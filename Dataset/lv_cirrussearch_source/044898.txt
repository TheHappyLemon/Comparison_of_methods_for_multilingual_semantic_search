Buhuti Gurgenidze (gruzīnu: ბუხუტი გურგენიძე; 1933. gada 13. novembris Surami — 2008. gada 24. maijs Tbilisi) bija PSRS un Gruzijas starptautiskais lielmeistars šahā (1970). No 1955. līdz 1973. gadam divpadsmit reizes uzvarējis Gruzijas PSR šaha čempionātos. No 1957. līdz 1960. gadam četras reizes pārstāvējis PSRS izlasi Pasaules studentu šaha komandu čempionātos, kuros ieguvis 2 zelta un 2 sudraba medaļas komandu vērtējumā. Deviņas reizes piedalījies PSRS šaha čempionātu finālos, kuros labāko panākumu guvis 1958. gadā Rīgā, kad ieņēmis 8. vietu.. Daudzu starptautisko šaha turnīru laureāts, tajā skaitā: Sofija - 1958. gads, dalīta 1.-3. vieta, Tbilisi - 1965. gads, dalīta 1.-2. vieta ar Romanu Džindžihašvili; 1969. gads, dalīta 1.-2. vieta ar Mihailu Tālu, Kislovodska - 1968. gads, dalīta 2.-3. vieta kopā ar Jevgeņiju Vasjukovu aiz Jefima Hellera, Gori - 1968. gads, dalīta 2.-3. vieta ar Jefimu Helleru aiz Mihaila Tāla, Hradeckrālove - 1976. gads, dalīta 1.-2. vieta kopā ar Aivaru Gipsli, Olomouca - 1976. gads, 1. vieta. 1993. gadā kļuvis par Pasaules senioru šaha čempionāta vicečempionu (uzvarēja Marks Taimanovs). Par panākumiem turnīros FIDE 1966. gadā viņam piešķīrusi starptautiskā meistara (IM), bet 1970. gadā - starptautiskā lielmeistara (GM) nosaukumu. Bijis arī daudzu pazīstamu Gruzijas šahistu (Nona Gaprindašvili, Maija Čiburdanidze, Nana Aleksandrija, Nana Joseliani) treneris. 1990. gados bijis Gruzijas šaha federācijas viceprezidents. Devis nozīmīgu ieguldījumu šaha atklātņu teorijā, kurā viņa vārdā ir nosaukti sekojošie varianti: Gurgenidzes pretuzbrukums Karo—Kana aizsardzībā - 1.e4 c6 2.d4 d5 3.Zc3 b5; Gurgenidzes variants Karo—Kana aizsardzībā - 1.e4 c6 2.d4 d5 3.Zc3 g6; Gurgenidzes variants Sicīliešu aizsardzībā - 1.e4 c5 2.Zf3 Zc6 3.Lb5 g6 4.0-0 Lg7 5.Te1 e5 6.b4. Campeonato de Georgia OlimpBase :: World Student Team Chess Championship :: Bukhuti Gurgenidze 25 Championship of USSR Riga 12.1-14.2.1958 Death of a chess original – Bukhuti Gurgenizde, 1933–2008 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)