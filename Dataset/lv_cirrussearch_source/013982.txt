Critérium du Dauphiné (līdz 2010. gadam zināmas kā Critérium du Dauphiné Libéré) ir ikgadējas šosejas riteņbraukšanas sacensības astoņu posmu garumā, kas notiek Dofinē reģionā Francijā jūnija pirmajā pusē. Sacensības izveidoja vietējais laikraksts Dauphiné Libéré, kas tām arī deva nosaukumu. Daudzu gadu garumā sacensību organizēšana bija dalīta starp laikraksta izdevējiem un Amaury Sport Organisation (ASO), bet 2010. gadā laikraksts visu ar organizēšanu saistīto darbību nodeva ASO, un tika mainīts arī sacensību nosaukums. Kopā ar Tour de Suisse sacensībām Dauphiné ir svarīgas sacensības, kurās sportisti sagatavojas startam Tour de France jūlijā. Tās šobrīd ir daļa no UCI Pasaules tūres kalendāra. Tā kā Dofīnē ir kalnains reģions, tajā bieži uzvar kalnu braucēji. Sacensībās bieži tiek iekļauti arī slaveni kāpumi no Tour de France kā Vantū kalns, l'Alpe d'Huez, Col du Galibier vai Col de la Chartreuse. «Lance Armstrong: Governing body strips American of Tour wins». BBC News. 2012. gada 22. oktobris. Skatīts: 2012. gada 22. oktobris. «Union Cycliste Internationale». Arhivēts no oriģināla, laiks: 2019. gada 10. decembrī. Skatīts: 2013. gada 10. jūnijā. Oficiālā tīmekļa vietne