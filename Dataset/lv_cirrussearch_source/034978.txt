Jana Bellina (angļu: Jana Bellin; dzimusi kā Jana Malipetrova (čehu: Jana Malypetrová) 1947. gada 9. decembrī Prāgā, arī Jana Hartstone un Jana Mailsa) ir čehu izcelsmes Lielbritānijas starptautiskā lielmeistare šahā (1982). 1960. gados bijusi viena no Čehoslovākijas spēcīgākajām šahistēm. Sešas reizes izcīnījusi medaļas Čehoslovākijas sieviešu šaha čempionātos: 2 zelta (1965, 1967), sudraba (1964) un 3 bronzas (1963, 1966, 1968). 1969. gadā ieņēmusi 3. vietu Belgradas starptautiskajā sieviešu šaha turnīrā. 1970. gadā apprecējusies ar Anglijas šahistu Viljamu Hartstonu un pārgājusi Lielbritānijas pilsonībā. Daudzkārtējā Lielbritānijas sieviešu šaha čempionātu dalībniece, kuros 8 reizes arī uzvarējusi (1970, 1971, 1972, 1973, 1974, 1976, 1977, 1979). Piedalījusies Pasaules šaha čempiones izcīņas cikla starpzonu turnīros, kuros 1973. gadā dalījusi 6.-7. vietu, 1976. gadā bijusi 6. vietā, bet 1979. gadā ieņēmusi 11. vietu. Pārstāvējusi Čehoslovākijas un Anglijas komandas lielākajos komandu šaha turnīros: Pasaules šaha olimpiādēs, kurās piedalījusies 15 reizes (1966-1972, 1976-1996, 2006). Čehoslovākijas izlases sastāvā komandu vērtējumā izcīnījusi bronzas (1969) medaļu, bet individuālajā vērtējumā izcīnījusi sudraba (1966) medaļu. Anglijas izlases sastāvā 1976. gadā izcīnījusi sudraba medaļas gan komandu, gan individuālajā vērtējumā. Eiropas komandu šaha čempionātā piedalījusies 1992. gadā. Par panākumiem turnīros FIDE 1969. gadā viņai piešķīra starptautiskās meistares (WIM), bet 1982. gadā - starptautiskās lielmeistares (WGM) nosaukumu. 1977. gadā apprecējusies ar Anglijas lielmeistaru Entoniju Mailsu, bet 1988. gadā apprecējusies trešo reizi ar citu angļu šahistu Robertu Bellinu. No pēdējām laulībām ir divi bērni: Roberts (dzimis 1989. gadā) un Kristofers (dzimis 1991. gadā). Pēc profesijas ir ārste anestezioloģe un ir vadījusi FIDE Medicīnas komisiju. «Historické výsledky MČR žen». Arhivēts no oriģināla, laiks: 2015. gada 7. jūlijā. Skatīts: 2015. gada 7. jūlijā. British Chess Champions 1973 Menorca Interzonal Tournament 1976 Roosendaal Interzonal Tournament 1979 Rio de Janeiro Interzonal Tournament OlimpBase :: Women's Chess Olympiads :: Jana Bellin OlimpBase :: European Women's Team Chess Championship :: Jana Bellin New FIDE Commission Chairpersons appointeed by FIDE President 2009-2010 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)