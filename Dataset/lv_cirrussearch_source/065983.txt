Brašova (rumāņu: Braşov) ir pilsēta Transilvānijā, Rumānijā. Pēc iedzīvotāju skaita tā ir septītā lielākā Rumānijas pilsēta. Tā atrodas valsts centrālajā daļā, aptuveni 166 kilometru attālumā no Bukarestes. Uz dienvidiem no pilsētas atrodas Karpatu kalni. Tā ir franču fotogrāfa Brassai dzimtā pilsēta. Brašovas pašvaldībā ir 284,596 iedzīvotāji. Tās etniskais iedalījums ir sekojošs: Rumāņi: 258,042 (90.66%) Ungāri: 23,204 (8.54%) Vācieši: 1,717 (0.60%) Čigāni: 762 (0.26%) citi (krievi, grieķi, itālieši): 871 (0.31%) Brašova ir pazīstama kā izcelsmes pilsēta Rumānijas valsts himnai, kas tika sarakstīta un publicēta 1848. gada revolūcijai. Ievērojams ir arī Brašovā notiekošais ikgadējais mūzikas festivāls "Golden Stag International Music Festival". Kopš festivāla pirmsākumiem 1995. gadā, tajā ir uzstājušies tādi pazīstami ārzemju mākslinieki kā Toto Kutuņo, Džeimss Brauns, Kailija Minoga, Kristīna Agilera, Rejs Čārlzs, Toms Džouns, Rikijs Mārtins, Pink un citi. Šajā pilsētā ir meklējami pirmsākumi arī vienai no Rumānijā plaši pazīstamajām popmūzikas grupām Hi-Q. Vikikrātuvē par šo tēmu ir pieejami multivides faili. Skatīt: Brašova. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski)