Ichaks Saggi Nehors (ivritā: רַבִּי יִצְחַק סַגִּי נְהוֹר), pazīstams kā Īzaks Aklais, angliski Isaac the Blind, (ap 1160-1235), bija akls kabalists, kas kalpoja par rabīnu Vovēras (Vauvert) pilsētiņā tagadējās Francijas dienvidos. Rabīns tika ironiski saukts par "Saggi Nehor", kas aramiešu valodā nozīmē "Vairāk gaismas". Tiek uzskatīts, ka mistiķis ir autors vienam no Kabalas pamattekstiem Bahir. Īzaks Aklais uzskatīja, ka sfēras radušās no slēpta un bezgalīga pirmsākuma dziļi Ein Sof ("Bezgalīgā") iekšienē. No tā ir radusies Dievišķā doma Mahshavah, kas bija pirmā pārdabiskā parādība. Pārējās sfēras radās no Dievišķās domas. Pasaules individuālās būtnes ir sfēru materiālā izpausme. Mistiskā pieredze ļauj pacelties parādību līmeņos un savienoties ar Dievišķo domu. Viņš mācīja, ka "visu lietu sākotne ir to vārdos, jo burti ir līdzīgi zariem, kas parādās kā uguns mirdzums, tomēr tik un tā ir saistīti ar ogli". [1] Jewish Encyclopedia (angliski)