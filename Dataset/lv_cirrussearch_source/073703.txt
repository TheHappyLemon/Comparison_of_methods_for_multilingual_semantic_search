Du Fu (ķīniešu: 杜甫; piņjiņs: Dù Fǔ, dzimis 712. gadā, miris 770. gadā), arī Tu Fu, bija ievērojams ķīniešu dzejnieks, kas dzīvoja Tanu dinastijas valdīšanas laikā, galvenokārt imperatora Sjuaņdzuna valdīšanas laikā. Zināms arī kā Dzimei (Zimei). Viņš un Li Bai bieži tiek uzskatīti par visu laiku labākajiem ķīniešu dzejniekiem. Mūsdienās ir zināmi aptuveni 1400 Du Fu dzejoļi. Viņa dzejā galvenokārt atspoguļotas ciešanas, kuras saskatīja sev apkārt, kā arī Tanu dinastijas nemierīgais laiks. Du Fu ir dzimis izglītotā ģimenē 712. gadā. Ļoti agri nomira māte, un viņa audzināšanu pārņēma tante. Du Fu saņēma tradicionālo konfūcisma izglītību, taču 735. gadā nenokārtoja imperatora pārbaudījumus. Tā rezultātā ļoti daudz no savas jaunības pavadīja ceļojot. Ceļojumu laikā viņš kļuva pazīstams kā dzejnieks un arī sastapa daudzus tā laika dzejniekus. 741. gadā Du Fu iespējams apprecējās. 744. gadā iepazinās ar vēl vienu izcilu ķīniešu dzejnieku Li Bai. Turpmāk abi dzejnieki dalījās iespaidos, kā arī mainīja līdz tam pieņemto dzejas rakstīšanas veidu. Draudzība starp dzejniekiem bija vienpusīga. Ir zināmi 12 dzejoļi, kuros Du Fu pieminējis savu draugu Li Bai, bet Li Bai tikai divos dzejoļos ir pieminējis Du Fu. Pēc ceļošanas Du Fu atgriezās galvaspilsētā, un kopš tā laika vairs nesatika Li Bai. No 751. līdz 755. gadam Du Fu atradās imperatora galmā. Šajā laikā Du Fu jaunākais dēls nomira no bada. 755. gada ģenerālis Aņs Lušaņs izraisīja valstī nemierus un mēģināja gāzt Tanu dinastijas valdniekus no troņa. Tā rezultātā Du Fu bija spiests pamest savas mājas un apmēram gadu bija prom no savas ģimenes. 768. gadā Du Fu bezmērķīgi devās ceļojumā uz dienvidiem, kur pēc diviem gadiem nabadzībā nomira. Literatūras kritiķi Du Fu un viņa darbus ir ļoti augsti novērtējuši. Viņa dzīves laikā tie nebija augstā vērtē. Tas izskaidrojams varētu būt ar to, ka Du Fu ieviesa dažādus jauninājumus un izmainīja līdz tam pierasto dzejas rakstīšanas veidu. 11. gadsimtā viņa darbiem kļuva slaveni. No Du Fu darbiem ietekmējušies daudzi rakstnieki un domātāji. Kā vienu no spilgtākajiem piemēriem var minēt japāņu dzejnieku Macuo Basjo. Ebrey, Walthall, Palais, (2006). East Asia: A Cultural, Social, and Political History. Boston: Houghton Mifflin Company. The New Encyclopædia Britannica, Volume 12 (15 izd.). Encyclopædia Britannica, Inc. 2003. 21. lpp. ISBN 0-85229-961-3. Tu Fu, Chinese poet, considered by many literary critics to be the greatest of all time. Vikikrātuvē par šo tēmu ir pieejami multivides faili. Skatīt: Du Fu. «Du Fu» (angliski). britannica.com.