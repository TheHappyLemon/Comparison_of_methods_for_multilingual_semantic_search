Džuhai (ķīniešu: 珠海, piņjiņs: Zhūhǎi — ‘Pērļu jūra’) ir prefektūras līmeņa municipalitāte Guandunas provincē Ķīnas dienvidaustrumos. Izvietojusies provinces dienvidos Dienvidķīnas jūras krastā, viena no Pērļu upes deltas aglomerācijas pilsētām. Robežojas ziemeļos ar Dzjanmeņu un Džunšaņu, bet dienvidaustrumos — ar Makao. Municipalitātei pieder Vaņšaņas arhipelāgs piekrastē, kam ir jūras robeža ar Honkongu. Pilsēta dibināta 1979. gadā un jau 1980. gadā tā tika nozīmēta par speciālo ekonomisko zonu. Tam par iemeslu bija tās stratēģiskais izvietojums kaimiņos Makao, kas tajā laikā bija Portugāles aizjūras teritorija. Galvenās rūpniecības nozares ir elektronika, biotehnoloģijas, farmācija, mašīnbūve. Džuhai regulāri notiek starptautiska aviācijas un kosmonautikas izstāde. Džuhai starptautiskajā aplī regulāri notiek pasaules mēroga auto un moto sacensības. https://web.archive.org/web/20211123210219/http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. Zhuhai Airshow Zhuhai International Circuit Vikikrātuvē par šo tēmu ir pieejami multivides faili. Skatīt: Džuhai. Brockhaus Enzyklopädie raksts (vāciski)