Mārtiņš Raitums (dzimis 1985. gada 14. aprīlī Talsos) ir bijušais latviešu hokejists, vārtsargs, Latvijas hokeja izlases dalībnieks. Karjeras laikā lielāko daļu spēlējis dažādos Latvijas un Kazahstānas klubos, piecas reizes kļūstot par Latvijas, bet divas reizes arī par Kazahstānas čempionu. Latvijas izlases sastāvā piedalījies piecos pasaules čempionātos. M. Raitums HK Rīga 2000 sastāvā ir kļuvis par četrkārtējo Latvijas čempionu. 2007. gada jūlija beigās Liepājā M. Raitums iesaistījās kautiņā, kurā pats guva galvaskausa pamatnes lūzumu, tādējādi izlaižot lielu daļu regulārās sezonas. 2008. gada 8. decembri M. Raitums stājās Liepājas tiesas priekšā apsūdzībā par huligānismu, viņam tika piespriests divu gadu nosacīts cietumsods. 2010. gadā M. Raitums pievienojās Kazahstānas klubam Atirau "Beibaris". 2010.—2011. gada sezonā viņš kļuva par Kazahstānas čempionu, kā arī tika atzīts par čempionāta vērtīgāko spēlētāju. Par čempionu kļuva arī nākamajā sezonā. 2015—2016. gada sezonā Raitums spēlēja Anglijas hokeja premjerlīgas vienībā Hallas "Pirates", taču tad kopā ar HK Kurbads izcīnīja Latvijas čempiona titulu. M. Raitums Latvijas hokeja izlases sastāvā piedalījies trijos Pasaules čempionātos junioriem, kā arī 2005., 2006., 2007., 2010. un 2011. gada Pasaules čempionātos. Pirmoreiz M. Raitums laukumā izgāja 2006. gada Pasaules čempionātā, kad tiks uzmainīts Sergeja Naumova vietā un ielaida 8 ripas spēlē pret Kanādas izlasi. Otrā reize bija 2010. gadā, kad M. Raitums atkal nospēlēja otro spēles pusi pret Kanādu, ielaižot divus vārtus. «Raitumam piespriež divu gadu nosacītu cietumsodu». Raitumam Kazahstānas čempionāta zelts un MVP tituls, sportacentrs.com «Raitums otro reizi kļūst par Kazahstānas čempionu». Sportacentrs.com. Skatīts: 2012. gada 30. aprīlī. Eliteprospects profils (angliski) Eurohockey profils (angliski)