Mičels Mārners (angļu: Mitchell Marner; dzimis 1997. gada 5. maijā) ir kanādiešu hokejists, uzbrucējs. Pašlaik (2022) Mārners spēlē Nacionālās hokeja līgas kluba Toronto "Maple Leafs" sastāvā. No 2013. līdz 2016. gadam Mārners spēlēja Ontārio hokeja līgas komandā Londonas "Knights". 2015. un 2016. gadā tika iekļauts līgas simboliskajā izlasē, savukārt 2016. gadā kopā ar komandu izcīnīja Memoriālo kausu, Mārneram iegūstot arī turnīra vērtīgākā spēlētāja balvu. 2016. gada rudenī Mārners sezonu uzsāka jau NHL komandas Toronto "Maple Leafs" rindās. Sezonu Mārners noslēdza ar 61 rezultativitātes punktu, tādējādi būdams viens no komandas vadošajiem uzbrucējiem. Marners Kanādas izlases sastāvā debitēja 2014. gada Ivana Hlinkas piemiņas turnīrā, kur izcīnīja zelta medaļu. Viņš un Metjū Barzals kļuva par turnīra rezultatīvāko spēlētāju no Kanādas izlases. 2016. gada IIHF pasaules junioru čempionātā Helsinkos Mārners un Dilans Stroms piecās spēlēs katrs guva četrus vārtus un veica divas rezultatīvas piespēles, izvirzoties vadībā Kanādas izlases rindās. Kanāda iekļuva ceturtdaļfinālā, bet to izslēdza mājiniece Somija. Mārners šajā spēlē guva divus vārtus, abas reizes panākot Kanādas izlīdzinājumu, taču ar to nepietika, lai pieveiktu iespējamos zelta medaļas ieguvējus. Marners debitēja Kanādas pieaugušo izlasē 2017. gada IIHF pasaules čempionātā, kur Kanādas komanda izcīnīja sudrabu. 10 spēlēs gūstot 12 punktus, Mārners ierindojās labāko desmitniekā un bija otrs rezultatīvākais l komandā aiz Neitana Makinnona. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/news/david-perron-tj-oshie-mitchell-marner-quinn-hughes-winners-of-all-star-last-men-in-vote/c-313790280 «Arhivēta kopija». Arhivēts no oriģināla, laiks: 2016. gada 2. janvārī. Skatīts: 2022. gada 12. septembrī. https://www.hockeycanada.ca/en-ca/news/2017-mwc-its-silver-for-canada-at-worlds