Elgina marmors jeb Partenona marmors ir Senās Grieķijas marmora skulptūru un dažādu arhitektonisko detaļu kolekcija. Figūras kādreiz tika demontētas no Partenona fasādēm un citiem Atēnu Akropoles tempļiem un ēkām. Kolekciju savāca Tomass Brūss, septītais grāfs Elgins, kas strādāja par Britu vēstnieku Osmaņu impērijā laikā no 1799. gada līdz 1803. gadam. Daži angļi grāfu Elginu sauc par laupītāju, kurš bija izkārtojis nekaunīgu atļauju Osmaņu impērijas oficiālajās iestādēs - demontēt un savākt savā īpašumā Akropoles mamora skulptūras. Laikā no 1801. gada līdz 1812. gadam Elgina strādnieki bija novākuši apmēram pusi no Partenona skulptūrām, kā arī savākuši liela izmēra arhitektūras detaļas no Nīkes tempļa, Propilejas un Erekhtemas. Marmora skulptūras tika ar kuģiem transportētas uz Angliju. Jau savas dzīves laikā grāfs Elgins tika kritizēts par vandalismu, un pēc publiskām debatēm 1816. gadā Anglijas valdība atpirka Elgina marmora kolekciju, to atdodot Britu muzejam. Lai varētu izvietot marmora kolekciju, tika uzbūvēta Duvīna galerija (angliski: Duveen Gallery). Tomēr arī mūsdienās notiek diskusijas par Elgina marmora kolekcijas piederību, vai kolekcijai vajadzētu atrasties Britu muzejā, vai arī tai būtu jāatgriežas atpakaļ Atēnās. «The Parthenon Marbles (or Elgin Marbles) Restoration to Athens, Greece - History of the Marbles». Arhivēts no oriģināla, laiks: 2009. gada 23. janvārī. Skatīts: 2009. gada 11. janvārī. British Museum - What are the 'Elgin Marbles'? Encyclopædia Britannica raksts (angliski) Brockhaus Enzyklopädie raksts (vāciski) http://www.uk.digiserve.com/mentor/marbles/ Arhivēts 2009. gada 3. janvārī, Wayback Machine vietnē.