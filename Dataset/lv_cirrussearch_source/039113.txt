Ļestovka (krievu: ле́стовка, pamazināmā forma no senkrievu: лествица — 'kāpnes') — lūgšanu kreļļu veids senajā Krievijā, pēc šķelšanās ar vecticībniekiem tika aizvietota ar "vervicu". Ļestovku pārsvarā izmanto vecticībnieki, taču mūsdienās tā ir populāra arī valdošajā pareizticīgajā baznīcā. Atšķirībā no pārējām lūgšanu krellēm, ārēji atgādina kāpnes. Senajā krievu tradīcijā simbolizē kāpnes no zemes līdz Debesīm. Divi trijstūri (krievu: лапостки) simbolizē divas liecības plāksnes, ko Dievs deva Mozum Sinaja kalnā. Četras trijstūru puses simbolizē četrus evaņģēlistus — Mateju, Marku, Lūku un Jāni. Trijstūra forma simbolizē Svēto Trīsvienību. Trijstūru iekšpusē atrodas 7 bīdekļi (krievu: передвижки), kas simbolizē 7 baznīcas sakramentus. Šobrīd Belajakriņicas vecticībnikiem ir izplatīta tradīcija, kad katrā "pakāpienā" tiek ielikts papīra rullītis ar tanī uzrakstītu lūgšanu. Šāda tradīcija nav sastopama pomoru vecticībniekiem. Pats par sevi ļestovkas aplis simbolizē Dieva valdīšanas bezgalību un nepārtrauktu lūgšanu. 3 iesākuma "pakāpieni" + 3 nobeiguma pakāpieni + 3 lielie pakāpieni kopā simbolizē 9 eņģeļu kārtas. Divas tukšās vietas simbolizē zemi un debesis, tāpēc visa lūgšanās pēc lestovkas simbolizē uzkāpšanu no zemes uz debesīm. 12 pakāpieni simbolizē 12 apustuļus. 38 pakāpieni, kas simbolizē 38 nedēļas, kurās Jaunava Marija miesā nēsāja Kristu. 33 pakāpieni, kas simbolizē Kristus vecumu. 17 pakāpieni simbolizē 17 praviešus, kuri vēstīja par Kristus atnākšanu. Kā lūdzas pēc ļestovkas Pēc ļestovkas lūdzas, turot to kreisajā rokā, pirkstus saliekot kā krusta zīmes pārmešanai. Pēc ļestovkas var skaitīt īsas lūgšanas ("Господи Исусе Христе, Сыне Божии, помилуй мя грешнаго" vai "Пресвятая Госпоже Богородице, помилуй и спаси мя грешнаго раба Твоего", vai "Святыи Ангеле Божии, Хранителю мой святыи, помилуй и спаси мя грешнаго раба Твоего" u.c.). Ar noteiktu lūgšanu skaitu pēc ļestovkas ir iespējams aizvietot dažādu dievkalpojumu lūgšanu tekstu lasīšanu (izņemot liturģiju), ja cilvēks dažādu apstākļu dēļ nevar apmeklēt dievkalpojumu baznīcā vai arī neprot lasīt. Pašlaik visizplatītākais lūgšanās veids ir šāds: uz pirmajiem trim un pēdējiem trim pakāpieniem lasa lūgšanu "Аллилуия, аллилуия, слава Тебе, Боже.", tukšajās vietās trīsreiz saka "Господи, помилуй", visos mazajos pakāpienos lasa lūgšanu "Господи Исусе Христе, Сыне Божии, помилуй мя грешнаго", bet lielajos lasa "Помяни мя, Господи (pirmajā lielajā pakāpienā, otrajā — Владыко, trešajā — Святыи), егда приидеши во царствии Си". Taču šāda lūgšanās struktūra ir parādījusies 20. gadsimta otrajā pusē. Pēc senās tradīcijas lielos pakāpienus izlaiž, bet "alelujas" pakāpienos lūdzas tikai tad, ja cilvēks lūdzas pēc noteiktā lūgšanu noteikuma, bet citos gadījumos tos pakāpienus arī izlaiž. Vīrieši, pēc tradīcijas, izvēlas mierīgu krāsu toņu ļestovkas. Nereti uz ļestovkas trījstūriem tiek izšūti triju evaņģēlistu vārdu sākuma burti — МⰪ (Matejs), МК (Marks), ЛУ (Lūka) un IѠ (Jānis); Sievietes visbiežāk izvēlas košu krāsu ļestovkas ar bagātu izšuvumu; Visbagātāk izrotātas ir laulības ļestovkas, baltā vai sudraba krāsā. Uz tām dažreiz attēlo vīnogulāja ornamentu, kas simbolizē auglību; Daudzi kristieši svētku dienās uz baznīcu ņem no pērlitēm pēc īpašas tehnikas gatavotas svētku ļestovkas; Mirušajiem kristiešiem zārkā vienmēr ieliek bēru ļestovku, kura tādā gadījumā simbolizē dvēseles uziešanu Debesīs; Bērnu ļestovkas parasti ir maza izmēra, lai bērniem būtu viegli pēc tām lūgties. Diemžēl, mūsdienās šo ļestovku taisīšanas tradīcija nav tik izplatīta. http://starove.ru/izbran/chto-takoe-lestovka-kak-molitsya-vybrat-ili-sdelat-samomu/ «Arhivēta kopija». Arhivēts no oriģināla, laiks: 2017. gada 19. jūlijā. Skatīts: 2017. gada 2. augustā. Raksts par ļestovku (krieviski) https://web.archive.org/web/20180901110727/http://goloscerkvi.info/molitva_po_lestovke:_rasprostranennoe_zablujdenie