Valters Funks (vācu: Walther Funk; dzimis 1890. gada 18. augustā, miris 1960. gada 31. maijā) bija vācu žurnālists un valsts darbinieks. Trešā reiha ekonomikas ministrs un Vācijas Centrālās bankas (Reihsbankas) vadītājs. Dzimis Austrumprūsijā, tirgotāja ģimenē. Studēja tieslietas, ekonomiku un filozofiju Berlīnes un Leipcigas Universitātēs. Pirmā pasaules kara laikā iesaukts karadienestā, tomēr 1916. gadā veselības stāvokļa dēļ atzīts par dienestam nederīgu. Strādāja par žurnālistu. 1924. gadā kļuva par laikraksta Berliner Börsenzeitung redaktoru. 1931. gadā iestājās Nacionālsociālistiskajā vācu strādnieku partijā. No 1932. gada Reihstāga deputāts. Pēc nacistu nākšanas pie varas — valdības preses sekretārs. No 1933. gada marta Reiha Propagandas ministrijas Valsts sekretārs. No 1938. gada 5. februāra līdz 1945. gada 1. maijam — Reiha Ekonomikas ministrs. No 1939. gada 19. janvāra arī Centrālās bankas (Reihsbankas) prezidents. Tiesāts Nirnbergas prāvā. Piespriests mūža ieslodzījums. Veselības stāvokļa dēļ 1957. gadā atbrīvots. Miris 1960. gadā. Vikikrātuvē par šo tēmu ir pieejami multivides faili. Skatīt: Valters Funks. Encyclopædia Britannica raksts (angliski) Brockhaus Enzyklopädie raksts (vāciski)