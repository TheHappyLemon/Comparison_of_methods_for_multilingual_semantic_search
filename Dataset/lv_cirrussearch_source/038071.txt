Eross Rikio (itāļu: Eros Riccio; dzimis 1977. gada 1. decembrī Lukā) ir Itālijas starptautiskais lielmeistars korespondencšahā (2010). Viens no Itālijas vadošajiem korespondencšahistiem. Trīs reizes uzvarējis Itālijas korespondencšaha čempionātos (2006, 2009, 2012). Itālijas izlases sastāvā izcīnījis sudraba medaļu Eiropas komandu korespondencšaha 7. čempionātā un bronzas medaļu Pasaules komandu korespondencšaha 17. olimpiādē. 2013. gadā uzvarējis Mihaila Umanska memoriālā. Par panākumiem turnīros Starptautiskā Korespondencšaha federācija (ICCF) 2007. gadā Rikio piešķīrusi starptautiskā korespondencšaha meistara (ICM) un vecākā starptautiskā korespondencšaha meistara (SICM), bet 2010. gadā - starptautiskā korespondencšaha lielmeistara (CGM) nosaukumu. Pazīstams kā viens no vadošajiem tā sauktā "uzlabotā šaha" (angļu: Advanced chess) vai "brīvā stila šaha" (angļu: Freestyle chess) spēlētājiem. Šajā šaha paveidā spēlētāji var lietot datora palīdzību, bet spēles parasti notiek ar interneta starpniecību. 2011. gadā uzvarējis FICGS (angļu: Free Internet Correspondence Games Server) Pasaules čempionātā. «54° Italian Championship». Arhivēts no oriģināla, laiks: 2012. gada 8. novembrī. Skatīts: 2017. gada 7. aprīlī. «57° Italian Championship». Arhivēts no oriģināla, laiks: 2013. gada 2. decembrī. Skatīts: 2017. gada 7. aprīlī. «61° Italian Championship». Arhivēts no oriģināla, laiks: 2013. gada 2. decembrī. Skatīts: 2017. gada 7. aprīlī. Umansky Memorial ICCF Player Details Eros Riccio is the new FICGS chess champ Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)