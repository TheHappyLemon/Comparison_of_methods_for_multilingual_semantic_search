Hliņani (ukraiņu: Глиняни) ir rajona nozīmes pilsēta Ukrainas rietumos, Ļvivas apgabalā Zoločivas rajonā. Rakstos pirmoreiz minēta 1379. gadā. Kopš viduslaikiem Hliņani bija aušanas centrs. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, pilsētā ienāca padomju karaspēks. Pēc Vācijas uzbrukuma PSRS Hliņanus ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara Hliņani iekļāvās PSRS, un ietilpa tajā līdz Ukrainas valsts neatkarības nodibināšanai 1991. gadā. Vikikrātuvē par šo tēmu ir pieejami multivides faili. Skatīt: Hliņani.