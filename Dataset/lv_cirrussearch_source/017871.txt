Ornets Kolmens (Ornette Coleman, dzimis Randolhs Denards Ornets Kolmens; 1930. gada 9. marts—2015. gada 11. jūnijs) bija amerikāņu saksofonists, vijolnieks, trompetists un komponists. Viņš bija viens no galvenajiem mūziķiem, kas 1960. gados radīja brīvā džeza mūzikas kustību un žanru. Kolmena mūzikas raksturīgais tembrs ir izsmalcināta un "kliedzoša" skaņa, kas cieši saistās ar blūzu. Agrīnie Kolmena ieraksti, kuros Kolmens veidoja nestrukturētas kompozīcijas un attīstīja neparastus akordus un ritma organizācijas, saņēma ļoti pretrunīgas reakcijas: daudzi mūziķi, to vidū Mailss Deiviss, asi kritizēja Kolmena stilu, bet citi, to vidū Leonards Bernstains, viņā saskatīja ģēniju. Mūsdienās šie Kolmena ieraksti, it īpaši 1959. gada albums Shape of Jazz to Come, ir kļuvuši par vieniem no ievērojamākajiem ierakstiem džeza vēsturē. No Kolmena 1960. gada albuma Free Jazz: A Collective Improvisation cēlās brīvā džeza (free jazz) žanra nosaukums. 2007. gadā Kolmena albums Sound Grammar saņēma Pulicera balvu mūzikā. Robert Palmer. «Ornette Coleman and the Circle with a Hole in the Middle». The Atlantic Monthly, 1972. gada decembris. (angliski) Wishart, David J. (redaktors).. «Coleman, Ornette (b. 1930)». Encyclopedia of the Great Plains. Arhivēts no oriģināla, laiks: 2012. gada 7. Jūlijs. Skatīts: 2012. gada 26. marts. (angliski) Solovejs, Mikus (redaktors).. «Top10 nozīmīgākie modernā džeza ieraksti». Tvnet. Skatīts: 2013. gada 12. februāris. «Ornette Coleman biography on Europe Jazz Network». Arhivēts no oriģināla, laiks: 2010. gada 24. novembrī. Skatīts: 2010. gada 17. decembrī. (angliski) Frīdžezs, jazzmusic.lv. Atjaunināts: 2015. gada 6. aprīlī. Vikikrātuvē par šo tēmu ir pieejami multivides faili. Skatīt: Ornets Kolmens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā mājaslapa Arhivēts 2016. gada 23. janvārī, Wayback Machine vietnē. (angliski)