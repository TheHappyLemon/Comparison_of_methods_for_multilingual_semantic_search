Eiropas jūrasgrunduļi (Pomatoschistus) ir viena no jūrasgrunduļu dzimtas (Gobiidae) ģintīm, kas apvieno 14 dzelkņstarzivju sugas. Bentiskas zivis, izplatītas Eiropā (Ziemeļeiropu ieskaitot) un Āzijas pašos rietumos (Turcijā), kā arī Atlantijas okeāna austrumdaļā. Sastopamas gan jūrās, gan daļēji sāļos ūdeņos, gan saldūdeņos. Latvijā sastopama divas Eiropas jūrasgrunduļu ģints zivju sugas: jūrasgrundulis (Pomatoschistus microps) un mazais jūrasgrundulis (Pomatoschistus minutus). Abas sugas masveidīgi sastopamas Baltijas jūras piekrastēs. Eiropas jūrasgrunduļi ir mazas, ieapaļas formas zivtiņas ar raibumotu ķermeni (ar sīkām svītriņām, plankumiņiem un punktiņiem). Lielākā daļa sugu mazākas par 10 cm. Galva nedaudz saplacināta no augšas. Kopumā šīs ģints sugas ir grūti atšķiramas no citām jūrasgrunduļu sugām, tā kā izskatās savstarpēji ļoti līdzīgas. Visdrošākā pazīme ir galvas kanālu atšķirīgā sistēma un jutīgo poru izvietojums uz galvas, tomēr tās nespeciālistiem ir grūti novērtējamas iezīmes. Ķermeni sedz sīkas, ktenoīdas zvīņas (uz galvas zvīņu nav). Sānu līnijā 36—75 zvīņas. Uz muguras divas spuras. Krūšu spurām visi stari iekļauti membrānā. Vēdera spuras saaugušas kopā, veidojot piltuvveida piesūcekni. Eiropas jūrasgrunduļu ģints (Pomatoschistus) Anatolijas jūrasgrundulis (Pomatoschistus anatoliae) Bata jūrasgrundulis (Pomatoschistus bathi) Gleznotais jūrasgrundulis (Pomatoschistus pictus) Jūrasgrundulis (Pomatoschistus microps) Kanestrini jūrasgrundulis (Pomatoschistus canestrinii) Knera jūrasgrundulis (Pomatoschistus knerii) Kvagas jūrasgrundulis (Pomatoschistus quagga) Lozano jūrasgrundulis (Pomatoschistus lozanoi) Marmora jūrasgrundulis (Pomatoschistus marmoratus) Mazais jūrasgrundulis (Pomatoschistus minutus) Melnkalnes jūrasgrundulis (Pomatoschistus montenegrensis) Norvēģijas jūrasgrundulis (Pomatoschistus norvegicus) Pigmejjūrasgrundulis (Pomatoschistus nanus) Tortonesi jūrasgrundulis (Pomatoschistus tortonesei) Fish Base: Genus: Pomatoschistus Watermark: Identification of gobies (Teleostei: Perciformes: Gobiidae) from the North and Baltic Seas combining morphological analysis and DNA barcoding Latvijas Daba: Jūrasgrunduļu dzimta Marine Species: Genus Pomatoschistus[novecojusi saite] iNaturalist: Genus Pomatoschistus