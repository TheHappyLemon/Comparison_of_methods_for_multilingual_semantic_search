Teognīds (Θέογνις, dzīvojis 6.gs. 2. pusē p.m.ē., dzimis Megarās) bija sengrieķu dzejnieks, rakstījis elēģijas un gnomas. Teognīdam ticis piedēvēts ap 1400 rindu liels elēģiju un gnomu krājums (Corpus Theognideum), kur gan atrodami arī teksti, kuru īstie autori ir Tirtajs, Mimnerms un Solons. Pats Teognīds rakstījis arī dzīrēm paredzētas gnomas, dzīves pamācības kādam jaunam draugam vārdā Kirns, arī dzeju, kur paudis neapmierinātību ar sociālajām un politiskajām pārmaiņām (Teognīds bijis visai konservatīvs aristokrātijas atbalstītājs), kā arī vispārīgas pārdomas par draudzību, laimi, cilvēka dabu. Viņa darbos redzami arī pederastijas motīvi. Afrodīte mirdzošā tornī... Sengrieķu dzeja. — Rīga: Zinātne, 1994. ISBN 5-7966-0989-0 Sengrieķu literatūras antoloģija. — Rīga: Zvaigzne, 1990. ISBN 5-405-00404-9 Vikikrātuvē par šo tēmu ir pieejami multivides faili. Skatīt: Teognīds. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)