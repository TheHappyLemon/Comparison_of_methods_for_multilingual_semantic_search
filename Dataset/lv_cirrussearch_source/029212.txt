Rubas pagasts ir viena no Saldus novada administratīvajām teritorijām tā dienvidos, Vadakstes labajā krastā. Robežojas ar sava novada Ezeres, Kursīšu, Zvārdes, Jaunauces un Vadakstes pagastiem, kā arī Lietuvas Telšu apriņķa Mažeiķu rajona Laužuvas seņūniju un Šauļu apriņķa Akmenes rajona Akmenes seņūniju. Atrodas Viduslatvijas zemienes Vadakstes līdzenumā. Lielākais augstums pagastā - vairāk kā 90 m v.j.l. pagasta ziemeļu daļā. Vadakste Alkšņupe Ezere Jūdupe Līkupe Šarlote Žulpu purvs (116 ha) Mūsdienu pagasta teritorijā vēsturiski atradās Reņģes muiža (Ringen, Rengen). Pēc 1920. gada agrārreformas Reņģes muižu (Rengenhof, Rengen) sadalīja 202 vienībās (no tām 7 bijušās rentes mājas) 2712 ha kopplatībā. Reņģes ciemu sadalīja 80 vienībās 108 ha kopplatībā, bet Reņģes mācītājmuižu 4 vienībās 89 ha kopplatībā. 1922. gadā, sadalot Lielezeres pagastu, izveidoja Reņģu pagastu, ko 1924. gadā pievienoja Jelgavas apriņķim.. 1925. gadā to pārdēvēja par Rubas pagastu. 1935. gadā Jelgavas apriņķa Rubas pagasta platība bija 87,6 km² un tajā dzīvoja 2023 iedzīvotāji. 1945. gadā pagastā izveidoja Rubas un Reņģes ciema padomes, bet pagastu 1949. gadā likvidēja. Rubas ciems ietilpis Auces (1949-1959), Dobeles (1959-1962) un Saldus (1962-2009) rajonos. Rubas ciemam 1954. gadā pievienoja likvidēto Reņģes ciemu, 1977. gadā daļu teritorijas pievienoja Kursīšu ciemam. 1990. gadā ciemu reorganizēja par pagastu. 2009. gadā Rubas pagastu kā administratīvo teritoriju iekļāva Saldus novadā. Lielākās apdzīvotās vietas ir Ruba (pagasta centrs), Līkupēni, Rubas skola, Reņģe, Jāņmuiža, Rozes. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XVIII sējums. Rīga : Anša Gulbja izdevniecība. 36806. sleja. M. Salnais, A. Maldups. Pagastu apraksti (pēc 1935. gada tautas skaitīšanas materiāliem). Valsts Statistiskās pārvaldes izdevums, Rīgā, 1935. gadā Likums par Latvijas teritorijas iedalīšanu apriņķos Arhivēts 2013. gada 31. decembrī, Wayback Machine vietnē. Valdības Vēstnesis - 1924. gada 26. jūnijs Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9