"Heartless" ir amerikāņu repera Kanjes Vesta otrais singls no viņa ceturtā studijas albuma "808s & Heartbreak". Dziesma ir bāzēta uz The Alan Parsons Project dziesmas "Ammonia Avenue" sempla.Tā debitēja Billboard Hot 100 ceturtajā vietā un vēlāk pakāpās uz otro vietu. Dziesma ieguva pirmo vietu Billboard Hot Rap Tracks un ASV Hot 100 Airplay topos. Ar laiku daudzi izpildītāji šai dziesmai ierakstījuši savu versiju. Vispopulārākās ir Kolorādo rokmūzikas grupas The Fray un "American Idol" astotās sezonas uzvarētāja Krisa Allena versijas. Abas versijas iekļuva vairākos topos, taču neizdodot dziesmu CD formātā. Dziesmu producēja Vests kopā ar No I.D.. Video režisors ir Haips Vilijams. Animētais video "Heartless" video ir veltīts Ralfa Bakšī 1981. gada filmai "American Pop". Video ir veidots ar rotoskopinga efektu. Cilvēki tika nofilmēti, un pēc tam sešdesmit pieci animatori Honkongā pārzīmēja katru uzfilmētā video kustību, izveidojot ainas līdzīgas filmai. Video parāda, kā Vests viens pats vientuļi staigā pa pilsētu, daudzās ainās tiek attēlotas dažādas sievietes. "Heartless" Mūzikas video (Kanje Vests) YouTube "Heartless" Mūzikas video (The Fray) YouTube «The Billboard Hot 100 – Heartless». Billboard. Nielsen Business Media, Inc. 2009-05-02. Skatīts: 2009-05-02.[novecojusi saite] Gil Kaufman. «Kris Allen's 'Heartless': The Story Behind The Cover». MTV News, 2009. gada 13. maijs. Skatīts: 2009-05-15.