Šis raksts ir par 1991. gadu. Par šī gada notikumiem Latvijā skatīt rakstu 1991. gads Latvijā. 1991. gads (MCMXCI) bija parastais gads, kas pēc Gregora kalendāra sākās otrdienā. 7. janvāris — PSRS aizsardzības ministrs Dmitrijs Jazovs izdeva pavēli nosūtīt uz Baltiju desanta karaspēka vienības. 11. janvāris — PSRS karaspēka vienības ieņēma Viļņu, lai apturētu Lietuvas neatkarības atgūšanas centienus. 12. janvāris — ASV Kongress pieņēma lēmumu izmantot militāru spēku, lai atbrīvotu Kuveitu no Irākas karaspēka klātbūtnes. 13. janvāris — padomju armijas vienības ieņēma Viļņas televīzijas torni, nogalinot 14 neapbruņotus civliedzīvotājus un daudzus ievainojot, sākas Barikāžu laiks Latvijā, kas ilga līdz 27. janvārim. 16. janvāris — sākās Līča kara operācija "Tuksneša vētra" 29. janvāris — tika izveidota Filipīnu Nacionālā policija. 9. februāris — balsojumā Lietuvas iedzīvotāji atbalstīja neatkarības atjaunošanu. 3. marts — Latvijas un Igaunijas iedzīvotāji nobalsoja par neatkarības atjaunošanu. 17. marts — notika referendums par PSRS saglabāšanu, ko boikotēja Baltijas republiku, kā arī Armēnijas, Gruzijas un Moldovas valdības. 27. marts — Somijā veikts pasaulē pirmais GSM sistēmas mobilā telefona zvans. 31. marts: Albānijā notika pirmās daudzpartiju vēlēšanas; Gruzija balsoja par neatkarību no PSRS. 9. aprīlis — Gruzijas Augstākā padome deklarēja neatkarību. 9. aprīlis — Horvātijas prezidents Fraņo Tudžmans speciālās vienības pārveido par "Tautas gvardi", faktiski izveidojot Horvātijas armiju. 26. aprīlis — 70 tornado plosīšanās rezultātā ASV centrālajos rajonos gāja bojā 17 cilvēki. Nozīmīgākais no tiem izpostīja Endoveras pilsētiņu Kanzasas štatā. 29. aprīlis — tropiskais ciklons uzbruka Bangladešai. Bojā gāja aptuveni 138 000 cilvēku. 19. maijs — notika referendums par Horvātijas neatkarību. 26. maijs — Taizemē avarēja aviokompānijas Lauda Air pasažieru lidmašīna Boeing 767, bojā gāja visi 223 pasažieri. 29. maijs — beidzās Eritrejas Neatkarības karš. 3. jūnijs — parakstot Abudžas līgumu tika izveidota Āfrikas Ekonomiskā kopiena. 25. jūnijs: Horvātija un Slovēnija pasludināja neatkarību no Dienvidslāvijas. Sākas Horvātijas karš. Ļubļanā tika izveidota Slovēnijas Banka. 6.—28. — notika daudzdienu 78. velobrauciens Tour de France. 11. jūlijs — varēja novērot pilnu Saules aptumsumu. 8. augusts — sabruka tolaik pasaulē augstākā cilvēka rokām celtā konstrukcija — 646,38 metrus augstais Varšavas radio masts. 19. augusts — Krimā arestēja Padomju Savienības prezidentu Mihailu Gorbočovu, piespriežot mājas arestu. 20. augusts — Igaunija deklarēja neatkarību no PSRS. Vairāk nekā 100 000 cilvēku pie Padomju Savienības parlamenta ēkas protestēja pret Mihaila Gorbačova gāšanu. 21. augusts — Latvija deklarēja neatkarību no PSRS. 24. augusts — Ukraina deklarēja neatkarību no PSRS. 25. augusts Mihaels Šūmahers debitēja Formula 1 sacensībās, Beļģijas Grand Prix izcīņā. Baltkrievija deklarēja neatkarību no PSRS. 27. augusts — Moldova deklarēja neatkarību no PSRS. 29. augusts — tika likvidēta Padomju Savienības komunistiskā partija. 30. augusts — Azerbaidžāna deklarēja neatkarību no PSRS. 31. augusts — Kirgizstāna deklarēja neatkarību no PSRS. 1. septembris — Uzbekistāna deklarēja neatkarību no PSRS. 2. septembris — Amerikas Savienotās Valstis atzina Igaunijas, Latvijas un Lietuvas neatkarības atjaunošanu. 3. septembris — Latvija un Turcija parakstīja deklarāciju par diplomātisko attiecību atjaunošanu. 6. septembris: Padomju Savienība atzina Baltijas valstu neatkarību. tika atjaunots Sanktpēterburgas pilsētas vārds, kas no 1924. gada bija "Ļeņingrada". 8. septembris — Maķedonijas Republika pasludināja neatkarību. 17. septembris — Ziemeļkoreja, Dienvidkoreja, Igaunija, Latvija, Lietuva, Māršala Salas un Mikronēzija pievienojās Apvienoto Nāciju Organizācijai. 21. septembris — Armēnija deklarēja neatkarību no PSRS. 30. septembris — tornado daļēji izpostīja Ilu pilsētu Brazīlijas dienvidaustrumos, nogalinot 16 un ievainojot 176 cilvēkus. 20. oktobris — Oklendas uguns vētrā ASV gāja bojā 25 cilvēki un nodega 3469 mājas. 6. novembris — oficiāli beidza pastāvēt VDK. 1. decembris — Ukraina tautas nobalsošanā nobalsoja par neatkarību no PSRS. 8. decembris — Baltkrievija, Krievija un Ukraina parakstīja Belovežas vienošanos, dibinot Neatkarīgo Valstu Sadraudzību (NVS) un ar to faktiski izbeidzot Padomju Savienības pastāvēšanu. 11. decembris — dibināta Albānijas Demokrātiskā partija. 12. decembris: Krievijas Padomju Federatīvā Sociālistiskā Republika (Krievijas PFSR) izstājās no PSRS. Abudža oficiāli kļuva par Nigērijas galvaspilsētu. 16. decembris — par Kazahstānas 1. prezidentu kļuva Nursultans Nazarbajevs. 21. decembris: NVS iestājās Azerbaidžāna, Armēnija, Kazahstāna, Kirgizstāna, Moldova, Tadžikistāna, Turkmenistāna un Uzbekistāna. PSRS pēdējo reizi tika pasniegts Ļeņina ordenis. 24. decembris — PSRS pēdējo reizi piešķīra Sociālistiskā Darba Varoņa nosaukumu. 26. decembris — Padomju Savienība oficiāli beidza pastāvēt. tika izveidota Kirgizstānas Nacionālā banka. tika izveidota Moldovas Nacionālā banka. tika izveidota Maķedonijas Nacionālā banka. 7. janvāris — Mikaela Džaje Rodrigesa (Michaela Jaé Rodriguez), amerikāņu aktrise un dziedātāja 14. februāris — Anna Kīzenhofere (Anna Kiesenhofer), Austrijas šosejas riteņbraucēja un matemātiķe 18. februāris — Henrijs Sertīss (Henry Surtees), angļu autosportists (miris 2009. gadā) 31. marts — Nauris Miezis, latviešu basketbolists 30. aprīlis — Treviss Skots (Travis Scott) amerikāņu reperis, ierakstu producents 23. novembris — Ruslans Mingazovs (Ruslan Mingazow), Turkmenistānas futbolists 20. novembris — Grānts Henlijs (Grant Hanley), skotu futbolists 16. janvāris – Roberts Mūrnieks, latviešu šoferis, barikāžu laika upuris (dzimis 1952. gadā) 30. janvāris — Džons Bardīns (John Bardeen), ASV fiziķis (dzimis 1908. gadā) 17. februāris — Ūlavs V (Olav V), Norvēģijas karalis (dzimis 1903. gadā) 3. aprīlis — Greiems Grīns (Henry Graham Greene), angļu novelists, kritiķis, lugu un stāstu rakstnieks (dzimis 1904. gadā) 4. maijs — Makss Frišs (Max Frisch), Šveices rakstnieks un dramaturgs (dzimis 1911. gadā) 21. maijs — Rādžīvs Gandijs (Rajiv Gandhi), Indijas politiķis (dzimis 1944. gadā) 23. maijs — Vilhelms Kempfs (Wilhelm Kempff), vācu pianists (dzimis 1895. gadā) 14. jūnijs — Pegija Eškrofta (Peggy Ashcroft), angļu aktrise (dzimusi 1907. gadā) 24. jūlijs — Īzaks Baševiss Zingers (Isaac Bashevis Singer), ebreju rakstnieks (dzimis 1902. gadā) 25. jūlijs — Lazars Kaganovičs (Лазарь Каганович), PSRS politiķis (dzimis 1893. gadā) 22. augusts — Boriss Pugo (Борис Пуго), PSRS politiķis (dzimis 1937. gadā) 3. septembris — Frenks Kapra (Frank Capra), ASV kinorežisors (dzimis 1897. gadā) 6. novembris — Džīna Tīrnija (Gene Tierney), amerikāņu aktrise (dzimusi 1920. gadā) 9. novembris — Īvs Montāns (Yves Montand), franču aktieris un dziedātājs (dzimis 1921. gadā) 18. novembris — Gustavs Husāks (Gustáv Husák), Čehoslovākijas prezidents (dzimis 1913. gadā) 23. novembris — Klauss Kinskis (Klaus Kinski), vācu kinoaktieris (dzimis 1926. gadā) 24. novembris — Fredijs Merkūrijs (Freddie Mercury), britu mūziķis (dzimis 1946. gadā) 1. decembris — Džordžs Stiglers (George Stigler), ASV ekonomists (dzimis 1911. gadā) Ekonomikā — Ronalds Kouss Fizikā — Pjērs Žils de Žens Fizioloģijā vai medicīnā — Ervīns Nehers, Berts Sakmans Ķīmijā — Rihards Ernsts Literatūrā — Nadine Gordimera Miera veicināšanā — Anga San Sū Kī