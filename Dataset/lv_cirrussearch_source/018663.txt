Bardejova (slovāku: Bardejov) ir pilsēta Slovākijas austrumos, Prešovas apgabala Bardejovas apriņķa centrs pie Topļas upes tradicionālajā Šarišas novadā. Pilsētas vecpilsēta iekļauta UNESCO Pasaules mantojuma sarakstā. Pie Bardejovas atrodas pilsētas daļa Bardejovske Kūpele (Bardejovské Kúpele), kas ir pazīstams minerālūdens kūrorts. Pie pilsētas - etnogrāfiskais brīvdabas muzejs. Rakstos pirmoreiz minēta 1247. gadā. Tāpat kā visa Slovākija, gadsimtiem bijusi Ungārijas sastāvā. 1376. gadā karalis Lāslo I piešķīra Bardejovai karaļa brīvpilsētas satusu. Pilsēta attīstījās kā tirdzniecības centrs ceļā no Baltijas un Melno jūru. Vislielāko uzplaukumu piedzīvoja 15./16. gadsimtā. Kopā ar četrām citām svarīgām karaļa brīvpilsētam (Košici, Levoču, Prešovu un Sabinovu) ietilpa t.s. Pentapolisā. Šeit darbojās daudzas ģildes, ap pilsētu bija akmens aizsardzības mūri, kas daļēji saglabājušies līdz mūsdienām. Tomēr vēlāk nemieri, epidēmijas un tirdzniecības ceļu izmaiņas lika pilsētai panīkt. Pēc etniskā sastāva pilsētas iedzīvotāji ir slovāki (91,27 %). Pēc reliģiskās piederības - katoļi (63,15 %), grieķu katoļi (16,93%), luterticigie (7,58 %), bez konfesijas (4,86 %) un pareizticīgie (4,32 %). Vikikrātuvē par šo tēmu ir pieejami multivides faili. Skatīt: Bardejova. http://pop-stat.mashke.org/slovakia-cities.htm.