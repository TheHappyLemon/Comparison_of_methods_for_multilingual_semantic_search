"Amerikāņu grafiti" (angļu: American Graffiti) ir 1973. gada komēdija, kuras režisors ir Džordžs Lūkass, bet producents Frānsiss Fords Kopola. Filmā galvenās lomas atveido Ričards Dreifūss, Rons Hauards, Pols Le Mets, Harisons Fords, Čārlzs Mārtins Smits, Kendija Klārka, Makenzija Filipsa, Sindija Viljamsa un Vulfmens Džeks. Filmas darbība norisinās 1962. gadā Kalifornijā. Tā vēsta par vairākiem pusaudžiem un viņu piedzīvojumiem vienas nakts garumā pēdējā vasaras brīvlaika dienā. Filma ir daļēja autobiogrāfiska, un tās pamatā ir paša Džordža Lūkasa pavadītie gadi Modesto, Kalifornijā. "Amerikāņu grafiti" pirmizrāde notika 1973. gada 2. augustā Lokarno starptautiskajā kinofestivālā. Filma saņēma plašu kritiķu atzinību un tika nominēta piecām Amerikas Kinoakadēmijas balvām kategorijās "Labākā filma", "Labākais režisors", "Labākais oriģinālscenārijs", "Labākā aktrise otrā plāna lomā" (Klārka) un "Labākā montāža". Filmas kopējie ienākumi sasniedza 140 miljonus ASV dolārus pie tikai 777 tūkstošiem dolāru budžeta, tādējādi kļūstot par vienu no visu laiku ienesīgākajām filmām. 1995. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". 1979. gadā filmai iznāca turpinājums More American Graffiti. «American Graffiti (1973)». The Numbers. Skatīts: 2022. gada 15. aprīlī. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-04-15. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)