Skaties arī jēdzienu ar līdzīgu nosaukumu: Pantera. Panteras, panteru ģints (Panthera) ir viena no kaķu dzimtas (Felidae) ģintīm, kas pieder panteru apakšdzimtai (Pantherinae). Panteru ģintī ietilpst 4 labi zināmas sugas: tīģeris, lauva, leopards un jaguārs. Zinātniski vārdu pantera var lietot visām šīm četrām sugām, bet sarunavalodā vārdu pantera mēdz izmantot melnās panteras nosaukumam. Zinātniskais vārds panthera grieķu valodā sastāv no diviem vārdiem: pan - visu, ther - zvērs, kas nogalina, atspoguļojot panteru ģints dzīvnieku plēsīgo dabu. Grieķu valodā par pánthēr tika saukti visi plankumainie dzīvnieki kaķu dzimtā. Sanskritā panthera nozīmē dzeltens dzīvnieks. Panteru ģints dzīvnieki savvaļā mūsdienas ir sastopami Āfrikā, Āzijā un Dienvidamerikā. Kaķu dzimtas evolūcija līdz galam vēl joprojām nav izprasta, bet iespējams, ka panteru ģints ir cēlusies no aizvēsturiskās kaķu sugas Viretailurus schaubi jeb Panthera schaubi, kura iespējams ir bijusi arī pumu ģints (Puma) priekštece. Visticamāk, ka panteru ģints senākās sugas radās Āzijā. No pārējām kaķu dzimtas sugām panteru ģints atdalījās pirms 6 - 10 miljoniem gadu, bet senākās fosilijas ir 2 - 3,8 miljonus gadu veca. Ģenētiskie pētījumi liecina, ka vissenākā suga panteru ģintī bija tīģeris, bet arī par šo jautājumu turpinās diskusijas. Kādreiz tika pieņemts, ka sniega leopards ir bāzes suga, no kuras ir cēlusies panteru ģints, bet pēdējo gadu molekulārie pētījumi liecina, ka sniega leopards ir jaunāka suga par tīģeri, turklāt leopards ir tuvāk radniecīgs sniega leopardam, nekā tīģerim. Līdz ar to zinātnieki uzskata, ka sniega leopards ir piederīgs panteru ģintij. Aizvēsturiskā suga Eiropas jaguārs (Panthera gombaszogensis), kas dzīvoja pirms 1,6 miljoniem gadu Itālijā, ir tuvu radniecīga mūsdienu Dienvidamerikas jaguāram. Dūmakainais leopards 2007. gadā tika izdalīts atsevišķā ģintī un tiek uzskatīts par panteru ģints bāzes sugu. Visas panteru ģints sugas pieder pie lielajiem kaķiem. Ģints lielākais dzīvnieks ir tīģeris, un tā lielākā pasuga ir Amūras tīģeris (Panthera tigris altaica), kurš ir arī lielākais kaķu dzimtā. Amūras tīģera tēviņa ķermeņa garums var sasniegt 3,3 m un svars 300 kg. Toties mazākais panteru ģintī ir leopards, un mazākais no visām leopardu pasugām ir Šrilankas leopards (Panthera pardus kotiya). Tā mātītes svars ir tikai 29 kg un ķermeņa garums 95 cm. Šīs ģints kaķi ir vienīgie, kas spēj rēkt, jo to balsenei ir īpaša uzbūve. Mēles kauls tiem ir pārkaulojies tikai daļēji, kas ļauj balsenei izplesties, tomēr jaunāki pētījumi liecina, ka rēkt ļauj citas anatomiskās īpatnības — panteru balss saites veido cauruļveida struktūru, kas ļauj izdot skaļas skaņas. Sniega leopards, kurus arī reizēm klasificē kā panteru ģints sugu un kuram arī nav pārkaulojies mēles kauls, tomēr nav spējīgs rēkt. Murrāt panteru ģints kaķi nav spējīgi. Panteru ģints (Panthera) Jaguārs (Panthera onca) Lauva (Panthera leo) Leopards (Panthera pardus) Tīģeris (Panthera tigris) Melnā pantera "Panther", Online Etymology Dictionary «Pumas of South Africa, cheetahs of France, jaguars of England». Arhivēts no oriģināla, laiks: 2011. gada 17. augustā. Skatīts: 2011. gada 14. jūlijā. Johnson, W.E., Eizirik, E., Pecon-Slattery, J., Murphy, W.J., Antunes, A., Teeling, E. & O'Brien, S.J. (2006). "The Late Miocene radiation of modern Felidae: A genetic assessment.". Science 311 (5757): 73–77. doi:10.1126/science.1122277 Turner A (1987) New fossil carnivore remains from the Sterkfontein hominid site (Mammalia: Carnivora). Ann Transvall Mus 34:319–347 «Phylogenetic studies of pantherine cats (Felidae) based on multiple genes». Arhivēts no oriģināla, laiks: 2010. gada 7. septembrī. Skatīts: 2011. gada 10. aprīlī. Molecular Evolution of Mitochondrial 12S RNA and Cytochrome b Sequences in the Pantherine Lineage of Felidae «Tigers». Arhivēts no oriģināla, laiks: 2011. gada 4. janvārī. Skatīts: 2011. gada 10. aprīlī. «Leopards». Arhivēts no oriģināla, laiks: 2011. gada 7. februārī. Skatīts: 2011. gada 10. aprīlī. «ARKive: Sri Lankan leopard». Arhivēts no oriģināla, laiks: 2011. gada 28. aprīlī. Skatīts: 2011. gada 10. aprīlī. «Sri Lankan leopard (Panthera pardus kotiya)». Arhivēts no oriģināla, laiks: 2011. gada 28. aprīlī. Skatīts: 2011. gada 10. aprīlī. Sri Lankan leopard[novecojusi saite] Nowak, Ronald M. (1999). Walker's Mammals of the World. Johns Hopkins University Press. ISBN 0-8018-5789-9. Zinātnieki Tibetā atraduši lauvu un tīģeru senāko priekšteci Panthera Arhivēts 2011. gada 8. aprīlī, Wayback Machine vietnē. Melnā pantera