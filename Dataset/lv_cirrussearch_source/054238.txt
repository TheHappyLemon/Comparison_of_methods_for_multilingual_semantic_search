4000 metru šķēršļu skrējiens vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 8 sportisti no piecām valstīm. Šis bija garākais šķēršļu skrējiens 1900. gada vasaras olimpiskajās spēlēs. Visi 2500 metru šķēršļu skrējienā startējušie sportisti startēja arī 4000 metru šķēršļu skrējienā. Šajā disciplīnā visas olimpiskās medaļas ieguva Lielbritānijas sportisti. Zelta medaļu, ar rezultātu 12:58,4 minūtes ieguva Džons Rimmers. Sudraba medaļu ar rezultātu 12:58,6 minūtes ieguva Čārlzs Benets. Līdz ar to viņš kļuva par vienīgo sportistu, kurš izcīnīja medaļas gan 2500 metru, gan 4000 metru disciplīnā. Savukārt bronzas medaļu ar rezultātu 12:58,8minūtes ieguva Sidnijs Robinsons. Sportistiem bija jāveic tāda pati trase kā 2500 metru skrējienā, bet piecu apļu vietā bija jāskrien astoņi apļi. Olimpisko rekordu šajā disciplīnā uzstādīja Lielbritānijas sportists Džons Rimmers, viņa rezultāts bija 12 minūtes un 58,4 sekundes. Pamatraksts: Vieglatlēti 1900. gada vasaras olimpiskajās spēlēs 4000 metru šķēršlu skrējiena sacensībās startēja 8 sportisti no 5 valstīm. Iekavās norādīts startējošo sportistu skaits no attiecīgās valsts.  ASV (2)  Francija (1)  Kanāda (1)  Lielbritānija (3)  Vācija (1) «Athletics at the 1900 Paris Summer Games: Men's 4,000 metres Steeplechase». Sports Reference. Arhivēts no oriģināla, laiks: 2020. gada 21. septembris. Skatīts: 2020. gada 21. septembris. «Paris 1900 Athletics — 4000m hurdles men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 4000 metru šķēršļu skrējiens vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 4000 metru šķēršļu skrējiens vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 4000 metru šķēršļu skrējiens vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.