Jūlija Levitana (angļu: Yuliya Levitan; dzimusi 1973. gada 12. jūnijā Minskā) ir ASV starptautiskā meistare šahā (1992). 1989. gadā uzvarējusi PSRS junioru šaha čempionātā U16 meiteņu vecuma grupā. 1990. gadā pārstāvējusi Padomju Savienību Pasaules junioru šaha čempionātā U18 meiteņu vecuma grupā, kurā dalījusi 4.-6. vietu. 1991. gadā pārcēlusies uz pastāvīgu dzīvi ASV. 1992. gada ASV sieviešu šaha čempionātā dalījusi 3.-4. vietu. Tajā pašā gadā kopā ar Irinu Levitinu dalījusi pirmo vietu Ņujorkas starptautiskajā sieviešu šaha turnīrā. 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 25. vietu. Pārstāvējusi ASV Pasaules šaha olimpiādē: 1992. gadā pie pirmā rezerves galdiņa 30. sieviešu šaha olimpiādē Manilā (+5, =3, -2). Par panākumiem turnīros FIDE 1992. gadā viņai piešķīrusi starptautiskās meistares (WIM) nosaukumu. 2014. gadā kļuvusi par profesionālo šahistu asociācijas (ACP) valdes locekli. Beigusi Ņujorkas universitāti un Bruklinas tieslietu institūtu. Strādājusi par federālo tiesu advokātu ASV Mājokļu un pilsētu attīstības departamentā. Игорь Бердичевский. Шахматная еврейская энциклопедия. Москва: Русский шахматный дом, 2016. ISBN 978-5-94693-503-6 (Igors Berdičevskis "Ebreju šaha enciklopēdija", Maskava, 2016). 1993 Jakarta Interzonal Tournament OlimpBase :: Women's Chess Olympiads :: Yuliya Levitan «WIM Yulia Levitan (USA) is a new ACP Board Member | ACP». Arhivēts no oriģināla, laiks: 2018. gada 18. decembrī. Skatīts: 2018. gada 31. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)