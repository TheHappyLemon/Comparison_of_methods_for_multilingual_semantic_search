Jaroslavs Mosteckis (čehu: Jaroslav Mostecký, dzimis 1963. gada 29. septembrī Zābržehā, miris 2020. gada 13. decembrī) bija čehu rakstnieks, zinātniskās fantastikas un fantāzijas žanra darbu autors. Jaroslavs Mosteckis dzīvoja Olomoucas apgabala Šumperkā, kur 1983. gadā pabeidza Mašīnbūves vidusskolu. Jaunībā interesējās par lakrosu, bija Morāvijas Lakrosa līgas vadības loceklis. Viņš bija nozīmīga Šumperkas zinātniskās fantastikas fanu figūra (uzstājās fanu konferencēs, pēdējos gadus vadīja Karela Čapeka balvu pasniegšanu utt.). Viņu interesēja Čehijas vēsture, sākotnēji arī paleontoloģija un numismātika. Bija divreiz precējies un strādāja valsts pārvaldē. Mostecka darbi regulāri publicēti žurnālā Pevnost. Viņš bija viens no nozīmīgākajiem mūsdienu zinātniskās fantastikas un fantāzijas autoriem. Kā viens no nedaudzajiem šī žanra autoriem viņš kļuva par Rakstnieku asociācijas (Obec spisovatelů) biedru. 2020. gada 13. decembrī mira pēc saslimšanas ar Covid-19. Publicējies kopš 90. gadu sākuma, vairākkārt ieguvis balvas par saviem stāstiem, rakstījis arī romānus. J. Mosteckis ir trīskārtējs Karela Čapeka balvas laureāts, Viņa darbiem raksturīgs spraigs sižets, tipiskas ir straujas varoņu likteņu izmaiņas, traģisks nobeigums (daudzi varoņi iet bojā vai arī stāsts noslēdzas, kad tos neizbēgami gaida bojāeja). Mostecka grāmatām raksturīgs filozofisks pasaules redzējums. Daži lasītāji ir kritizējuši viņa darbus kā neobjektīvus attieksmē pret sievietēm (izņemot dažus stāstus, lielākajā daļā no tiem nav iekļautI pozitīvi sieviešu varoņu tēli; lielākā daļa sieviešu iet bojā, bieži vien pēc ilgām ciešanām). Autors asi noraidījis šādu savu darbu raksturojumu. Otra raksturīgā iezīme, īpaši vēlākām grāmatām, ir spēcīga antiklerikāla attieksme, kas robežojas ar neslēptu naidu pret baznīcu un kristietību. Ivan Adamovič, Ondřej Neff. Slovník české literární fantastiky a science fiction. Praha : R3, 1995. 153. lpp. ISBN 80-85364-57-3. «Čeští fanoušci sci-fi a fantasy v slzách: Na druhý covid zemřel Jaroslav Mostecký (†57)». 2020-12-14. Stručné heslo v publikaci Kdo je kdo v české a slovenské SF z r. 2000 Rozhovory z r. 1997 a konce r. 2000, mj. o autorově názoru na náboženství a nespecifikovaných „osobních problémech“ na konci 90. let Stručné heslo v publikaci Kdo je kdo v české a slovenské SF z r. 2000 Roziřující informace na serveru Scifiworld Soupis povídek vydaných v časopisu Ikarie do roku 2000 Legie.info — autor Jaroslav Mostecký — informace, knihy, povídky Fotografie z let 2001 a 2004