Johans Olins (somu: Johan Olin; dzimis 1883. gada 30. jūnijā, miris 1928. gada 3. decembrī) bija somu grieķu-romiešu stila cīkstonis, 1912. gada vasaras olimpisko spēļu medaļnieks. Johans Olins dzimis 1883. gadā Vihti (Somijas lielhercogiste). Viņa pirmais starptautiskais turnīrs cīņā bija 1911. gada pasaules čempionāts, kur smagā svara klasē viņš finišēja pēdējā piektajā vietā. Olins piedalījās arī 1912. gada olimpiādē, sasniedzot finālu, kur cieta plecu zaudējumu pret somu cīkstoni Irje Sārelu un ieguva sudraba medaļu. Pirmā pasaules kara laikā Johans Olins emigrēja uz Amerikas Savienotajām Valstīm, kur kļuva par profesionālu cīkstoni ar vārdu Džons Olins (John Olin). Pēc vairākām cīņām pret vājākiem pretiniekiem, viņš ieguva iespēju 1916. gada 11. decembrī Springfīldā (Masačūsetsa), cīnīties par esošo brīvā stila pasaules čempionu Džo Stešeru par titulu. Abi cīkstoņi izkrita no apļa pēc 2 stundu un 20 minūšu cīņas. Džons Olins atgriezās ringā, bet Džo Stečers nespēja turpināt cīņu pleca savainojuma dēļ, kuru viņš bija guvis rudenī. Džons Olins kļuva par jauno pasaules čempionu. Tomēr šo Olina uzvaru neatzina visas tā laika profesionālās cīkstoņu asociācijas. Daudzi turpināja uzskatīt Džo Stečeru par pasaules čempionu, jo cīņas laikā Olins nebija viņu pārspējis. 1917. gada 2. maijā Džons Olins zaudēja pasaules titulu Čikāgā Edam Lūisam, kurš viņu pieveica pēc 2 stundu un 37 minūšu ilgas cīņas. Notikumu divkosība: Džonam Olinam bija jāatsakās no šīs cīņas pleca savainojuma dēļ. Savādi, bet šoreiz visas asociācijas atzina jauno pasaules čempionu, kaut arī viņš cīņā nebija pieveicis Olinu. Turpmākajos gados Džons Olins vairākkārt mēģināja kļūt par pasaules čempionu, bet viņam tas neizdevās. 1922. gadā Johans Olins atgriezās Somijā. «Johan Olin» (angļu). sports-reference.com/. Arhivēts no oriģināla, laiks: 2013-09-23. Skatīts: 2020-01-03. Arhivēts 2013-09-23 Wayback Machine vietnē. «Painija Johan Olin Amerikassa» (somu). 2008. gada 18. marts. Skatīts: 2020-01-03. Olympedia profils (angliski) FILA profils (angliski)