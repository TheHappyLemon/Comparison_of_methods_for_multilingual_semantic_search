Jasemina Adara (turku: Yasemin Adar; dzimusi 1991. gada 6. decembrī) ir turku brīvā stila cīkstone, olimpiskās sudraba medaļas ieguvēja, pasaules un Eiropas čempione. Jasemina Adara dzimusi 1991. gada 6. decembrī Balikesirā Naima Adara un viņa sievas Aišegulas ģimenē. Jaseminai ir vecāka māsa Jildiza, viņu māte nomira 2013. gadā. Pēc skolas beigšanas Jasemina Adara studēja fizisko kultūru un sportu Balikesiras universitātē. Pašlaik strādā kā skolotāja Nikdē. Sākotnēji Jasemina Adara nodarbojās ar lodes grūšanu, bet pēc tam, kad viņu pamanīja Turcijas čempions cīņā Aslans Seihanli, sāka iesaistīties cīņas sportā. Viņa sacīkstēs piedalījās kā sporta kluba Trakya Birlik SK pārstāve. 2012. gadā Jasemina Adara piedalījās Kanādā notikušajā Pasaules cīņas sporta čempionātā, taču godalgoto skaitā neiekļuva. Uz pjedestāla viņa netika arī 2013. gada Eiropas čempionātā Tbilisi. Toties tajā pašā gadā viņa veiksmīgi startēja Mersinā notikušajās Vidusjūras spēlēs, kur izcīnīja zelta medaļu. Vēl gada turpinājumā Jasemira piedalījās pasaules čempionātā Budapeštā, ceturtdaļfinālā viņa zaudēja korejietei Heo Namdžu, bet cīņā par bronzu ASV cīkstonei Adelīnai Grejai. 2014. gada pasaules čempionātā Taškentā Jaseminu pievīla izloze — pēc pārliecinošās uzvaras pret krievieti Jekaterinu Bukinu viņa zaudēja nākamajai čempionei Adelīnai Grejai, bet gandarījuma cīņā arī bronzas medaļas ieguvējai Džou Cjaņai. 2015. gadā Jasemina piedalījās Eiropas spēlēs Baku, bet pusfinālā zaudēja Jekaterinai Bukinai. Arī cīņā par trešo vietu viņu pieveica Moldovas cīkstone Svetlana Sajenko. 2015. gada pasaules čempionātā Jasemina zaudēja ceturtdaļfinālā. 2016. gada Eiropas čempionātā Rīgā Jasemina Adara izcīnīja zelta medaļu, finālā pieveicot krievieti Aļonu Starodubcevu. Viņa uzvarēja arī trijos nākamajos 2017., 2018. un 2019. gada Eiropas čempionātos. 2021. gada augustā Tokijā Adara piedalījās 2020. gada vasaras olimpiskajās spēlēs, kur svara kategorijas līdz 76 kg turnīra ceturtdaļfinālā zaudēja nākamajai čempionei amerikāņu cīkstonei Adelīnai Grejai, bet pēc tam uzvarēja abās gandarījuma cīņās un ieguva bronzas medaļu. «Yasemin Adar’dan Tarihi Madalya». Balıkesit Spor (turku). 2016-03-10. Arhivēts no oriģināla, laiks: 2019-03-28. Skatīts: 2019-03-30. Arhivēts 2019-03-28 Wayback Machine vietnē. «3 oyunlar rekoru kırıldı birden». Hürriyet (turku). 2013-06-24. Skatīts: 2019-03-31. «Güreşte 2 Avrupa Şampiyonluğu birden». Hürriyet (turku). 2016-03-10. Skatīts: 2019-03-31. «Branş değiştirdi dünya beşincisi oldu». Hürriyet (turku). 2013-09-21. Skatīts: 2019-03-31. «Yasemin Adar veda etti». Spor X (turku). 2014-09-11. Arhivēts no oriģināla, laiks: 2016-03-11. Skatīts: 2019-03-31. «Avrupa Oyunları: Güreşte 3 sporcumuz repesaj maçına çıkacak». Euro Sport (turku). 2015-06-16. Arhivēts no oriģināla, laiks: 2016-05-31. Skatīts: 2019-03-31. «Kadınlar serbest güreşte 4 sporcumuz da yenildi». Cihan News Agency (turku). 2015-09-11. Arhivēts no oriģināla, laiks: 2016-03-11. Skatīts: 2019-03-31. Vikikrātuvē par šo tēmu ir pieejami multivides faili. Skatīt: Jasemina Adara. Olympedia profils (angliski) FILA profils (angliski) Jaseminas Adaras fotogrāfiju galērija mājas lapā gettyimages