"Mandžūru kandidāts" (angļu: The Manchurian Candidate) ir 2004. gada ASV neo-noir psiholoģiska politiskā trillera filma, kuras režisors ir Džonatans Demijs. Filma balstīta uz Ričarda Kondona tāda paša nosaukuma 1959. gada romānu un ir otrā šī romāna adaptācija pēc Džona Frankenheimera 1962. gada filmas. Filmā galvenās lomas atveido Denzels Vašingtons, Merila Strīpa, Līvs Šreibers, Džons Voits, Kimberlijs Elisa, Džefrijs Raits, Teds Levains, Bruno Gancs un Saimons Makbērnijs. Filma stāsta par Līča kara varoni Reimondu Šovu (Šreibers), kurš kandidē uz ASV viceprezidenta amatu, un viņa kara laika kapteini Benetu Marku (Vašingtons), kurš atklāj sazvērestību, kas ietver prāta kontroli un politiskas manipulācijas. Nozīme vārdam "mandžūrs" šajā filmā atšķiras no 1962. gada filmas, kurā Korejas kara laikā karavīri tika sagūstīti un turēti Mandžūrijā. 2004. gada filmā Korejas karu aizstāja ar Līča karu, bet Manchurian ir noziedzīga starptautiska uzņēmuma nosaukums. Filmas "Mandžūru kandidāts" pirmizrāde notika 2004. gada 30. jūlijā un to izplatīja Paramount Pictures. Filma saņēma pozitīvas kritiķu atsauksmes un tika nominēta vairākām balvām. Tīmekļa vietnē Rotten Tomatoes filmai ir 80% vērtējums. «The Manchurian Candidate». Box Office Mojo. Skatīts: 2023. gada 25. novembrī. «The Manchurian Candidate - Rotten Tomatoes». www.rottentomatoes.com (angļu). 2004-07-30. Skatīts: 2023-11-25. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)