Angolas Republikas karogs tika pieņemts 1975. gadā. Sarkanā krāsa simbolizē neatkarības cīņās izlietās asinis, bet melnā krāsa simbolizē Āfriku, kontinentu, kurā valsts atrodas. Zeltainais attēls, kurā attēlots zobrats, krūmu nazis un zvaigzne, simbolizē valsts dabas bagātības. Valsts karoga paraugs bija marksistiskās atbrīvošanas kustības MPLA karogs, tas arī ir sarkanmelns, vienīgi uz tā nav zobrata un krūmu naža - tikai dzeltena zvaigzne. Zobrats un krūmu nazis tika aizgūts no PSRS karoga. Par nacionālo karogu to apstiprināja pēc neatkarības atgūšanas no Portugāles, 1975. gada 11. novembrī. 2003. gadā tika izveidots jauns karogs, kurš gan pagaidām vēl nav oficiāli apstiprināts. Saule karoga vidū simbolizētu valsts saulaino klimatu, bet tās dizains - zīmējumus, kuri tika atrasti Čitundo-Hulu alās. Daudziem angoliešiem jaunais karogs nepatīk, jo viņiem šķiet, ka tam nav nekādas nozīmes un ka tas pārāk atgādina Kostarikas karogu. Vikikrātuvē par šo tēmu ir pieejami multivides faili. Skatīt: Angolas karogs. Encyclopædia Britannica raksts (angliski)