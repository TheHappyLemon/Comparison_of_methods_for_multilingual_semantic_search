Vasko da Gama (portugāļu: Vasco da Gama, izrunā: [ˈvaʃku dɐ ˈɡɐmɐ]; dzimis 1460. vai 1469. gadā, miris 1524. gada 23. decembrī) bija portugāļu jūrasbraucējs, viena no nozīmīgākajām personām Lielo ģeogrāfisko atklājumu laikā, bija pirmais eiropietis, kas sasniedza Indiju pa jūras ceļu. Dzimis Sinišas cietokšņa komandiera Eštevana da Gamas (Estêvão da Gama) ģimenē. Arī viņa tēvs bija savulaik centies atrast jūrasceļu uz Indiju. Vasko da Gamas māte Izabela Sodra (Izabel Sodr) bija angliete. Maz ir zināms par Vasko da Gamas bērnību. No 1484. līdz 1492. gadam, iespējams, Evorā viņš studēja astronomiju un navigāciju. 1486. gadā Vasko da Gama kļuva par jūrnieku. No 1497. līdz 1499. gadam savā pirmajā kuģojumā uz Āziju viņš ar četriem kuģiem apbrauca Āfrikas dienvidos esošo Labās Cerības ragu un kļuva par pirmo eiropieti, kas ar kuģiem sasniedza Indijas okeānu. 1498. gada 20. maijā Vasko da Gamas flote sasniedza Indijas dienvidus. 1500. gadā viņš apprecējās ar Katarinu de Ataidi (Catarina de Ataíde, rakstīta arī kā Cateriana un Caterina), viņiem piedzima seši dēli un viena meita. Otro reizi viņš devās uz Indiju no 1502. līdz 1503. gadam ar 20 kuģiem, bet trešo reizi 1524. gadā, kad viņš kļuva par Portugāles Indijas vicekarali. Tā paša gada beigās Vasko da Gama nomira. «Vasco da Gama» (angliski). www.asij.ac.jp. Arhivēts no oriģināla, laiks: 2011-11-10. Skatīts: 2011-11-10. Geneanet: Catarina de Ataíde Vikikrātuvē par šo tēmu ir pieejami multivides faili. Skatīt: Vasko da Gama. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski) BBC biogrāfija (angliski)