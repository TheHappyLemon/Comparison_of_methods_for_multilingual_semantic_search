Šikloša (ungāru: Siklós) ir pilsēta Ungārijas dienvidos, Baraņas meģes Šiklošas apriņķa centrs. Apdzīvotā vieta pirmoreiz rakstos minēta 1294. gadā un veidojās ap Šiklošas pili. Turku varas laikā 16. gadsimtā Šikloša bija sandžaka centrs. No 1918. gada novembra līdz 1921. gada augustam pilsēta atradās serbu okupācijā. Pilsētas tiesības no 1977. gada. Pilsētas iedzīvotāji pēc nacionālā sastāva 2007. gadā bija ungāri (91,4 %), dzīvoja arī horvāti (3,0 %), bet 7,0 % nedeklarēja nacionalitāti. Pēc reliģiskās pārliecības Šiklošas iedzīvotāji ir katoļi (58,2 %), kalvinisti (17,0 %), nereliģiozi (10,3 %), bet 11,0 % nav atbildējuši. Pilsētā dzimis angļu žurnālists Džordžs Mikešs (George Mikes, 1912 – 1987). Magyarország helységnévtára; publicēšanas datums: 30 oktobris 2023; pārbaudes datums: 5 novembris 2023; KSH kods: 05519. Vikikrātuvē par šo tēmu ir pieejami multivides faili. Skatīt: Šikloša. Encyclopædia Britannica raksts (angliski)