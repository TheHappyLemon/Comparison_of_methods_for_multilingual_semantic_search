Vanesa Paradī (franču: Vanessa Paradis; dzimusi 1972. gada 22. decembrī) ir franču dziedātāja, aktrise un fotomodele. Vanesa Paradī piedzima 1972. gadā Senmordefosē, Francijā. Vecāki bija interjera dizaineri. Jau bērnībā Vanesu interesēja dziedāšana. Viņas dziedātājas karjera sāka attīstīties 8 gadu vecumā, kad viņas radinieks ierakstu producents Didjē Peins palīdzēja viņai nokļūt populārā frančy televīzijas bērnu talantu konkurā L'Ecole Des Fans. Pirmo singlu La Magie Des Surprises-Parties Vanesa ierakstīja 1983. gadā, un izpildīja to itāļu mūzikas festivālā 1985. gadā. Plaši pazīstama viņa kļuva 14 gadu vecumā, kad 1987. gadā tika izlaists singls Joe le Taxi. Šī dziesma kļuva par Francijas hitu numur viens vienpadsmit nedēļas, bet Anglijā — par hitu numur trīs. Dziesma tika iekļauta Vanesas Paradī pirmajā albumā "M&J" (1988). Paradī pārsvarā izpilda roka un popmūzikas stila mūziku. Viņa spēlē ģitāru un nereti to izmanto savos ierakstos un koncertos. 1989. gada martā, sešpadsmit gadu vecumā Paradī pameta vidusskolu, lai turpinātu savu karjeru. Septiņpadsmit gadu vecumā viņa debitēja kā aktrise filmā Noce blanche (1989). 1990. gadā Par šo lomu viņa saņēma Cēzara balvu kā daudzsološākā aktrise. 1991. gadā viņa tika izvēlēta par Chanel reklāmas seju. 1992. gadā Paradī pārcēlās uz Amerikas Savienotajām Valstīm, lai strādātu kopā ar Leniju Kravicu. Viņa sāka strādāt pie jaunu albumu angļu valodā. Šī albuma autors un prodocents bija Lenijs Kravics. Viena no albuma dziesmām bija Be My Baby, kura kļuva par dziesmu numur pieci Francijā un numur desmit Anglijā. 1993. gadā Paradī devās starptautiskā tūrē pa Franciju, Kanādu un Angliju (šajās valstīs viņa bija ļoti populāra). 1995. gadā Paradī filmējās galvenajā lomā Žana Bekēra filmā "Elisa" (Élisa). Filma guva lielus panākumus Francijā. 1999. gada martā Paradī filmējās Patrisa Lekonta filmā La fille sur le Point. 2004. gadā Paradī atkal reklamēja Chanel produktu — rokassomu Mademoiselle. 2006. gadā viņa izlaida bērnu albumu Le Soldat Rose un piedalījās koncertos. 2007. gadā Vanesa Paradī izlaida jaunu albumu Divinidylle. Francijā tas tika izdots septembrī. Albuma Divinidylle koncerttūri viņa sāka oktobrī. Daži koncerti tika nofilmēti un pārdoti DVD formātā. 2008. gadā par šo albumu viņa ieguva divas Les Victories de la Musique balvas. 2011. gadā viņa piedalījās animācijas filmā Un monstre a Paris. Tajā pašā gadā viņa filmējās arī kanādiešu režisora Žana Marka Valē filmā Cafe de Flore. Šajā dramatiskajā filmā viņa atveidoja 1960. gadu vientuļo māti, kuras dēlam ir Dauna sindroms. Par šo lomu Paradī saņēma divas balvas — Genie Award un Jutra Award. 2010. gada novembrī Paradī ierakstīja jaunu albumu Une Nuit a Versailles. 2010. gadā viņa atgriezās kā Chanel jaunās lūpukrāsas Rouge Coco reklamētāja. 2011. gadā viņa devās starptautiskā tūrē un Amerikas Savienotajām Valstīm, Kanādu, Lielbritāniju, Eiropu un Turciju. Vanesa Paradī ir māsa Elisona Paradī, kas arī ir dziedātāja un aktrise. Ilgus gadus Paradī bijušas partnerattiecības ar aktieri Džoniju Depu (1998–2012). Viņiem ir divi bērni. Viņu meita Lili Roza Depa arī ir aktrise un modele. «Vanessa Paradis Biography». biography.com. Arhivēts no oriģināla, laiks: 2018. gada 12. jūnijā. Skatīts: 2018. gada 25. februārī. «Vanessa Paradis – Joe le taxi». LesCharts.com. Vikikrātuvē par šo tēmu ir pieejami multivides faili. Skatīt: Vanesa Paradī. IMDb profils (angliski) AllMovie profils (angliski)