Grammy balva (angļu: Grammy Award) ir balva par izciliem sasniegumiem mūzikas ierakstu industrijā, kas tiek pasniegta kopš 1959. gada. Grammy balvas pasniedz ASV Nacionālā Ierakstu mākslas un Zinātnes Akadēmija (National Academy of Recording Arts and Sciences). 2002. gada februārī Gidons Krēmers un Kremerata Baltica saņēma Grammy balvu “Labākais izpildījums” mazo ansambļu kategorijā par ierakstu After Mozart (Nonesuch). 2005. gadā Mariss Jansons saņēma Grammy balvu kategorijā “Labākā orķestra uzstāšanās” par Dmitrija Šostakoviča 13. simfonijas ierakstu Bavārijas Radio simfoniskā orķestra un kora izpildījumā. 2014. gadā Grammy balva nominācijā "Labākais kora sniegums" piešķirta igauņu diriģentam Tenu Kaljustem par Arvo Perta opusa Adam's Lament izpildījumu, kurā piedalījās arī Latvijas Radio koris un Valsts kamerorķestris Sinfonietta Rīga. 2016. gadā Grammy balva nominācijā Labākais orķestra sniegums piešķirta latviešu diriģentam Andrim Nelsonam par «Deutsche Grammophon» izdoto Dmitrija Šostakoviča 10. simfonijas un Pasakaljas (no operas "Mcenskas apriņķa lēdija Makbeta") ierakstu. 2017. gadā Andris Nelsons Grammy balvu saņēma par Dmitrija Šostakoviča 5., 8. un 9.simfonijas ierakstiem kas tapuši sadarbībā ar Bostonas simfonisko orķestri. “Grammy” nominantu vidū ir pabijuši gan Pēteris Vasks ar sava darba ierakstu “Kronos” kvarteta versijā, gan Uģis Prauliņš ar jaundarbu, gan operdīvas Elīna Garanča un Kristīne Opolais. Grammy balva par labāko smagā roka izpildījumu Grammy balva par labāko metāla izpildījumu «Gidons Krēmers – Kremerata Baltica» (latviešu). Skatīts: 2021-01-21. «Arhivēta kopija». Arhivēts no oriģināla, laiks: 2016. gada 17. februārī. Skatīts: 2016. gada 16. februārī. «“Grammy”: ar Latvijas vārdu». LA.LV (latviešu). Skatīts: 2021-01-21. Vikikrātuvē par šo tēmu ir pieejami multivides faili. Skatīt: Grammy balva. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Oficiālā mājaslapa (angliski)