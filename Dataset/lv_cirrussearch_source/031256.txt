Tršebīča (čehu: Třebíč) ir pilsēta Čehijā, Visočinas apgabala Tršebīčas apriņķa centrs pie Jihlavas upes. Pilsēta rakstos pirmoreiz minēta 1101. gadā, kas šeit tika nodibināts benediktiešu klosteris. 1335 . gadā Tršebīčai tika piešķirtas pilsētas tiesības. 1338. gadā parādījās pirmās ziņas par pilsētas ebreju kopienu. Ilgu laiku apdzīvotā vieta atradās Hābsburgu impērijas sastāvā. 19. gadsimtā Tršebīča attīstījās kā ādas apstrādes un apavu ražošanas centrs. No 1919. gada — Čehoslovākijā. Kopš 1993. gada — Čehijā. Tršebīčas ebreju kvartāls un 13. gadsimtā pārbūvētā Tršebīčas Svētā Prokopija bazilika ir iekļauti UNESCO Pasaules mantojuma sarakstā. Tršebīča ir hokejista Patrika Eliāša (Patrik Eliáš, 1976), hokejista Martina Erata (Martin Erat, 1981), futbolista Teodora Gebres Selasie (Theodor Gebre Selassie, 1986), ģenerāļa Jana Sirovija (Jan Syrový, 1888-1970), Vladimīra Sobotkas (Vladimír Sobotka, 1987) un vieglatlēta Petra Svobodas (Petr Svoboda, 1984) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.