Marija Leščiņska (poļu: Maria Leszczyńska, franču: Marie Leszczyńska; dzimusi 1703. gada 23. jūnijā, mirusi 1768. gada 24. jūnijā) bija Leščiņsku dinastijas Francijas karaliene no 1725. gada līdz savai nāvei. Polijas karaļa Staņislava Leščiņska meita. Luija XV sieva. Visilgāk tronī valdījusī Francijas karaliene. Kaut arī Marija Leščiņska iespējamo līgavu sarakstā bija ar 99. kārtas numuru, viņa tika izraudzīta politiskās nenozīmības dēļ, lai Francijas karaliste laulību dēļ nebūtu jāiesaistās kādās politiskajās koalīcijās. Laulības notika, kad līgavainim bija 15, bet līgavai — 22 gadi. Marija Leščiņska maz iesaistījās galma politikā. Sākot ar trīsdesmitajiem gadiem daudz lielāka ietekme uz politiku bija karaļa favorītēm. Kā pazīstamākā no tām minama marķīze de Pompadūra. Vikikrātuvē par šo tēmu ir pieejami multivides faili. Skatīt: Marija Leščiņska. Encyclopædia Britannica raksts (angliski) Brockhaus Enzyklopädie raksts (vāciski)