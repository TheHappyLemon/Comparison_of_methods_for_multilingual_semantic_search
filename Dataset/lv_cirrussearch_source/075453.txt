Par miniatūro zirgu sauc ļoti maza auguma zirgu, tas ir mazāks par mazā auguma poniju, un bieži to proporcijas ir līdzīgākas zirgam nekā ponijam. Pie miniatūrajiem zirgiem tiek pieskaitīti tie zirgi vai poniji, kas ir mazāki par 86 cm skaustā. Miniatūrajiem zirgiem ir vairākas šķirnes. Miniatūrais zirgs parasti ir ļoti draudzīgs un labprāt sadarbojas ar cilvēku. Lai gan tos bieži audzina kā mājas mīluļus, tomēr tie būtu jākopj un jāaudzina kā ikviens zirgs. Miniatūros zirgus bieži izskolo kā aklo cilvēku pavadoņus suņu vietā. Tādā gadījumā mazais zirgs bieži uzturas cilvēku mājoklī, tomēr laikā, kad tas nestrādā, tam būtu pēc iespējas biežāk jāatrodas ārā ganībās, kā arī tam ir vajadzīgs pietiekami plašs aploks, kur izskrieties. Miniatūrie zirgi parasti ir ļoti izturīgi, bieži tie dzīvo ilgāk nekā lielo šķirņu zirgi. To dzīves garums parasti ir 25—30 gadi. 1978. gadā ASV nodibinājās Amerikas miniatūro zirgu asociācija (AMHA), lai nostiprinātu un attīstītu miniatūro zirgu šķirni Amerikā. ASV ir vēl otra organizācija, kas nodarbojas ar miniatūrajiem zirgiem — Amerikas miniatūro zirgu reģistrs (AMHR), kas ir viena no nodaļām Šetlandes poniju klubā, un tika nodibināta 1972. gadā, lai izveidotu patstāvīgu miniatūro zirgu reģistru. AMHA nepiereģistrē zirgus, kas ir lielāki skaustā par 86 cm. Toties AMHR ir divas miniatūro zirgu sekcijas; sekcija A apvieno zirgus, kas ir 86 cm augsti un mazāki, sekcija B apvieno zirgus, kas ir augumā starp 86—97 cm. Pasaulē ir daudz dažādu miniatūro zirgu reģistru. Dažas organizācijas cenšas attīstīt miniatūro zirgu šķirnes ar proporcijām, kas raksturīgas zirgam. Citas toties veido šķirnes, kas atgādina mazus ponijus. AMHA reģistrē miniarūros zirgus, kas atgādina zirgu, tas ir, tiek reģistrēti tādi miniatūrie zirgi, kuri fotogrāfijās, ja tam blakus neredz cilvēku, izskatās pēc zirga. AMHR reģistrācijas stnadarti pieprasa zirgu, kas ir maza auguma, kura raksturs ir mierīgs, zirgam jābūt veselīgi veidotam: spēcīgam, izturīgam un uzmanīgam. Tam ir jābūt tempermentīgam, bet tas nedrīkst būt tramīgs. Lielbritānijas miniatūro zirgu klubs (MHCGB) reģistrē miniatūros zirgus, kuru asinīs ir vismaz 50% vai vairāk Amerikas miniatūrā zirga asinis. Vienam no vecākiem ir jābūt AMHA reģistrētam. Miniatūrie zirgi ir veidoti no vairākām šķirnēm. Daudzas poniju šķirnes tika selekcionētas un krustotas maza auguma virzienā. Bieži ir izmantots Šetlandes ponijs un Dartmūras ponijs. Kā arī krustojot ir izmantotas maza auguma zirgu šķirnes un maza auguma īpatņi. 17. gadsimtā Eiropā Hābsburgu dinastija selekcionēja miniatūro zirgu šķirni. Tos lietoja kā mājas mīluļus. Ir saglabājušās rakstiskas ziņas no franču karaļa Luija XIV laikiem (1650. gads). Karaļa zoodārzā esot bijuši sīciņi un smalki zirdziņi. Angļu lēdija Estella Hopa kopā ar savām māsām selekcionēja miniatūros zirgus, izveidojot pārdomātu programmu. Bet ne visi miniatūrie zirgi bija karaļu mīļdzīvnieciņi. Daudzi tika lietoti smagam darbam Anglijas vidienē, Velsā un Skotijā. Ziemeļeiropas raktuvēs izmantoja mazos zirgus darbam pazemē. Amerikas miniatūro zirgu izveidē papildus tradicionālajam Šetlandes ponijam ir lietotas tādas šķirnes kā Haknejas zirgs un Amerikas ponijs. Argentīnā ir izveidota miniatūro zirgu šķirne falabella. Selekciju uzsāka Patriks Ņūels 1868. gadā, un darbu vēlāk turpināja Huans Falabella. Šķirnes izveidē ir izmantots Velsas ponijs, Šetlandes ponijs, maza auguma tīrasiņu zirgs un Argentīnas kriollo zirgs. Dienvidāfrikā ir izveidota šķirne Dienvidāfrikas miniatūrais zirgs. Šķirnes izveide tika uzsākta 1945. gadā. To uzsāka Vainands de Vets no Lindlejas, lietojot divas Šetlandes ķēves un vienu ērzeli. Selekcijas ceļā tika iegūta miniatūro zirgu šķirne, kuras zirgi skaustā nav augstāki par 66 cm, šķirne tika apstiprināta 1991. gadā. Miniatūrie zirgi reizēm piedzimst par punduriem. Pundurzirgi kļūst par rekordistiem vismazāko zirgu sarakstos, bet tie nav piemēroti vaislai un selekcijai, jo pundurzirgiem ir nepareizas auguma proporcijas un noteikta rakstura veselības problēmas. Tādēļ miniatūro zirgu asociācijas nemēdz reģistrēt pundurzirgus. Šobrīd pasaulē vismazākais zirgs ir pundurzirgs Sambelina, kuras augstums skaustā ir 43 cm, svars 27 kg. Sambelina ir populārs zirgs pasaulē, tomēr Sambelina nekad netiks izmantota vaislas programmās. American Miniature Horse Association «Guide Horse Foundation - Miniature horses for the blind». Arhivēts no oriģināla, laiks: 2007. gada 17. oktobrī. Skatīts: 2007. gada 18. oktobrī. Arhivēts 2007. gada 17. oktobrī, Wayback Machine vietnē. «Horses in your house». Arhivēts no oriģināla, laiks: 2010. gada 23. novembrī. Skatīts: 2010. gada 29. decembrī. Arhivēts 2010. gada 23. novembrī, Wayback Machine vietnē. «Miniature Horse Facts». Arhivēts no oriģināla, laiks: 2010. gada 23. novembrī. Skatīts: 2010. gada 18. novembrī. Arhivēts 2010. gada 23. novembrī, Wayback Machine vietnē. «Miniature Horse History». Arhivēts no oriģināla, laiks: 2007. gada 21. janvārī. Skatīts: 2007. gada 17. janvārī. Arhivēts 2007. gada 21. janvārī, Wayback Machine vietnē. «The Journal of The American Shetland Pony Club». Arhivēts no oriģināla, laiks: 2006. gada 14. decembrī. Skatīts: 2007. gada 17. janvārī. Welcome to the American Shetland Pony Club/American Miniature Horse Registry «The Top-20 Miniature Horses Registries ()». Arhivēts no oriģināla, laiks: 2009. gada 23. janvārī. Skatīts: 2009. gada 15. februārī. Arhivēts 2009. gada 23. janvārī, Wayback Machine vietnē. «Miniature Horse Breeds». Arhivēts no oriģināla, laiks: 2009. gada 25. janvārī. Skatīts: 2009. gada 15. februārī. Arhivēts 2009. gada 25. janvārī, Wayback Machine vietnē. «Arhivēta kopija». Arhivēts no oriģināla, laiks: 2009. gada 12. janvārī. Skatīts: 2009. gada 15. februārī. Mini Horse World[novecojusi saite] «Dwarfism in miniature horse». Arhivēts no oriģināla, laiks: 2009. gada 24. janvārī. Skatīts: 2009. gada 15. februārī. Arhivēts 2009. gada 24. janvārī, Wayback Machine vietnē. Dwarf Horses Dwarf Minis Dwarf Miniature Horse Health Care Mini Horse World Miniature Horse articles, facts, and information