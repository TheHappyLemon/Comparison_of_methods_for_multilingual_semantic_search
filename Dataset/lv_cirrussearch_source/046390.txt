Tūkstošgades parks (angļu: Millennium Park) ir publisks parks, kas atrodas Čikāgas centrālajā daļā, netālu no Mičiganas ezera. Parks kopumā aizņem 99 000 m2 un ir daļa no lielākā Grānta parka. Parks ir veidots par godu 3. tūkstošgades atnākšanai un to sākumā bija plānots atklāt jau 2000. gadā, bet iespaidīgo būvdarbu un vairākkārtēju objektu dizaina maiņas dēļ tas tika atklāts tikai 2004. gada jūlijā. No sākumā plānotajiem 150 miljoniem ASV dolāru, būvniecības izmaksas beigās pieauga līdz 475 miljoniem dolāru. No kopējā finansējuma 270 miljonus sedza Čikāgas pilsēta, bet atlikušo daļu no privātiem ziedojumiem. Parka projektēšanu uzsāka 1997. gada oktobrī, būvniecību sāka 1998. gada oktobrī, bet parks tika atklāts 2004. gada 16. jūlija. Pēc 2017. gada datiem tas ir visapmeklētākais apskates objekts Čikāgā un Amerikas Vidējo Rietumu daļā, kā arī viens no desmit populārākajiem apskates objektiem ASV. Katru gadu parku apmeklē ap 25 miljoniem tūristu. Oficiālā tīmekļa vietne Millennium Park Foundation Millennium Park map Arhivēts 2017. gada 11. jūlijā, Wayback Machine vietnē.