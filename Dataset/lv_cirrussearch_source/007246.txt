Aleksandrs Svitovs (krievu: Александр Николаевич Свитов; dzimis 1982. gada 3. novembrī) ir krievu hokejists, centra uzbrucējs. Pašlaik (2019) Svitovs spēlē Kontinentālās hokeja līgas kluba Jaroslavļas "Lokomotiv" sastāvā. Savu profesionālā spēlētāja karjeru Svitovs uzsāka 1998. gadā dzimtās Omskas kluba "Avangard" rindās. 2001. gada NHL draftā Svitovu ar kopējo trešo numuru izvēlējās Tampabejas "Lightning" vienība, bet Aleksandrs vēl gadu palika Krievijas Superlīgā. 2002. gada vasarā Svitovs pievienojās "Lightning" vienībai. 2003.—04. sezonas gaitā Svitovs tika aizmainīts uz Kolumbusas "Blue Jackets" vienību. 2004.—05. sezonas NHL lokauta laikā Svitovs spēlēja AHL klubā Springfīldas "Falcons". Pēc lokauta beigām Aleksandrs gan atgriezās nevis NHL, bet gan Omskā. Tiesa, 2006.—07. sezonu Svitovs vēl aizvadīja "Black Jackets" rindās, taču tad kārtejo reizi atgriezās "Avangard" rindās, nākamās trīs sezonas esot komandas kapteinis. 2010. gada vasarā Svitovs pievienojās Ufas "Salavat Julajev" vienībai. 2010.—11. sezonā Svitovs kopā ar komandu izcīnīja Gagarina kausu. 2013. gada jūnijā noslēdza līgumu ar Kazaņas "Ak Bars". Gadu vēlāk Svitovs jau kļuva par komandas kapteini. 2018. gadā Svitovs kopā ar "Ak Bars" izcīnīja Gagarina kausu. 2019. gada vasarā viņš pievienojās Jaroslavļas "Lokomotiv" rindām. Krievijas izlases rindās cīnījies 2000. gada Pasaules U18 čempionātā, tajā izcīnot sudraba medaļas, kā arī 2001. un 2002. gada Pasaules U20 čempionātos, 2002. gadā palīdzot izlasei izcīnīt čempiones titulu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)