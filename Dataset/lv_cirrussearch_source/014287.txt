Ummagumma ir ceturtais angļu rokgrupas Pink Floyd albums. Albums izdots dubultalbuma formātā — pirmā plate satur vecāku ierakstu koncertversijas, bet otrā katra dalībnieka solokompozīcijas. Par albuma nosaukumu izvēlēta Kembridžas slenga vārds, ar ko parasti apzīmē seksu, taču vairāki grupas dalībnieki to nolieguši un apgalvojuši, ka vārds ir pilnīgi izdomāts. Albuma vāks ir otrais (trešais, ja skaita nelielo fotogrāfiju uz A Saucerful of Secrets vāka) un pēdējais, uz kura redzams ir grupas attēls. Drīz pēc albuma iznākšanas kritiķi albumu novērtēja pozitīvi, bet šobrīd tas biežāk tiek raksturots kā neveiksme.