Anakondas (Eunectes) ir viena no žņaudzējčūsku dzimtas (Boidae) ģintīm, kas apvieno 4 mūsdienās dzīvojošas čūsku sugas. Tās mājo Dienvidamerikas tropu joslā un mitinās ūdenī. Šai grupai pieder viena no pasaules lielākajām čūskām - anakonda (Eunectes murinus). Ģints nosaukums atvasināts no grieķu valodas un latviski nozīmē "labs peldētājs". Visām anakondām raksturīgs ūdens dzīves veids, labpratāk apmetas stāvošos, aizaugušos un ne pārāk dziļos ūdeņos. Lietus sezonā anakondas var novērot arī krasta alās, īpaši bieži krastā novērojamas grūsnas mātītes. Tās medī ūdenī dzīvojošus vai daļēji dzīvojošus dzīvniekus, piemēram, zivis, ūdensputnus, kaimanus, kapibaras un tapirus. Reizēm tās uzbrūk sauszemes dzīvniekiem, kas atnākuši pie ūdenstilpes padzerties, piemēram, kazām. Anakondu ģints (Eunectes) Anakonda (Eunectes murinus) Bolīvijas anakonda (Eunectes beniensis) †Kolumbijas anakonda (Eunectes stirtoni) Paragvajas anakonda (Eunectes notaeus) Plankumainā anakonda (Eunectes deschauenseei) Database: Eunectes «Eunectes murinus Translation On Other Language». Arhivēts no oriģināla, laiks: 2016. gada 5. martā. Skatīts: 2015. gada 28. jūlijā. «Frequently Asked Questions: Anaconda». Arhivēts no oriģināla, laiks: 2012. gada 14. jūnijā. Skatīts: 2015. gada 28. jūlijā. ITIS: Eunectes Wagler, 1830