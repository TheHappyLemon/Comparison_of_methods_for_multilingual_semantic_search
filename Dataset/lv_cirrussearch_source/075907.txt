Dita Krūmberga (dzimusi 1984. gada 20. martā Rīgā) ir bijusī latviešu basketboliste, spēlēja uzbrūkošās aizsardzes pozīcijā, Latvijas sieviešu basketbola izlases spēlētāja. Māte bijusi volejboliste, arī D. Krūmberga sportistes gaitas uzsākusi volejbolā. Izglītību ieguvusi Ziemeļvalstu valodu ģimnāzijā Rīgā un Mount St. Mary's universitātē ASV, kuras sastāvā spēlēja NCAA. Basketbolistes karjeru uzsāka TTT BK komandas sastāvā 2001. gadā, pirms tam pārstāvējusi arī "Rapa/Rīgas zieds". Laikā no 2003. līdz 2007. gadam spēlējusi NCAA, kur pārstāvēja Mount St. Mary's universitātes basketbola komandu Northeast konferencē. Universitātē bija viena no komandas pamatsastāva spēlētājām. Pēc universitātes absolvēšanas viņa atgriezās Eiropā, 2007.—2008. gada sezonu uzsākot Slovākijas komandu Ružomberokas MBK, piedalījās arī FIBA Eirokausā. Pirms 2008. gada izšķirošajām spēlēm D. Krūmberga nokļuva Latvijas SK Cēsis kluba sastāvā, ar ko tika izcīnīta otrā vieta Latvijas čempionātā. 2008. gada jūlijā D. Krūmberga piedalījās Ellas videoklipa dziesmai Shine Like Superstar uzņemšanā. 2008. gada rudenī kopā ar mūziķi Martu Kristiānu Kalniņu piedalījās LNT šovā "Zvaigžņu lietus 2", no kura tika izbalsoti sestajā raidījumā. 2008.—2009. gada sezonā kopā ar klubu Rīgas TTT D. Krūmberga izcīnīja otro vietu Latvijas Sieviešu basketbola līgā (finālā zaudējums SK Cēsis), kvalificējās Final Four turnīram Cēsīs Baltijas Sieviešu Basketbola līgā (4. vieta), FIBA Eirolīgas regulārajā sezonā neizkļuva no grupas. 2009.—2010. gada sezonā kopā ar klubu Rīgas TTT tika iegūts Latvijas čempiontituls un tika startēts Eirolīgas grupu turnīrā. Arī nākamajā sezonā tika startēts Eirolīgas grupu turnīrā, kur grupā tika ieņemta pēdējā vieta. D. Krūmberga tika atzīta par februāra LSBL mēneša vērtīgāko spēlētāju. Marta sākumā viņa atzina, ka nestartēs 2011. gada Eiropas čempionātā. Tāpat 2010.—2011. gada sezonā D. Krūmbergas pārstāvētais klubs triumfēja Latvijas Sieviešu basketbola līgā, pati basketboliste tika atzīta par finālsērijas vērtīgāko spēlētāju. 2011. gada vasarā viņai tika veikta operācija. 2011.—2012. gada sezonā neaizvadījusi nevienu spēli, 2012. gada februārī paziņoja par basketbolistes karjeras beigām. Valstsvienībā spēlē kopš 2007. gada, taču pirms tam ir spēlējusi gan U-16, gan U-18, gan U-20 izlasēs. Kopā ar Latvijas sieviešu izlasi ir izcīnījusi 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā un dalītu 9.—12. vietu 2008. gada vasaras olimpiskajās spēlēs Pekinā. Kopumā Latvijas izlasē ir aizvadījusi 36 spēles, tajās gūstot 152 punktus, tai skaitā 20 spēles un tajās gūtie 61 punkti ir spēlēti FIBA spēlēs (dati uz 2010. gada 1. janvāri). 1999: Dalīta 19.-21. vieta Eiropas U-16 čempionātā kopā ar Latvijas sieviešu U-16 izlasi Rumānijā. 2000: 10. vieta Eiropas U-18 čempionātā kopā ar Latvijas sieviešu U-18 izlasi Polijā. 2000: 12. vieta Eiropas U-20 čempionātā kopā ar Latvijas sieviešu U-20 izlasi Slovākijā. 2007: Mount St. Mary's rezultatīvākā spēlētāja, iekļuvusi NCAA NEC konferences All-Stars izlasē. 2007: 13. vieta vasaras Universiādē Latvijas studentu vienības sastāvā Bangkokā, Taizemē. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: Uzvaras BWBL (Baltijas Sieviešu basketbola līga) un LSBL (Latvijas Sieviešu basketbola līga) regulārajās sezonās. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: piedalīšanās Eirolīgā ar klubu TTT Rīga. 2009: Latvijas vicečempione un Baltijas līgas 4. vietas ieguvēja TTT Rīga sastāvā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Dalība Eirolīgas grupu turnīrā TTT Rīga sastāvā. 2010: Latvijas čempione TTT Rīga sastāvā. 2011: Dalība Eirolīgas grupu turnīrā TTT Rīga sastāvā. 2011: Latvijas čempione TTT Rīga sastāvā. Āzens, Dainis (2009. gada 8. decembrī). "Dita Krūmberga starp Latvijas čempionātu un Eirolīgu". Sporta Avīze (Rīga: SIA "Mediju nams") 48 (723): 16.—21. lpp. ISSN 1691-0451. Kreipāns, Anatolijs (2012. gada 14. februārī). "Dita Krūmberga liek punktu pirms jauna sākuma". Sporta Avīze (Rīga: SIA "Mediju nams") 7: 54. lpp. ISSN 1691-0451. BNS. «Startē Latvijas Sieviešu basketbola līgas sezona». Delfi.lv. Skatīts: 2012. gada 16. februārī. «Latvijas Sieviešu basketbola Jumtalapas profils». Latvijas Sieviešu basketbola Jumtalapa. Arhivēts no oriģināla, laiks: 2011. gada 19. septembrī. Skatīts: 2012. gada 16. februārī. «Ella klipa filmēšanas laikā sauc ātros». Delfi.lv. Skatīts: 2012. gada 16. februārī. «Sākas "Zvaigžņu lietus 2"». tvnet.lv. 2008. gada 1. septembrī. Skatīts: 2010. gada 18. janvārī. «Talantu šovu pamet Krūmberga un Kalniņš». Delfi.lv. Skatīts: 2012. gada 16. februārī. «'TTT Rīga' ar zaudējumu noslēdz dalību FIBA Eirolīgas turnīrā». delfi.lv. 2011. gada 19. janvārī. Skatīts: 2011. gada 30. jūnijā. «LSBL Februāra spēlētāja Dita Krūmberga: "Izlasē šogad nespēlēšu"». basket.lv. 2011. gada 3. marts. Arhivēts no oriģināla, laiks: 2015. gada 21. aprīlī. Skatīts: 2011. gada 3. marts. «Krūmberga atsakās no spēlēšanas Latvijas basketbola izlasē». delfi.lv. 2011. gada 3. martā. Arhivēts no oriģināla, laiks: 2011. gada 10. martā. Skatīts: 2011. gada 30. jūnijā. TTT Rīga triumfē LSBL, bronza tiek Latvijas Universitātei, sportacentrs.com "TTT Rīga" atjauno sastāvu un brauc uz Zviedriju Andrejs Siliņš. «Dita Krūmberga pielikusi punktu basketbolistes karjerai». Sportacentrs.com, 2012. gada 14. februārī. Skatīts: 2012. gada 14. februārī. «Latvijas izlase EČ paliek septītā». Delfi.lv. Skatīts: 2012. gada 16. februārī.[novecojusi saite] Māris Noviks. «Blogs: 105 Latvijas uzvaras». sportacentrs.com, 2009. gada 16. oktobrī. Skatīts: 2010. gada 19. janvārī. LETA. «Latvijas studentu izlases basketbolistes ieņem 13.vietu Pasaules Universiādē». Delfi.lv. Skatīts: 2012. gada 16. februārī. Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski) TTT Rīga profils Krūmberga: "Man vajag, lai treneris uzbļauj..."