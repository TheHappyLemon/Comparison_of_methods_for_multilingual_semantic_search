Bratislava ir Slovākijas galvaspilsēta un tās lielākā pilsēta. Bratislavā dzīvo aptuveni 471 000 iedzīvotāju. Tā atrodas valsts rietumos pie Donavas upes Mazo Karpatu piekājē, pie valsts robežas ar Ungāriju un Austriju, 60 km no Vīnes. Agrāk bija pazīstama kā Presburga, mūsdienu nosaukumu ieguva 1919. gadā, izveidojoties Čehoslovākijai, nosaukuma izcelsme ir neskaidra. Slovākijas ekonomikas, politikas un kultūras centrs. Lielākais uzņēmums ir Volkswagen automobiļu rūpnīca. Sava stratēģiski nozīmīgā novietojuma dēļ Bratislavas teritorija apdzīvota no aizvēsturiskiem laikiem, tomēr pirmoreiz rakstos pieminēta kā Lielmorāvijas cietoksnis 907. gadā. Šajā gadā to ieņēma ungāri, kuri nosauca to par Požoņu (Pozsony). Bratislava ietilpa Ungārijas valstī vairāk kā 1000 gadu (līdz 1918. gadam). 13. gadsimtā pilsētā ieceļoja vācu kolonisti, nosaucot pilsētu par Presburgu (Pressburg). 1291. gadā Bratislavai piešķīra pilsētas tiesības. No 1541. gadam līdz 1784. gadam Bratislava bija Ungārijas karalistes galvaspilsēta un ungāru karaļu kronēšanas vieta. 18. gadsimtā Bratislava izveidojās par slovāku nacionālās kustības centru. No 1919. gada iekļāvās Čehoslovākijā, iegūstot savu pašreizējo nosaukumu. No 1939. līdz 1945. gadam neatkarīgās Slovākijas galvaspilsēta, pēc Otrā pasaules kara - atkal Čehoslovākijā. Kad 1969. gadā Čehoslovākija kļuva par federatīvu republiku, Bratislava kļuva par Slovākijas Republikas galvaspilsētu, bet 1993. gadā par neatkarīgās Slovākijas galvaspilsētu. Bratislavā dzimuši: Zuzana Čaputova (Zuzana Čaputová, 1973) - slovāku politiķe Ernē Donāņi (Ernő Dohnányi, 1877 – 1960) - komponists Stefans Endlihers (Stephan Endlicher, 1804 – 1849) - botāniķis Dominiks Hrbatijs (Dominik Hrbatý, 1978) - tenisists Johans Nepomuks Hummels (Johann Nepomuk Hummel, 1778 – 1837) - komponists Gustavs Husāks (Gustáv Husák, 1913 – 1991) - politiķis Ženete Husārova (Janette Husárová, 1974) - tenisiste Volfgangs fon Kempelens (Wolfgang von Kempelen, 1734 – 1804) - izgudrotājs Martins Kližans (Martin Kližan, 1989) - tenisists Rūdolfs fon Lābans (Rudolf von Laban, 1879 – 1958) - dejotājs Filips Lenards (Philipp Lenard, 1862 – 1947) - fiziķis Pēters Mahajdīks (Peter Machajdík, 1961) - komponists Roberts Maks (Róbert Mak, 1991) - futbolists Ondrejs Nepela (Ondrej Nepela, 1951 – 1989) - daiļslidotājs Iveta Radičova (Iveta Radičová, 1956) - politiķe Vladimīrs Veiss (Vladimír Weiss, 1964) - futbolists Vladimīrs Veiss (Vladimír Weiss, 1989) - futbolists Roberts Viteks (Róbert Vittek, 1982) - futbolists Jarmila Volfe (Jarmila Wolfe, 1987) - tenisiste Bratislava 16.gs Bratislavas pils naktī Bratislavas pils iekšpagalms Sv.Mārtiņa katedrāle Bratislavas vecpilsēta SNP tilts pāri Donavai Q110227967. Dominic Swire. «Bratislava Blast». Finance New Europe, 2006. Arhivēts no oriģināla, laiks: 2006-12-10. Skatīts: 2007-05-08. Vikikrātuvē par šo tēmu ir pieejami multivides faili. Skatīt: Bratislava. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) Mājaslapa (angliski) Bratislava ceļojumu padomi no Wikivoyage (angliski)