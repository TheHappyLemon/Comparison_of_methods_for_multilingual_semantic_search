Ričards Daglass "Diks" Fosberijs (angļu: Richard Douglas "Dick" Fosbury; dzimis 1947. gada 6. martā, miris 2023. gada 12. martā) bija amerikāņu vieglatlēts, startējis augstlēkšanas sacensībās. Pazīstams kā mūsdienās pielietotās lēciena tehnikas augstlēkšanā (pazīstama kā fosbury flop) autors. Piedalījies 1968. gada vasaras olimpiskajās spēlēs Mehiko, kur izcīnīja zelta medaļu ar jaunu olimpisko rekordu 2,24 m. Zelta medaļu izcīnījis, lēcot tobrīd jaunā stilā — pārvarēja latiņu aizmuguriski. Mūsdienās šī ir populārākā latiņas pārvarēšanas metode. Augstlēkšana kļuva par pirmo vieglatlētikas disciplīnu un pašlaik arī vienīgo, kurā kāda sportista vārdā ticis nosaukts kāds no elementiem. Sākotnēji fosbury flop tika uzskatīta par nedrošu tehniku, tomēr vēlāk kļuva par tehniku, ko izmanto lielākā daļa augstlēcēju. Pēc Mehiko Olimpiskajām spēlēm beidza sportot augstā līmenī (neveiksmīgi mēģināja kvalificēties 1972. gada vasaras olimpiskajām spēlēm) un pievērsās civilās aviācijas inženiera amatam. «Atmuguriski pāri latiņai - pirmo reizi pirms 45 gadiem». Sportacentrs.com. Skatīts: 2014. gada 30. jūlijā. Olympedia profils (angliski) The Sport.org profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) ASV Slavas zāles ieraksts Encyclopædia Britannica ieraksts (angliski) JOSEPH DURSO. «Fearless Fosbury Flops to Glory». Nytimes.com. Skatīts: 2014. gada 30. jūlijā.