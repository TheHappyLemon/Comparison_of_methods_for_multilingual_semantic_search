Jamusukro (Yamoussoukro) ir Āfrikas valsts Kotdivuāras galvaspilsēta. Izvietojusies valsts vidienē savannu zonā 248 km no iepriekšējās galvaspilsētas Abidžanas. Pilsēta attīstījusies bijušā baulu ciema Ngokro (N'Gokro) vietā. Pārdēvēts pēc baulu Jamuso karalistes nosaukuma; kro — ‘ciems’. Izaugusi pēc 1983. gada, kad Kotdivuāras pirmais prezidents, no Jamusukro nākušais Felikss Ufuē—Buaņī panāca, ka jaunās neatkarīgās valsts galvaspilsēta tiek pārcelta no Abidžanas Atlantijas okeāna piekrastē uz viņa dzimto ciemu valsts vidienē. Tā ir jau ceturtā Ziloņkaula Krasta galvaspilsēta pēc Granbasamas (1893-1900), Bingervilas (1900-1933) un Abidžanas (1933-1983). Jamusukro kļuva par valsts administratīvo un diplomātisko galvaspilsētu, bet darījumu un finanšu centrs joprojām ir Abidžana. Jamusukro atrodas viens no pasaulē lielākajiem kristiešu dienvamiem — Miera Dievmātes bazilika, ko 1990. gada 10. septembrī iesvētīja pāvests Jānis Pāvils II. 158 metrus augstajā ēkā ir draudzes locekļiem ir 7000 sēdvietas un 11 000 stāvvietas. «GEOGRAPHIC SITUATION». Arhivēts no oriģināla, laiks: 2016. gada 5. martā. Skatīts: 2015. gada 17. janvārī. Vikikrātuvē par šo tēmu ir pieejami multivides faili. Skatīt: Jamusukro. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)