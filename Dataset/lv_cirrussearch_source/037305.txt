Stepans Levitskis (krievu: Степан Михайлович Левитский; 1876. gada 25. aprīlis Serpuhova — 1924. gada 21. marts Ņižņaja Tura) bija Krievijas šahists. Pēc izglītības bijis kalnu inženieris. 1890. gados sekmīgi piedalījies Maskavas šaha pulciņa organizētajos turnīros. Piedalījies Viskrievijas turnīros, kuros 1889. gadā ieņēmis 3. vietu, 1903. gadā dalījis 7.-8. vietu, 1906. gadā palicis 11. vietā. 1911. gadā Sanktpēterburgā uzvarējis Viskrievijas amatieru turnīrā. Par šo panākumu ieguvis šaha meistara nosaukumu. 1912. gadā Viļņā izcīnījis 3. vietu Viskrievijas meistaru turnīrā (uzvarējis Akiba Rubinšteins). Tajā pašā gadā Breslavā dalījis 13.-14. vietu 18. Vācijas šaha kongresā (uzvarējuši Oldržihs Durass un Akiba Rubinšteins). 1913. gada Viskrievijas meistaru turnīrā ieņēmis 13. vietu. Sanktpēterburgā nospēlējis mačus ar Semjonu Alapinu, kuru zaudējis ar 0:5 (1907), un Aleksandru Aļehinu, kuru zaudējis ar 3:7 (1913). Šaha atklātņu teorijā Levitska vārdā ir nosaukts variants dāmas bandinieka atklātnē: 1. d4 d5 2. Lg5. Vilnius All-Russian Masters (1912) 18th DSB Kongress (1912) Alekhine - Levitsky (1913 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)