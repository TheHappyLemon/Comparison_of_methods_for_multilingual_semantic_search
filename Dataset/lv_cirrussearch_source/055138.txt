Robs Benedikts (angļu: Rob Benedict; dzimis 1970. gada 21. septembrī) ir amerikāņu teātra, kino un televīzijas aktieris un rakstnieks. 25 gadu ilgās karjeras laikā filmējies vairāk nekā 70 televīzijas un kinofilmās. Vislielāko atpazīstamību ieguvis ar lomu seriālā Supernatural, kurā attēloja Dieva pravieti (zināmu kā Čaku Šērliju ar pseidonīmu Kārvers Edlands). Filmējies arī televīzijas seriālos Threshold, Felicity un komēdijā Waiting..... Viņš ir zināms arī kā dziedātājs un tekstu autors Losandželosas mūzikas grupā Louden Swain. Darbojas arī kā scenārists un producents. 2017. gadā viņš sarakstīja, producēja un tēloja 10 sēriju seriālā Kings of Con kopā ar draugu, aktieri Ričardu Speitu jaunāko. Kopš 2020. gada Benedikts vada sarunu šovu (podkāstu) kopā ar Ričardu Speitu jaunāko. Sākumā šovu sauca ...and my guest is Richard Speight, bet vēlāk nomainīja nosaukumu uz Kings of Con. IMDb profils (angliski) AllMovie profils (angliski)