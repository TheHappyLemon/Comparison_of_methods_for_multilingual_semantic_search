BLITS (no angļu: Ball Lens In The Space — "lodes lēcas kosmosā"; krievu: Блиц) ir Krievijas pasīvs atstarotāju pavadonis. Tas palaists 2009. gada septembrī. 2013. gada 22. janvārī BLITS sadūrās ar Ķīnas pavadoņa Fengyun 1C atlūzu. Pavadonis izgatavots NII Pretsizionnogo Priborostrojenija pēc Krievijas Federālās kosmiskās aģentūras pasūtījumā saskaņā ar Roskosmos un Starptautiskā Lāzerlokācijas dienesta 2006. gada līgumu. BLITS uzdevums bija eksperimentāli pārbaudīt sfēriska stikla atstarotājpavadoņa koncepciju, esot par mērķi lāzerlokācijas mērījumos. Pavadonis sastāv no divām ārējām puslodēm no zema atstarošanas indeksa stikla (LK6 tipa) un iekšējās lodes lēcām no augsta atstarošanas indeksa stikla (TF105 tipa). Lodes lēcas rādiuss ir 53,52 mm, kopējais reflektora rādiuss ir 85,16 mm. Puslodes ir salīmētas. Vienas puslodes ārējā virsma pārklāta ar alumīnija pārklājumu un aizsargāta ar lakas slāni. Pavadoņa masa ir 7,53 kg. Tam nav savas dzinējsistēmas, tādēļ tas patstāvīgi nevar mainīt orbītu. BLITS tika palaists 2009. gada 17. septembrī ar nesējraķeti Sojuz-2.1b/Fregat-M no Baikonuras kosmodroma starta laukuma 31/6. Tas bija sekundārā krava meteoroloģijas pavadoņa Meteor-M № 1 palaišanā. Ar to kopā startēja arī mikropavadoņi Universitetskij-2, Sterh-2, UGATUSAT, SumbandilaSat, IRIS. BLITS ievadīts solārsinhronā orbītā. 2013. gada 22. janvārī aptuveni 07:57 UTC BLITS sadūrās ar atlūzu no pavadoņa Fengyun 1C, kas tika iznīcināts 2007 gadā Ķīnas pretpavadoņu ieroča izmēģinājumā. Šis incidents tika pamanīts pēc tam, kad BLITS orbītas parametri un tā rotācija bija strauji mainījusies. Tika pārbaudīts, ka pēc datubāzes datiem 10 sekundes pirms orbītas izmaiņas BLITS trajektoriju bija jāšķērso Fengyun 1C. 2009 - Launches to Orbit and Beyond Robert Christy (angliski) Russian BLITS Satellite hit by Space Debris Arhivēts 2013. gada 16. oktobrī, Wayback Machine vietnē. spaceflight101.com, 2013-03-09 (angliski) Российский спутник "Блиц", вероятно, столкнулся с обломком космического мусора Новости космонавтики, 2013-03-10 (krieviski) BLITS Gunter Dirk Krebs (angliski)