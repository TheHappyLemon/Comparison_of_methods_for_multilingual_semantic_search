Saragosa (spāņu: Zaragoza) ir pilsēta Spānijas ziemeļaustrumos Ebro upes krastos. Mūsdienu Aragonas reģiona un senās Aragonas karalistes galvaspilsēta. Saragosas provinces centrs. Pazīstama ar savu milzīgo katedrāli un senu mauru cietoksni — Aljafería. kur mūsdienās atrodas Aragonas parlaments. Ekonomikā pazīstama ar Opel autorūpnīcu pilsētas pievārtē. Pilsētu 24. gadā nodibināja romieši, nosaucot to par Cēzaraugutu (Colonia Caesaraugusta), no kuras, pārveidojoties, radies pilsētas pašreizējais nosaukums. Pēc leģendas 5. gadsimtā pilsētā sludināja apustulis Jēkabs, kuram Saragosas pašreizējās katedrāles vietā parādījusies Jaunava Marija. No 8. gadsimta pilsēta piederēja Kordovas kalifātam un bija mauru priekšpostenis cīņai pret kristiešiem. Pēc kalifāta sabrukuma Saragosa bija neatkarīgas musulmaņu valsts galvaspiulsēta līdz 1118. gadā to ieņēma kristieši un tā kļuva par Aragonas karalistes galvaspilsētu. Napoleona kara laikā Saragosa divreiz piedzīvoja franču aplenkumus — 1808. gadā, kas beidzās ar franču neveiksmi un 1809. gadā, kad frančiem izdevās ieņemt pilsētu. No Saragosas 100 000 iedzīvotājiem dzīvi palika 12 000. Spānijas pilsoņu karā Saragosu īslaicīgi ieņēma republikāņi — anarhisti Buenoventūras Durruti vadībā. Saragosā vai tās apkārtnē dzimuši: Abrahams Abulafija (אברהם בן שמואל אבולעפיה, Abraham Abulafia) (1240—~1292) — mistiķis; Ibn Badža (ابن باجة, Ibn Bajjah) (1070/1090—1138) — filozofs; Izabella (Isabel de Aragão) (1271—1336) — Portugāles karaliene. Saragosā atrodas futbola klubs Real Zaragoza, kurš spēlē Spānijas augstākajā līgā. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Saragosa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski)