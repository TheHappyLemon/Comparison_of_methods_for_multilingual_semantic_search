Vaindlo bāka (igauņu: Vaindloo tuletorn) atrodas Baltijas jūrā, Somu līcī uz Vaindlo salas. Sala pieder Igaunijai. Bāka šajā vietā atrodas jau no 1718. gada. Tolaik šeit stāvēja koka tornis. Tas tika daudzkārt labots, tomēr 1868. gadā tas sabruka. 1871. gadā uz Vaindlo tika pārvietots Vormsi salā demontētais čuguna tornis, kurš bija ražots Anglijā. Bākas augstums ir 17 m. Bāku veido konisks čuguna tornis ar galeriju un laternu. Tornis ir balts, laterna sarkana. Gaismas elements atrodas 20 m virs jūras līmeņa. Gaisma balta un sarkana, atkarībā no virziena (1 s deg, 14 s pārtraukums). Baltais gaismas signāls redzams 11 jūras jūdžu attālumā, sarkanais 7 jūras jūdžu attālumā. Bāka darbojas visu gadu diennakts tumšajā laikā. Vormsi bāka Estonian Maritime Navigation