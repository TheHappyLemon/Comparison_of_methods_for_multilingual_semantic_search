Ekspress-AM44, pilns nosaukums A. S. Popova vārdā nosauktais Ekspress-AM44 (Экспресс-АМ44 имени А. С. Попова) ir Krievijas uzņēmuma Kosmičeskaja svjaz' sakaru pavadonis. Palaists 2009. gada februārī. Tas nodrošina sakarus Eiropai, Tuvajiem Austrumiem, Āfrikas ziemeļiem un ASV austrumu piekrastei. Ekspress-AM44 nosaukts krievu fiziķa Aleksandra Popova vārdā, kuram 2009. gada 16. martā apritēja 150 gadu jubileja. Pavadonis izgatavots Krievijas uzņēmumā Informacionnyje sputnikovyje sistemy (ISS) uz platformas MSS-767 bāzes. Sakaru aparatūru piegādāja Francijas uzņēmums Thales Alenia Space. Tam uzstādīti 10 C joslas, 16 Ku joslas un 1 L joslas raidītāji. Pavadoņa darbības laiks plānots 10 gadi. Ekspress-AM44 palaists 2009. gada 11. februārī 00:03 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. Kopā ar to palaists Krievijas sakaru pavadonis Ekspress-MD1. Ekspress-AM44 izvietots ģeostacionārajā orbītā punktā 11° rietumu garuma, kur tas aizvietoja resursus iztērējušo Ekspress-A3. 2009. gada 30. aprīlī Ekspress-AM44 pabeigta izmēģinājumu un pārbaužu fāze. 6. maijā tas tika nodots ekspluatācijā. 2009 - Launches to Orbit and Beyond Спутник связи им. А.С.Попова введен в эксплуатацию в День радио Минкомсвязь России, 2009-05-07 Спутник «Экспресс-АМ44» введен в эксплуатацию Информационные спутниковые системы» имени академика М.Ф. Решетнёва "Экспресс-АМ44" (11 з.д.) ФГУП «Космическая связь» Экспресс-АМ44[novecojusi saite] «Информационные спутниковые системы» имени академика М.Ф. Решетнёва Ekspress-AM 33, 44 Gunter Dirk Krebs Express AM44 at 11.0°W Televīzijas kanāli, LyngSat