Pavels Francouzs (čehu: Pavel Francouz; dzimis 1990. gada 3. jūnijā) ir čehu hokejists, vārtsargs, Čehijas hokeja izlases dalībnieks. Pašlaik (2024) Francouzs spēlē NHL kluba Kolorādo "Avalanche" rindās. Profesionāļa karjeru Francouzs uzsāka 2008.—09. gada sezonā, aizvadot 15 spēles Čehijas Ekstralīgas kluba HK Pilzene sastāvā. Čehijas Ekstralīgā Francouzs gan nostiprinājās tikai 2012.—13. gada sezonā, kad bija HC Litvínov pamatvārtsargs. Komandas rindās 2013. un 2015. gadā tika atzīts par līgas labāko vārtsargu, 2015. gadā kopā ar komandu izcīnot arī līgas čempiona titulu. Francouzs tika atzīts par izslēgšanas kārtas vērtīgāko spēlētāju. 2015. gada vasarā Francouzs noslēdza trīs gadu līgumu ar Kontinentālās hokeja līgas klubu Čeļabinskas "Traktor". 2016.—17. gada sezonu Francouzs noslēdza ar visas līgas labāko atvairīto metienu procentu, kā arī piedalījās KHL Zvaigžņu spēlē. "Traktor" rindās spēlēja līdz 2018. gada maijam, kad noslēdza viena gada līgumu ar NHL vienību Kolorādo "Avalanche". Čehijas hokeja izlases rindās spēlējos četros Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)