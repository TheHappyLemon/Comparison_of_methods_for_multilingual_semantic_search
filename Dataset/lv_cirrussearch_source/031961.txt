Iveta Vējone (dzimusi 1966. gada 4. jūlijā Madonā) ir skolotāja, bijušā Valsts prezidenta Raimonda Vējoņa dzīvesbiedre. Absolvējusi Madonas 1. vidusskolu, studēja Liepājas Pedagoģiskajā institūtā sākumskolas pedagoga specialitātē. 1986. gadā Iveta un Raimonds Vējoņi nodibināja ģimeni, kurā ir uzauguši divi dēli. Pēc augstskolas absolvēšanas strādāja par sākumskolas skolotāju Madonas 1. vidusskolā. Vēlāk, kopā ar ģimeni pārceļoties uz Ogri, Iveta Vējone darbojās vides aizsardzības jomā. Viņa strādāja ar Daugavas krastu nostiprināšanas, atkritumu apsaimniekošanas un citiem ar vides jomu saistītiem projektiem. I. Vējone dzīvesbiedra prezidentūras laikā par savām atbalsta prioritātēm bija izvirzījusi izglītības un sociālās jomas projektus, atbalstu bērniem, tajā skaitā ar īpašām vajadzībām un bez vecāku gādības palikušajiem. Izvirzot izglītības un sociālās jomas projektus un atbalstu bērniem kā savas atbalsta prioritātes, Valsts prezidenta kundze kļuva par patronesi vairākiem projektiem. Brīvajos brīžos Iveta Vējone aizraujas ar dārza darbiem, kopjot vecāku puķu dārzu Ķegumā. Valsts prezidenta kundze Iveta Vējone reģionālās vizītes laikā. Valsts prezidents Raimonds Vējonis ar ģimeni 18. novembra svinību laikā noliek ziedus pie Brīvības pieminekļa Iveta Vējone piedalās 18. novembra svētku pasākumos Latvieši sarosījušies pēc tautastērpiem; to šūdinās arī Iveta Vējone un Arnis Krauze LA.lv