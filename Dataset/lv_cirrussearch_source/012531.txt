Roberts Gordons "Bobijs" Ors (angļu: Robert Gordon "Bobby" Orr; dzimis 1949. gada 20. martā Perisoundā, Ontārio provincē, Kanādā) ir bijušais kanādiešu hokejists, spēlējis aizsarga pozīcijā. Viņš tiek uzskatīts par vienu no visu laiku izcilākajiem hokejistiem. NHL spēlētājs aizvadījis 12 sezonas, 10 no tām Bostonas "Bruins", bet pēdējās divas — Čikāgas "Black Hawks". Divas reizes izcīnījis Stenlija kausu. Debijas sezonā (1967) viņš saņēma Kaldera balvu, ko pasniedz sezonas labākajam debitantam. Astoņas sezonas pēc kārtas tika iekļauts līgas simboliskajā pirmajā izlasē (1968—1975). Pamatojoties uz 2011. gada datiem, viņš ir vienīgais aizsargs NHL vēsturē, kurš ir bijis sezonas rezultatīvākais spēlētājs (ieguvis divas Arta Rosa balvas), tāpat viņš ir vienā sezonā visvairāk punktus savākušais un rezultatīvas piespēles atdevušais aizsargs. NHL kopumā aizvadījis 657 spēles, kurās guvis 270 vārtus un 645 reizes rezultatīvi piespēlējis (kopā 915 rezultativitātes punkti). Izslēgšanas spēlēs piedalījies 74 spēlēs, kurās guvis 26 vārtus un atdevis 66 rezultatīvas piespēles (kopā 92 punkti). 1979. gadā viņš tika uzņemts Hokeja slavas zālē. Būdams 31 gadu vecs, viņš uzņemšanas brīdī bija jaunākais slavas zālē uzņemtais tās loceklis. B. Ors tika iekļauts Kanādas izlases sastāvā startam 1972. gada Summit Series, taču nespēlēja savainojumu dēļ. Viņš spēlēja izlases sastāvā 1976. gada Kanādas kausa izcīņā. «NHL legend Orr honoured in hometown». CBC News (cbcnews.ca). 2003. gada 18. jūlijs. «The Official Web Site of Bobby Orr-Biography». bobbyorr.com. Arhivēts no oriģināla, laiks: 2007. gada 10. martā. Skatīts: 2007. gada 10. martā. «Gretzky claims two awards». Rome News-Tribune. 1980. gada 6. jūnijs. 6. lpp. «Bobby Orr hockey statistics & profile». hockeydb.com. Skatīts: 2011. gada 3. februāris. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)