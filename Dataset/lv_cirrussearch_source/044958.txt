Zilastītes, zilastīšu ģints (Tarsiger) ir viena no mušķērāju dzimtas (Muscicapidae) ģintīm, kas apvieno 6 dziedātājputnu sugas. Visas sugas izplatītas Āzijā, no tām viena sastopama arī Eiropas ziemeļaustrumos. Lielākā sugu dažādība mājo Himalajos un Ķīnas rietumos — 4 sugas. Ģints zinātniskais vārds Tarsiger atvasināts no sengrieķu un latīņu valodas un latviski nozīmē: tarsos — būt ar plakanām pēdām. Latvijā sastopama viena zilastīšu ģints suga — rudsānu zilastīte (Tarsiger cyanurus). Līdz šim bijuši trīs šīs sugas novērojumi (visi putni noķerti tīklā gredzenošanai), taču, tā kā kaimiņvalstīs (Igaunijā un Lietuvā) tā novērota biežāk, iespējams, tā pie mums ieceļo regulāri Zilastītes ir neliela auguma dziedātājputni. Raksturīgs dzimumu dimorfisms — tēviņa apspalvojums košāks un krāsaināks nekā mātītei. Knābis taisns un nedaudz vertikāli saspiests (pie pamatnes nedaudz platāks kā galā), knābja gals truls. Spārni un aste vidēji gari, noapaļoti. Kājas un pēdas slaidas, visgarākais pirksts — aizmugurējais, visiem pirkstiem gari nagi. Zilastītēm raksturīgs izteikti vertikāls ķermeņa stāvoklis. Galvenokārt uzturas krūmu apakšējā daļā vai uz zemes. Barojas ar nelieliem kukaiņiem, kurus uzlasa no zemes. Ligzdai raksturīga kausa forma, atrodas uz zemes. Zilastīšu ģints (Tarsiger) Apkakles zilastīte (Tarsiger johnstoniae) Baltaču zilastīte (Tarsiger indicus) Himalaju zilastīte (Tarsiger rufilatus) Rudkrūšu zilastīte (Tarsiger hyperythrus) Rudsānu zilastīte (Tarsiger cyanurus) Zeltrīklīte (Tarsiger chrysaeus) World Bird List: Chats, Old World flycatchers, 2018 Hoyo, J. del, et al., eds. (2005). Handbook of the Birds of the World, vol. 10. Barcelona: Lynx Edicions. pp. 754—756. ISBN 84-87334-72-5.> Jobling, James A. (2010). The Helm Dictionary of Scientific Bird Names. London, United Kingdom: Christopher Helm. p. 379. ISBN 978-1-4081-2501-4. Putni LV: Rudsānu zilastīte Tarsiger cyanurus The Annals and Magazine of Natural History: Zoology, Botany, and Geology Putni dabā Xeno-Canto: Genus Tarsiger iNaturalist: Bush-Robins Genus Tarsiger Our Beautiful World: Chat-thrushes, Saxicolinae