Paura kauls ir pāra, galvaskausa smadzeņu daļas kauls, kas piedalās galvaskausa velves veidošanā. Kaulam ir četras malas, četri stūri un divas virsmas. Malas: priekšējā jeb pieres mala (margo frontalis) - taisna mugurējā jeb pakauša mala (margo occipitalis) - izliekta mediālā jeb sagitālā (margo sagittalis) apakšējā jeb zvīņas mala (margo squamosus) Stūri: spārnkaula stūris (angulus sphenoidalis) - vērsts uz leju un ir visasākais augšējais priekšējais jeb pieres stūris (angulus frontalis) mugurējais augšējais jeb pakauša kaula stūri (angulus occipitalis) mugurējais apakšējais jeb aizauss paugura stūris (angulus mastoideus) Virsmas: ārējā virsma (facies externa) - izliekta. Vislielākā izliekuma vieta veido paura pauguru (tuber parietale). Zem paugura viena otrai paralēli virzienā no pieres malas uz pakauša malu stiepjas augšējā un apakšējā deniņu līnija (linea temporalis superior et inferior). Pie sagitālās malas ir paura kaula atvere (foramen parietale). smadzeņvirsma, jeb iekšējā virsma (facies interna) ir ieliekta. Gar sagitālo malu stiepjas augšējā sagitālā sinusa rieva (sulcus sinus sagittalis superioris). Iekšējā virsmā ir arī asinsvadu rievas (sulci arteriosi et venosi), smadzeņu kroku un rievu iespiedumi bedrīšu un pacēlumu veidā (impressiones digitatae et juga cerebralia). Smadzeņvirsma Vikikrātuvē par šo tēmu ir pieejami multivides faili. Skatīt: Paura kauls. Encyclopædia Britannica raksts (angliski)