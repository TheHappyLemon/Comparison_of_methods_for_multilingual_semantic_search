Šis raksts ir par basketbola klubu. Par citām jēdziena Valmiera nozīmēm skatīt nozīmju atdalīšanas lapu. "Valmiera/Ordo" bija Latvijas basketbola klubs no Valmieras, kas dibināts 2001. gadā un spēlēja Latvijas Basketbola līgā (LBL) un Baltijas Basketbola līgā. Klubs pastāvēja līdz 2018. gadam. Laika posmā līdz 2001. gadam Valmierā pastāvēja komanda ar nosaukumu "SK Valmiera", kas uzskatāma par šīs komandas priekšteci. Vēl komanda bijusi pazīstama ar nosaukumiem "Valmiera-Rūjiena", "Valmieras Piens", "Valmiera/Lāčplēša alus" un BK "Valmiera". 2016. gadā "Valmiera/Ordo" kļuva par Latvijas čempioniem, finālsērijā pārspējot Rīgas VEF, kas ir vienīgais Latvijas čempionu tituls Valmieras basketbola vēsturē. Klubs ir arī trīskārtējs LBL bronzas medaļas ieguvējs. 2018. gada vasarā tika paziņots, ka komandai ir finansiālas problēmas, un tā nespēlēs LBL čempionātā. Valmieras komandas vietu LBL čempionātā ieņēma ar iepriekšējo nesaistīta komanda "Valmiera Glass VIA". «"Valmiera"/ORDO izlaidīs nākamo sezonu». Apollo.lv (latviešu). 2018-08-09. Skatīts: 2020-08-02. Oficiālā tīmekļa vietne