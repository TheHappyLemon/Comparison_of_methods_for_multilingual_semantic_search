Īru kafija (īru: caife Gaelach) ir alkoholisks kokteilis, kas sastāv no karstas kafijas, īru viskija, cukura un saldā krējuma. Kokteili pagatavo, melnai kafijai pievienojot īru viskiju un cukuru. Kad cukurs izšķīdis, pievieno saldo krējumu. Dzērienu pasniedz karstu, speciāli īru kafijai paredzētā krūzē ar saldā krējuma kārtiņu. Īru kafija ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Pēc IBA noteiktajām proporcijām kokteilis sastāv no 40 ml īru viskija, 80 ml karstas kafijas, 30 ml saldā krējuma un 1 tējkarotes cukura. Vikikrātuvē par šo tēmu ir pieejami multivides faili. Skatīt: Īru kafija.