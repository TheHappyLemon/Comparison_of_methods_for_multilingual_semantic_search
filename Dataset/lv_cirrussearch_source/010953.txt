Kiribati (kiribatiešu un angļu: Kiribati), pilns nosaukums Kiribati Republika ir salu valsts Klusā okeāna centrālajā daļā. Valsts aizņem Gilberta salas un lielāko daļu no Fēniksa un Laina salām, kopā 32 atoli un salas. Jūras līmeņa celšanās, ko izraisa globālā sasilšana, ir nopietns drauds Kiribati un citām reljefa ziņā zemākajām Klusā okeāna salām. Kiribati salas, tāpat kā citas, ir veidotas no vulkāniskajiem iežiem un koraļļiem. Kiribati nosaukums cēlies no Gilberta salu nosaukuma izrunas kiribatiešu valodā. Galvaspilsēta ir Bairiki. Tā atrodas uz Taravas salas kopā ar dažiem citiem ciemiem - Betio, Banraeaba, eita, Bikenibeu, Bonriki, Abatao, Taborio, Buariki, Naa un citiem. Netālu uz ziemeļiem ir Abaiangas sala. Uz tās atrodas Tabuaro, Teirio, Tebontibike un Koinava. Vēl tālāk atrodas Marakei atols ar Ravanavi, Temotu, Antai, Norauea u.c. ciemi. Uz dienvidiem no Taravas atrodas Oneakas sala. Uz tās ir skola, divas baznīcas, dome un viesu nams. Kiribati 1979. gadā ieguva neatkarību no Apvienotās Karalistes. 2015. gada 11. aprīlī Latvija nodibināja diplomātiskas attiecības ar Kiribati. Vikikrātuvē par šo tēmu ir pieejami multivides faili. Skatīt: Kiribati. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) https://kir20phc.prism.spc.int/ https://www.delfi.lv/news/national/politics/latvija-nodibinajusi-diplomatiskas-attiecibas-ar-kiribati.d?id=45805869