Sventes muižas jeb Jaunsventes muižas kungu māja (vācu: Swenten) atrodas Augšdaugavas novada Sventes pagasta Sventē. Līdz 1920. gada agrārajai reformai muiža piederēja Plāteru-Zībergu dzimtai. Muižas pils ēka pēc 2005. gada pilnībā atjaunota un labiekārtota viesnīcas vajadzībām. Sventes muižas kungu māja celta 1912. gadā. Pēc muižas atsavināšanas tajā atradās Sventes pamatskola. Atjaunotajā ēkā tagad saimnieko SIA „Jaunsventes muiža”, kas pārvalda viesu namu ar 12 istabām, kas katra atbilst kādam no mēnešiem. Sventes muižas saimniecības ēkā iekārtots Militārās kara tehnikas muzejs. Šeit apskatāms restaurēts Sarkanās armijas smagais tanks IS-2, vidējais tanks T-34, bruņumašīnas BRDM-1, BRDM-2, automašīnas GAZ–67, Jeep Willys („Vilītis”). Dažus eksponātus esot iespējams iedarbināt. Plānots atjaunot arī muižas parku. Daugavpils rajonā atvērts Tanku muzejs Koordinātas: 55°54′14″N 26°22′32″E﻿ / ﻿55.90389°N 26.37556°E﻿ / 55.90389; 26.37556