Pauls van der Sterrens (nīderlandiešu: Paul van der Sterren; dzimis 1956. gada 17. martā Venlo) ir Nīderlandes starptautiskais lielmeistars šahā (1989). Starptautiskajos šaha turnīros debitējis 1974. gadā, kad Groningenā pārstāvējis Nīderlandi Eiropas junioru šaha čempionātā. Vēlākajos gados kļuvis par daudzu starptautisko šaha turnīru laureātu, tajā skaitā Veikanzē B turnīrā bijis 2. vietā (1979), dalījis 1.-2. vietu Londonā (1980), uzvarējis Ostendē (Beļģija) un dalījis 1.-2. vietu ar Jerunu Piketu Minhenē (abi 1989), bijis 2. vietā Altenšteigā (Vācija, 1991), dalījis 1.-2. vietu Netetālē (Vācija, 1992) un uzvarējis Antverpenē, apsteidzot Viktoru Korčnoju (1993). Divas reizes uzvarējis Nīderlandes šaha čempionātos (1985, 1993). Piedalījies Pasaules šaha čempiona nosaukuma izcīņas ciklos. 1993. gadā Briselē kopā ar Lūku van Veli uzvarējis zonas turnīrā, bet starpzonu turnīrā Bīlē izcīnījis 2. vietu aiz Borisa Gelfanda, iekļūstot pretendentu mačos. 1994. gadā Veikanzē pretendentu 1. kārtās mačā piekāpies Gata Kamskim ar 2½:4½. 1997. gadā Groningenā piedalījies Pasaules šaha čempiona nosaukuma izcīņas turnīrā pēc izslēgšanas sistēmas, kurā 1. kārtā piekāpies Mihailam Krasenkovam. Pārstāvējis Nīderlandes komandu lielākajos komandu šaha turnīros: Pasaules šaha olimpiādē piedalījies 8 reizes (1982-1984, 1988-1996, 2000). Komandu vērtējumā izcīnījis bronzas (1988) medaļu; Eiropas komandu šaha čempionātā piedalījies 1983. gadā; Pasaules komandu šaha čempionātā piedalījies 1989. gadā. Par panākumiem turnīros FIDE 1979. gadā van der Sterrenam piešķīrusi starptautiskā meistara (IM), bet 1989. gadā - starptautiskā lielmeistara (GM) nosaukumu. «Schaakkampioenen van Nederland». Arhivēts no oriģināla, laiks: 2016. gada 16. septembrī. Skatīts: 2016. gada 5. augustā. 1993 Biel FIDE Interzonal Tournament 1994-96 FIDE Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 4. oktobrī. OlimpBase :: Men's Chess Olympiads :: Paul Van der Sterren OlimpBase :: European Men's Team Chess Championship :: Paul Van der Sterren OlimpBase :: World Men's Team Chess Championship :: Paul Van der Sterren Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)