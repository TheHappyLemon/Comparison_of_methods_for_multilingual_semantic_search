Kalvis Eisaks (dzimis 1983. gada 7. martā Rīgā) ir bijušais profesionālais Latvijas šosejas riteņbraucējs. Karjeras laikā pārstāvējis komandu Rietumu Banka-Rīga, kā arī Francijas amatieru komandas. Eisaka lielākais sasniegums ir 2004. gada Eiropas čempionātā Igaunijā izcīnītā uzvara grupas braucienā. Latvijas čempionātos grupas braucienā labākais sasniegums ir 2008. gadā izcīnītā otrā vieta aiz Normunda Laša. Individuālajā braucienā 2004. gadā izcīnīta sudraba medaļa aiz Oļega Meļeha. Kalvis Eisaks uzaudzis riteņbraucēju ģimenē. Viņa tēvs Aivars tika iekļauts PSRS treka riteņbraukšanas izlases sastāvā 1976. gada Monreālas Olimpiskajām spēlēm, bet netika pieteikts startam komandu braucienā. Tēvs pēc tam strādājis riteņbraukšanas klubā Marss par mehāniķi. Kalvis bērnībā trenējies BMX, bet 12 gadu vecumā kopā ar brāļiem Gustu un Ingu sācis treniņus pie trenera Jāņa Krišlauka. Mācījies Natālijas Draudziņas ģimnāzijā, vēlāk Murjāņu sporta ģimnāzijā, trenējies pie Jāņa Veides. Kalvja Eisaka zelta finišs Eiropas riteņbraukšanas čempionātā Otepē «Uz asfalta atstātā āda». Arhivēts no oriģināla, laiks: 2016. gada 4. martā. Skatīts: 2015. gada 14. oktobrī. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Latvijas vieglatlēta(-es) profils Twitter profils