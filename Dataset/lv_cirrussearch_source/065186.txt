Lorenss Hārvijs (angļu: Laurence Harvey, dzimis 1928. gada 1. oktobrī kā Zvi Mošehs Skikne, miris 1973. gada 25. novembrī) bija lietuviešu aktieris un kinorežisors. Dzimis Lietuvas pilsētā Jonišķos, Lietuvas ebreju vecākiem, viņš ar ģimeni agrā vecumā emigrēja uz Dienvidāfriku, bet pēc Otrā pasaules kara pārcēlies uz Apvienoto Karalisti. Savas karjeras laikā bijis gan skatuves, gan kino, gan arī televīzijas aktieris Apvienotajā Karalistē un ASV. Par lomu britu filmā Room at the Top (1959) Hārvijs nominēts Amerikas Kinoakadēmijas balvai kategorijā "Labākais aktieris galvenajā lomā" un BAFTA kino balvai kategorijā "Labākais britu aktieris". 1960. gadā piedalījies Džona Veina režisētajā filmā The Alamo, kā arī filmā Butterfield 8, kur piedalījies kopā ar Elizabeti Teilori. Piedalījies arī Džona Frankenheimera politiskajā trillerī "Mandžūru kandidāts" (1962). Režisējis kriminālfilmu The Ceremony (1963) un piedalījies filmās Walk on the Wild Side (1962), Darling (1965), The Magic Christian (1969), "V kā Viltojums" (F for Fake, 1973). Anne Sinai. Reach for the Top: The Turbulent Life of Laurence Harvey. Scarecrow Press, 2007-02-09. ISBN 978-1-4616-7076-6. Laurence Harvey, Stage, Film Actor By Jean R. Hailey. The Washington Post and Times-Herald 27 November 1973: C10. IMDb profils (angliski) Internet Broadway Database profils (angliski) AllMovie profils (angliski)