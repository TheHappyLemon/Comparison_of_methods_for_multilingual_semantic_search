Džoels Deivids Koens (angļu: Joel David Coen; dzimis 1954. gada 29. novembrī) un Ītans Džesijs Koens (angļu: Ethan Jesse Coen; dzimis 1957. gada 21. septembrī), profesionāli pazīstami kā brāļi Koeni, ir amerikāņu kinorežisori, producenti, scenāristi. Viņi ir strādājuši pie tādām filmām kā "Vienkārši asinis", "Fārgo", "Lielais Lebovskis", "O, brāl, kur tu esi?", "Kur sirmgalvjiem nav vietas", "Īstenā drošsirdība", "Stāsts par Levinu Deivisu". Brāļi Koeni par savu darbu ir saņēmuši vairākas balvas, tai skaitā četras Amerikas Kinoakadēmijas balvas. Pirmā no tām tika iegūta 1996. gadā par labāko oriģinālscenāriju (filma "Fārgo"). Par filmu "Kur sirmgalvjiem nav vietas" (2007) tika iegūtas balvas "Labākais režisors", "Labākais adaptētais scenārijs", balva par labāko filmu (kā producentiem), kā arī Zelta globusa balva par labāko scenāriju. 2013. gadā par filmu "Stāsts par Levinu Deivisu" brāļi Koeni ieguva Kannu kinofestivāla balvu Grand Prize of the Jury. Vikikrātuvē par šo tēmu ir pieejami multivides faili. Skatīt: Brāļi Koeni.