"Lieliskie Ambersoni" (angļu: The Magnificent Ambersons) ir 1942. gada ASV vēsturiska drāmas filma, kuras režisors, producents un scenārija autors ir Orsons Velss. Filmā galvenās lomas atveido Džozefs Kotens, Doloresa Kostello, Anna Bakstera, Tims Holts, Agnese Morheda, Rejs Kolinss, Erskins Sanfords un Ričards Benets. Filma balstīta uz 1918. gada tāda paša nosaukuma Būta Tarkingtona romānu. Filma stāsta par bagātās Ambersonu ģimenes norietu 20. gadsimta sākumā. Filmas pēcapstrādes procesā Velss zaudēja kontroli par filmas montāžu, un skatītājiem nodotā versija ievērojami atšķīrās no Velsa sākotnējās versijas. Studija izņēma vairāk nekā stundu garu materiālu, kā arī izmainīja filmas beigas. Tāpat ievērojami izmainīja skaņu celiņu, uz ko filmas komponists Bernards Hermans uzstāja, lai viņa vārdu izņem no filmas titriem. "Lieliskie Ambersoni" bieži tiek uzskatīta par vienu no visu laiku labākajām filmām. Filmu nominēja Amerikas Kinoakadēmijas balvai četrās kategorijās, tai skaitā kategorijā "Labākā filma". 1991. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Husted, Christopher, liner notes for The Magnificent Ambersons: Original 1942 Motion Picture Score, Preamble (PRCD 1783), Fifth Continent Music Corp. 1990 «100 Greatest Films (of the 20th Century)». www.filmsite.org. Skatīts: 2023-05-04. «The Magnificent Ambersons (1942)». www.filmsite.org. Skatīts: 2023-05-04. «U.S. FILM REGISTRY ADDS 25 `SIGNIFICANT` MOVIES». Chicago Tribune. Skatīts: 2023-05-04. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)