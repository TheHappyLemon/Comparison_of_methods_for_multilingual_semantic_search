Stara Zagora (bulgāru: Стара Загора) ir sena pilsēta Bulgārijas centrālajā daļā (vēsturiskajā Trāķijā) pie Bedačkas upes. Pilsētas ielām regulārs plānojums. Vairāki antīko laiku pieminekļi. Stara Zagora ir viena no vecākajām apmetnēm Bulgārijā. Tā ir dibināta neolītā. Trāķieši to sauca par Beroji (Beroe), tulkojumā "dzelzs", jo pilsētas apkārtnē atradās dzelzs atradnes. Senās Romas laikā pilsētas nosaukums bija Augusta Trajana par godu imperatoram Trajānam. Bizantijas laikos pilsētas nosaukums bija Irinipole (Irinipolis) par godu imperatorei Irīnai. 717. gadā Stara Zagora un apkārtējais apgabals tika piešķirts Bulgārijai par bulgāru palīdzību cīņā pret arābiem pie Konstantinopoles. Bulgāri pilsētu nosauca par Boruju (Boruy). 1122. gadā pie Stara Zagoras notika Berojas kauja, kurā Bizantijas imperators Joans II Komnēns guva pārliecinošu uzvaru pār pečeņegiem. 1371. gadā pilsētu ieņēma osmaņi un tā palika Osmaņu impērijas sastāvā līdz 1886. gadam. Šajā laikā tās nosaukums bija Eskizagra (Eskizağra), izņemot laiku starp 1854. un 1870. gadu, kad nosaukums bija Železnika (Zheleznik). Stara Zagorā dzimuši: Bogdans Filovs (Богдан Филов, 1883-1945) — politiķis Vikikrātuvē par šo tēmu ir pieejami multivides faili. Skatīt: Stara Zagora. Encyclopædia Britannica raksts (angliski) Krievijas Lielās enciklopēdijas raksts (krieviski) https://www.grao.bg/tna/t41nm-15-03-2024_2.txt. «Population by districts, municipalities, place of residence and sex». NSI. 2015-12-31. Arhivēts no oriģināla, laiks: 2019-07-05. Skatīts: 2016-05-13.