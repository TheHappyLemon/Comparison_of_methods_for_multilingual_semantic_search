Ineta Radēviča (dzimusi 1981. gada 13. jūlijā Krāslavā) ir bijusī latviešu vieglatlēte, startējusi tāllēkšanas un trīssoļlēkšanas sacensībās. Viņa ir 2010. gada Eiropas čempione tāllēkšanā, kā arī 2011. gada Pasaules čempionāta sudraba medaļas ieguvēja. Trīs gadus pēc kārtas (2010—2012) tikusi atzīta par gada labāko Latvijas sportisti. Vairākus gadus pēc aktīvās sporta karjeras beigām viņas 2012. gada analīzēs tika konstatēts dopings un sportiste tika diskvalificēta, rezultāts anulēts. Pēc sportistes karjeras beigām bijusi sporta žurnāliste Latvijas Televīzijā. No 2017. gada marta līdz 2018. gada novembrim — Latvijas Vieglatlētikas savienības prezidente. Precējusies ar Krievijas hokejistu Pjotru Sčastļiviju. Vieglatlētikā sākusi trenēties 10 gadu vecumā pie savas mātes Innas Radēvičas. Sākumā trenējusies septiņcīņā, taču 1999. gadā 17 gadu vecumā pārgāja uz tāllēkšanu. Pēc pirmajiem panākumiem starptautiskā arēnā (bronzas medaļa 2001. gada Eiropas U-23 čempionātā tāllēkšanā) I. Radēviča devās studēt uz ASV, kur uzvarēja divos NCAA koledžu čempionātos, pārstāvot Nebraskas Universitāti (2003, 2004). Piedalījās 2004. gada Olimpiskajās spēlēs Atēnās, kur izcīnīja 20. vietu trīssoļlēkšanā un 13. vietu tāllēkšanā. I. Radēvičas pirmā trenere bija māte Inna Radēviča. Vēl ir trenējusies pie Ludmilas Olijares, Aleksandra Čumakova, Viktora Lāča, Jurija Volkenšteina, savukārt karjeras pēdējos gados — pie Jevgeņija Terovanesova. 2008.—2009. gadā I. Radēviča nepiedalījās sacensībās, jo šajā laikā viņai piedzima bērns. Pēc mazuļa piedzimšanas atsāka profesionāli trenēties un 2010. gada vasarā viņai izdevās sasniegt ievērojamāko rezultātu tobrīdējā sportistes karjerā: uzstādot jaunu Latvijas rekordu (6,92 m), kļūt par 2010. gada Eiropas čempioni tāllēkšanā, kvalifikācijā viņa uzrādīja rezultātu 6,72 m, kas viņu ierindoja 4. vietā. Vēl viņa bija pieteikta startam trīssoļlēkšanā, taču neizgāja uz starta kvalifikācijas sacensībās, kas norisinājās dienu pēc čempiones titula izcīnīšanas tāllēkšanā. 2010. gada 23. decembrī I. Radēviča tika atzīta par 2010. gada labāko Latvijas sportisti. 2011. gada jūnijā sportiste atzina, ka varētu beigt karjeru pēc 2012. gada Londonas Olimpiskajām spēlēm. 2011. gada Pasaules čempionātā Dienvidkorejas pilsētā Tegu I. Radēviča ieguva bronzas medaļu tāllēkšanā, pēdējā lēcienu sērijā uzrādot savu sezonas labāko rezultātu 6,76 m. Šis panākums bija pirmā medaļa Pasaules čempionātā Latvijai kā neatkarīgai valstij un tikai otrā medaļa vispār latviešu sportistiem (1983. gadā pie medaļas šķēpa mešanā tika Dainis Kūla). 2017. gadā, pēc tam, kad Krievijas sportiste Olga Kučerenko tika diskvalificēta par dopinga lietošanu, I. Radēviča saņēma čempionāta sudraba medaļu. 2011. gada 22. decembrī I. Radēviča otro reizi tika atzīta par gada labāko Latvijas sportisti. Jā, viens centimetrs bija ļoti sāpīgs, bet tā nebija traģēdija. Olimpiskajam mērķim veltīju visus savus spēkus, lai tad, kad nostartēšu, zinātu, ka esmu izdarījusi visu, ko varēju. Vienalga — būs man tā medaļa vai arī tās nebūs. Sports ir tikai viena desmitgade no dzīves, tikai darbs, ko daru noteiktu laiku. [..] Neiegūtā medaļa ir tikai profesionāla neveiksme, nevis traģēdija. Ineta Radēviča par startu 2012. gada Londonas Olimpiskajās spēlēs 2012. gada Eiropas čempionātā viņa ierindojās 6. vietā ar 6,55 metrus tālu lēcienu. 2012. gada vasaras olimpiskajās spēlēs viņa sākotnēji izcīnīja 4. vietu ar sezonas labāko rezultātu 6,88 m, tikai par 1 cm atpaliekot no bronzas medaļu izcīnījušās ASV sportistes Dženejas Deločas, bet 2019. gada 10. maijā tika paziņots, ka Radēviča oficiāli diskvalificēta no Londonas olimpiskajām spēlēm, līdz ar to zaudējot šo panākumu. Viņas organismā atrastas anaboliskā steroīda oksandrolona pēdas. Līdz diskvalifikācijai tas bija sportistes otrs labākais rezultāts karjerā. Laikā no 2010. līdz 2012. gadam viņa sezonas labāko rezultātu sasniedza sezonas lielākajās sacensībās. Radēviča tika izraudzīta par Latvijas karognesēju Olimpisko spēļu noslēguma ceremonijā. Par sasniegumiem sportā ticis piešķirts IV šķiras Triju Zvaigžņu ordenis. 2012. gada 21. decembrī I. Radēviča trešo gadu pēc kārtas saņēma Latvijas Gada balvu sportā kā gada labākā sportiste un LTV7 speciālbalvu par atsaucīgumu žurnālistiem. Saņemot balvu kā labākā sportiste, viņa paziņoja par karjeras beigšanu. 2018. gada novembrī tika ziņots, ka 2012. gada Londonas olimpisko spēļu laikā veiktajās analīzēs konstatēts dopings, taču pati I. Radēviča apzinātu aizliegto vielu lietošanu ir noliegusi. Saistībā ar šo notikumu divas dienas vēlāk viņa atkāpās no Vieglatlētikas savienības prezidentes amata, bet 2019. gada augustā IAAF sportistei piesprieda formālu divu gadu diskvalifikāciju un rezultāts tika anulēts. I. Radēviča ir dzimusi 1981. gada 13. jūlijā Krāslavā. Viņas māte Inna Radēviča ir bijusī barjerskrējēja, tāllēcēja (personiskais rekords 6,18 m) un vieglatlētikas trenere, savukārt tēvs Valērijs Radēvičs ir bijušais sprinteris, viņam pieder Latvijas rekords 4×200 metru stafetē, kā arī viens no labākajiem rezultātiem 100 m distancē Latvijas vieglatlētikas vēsturē (10,3 s, 1975. gads). Izglītību ieguvusi Krāslavas Varavīksnes vidusskolā, mācījusies Latvijas Universitātes Pedagoģijas un psiholoģijas fakultātes Sporta un veselības nodaļā, taču studijas nepabeidza. 2001. gadā devusies uz ASV, kur sākumā studējusi Vičitas Universitātē, vēlāk absolvējusi Nebraskas Universitāti ar bakalaura grādu ekonomikā. Diplomātijas akadēmijā Maskavā studējusi starptautiskās attiecības. Pirms 2004. gada vasaras olimpiskajām spēlēm I. Radēviča kļuva populāra, pozējot kaila žurnālam Playboy (speciālajā Olimpisko spēļu izdevumā). 2003. gadā I. Radēviča apprecējās ar vieglatlētu un savu treneri Viktoru Lāci, bet 2005. gadā viņi izšķīrās. Pašlaik I. Radēviča ir precējusies ar Krievijas hokejistu Pjotru Sčastļiviju, viņiem ir dēls un meita. Lai gan viņa bija izpildījusi normatīvu dalībai tāllēkšanā, 2008. gada vasaras olimpiskajās spēlēs Pekinā viņa nepiedalījās, jo gaidīja bērnu. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 22. jūlijā. LETA. «Radevičai Londonas OS konstatētas pozitīvas dopinga analīzes». diena.lv, 2018. gada 24. novembrī. Skatīts: 2018. gada 24. novembrī. «Radēviča pārliecinoši ievēlēta LVS prezidentes amatā». delfi.lv. Skatīts: 2017. gada 6. aprīlī. «Inetas Latvijas lappuses». Sporto.lv. Arhivēts no oriģināla, laiks: 2012. gada 11. martā. Skatīts: 2012. gada 31. janvārī. «Focus on Athletes - Ineta Radevica». IAAF.org. Skatīts: 2012. gada 14. decembrī.[novecojusi saite] «Ineta Radeviča - Eiropas čempione!». sportacentrs.com. Skatīts: 2011. gada 2. augustā. «Tāllēcēja Ineta Radeviča kļūst par Eiropas čempioni». tvnet.lv. Skatīts: 2011. gada 2. augustā. «Radeviča iekļūst finālsacensībās; Grīvai personiskais rekords». sportacentrs.com. Skatīts: 2011. gada 2. augustā. «Radeviča: "Šīs patiešām ir laimīgas beigas!"». sportacentrs.com. Skatīts: 2011. gada 2. augustā. «Radēviča tomēr nestartēs trīssolī (papildināts)». sportacentrs.com. Skatīts: 2011. gada 2. augustā. Valdis Bērziņš. «Latvijas gada sportisti - Martins Dukurs un Ineta Radeviča». sportacentrs.com, 2010. gada 23. decembrī. Skatīts: 2011. gada 2. augustā. Ilze Āķe-Vīksne. «Paziņoti Latvijas Gada balva sportā 2010 ieguvēji». olimpiade.lv, 2010. gada 24. decembrī. Arhivēts no oriģināla, laiks: 2012. gada 10. oktobrī. Skatīts: 2011. gada 2. augustā. «Dukurs un Radēviča – 2010. gada labākie sportisti Latvijā». diena.lv. Skatīts: 2011. gada 2. augustā. Jānis Pārums. «Radeviča: "Visticamāk, Londonā būs mans pēdējais starts karjerā"». sportacentrs.com, 2011. gada 18. jūnijā. Skatīts: 2011. gada 10. septembrī. Viesturs Lācis. «Pēc 28 gadu pārtraukuma Latvijai pasaules bronzu izcīna Radeviča». sportacentrs.com, 2011. gada 28. augustā. Skatīts: 2011. gada 1. septembrī. Blaua, Līga (2013. gada 9. janvārī). "Atveru jaunu lappusi". Ieva 2 (293): 10.—13. lpp. ISSN 1407-2033. «Radevičai sestā vieta Eiropas čempionātā». Sportacentrs.com. 2012. gada 28. jūnijā. Skatīts: 2012. gada 28. jūnijā. «Radeviča paliek centimetru aiz olimpiskās bronzas». Sportacentrs.com. Skatīts: 2012. gada 8. augustā. LETA. «Radeviča oficiāli diskvalificēta no Londonas olimpiskajām spēlēm». lsm.lv, 2019. gada 10. maijs. Skatīts: 2019. gada 22. maijā. «Latvijas karogu Londonas spēļu noslēguma ceremonijā nesīs Ineta Radēviča». LTV.lv. 2012. gada 11. augustā. Skatīts: 2012. gada 11. augustā. «Pļaviņš, Šmēdiņš un Radeviča saņems Triju Zvaigžņu ordeņus». Sportacentrs.com. Skatīts: 2012. gada 30. oktobrī. Siliņš, Andrejs. «Ineta Radeviča beidz sportistes karjeru». sportacentrs.com, 2012. gada 21. decembrī. Skatīts: 2012. gada 21. decembrī. Radeviča: Apzināti neesmu lietojusi aizliegtus medikamentus Diena «Dopinga skandāla dēļ Radeviča atkāpusies no Vieglatlētikas savienības prezidentes amata» (latviešu). Skatīts: 2018-11-27. «Latvijas nacionālie rekordi vieglatlētikā vīriešiem». Tiesraides.lv. Skatīts: 2013. gada 4. janvārī. «Radēviča jau gatavojas olimpiskajām spēlēm». LA.lv. Skatīts: 2013. gada 4. janvārī. Āzens, Dainis (2011. gada 19. jūlijā). "Ģimenes padarīšana". Sporta Avīze (Rīga: SIA "Mediju nams") 29: 38.—41.. lpp. ISSN 1691-0451. «Ineta Radeviča». Gramata21.vip.lv. Skatīts: 2013. gada 4. janvārī.[novecojusi saite] «Šašliks vēl marinējas». sporto.lv. Arhivēts no oriģināla, laiks: 2016. gada 4. martā. Skatīts: 2011. gada 2. augustā. «Radeviča uzmanību veltīs ģimenes pieaugumam un mācībām». Tvnet.lv. Skatīts: 2013. gada 4. janvārī. «Kaila Ineta Radēviča žurnālā "Playboy"». DELFI. 2010. gada 30. jūlijā. Skatīts: 2013. gada 11. februārī. «2005. gada rūgtākās šķiršanās». Apollo.lv. 2005. gada 30. decembrī. Skatīts: 2010. gada 28. jūlijā.[novecojusi saite] «Jumpers fly high at Moscow "Christmas Cup"». IAAF. 2007. gada 14. janvārī. Arhivēts no oriģināla, laiks: 2011. gada 5. jūnijā. Skatīts: 2007. gada 16. janvārī. (angliski) «Ineta Radēviča sapņo arī par meitiņu». delfi.lv. 2011. gada 12. oktobrī. Skatīts: 2011. gada 12. oktobrī. «Radēvičai piedzimusi meitiņa». NRA.lv. Skatīts: 2013. gada 10. oktobrī. «Ineta Radeviča Pekinā neleks». sportacentrs.com. 2008. gada 9. augustā. Skatīts: 2010. gada 19. janvārī. Vikikrātuvē par šo tēmu ir pieejami multivides faili. Skatīt: Ineta Radēviča. Olympedia profils (angliski) LOK profils Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils Tilastopaja profils[novecojusi saite] (angliski) Radeviča: "Par medaļu domāju, taču ne zelta" Nebraskas Universitātes profils Arhivēts 2012. gada 5. novembrī, Wayback Machine vietnē. (angliski)