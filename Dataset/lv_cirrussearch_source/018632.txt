Sūzana Ebigeila Tomelina (angļu: Susan Abigail Tomalin; dzimusi 1946. gada 4. oktobrī), plašāk pazīstama kā Sūzana Sarandona (Susan Sarandon), ir amerikāņu aktrise, kā arī sociālā un politiskā aktīviste. Absolvējusi ASV Katolisko universitāti (The Catholic University of America), pēc tam uzsākusi aktrises karjeru. Filmējusies tādās filmās kā "Rokija Horora šausmu šovs" (1975), "Telma un Luīze" (1991), "Mironis nāk" (1995), "Dārgie pīšļi (2009). Par lomu filmā "Mironis nāk" Sarandona saņēma Amerikas Kinoakadēmijas balvu kā labākā aktrise, vēl nominēta šajā kategorijā par lomām filmās Atlantic City (1980), "Telma un Luīze", Lorenzo's Oil (1992) un "Klients" (1994). Vēl aktrise saņēma BAFTA kino balvu kā labākā aktrise par lomu filmā "Klients", kā arī nominēta septiņām Zelta globusa balvām par lomām dažādās filmās. Vikikrātuvē par šo tēmu ir pieejami multivides faili. Skatīt: Sūzana Sarandona. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)