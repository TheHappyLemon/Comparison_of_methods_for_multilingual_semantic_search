Motorola Mobility LLC ir ASV uzņēmums, kas nodarbojas ar mobilo telesakaru iekārtu ražošanu. Izveidots 2011. gadā, atdaloties no Motorola. Kopš 2014. gada tas ir Lenovo īpašumā. Galvenais birojs atrodas Čikāgas piepilsētā Liberīvillā. Uzņēmums ražo mobilos telefonus, viedtālruņus, planšetdatorus un citas ierīces. Motorola Mobility ir uzņēmuma Motorola, kurš dibināts 1928. gadā, mantinieks mobilo telefonu jomā. Kopš 1939. gadu beigām tas izstrādāja radio sakaru iekārtas. 1969. gadu beigās Motorola sāka darbu pie mobilā telefona šūnu sistēmas izstrādes. 1973. gada 3. aprīlī Motorola demonstrēja pirmā portatīvā mobilā telefona prototipu, izmantojot DynaTAC sistēmu. 1983. gadā Federālā sakaru komisija apstiprināja DynaTAC 8000X telefonu, un tas pārdošanā nonāca 1984. gadā. 1991. gadā Motorola izstrādāja savu aparatūru GSM mobilo telefonu sistēmai. Līdz 1998. gadam Motorola bija pasaulē lielākais mobilo telefonu ražotājs, kad to apsteidza Somijas Nokia. 2008. gadā direktoru padome nolēma uzņēmumu sadalīt divos publiski kotējamos uzņēmumos. Restrukturizācijai būtu jānotiek 2009. gadā, bet sarežģītās ekonomiskās situācijas dēļ tas aizkavējās. 2011. gada 4. janvārī Motorola tika sadalīta divos neatkarīgos uzņēmumus: Motorola Solutions, Inc. (sakaru iekārtas) un Motorola Mobility, Inc. (mobilie telefoni un mājas video ierīces). Motorola Mobility akcijas sāka kotēt Ņujorkas fondu biržā (kods MMI). 2011. gada 15. augustā Google paziņoja, ka iegādāsies Motorola Mobility par 12,5 miljardiem USD. Pirkšanas darījums tika pabeigts 2012. gada 22. maijā.Motorola Mobility akciju kotēšana Ņujorkas fondu biržā tika pārtraukta. 2013. gada 17. aprīlī Google par 2,2 miljardiem USD pārdeva Motorola Mobility mājas ierīču biznesu (kabeļu modemi, ciparu televīzijas uztvērēji u.c.) ASV telesakaru iekārtu ražotājam ARRIS Group. 2014. gada 29. janvārī Google paziņoja, ka pārdod Motorola Mobility Ķīnas datoru ražotājam Lenovo par 2,91 miljardu dolāru. Google paturēja nodaļu Advanced Technologies & Projects, kas tika integrēta Android komandā, kā arī aptuveni 2000 Motorola patentu. Darījums starp Google un Lenovo pabeigts 30. oktobrī. 2015. gada augustā Lenovo paziņoja, ka apvienos savu esošo viedtālruņu nodaļu Motorola Mobility vienībā. Turpmāk Motorola Mobility bija atbildīgs par paša Moto produktu līnijas izstrādi un ražošanu, kā arī par Lenovo paša Vibe klāstu. A GLIMPSE OF WHAT WAS HAPPENING AT MOTOROLA Arhivēts 2013. gada 2. jūlijā, Wayback Machine vietnē. Motorola Mobility' «Nokia Annual Report 1998». Arhivēts no oriģināla, laiks: 2013. gada 4. novembrī. Skatīts: 2013. gada 30. jūlijā. «Google Acquires Motorola Mobility». Arhivēts no oriģināla, laiks: 2013. gada 28. jūlijā. Skatīts: 2013. gada 30. jūlijā. New CEO for Motorola Mobility; new location? ARRIS Acquires Motorola Home: Creates Premier Video Delivery and Broadband Technology Company[novecojusi saite] «Google» paziņo par «Motorola Mobility» pārdošanu «Lenovo» LETA, 2014. gada 30. janvāris «Lenovo» pabeidz «Motorola Mobility» iegādi LETA--AFP, 2014.10.31 Motorola Mobility vietne