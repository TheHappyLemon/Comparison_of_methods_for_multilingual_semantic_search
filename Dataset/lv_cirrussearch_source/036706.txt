Istras pauguraine ir dabas parks Latgalē. Izvietojies Latgales augstienes Rāznavas paugurainē, administratīvi ietilpst Ludzas novada Istras pagastā. Atrodas divus kilometrus uz austrumiem no pagasta centra Vecslabadas. Teritorijas vērtīgākie resursi ir dažāda veida biotopi, ainavas, reljefs un blakus tai austrumos esošais Šķaunes ezers. Istras pauguraines dabas parkā nav ar tūrismu saistītu labiekārtojuma elementu, bet šo teritoriju var apskatīt arī no malas, braucot pa grantēto ceļu no Sibiļinas uz Osinovku, kurš ved gar parka ziemeļu robežu ar skatu uz Šķaunes ezeru. Iekšā parkā no tā saglabājies ceļš uz parka vidū esošajiem Luņiem, zemesceļš uz Luņiem ved arī no Vecslabadas puses rietumos caur Razuvajiem. Dabas parka teritorija ir rets vēsturiski ģeogrāfisks komplekss, kuru radījis grēdu, morēnu pauguru un masīvu reljefs. Tā mežainajā daļā morēnu pauguri pārklāti ar sausiem priežu, egļu un jauktajiem mežiem, bet ieplakās atrodami Eiropā aizsargājami biotopi – pārejas purvi un melnalkšņu staignāji. Parks ir Natura 2000 teritorija ar kodu 0301300. Dabas aizsardzības plāns parkam nav izstrādāts, tāpat kā atsevišķi noteikumi. Teritorijas aizsardzību un izmantošanu regulē kopējie īpaši aizsargājamo teritoriju dabas izmantošanas noteikumi. Istras pauguraines dabas parks tika dibināts 1977. gadā kā Istras pauguraines kompleksais dabas liegums 340 ha platībā. Parka teritorijā joprojām saglabājusies vēsturiskā šņoru lauku sistēma. «BalticMaps». www.balticmaps.eu. Skatīts: 2021-02-01. Ceļotājs.lv apraksts DAP karte[novecojusi saite] «Dabas aizsardzības pārvalde par Istras pauguraini». Arhivēts no oriģināla, laiks: 2015. gada 19. jūnijā. Skatīts: 2016. gada 20. decembrī. «Vides pārskats Ludzas novada teritorijas plānojumam 2013.-2024. gadam». Arhivēts no oriģināla, laiks: 2019. gada 28. augustā. Skatīts: 2016. gada 20. decembrī. Daba.lv – dabas parku saraksts «Ecotour: ko redzēt». Arhivēts no oriģināla, laiks: 2020. gada 12. augustā. Skatīts: 2016. gada 20. decembrī. Vikikrātuvē par šo tēmu ir pieejami multivides faili. Skatīt: Istras pauguraine. Istras pauguraine, Dabas aizsardzības pārvalde