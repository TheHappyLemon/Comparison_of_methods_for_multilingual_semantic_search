Rhacognathus punctatus ir plēsīga vairogblakšu suga. Sastopama visā Eiropā, tai skaitā arī Latvijā. Pieauguša Rhacognathus punctatus ķermeņa garums ir 7—9 mm. Krāsa ir tumši brūna vai bronzas ar metālisku spīdumu, no apakšas ķermenis ir nespilgti oranžā vai sarkanīgā krāsā. Uz katras kājas ir bālas, oranžas vai sarkanas krāsa posms. Bieži uz pronotuma redzama viduslīnija. Rhacognathus punctatus ir plēsīga suga un barojas tikai ar vabolēm no lapgraužu dzimtas. Pieaugušie īpatņi un nimfas barojas ar dažādām lapgraužu sugām, kas barojas uz ievām, piemēram, Lochmaea suturalis, Lochmaea caprea, Phratora vulgatissima, Galerucella lineola un Plagiodera versicolora. Taču dažreiz var ķert lapgraužus citur, piemēram, ir atzīmēts, ka Rhacognathus punctatus ir ķēris Phaedon cochleariae kāpuru uz krustziediem un Hydrothassa marginella uz gundegas. Pieaugušie īpatņi ir novērojami visu gadu, izņemot ziemu. Rhacognathus punctatus (Linnaeus, 1758). Eu-Nomen: Pan-European Species directories Infrastructure Rhacognathus punctatus Heather Shieldbug. British Bugs: An Online Identification Guide to UK Hemiptera Alex J. Ramsay. Habitat preference and distribution of Rhacognathus punctatus (Hemiptera: Pentatomidae) in Wales. British Journal of Entomology and Natural, 26: 2013