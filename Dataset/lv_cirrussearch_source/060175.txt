Itelmeņu valoda (dažkārt arī kamčadalu valoda) ir viena no Čukotkas-Kamčatkas valodu saimes valodām, ko lieto neliela daļa itelmeņu Krievijas Kamčatkas novadā. No 3193 itelmeņiem (2010) valodu lieto 82 cilvēki, galvenokārt vecāka gadagājuma, un tā tiek uzskatīta par izzūdošu valodu — ģimenēs tā netiek nodota nākamajām paaudzēm un valodas pratēju skaits samazinās mirstības rezultātā.. Valodu kā mācību priekšmetu apgūst 32 skolēni Kovranas ciema vidusskolas pamatskolas klasēs (2012). Pirmā rakstība itelmeņu valodai izveidota 1931. gadā uz latīņu alfabēta pamata. 1937. gadā pārcelta uz kirilicu. 1938. gadā rakstība tika atcelta, jo tika uzskatīts, ka lielākā daļa kamčadalu, pie kuriem tolaik itelmeņi tika pieskaitīti, lieto krievu valodu. No jauna rakstība itelmeņu valodai tika izveidota 1988. gadā uz kirilicas pamata. Itelmeņu alfabēts: UNESCO Atlas of the World's Languages in Danger «А.Л. Арефьев ЯЗЫКИ КОРЕННЫХ МАЛОЧИСЛЕННЫХ НАРОДОВ СЕВЕРА, СИБИРИ И ДАЛЬНЕГО ВОСТОКА В СИСТЕМЕ ОБРАЗОВАНИЯ: ИСТОРИЯ И СОВРЕМЕННОСТЬ». Arhivēts no oriģināla, laiks: 2022. gada 2. februārī. Skatīts: 2022. gada 11. februārī.