Karloss Matamoross Franko (spāņu: Carlos Matamoros Franco; dzimis 1966. gada 17. decembrī) ir Ekvadoras starptautiskais lielmeistars šahā (2002). 1981. gadā kļuvis par Pasaules junioru šaha čempionāta bronzas medaļas ieguvēju vecuma grupā līdz 16 gadiem. 1986. gadā piedalījies Pasaules junioru šaha čempionātā vecuma grupā līdz 20 gadiem. 2005. gadā piedalījies Pasaules šaha kausa izcīņā, bet 1. kārtā zaudējis Viktoram Bologanam. Daudzu starptautisko šaha turnīru laureāts. 1997. gadā Kubā dalījis otro vietu Hosē Raula Kapablankas memoriālā. Četras reizes uzvarējis Malagas starptautiskajā šaha turnīrā Malaga Open (2001, 2005, 2007, 2010). Divas reizes pēc kārtas bijis pirmais Seviljas starptautiskajos šaha turnīros (2002, 2003). Par panākumiem turnīros FIDE 1987. gadā viņam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. Bijis pirmais Ekvadoras šahists, kas kļuvis par lielmeistaru. Pārstāvējis Ekvadoras komandu lielākajos komandu šaha turnīros: Pasaules šaha olimpiādēs piedalījies 11 reizes (1982, 1986, 1994, 2000-2014). Individuālajā vērtējumā izcīnījis zelta (1982) un sudraba (1986) medaļas; Panamerikas komandu šaha čempionātā piedalījies 2003. gadā. Komandu vērtējumā izcīnījis bronzas medaļu, bet individuālajā vērtējumā izcīnījis zelta medaļu. 2005 World Cup OlimpBase :: Men's Chess Olympiads :: Carlos Matamoros Franco OlimpBase :: Panamerican Team Chess Championship :: Carlos Matamoros Franco Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)