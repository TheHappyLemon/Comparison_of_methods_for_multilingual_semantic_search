Keiptauna (angļu: Cape Town, afrikandu: Kaapstad, ķhosu: iKapa) ir pilsēta Dienvidāfrikas dienvidrietumos, Atlantijas okeāna krastā pie Labās Cerības raga, Galda kalna piekājē. Dienvidāfrikas parlamenta mītnes vieta un Rietumkāpas provinces galvaspilsēta. Keiptauna ir otra lielākā Dienvidāfrikas pilsēta. 2011. gadā pilsētā dzīvoja 827 218 iedzīvotāju, bet pilsētas aglomerācijā 3,74 miljoni iedzīvotāju. Keiptaunas platība ir 2499 km2. Keiptauna 2014. gadā bija Pasaules Dizaina galvaspilsēta. Pirmais eiropietis, kurš 1488. gadā atklāja apvidu, bija portugāļu jūrasbraucējs Bartolomeu Diašs. 1652. gadā Nīderlandiešu Austrumindijas kompānijas kuģotājs Jans van Rībēks (Jan van Riebeeck) nodibināja apmetni uz Austrumindiju ejošo kuģu apkalpošanai. 1795. gadā Keiptaunu sagrāba angļi. Kaut arī 1803. gadā noslēgtais miera līgums atdeva Keiptaunu atpakaļ Nīderlandei, 1806. gadā to atkal sagrāba angļi un 1814. gadā tā iekļāvās Britu impērijā un kļuva par Kapzemes kolonijas administratīvo centru. 1910. gadā, kad bija anektētas būru republikas, nodibinājās britu domīnija Dienvidāfrikas Savienība, un Keiptauna kļuva par teritorijas likumdošanas varas centru. Kopš 1948. gada, kad Dienvidāfrikā tika ieviests aparteīds, tika veikta plānota Keiptaunas rajonu homogenizācija pēc rases pazīmēm. 1990. gada 11. februārī Nelsons Mandela no Keiptaunas pašvaldības ēkas balkona teica savu pirmo publisko runu pēc atbrīvošanas no cietuma. Keiptaunā dzimuši: Aba Evens (Abba Eban, 1915-2002) — diplomāts Džons Maksvels Kutzē (John Maxwell Coetzee, 1940-) — rakstnieks Benijs Makartijs (Benni McCarthy, 1977-) — futbolists Martin Pollack. «Achmat Ebrahim is the new city manager of Cape Town». City of Cape Town Metropolitan Municipality, 2006-05-31. Arhivēts no oriģināla, laiks: 2008-04-04. Skatīts: 2007-03-25. http://www.statssa.gov.za/?page_id=4286&id=331; pārbaudes datums: 26 augusts 2019. «Cape Town Municipal Profile 2006». Municipal Demarcation Board.[novecojusi saite] http://www.worlddesigncapital.com/press-releases/cape-town-hosts-official-world-design-capital-2014-signing-ceremony/ Vikikrātuvē par šo tēmu ir pieejami multivides faili. Skatīt: Keiptauna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)