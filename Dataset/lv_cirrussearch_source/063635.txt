"Trakais Pjero" (franču: Pierrot le Fou) ir 1965. gada franču jaunā viļņa drāmas filma, kuras režisors un scenārija autors ir Žans Liks Godārs. Filmā galvenās lomas atveido Žans Pols Belmondo un Anna Karina. Filma ir balstīta uz amerikāņu rakstnieka Laionela Vaita 1962. gada romāna Obsession. Filma stāsta par nelaimīgu precējušos vīrieti Ferdinandu (Belmondo), kurš, ar savu bijušo draudzeni Mariannu (Karina), kuru vajā teroristi, aizbēg no garlaicīgās dzīves Parīzē uz Vidusjūras piekrasti. "Trakais Pjero" pirmizrāde notika 1965. gada 29. augustā Venēcijas kinofestivālā. Žurnāla Sight & Sound 50 visu laiku labāko filmu kritiķu sarakstā filma ierindojās 42. vietā, savukārt režisoru sarakstā tā ierindojās 91. vietā. 2018. gadā BBC veiktajā kritiķu aptaujā, filmu ierindoja 74. vietā no 100 labākajām filmām svešvalodā. "Trakais Pjero" tika izvēlēta kā Francijas kandidatūra par labāko filmu svešvalodā 38. Amerikas Kinoakadēmijas balvai, bet tā netika nominēta. «The 100 Greatest Films of All Time». BFI (angļu). Skatīts: 2022-09-20. «The 100 greatest foreign-language films». www.bbc.com (angļu). Skatīts: 2022-09-20. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)