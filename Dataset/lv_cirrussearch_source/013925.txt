Vjačeslavs Fanduls (dzimis 1969. gada 17. martā, Sanktpēterburgā, Krievijā) ir bijušais ukraiņu izcelsmes Latvijas hokejists, centra uzbrucējs, Latvijas hokeja izlases spēlētājs. Pašlaik (2011) Fanduls ir Latvijas hokeja līgas kluba HK Ogre galvenais treneris. Lielāko daļu savas karjeras Fanduls ir aizvadījis dažādās Somijas komandās, 1994.—95. sezonā izcīnot arī Somijas čempiona titulu. Latvijas izlases sastāvā viņš ir piedalījies astoņos Pasaules čempionātos un 2002. gada Olimpiskajās spēlēs. 2008. gadā Vjačeslavs pievienojās ASK/Ogre rindām, kas nākamajā sezonā bija pārtapis jau par HK Ogre un vairs nespēlēja Baltkrievijas Ekstralīgā, bet gan Latvijas hokeja līgā. 2009.—10. sezonā viņš jau bija kļuvis par kluba treneri, vienā mačā arī izejot uz ledu. Savu darbu Fanduls turpina arī 2010.—11. sezonā. Tiesa, sezonas ievadā viņš aizvadīja vairākas spēles HK SMScredit.lv rindās, pirms Latvijas hokeja federācija oktobrī viņam aizliedza vienlaicīgi pārstāvēt divus klubus. Startējis 2009. gada pašvaldību vēlēšanās (Salaspils novads) no partijas Demokrāti.lv, tomēr netika ievēlēts. 1996. gada nogalē par īpašiem nopelniem Saeima Fanduļam piešķīra Latvijas pilsonību. Pasaules čempionāta B divīzijā visvairāk rezultatīvo piespēļu - 1995 Somijas hokeja līgas čempions - 1995 «LHF aizliedz Fanduļam pārstāvēt divas komandas». sportacentrs.com 2010. gada 4. oktobrī Ingrīda Jurševica, Māra Jurševica. Latvijas hokeja pavasaris, 2006. ISBN 9984-19-936-3. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski)