Gigaspermas (Gigasperma) ir gigaspermu dzimtas sēņu ģints, kura ir vienīgā ģints savā dzimtā. Par šīs 1971. gadā Austrijas mikologa E. Horaka aprakstītās ģints tipisko sugu sākotnēji tika izraudzīta G. clelandii, bet mūsdienās tā pārcelta uz jaunu ģinti Horakiella un tipiskā suga tagad ir G. cryptica. Līdz īpašas gigaspermu dzimtas izveidei šī ģints bija iekļauta tīmekleņu dzimtā. Saskaņā ar "Dzīvības enciklopēdiju" (Encyclopedia of Life), pašreiz ģintī ir droši zināmas divas sugas - G. cryptica un G. americanum, un ir četras ar numuriem apzīmētas potenciālas sugas, par kurām datu trūkuma dēļ vēl nav zināms, vai tās tiks atzītas par atsevišķām sugām vai tikai par esošo sugu formām. Atmateņu rinda Ģints sugas Taxon passport[novecojusi saite] Index Fungorum Mycobank Taksona apraksts