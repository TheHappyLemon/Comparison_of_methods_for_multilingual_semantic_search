Veiko Spolītis (dzimis 1971. gada 5. septembrī Rīgā) ir igauņu-latviešu izcelsmes Latvijas izglītības darbinieks un politiķis. Bijis 12. Saeimas deputāts, ievēlēts no partijas "Vienotība". Spolītim ir divas dzimtās valodas: latviešu un igauņu valoda. 1989. gadā pabeidzis mācības Rīgas 25. vidusskolā. Augstāko izglītību ieguvis Tartu Universitātē, kur 1996. gadā Sociālo zinātņu fakultātē ieguvis bakalaura grādu politikas zinātnē. Maģistra grādu ieguvis 1997. gadā Budapeštas Centrāleiropas universitātes Starptautisko attiecību fakultātē un maģistra grādu vēsturē 2003. gadā Ženēvas universitātes Starptautisko attiecību institūtā. Studiju laikā kļuvis par igauņu studentu korporācijas Revelia biedru. No 1998. līdz 2000. gadam bijis Civic Education Project Baltijas valstu biroja direktors, 1998. gadā kļuvis par lektoru Rīgas Stradiņa universitātes Eiropas studiju fakultātē (līdz 2010. gadam). 2000. gadā darbojies īpašu uzdevumu ministrijā sadarbībai ar ārvalstu finanšu institūcijām par ekspertu. No 2003. līdz 2005. gadam bijis izglītības speciālists Collège du Léman starptautiskajā skolā Šveicē. 2005. gadā kļuvis par Igaunijas Radio korespondentu Latvijā, 2010. gadā — Latvijas Ārpolitikas institūta pētnieku. 2012. gadā saņēmis Igaunijas Māras zemes IV šķiras apbalvojumu un 2013. gadā Somijas Lauvas Ordeņa bruņinieku ordeni. 2001. gada Latvijas pašvaldību vēlēšanās V. Spolītis tika ievēlēts Salaspils domē no Latvijas Zemnieku savienības saraksta. 2005. gadā ievēlēts Salaspils domē jau no partijas "Jaunais laiks" saraksta. No 2010. līdz 2014. gadam V. Spolītis ir bijis Aizsardzības ministrijas parlamentārais sekretārs. 2011. gadā kandidējis 11. Saeimas vēlēšanās no "Vienotības" saraksta, tomēr netika ievēlēts. 2014. gadā no "Vienotības" nesekmīgi kandidējis Eiropas Parlamenta vēlēšanās. Tā paša gada rudenī kandidēja 12. Saeimas vēlēšanās, tomēr netika ievēlēts. Par 12. Saeimas deputātu Spolītis kļuva uz laiku, kamēr no tā paša saraksta ievēlētais Edgars Rinkēvičs pilda ministra pienākumus. Dažas dienas pirms stāšanās Saeimas priekšstāvja amatā 29. oktobrī Veiko Spolītis tika aizturēts vadām automašīnu alkohola reibumā. Viņam tika konstatēts 1,4 promiļu alkohola reibums un atņemtas autovadītāja tiesības uz 2 gadiem. V. Spolītis apturēja darbu partijas "Vienotība" Ētikas komisijā, un 2014. gada 10. decembrī paziņoja, ka uz laiku apturēs savu darbu partijā. 2015. gada janvārī deputāts paziņoja par izstāšanos no partijas, tomēr Saeimā turpināja darboties "Vienotības" frakcijā. 2018. gada rudenī kandidēja 13. Saeimas vēlēšanās no apvienības "Jaunā Vienotība" saraksta, taču netika ievēlēts. «Veiko Spolītis — 2014. gada Eiropas Parlamenta vēlēšanas». CVK. Skatīts: 2014. gada 10. decembrī. «Veiko Spolītis — 12. Saeimas vēlēšanas». CVK. Skatīts: 2014. gada 10. decembrī. «CV». Spolitis2011.blogspot.com. Skatīts: 2014. gada 10. decembrī. «Veiko Spolītis — 11. Saeimas vēlēšanas». CVK. Arhivēts no oriģināla, laiks: 2019. gada 26. maijā. Skatīts: 2014. gada 10. decembrī. «Rezultāti». www.cvk.lv. Arhivēts no oriģināla, laiks: 2022-03-08. Skatīts: 2022-11-24. Jānis Kincis. «Saeimā ar "mīksto" mandātu strādās arī Abu Meri un Vjačeslavs Dombrovskis». Diena.lv, 2014. gada 5. novembrī. Skatīts: 2014. gada 6. novembrī. «Deputātu Spolīti pieķer pie stūres 1,4 promiļu alkohola reibumā». Lsm.lv. Latvijas sabiedriskais medijs. Skatīts: 2014. gada 10. decembrī. Odita Krenberga. «Spolītis uz «pārdomu laiku» aptur darbību «Vienotībā»». Latvijas sabiedriskais medijs, 2014. gada 10. decembrī. Skatīts: 2014. gada 10. decembrī. «Dzērumā pie stūres pieķertais Spolītis pametīs partiju «Vienotība»». LSM.lv. Skatīts: 2015. gada 13. janvārī. "Vienotība"