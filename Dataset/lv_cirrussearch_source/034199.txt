Grāfs Fabiāns Gothards fon Šteinheils (vācu: Fabian Gotthard von Steinheil, krievu: Фаддей Фёдорович Штейнгель; dzimis 1762. gada 23. februārī, miris 1831. gada 7. martā) bija vācbaltiešu izcelsmes Krievijas impērijas infantērijas ģenerālis (no 1819. gada). Armijas dienestā no 1776. līdz 1831. gadam. No 1810. līdz 1824. gadam bija Somijas lielhercogistes ģenerālgubernators. Piedalījies Ceturtās koalīcijas karā, Krievu-zviedru karā (1808—1809) un 1812. gada karā. 1812. gada karā komandēja krievu karaspēka vienības Latvijas teritorijā, to skaitā Mežotnes kaujā. Pēc atvaļinājuma no dienesta apmetās Helsinkos un nodarbojās ar mineraloģiju un ģeoloģiju. Bija Pēterburgas Zinātņu akadēmijas goda biedrs. Viņš palika Somijā un nomira Helsinkos 1831. gadā. Vikikrātuvē par šo tēmu ir pieejami multivides faili. Skatīt: Fabiāns Šteinheils.