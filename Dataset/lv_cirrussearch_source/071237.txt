Butuana (filipīniešu: Lungsod ng Butuan, angļu: City of Butuan, sebuāņu: Dakbayan sa Butuan) ir neatkarīga augsti urbanizēta pilsēta Filipīnās, Ziemeļmindanao reģionā, tā lielākā pilsēta un reģona centrs. Dažkārt ģeogrāfiski un statistiski tiek pieskaitīta Ziemeļagusanas provincei, no kuras ir administratīvi un politiski neatkarīga. Nozīmīgs saimniecības un transporta centrs. Lielākā daļa iedzīvotāju ir visaji (243 607; 65,7 %) un sebuāņi (39 947; 10,8 %), kā arī manobo (17 849; 4,8 %) un boholi (15 313; 4,1 %). Pēc konfesionālās piederības lielākā daļa ir katoļi. Pilsēta atrodas Mindanao salas ziemeļaustrumos Boholas jūras Butuanas līča dienvidu krastā pie Agusanas upes 8 km no tās ietekas jūrā. Ziemeļos, dienvidos un rietumos robežojas ar Ziemeļagusanas provinci, bet austrumos — ar Dienvidagusanas provinci. Pilsētas administratīvās teritorijas lielākā daļa atrodas Agusanas ielejā, bet austrumos iestiepjas Divatas kalnu grēdā. Valda tropiskais musonu klimats. Sena pilsēta, no 10. gadsimta līdz 1521. gadam bija Butuanas radžahnāta galvaspilsēta. Formāli Butuanas municipalitāte dibināta 1901. gadā. No 1907. līdz 1967. gadam Butuana bija vienotās Agusanas provinces galvaspilsēta, bet kopš 1967. gada — Ziemeļagusanas galvaspilsēta. 1950. gadā Butuanai piešķirts pilsētas statuss, bet 1995. gadā — neatkarīgas augsti urbanizētas pilsētas statuss. 2000. gadā par Ziemeļagusanas provinces galvaspilsētu tika pasludināta Kabadbarana, bet provinces kapitolijs un administratīvās iestādes joprojām atrodas Butuanā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Philippine Statistics Authority. Ethnicity Statistical tables Vikikrātuvē par šo tēmu ir pieejami multivides faili. Skatīt: Butuana. Encyclopædia Britannica raksts (angliski) Krievijas Lielās enciklopēdijas raksts (krieviski)