Mikaels Granlunns (somu: Mikael Granlund; dzimis 1992. gada 26. februārī Oulu, Somijā) ir profesionāls somu hokejists, spēlē centra uzbrucēja pozīcijā, Somijas hokeja izlases dalībnieks. Pašlaik (2022) spēlē Nacionālās hokeja līgas kluba Našvilas "Predators" sastāvā. Mikaela jaunākais brālis Markuss arī ir hokejists. 2010. gada NHL draftā viņu izraudzījās Minesotas "Wild" ar kopējo 9. kārtas numuru. Karjeru uzsācis Oulu "Kärpät" kluba sastāvā 2007.—2008. gada sezonā Somijas junioru otrajā līgā. Nākamajā sezonā hokejists spēlēja pirmajā Somijas junioru līgā, taču kopš 2008.—2009. gada sezonas M. Granlunns spēlē SM līgas klubu sastāvos. Kopš 2009.—2010. gada sezonas — HIFK sastāvā. 2009.—2010. gada sezonā viņš tika atzīts par līgas pieklājīgāko spēlētāju, kā arī par sezonas labāko debitantu. 2009. gadā viņš tika atzīts par Somijas gada labāko jauno sportistu. 2012.—13. gada sezonā uzsāka spēlēt NHL kluba Minesotas "Wild" rindās. 2012.—13. gada NHL sezonas lokautu pavadīja tās AHL fārmklubā Hjūstonas "Aeros". Turpmākajās sezonās nostiprinājās "Wild" rindās. 2016.—17. gada sezonā ar 69 rezultativitātes punktiem bija rezultatīvākais "Wild" spēlētājs. 2019. gada februārī tika aizmainīts uz Našvilas "Predators". Somijas hokeja izlases rindās izcīnījis bronzas medaļas 2014. gada olimpiskajās spēlēs, tajās tiekot iekļauts arī turnīra simboliskajā izlasē, kā arī zelta medaļas 2011. gada Pasaules čempionātā un 2022. gada Pasaules čempionātā. Somijas jaunatnes izlašu sastāvā ir startējis 2009. un 2010. gada Pasaules U-18 čempionātā (abos izcīnīta bronzas medaļa), 2009. (7. vieta), kā arī 2010. un 2012. gada Pasaules U-20 čempionātos. 2012. gadā Granlunns turnīru noslēdza kā viens no tā rezultatīvākajiem spēlētājiem, tiekot iekļauts arī turnīra simboliskajā izlasē. http://www.nhl.com/ice/draftprospectdetail.htm?dpid=2460 «SM-liigan kausipalkinnot jaettiin Liigagaalassa» (Finnish). SM-liiga. 2010-05-29. Arhivēts no oriģināla, laiks: 2010-06-02. Skatīts: 2010-06-07. «Kulta-Aikku ylivoimaisesti Vuoden urheilijaksi» (Finnish). MTV3. 2010-01-11. Skatīts: 2010-06-07. https://www.apollo.lv/7533629/foto-somijas-hokejisti-tampere-triumfe-pasaules-cempionata Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)