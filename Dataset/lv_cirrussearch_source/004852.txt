Tenge ir Kazahstānas nacionālā valūta. Ieviesta pēc neatkarības iegūšanas no PSRS. Naudas apmaiņa pēc kursa 500 Krievijas rubļu = 1 Kazahstānas tenge ieviesta apgrozībā laikā no 1993. gada 15. līdz 20. novembrim. Vienā tenge ietilpst 100 tijīni (to zemās vērtības dēļ izņemti no apgrozības). Tenges starptautiskais apzīmējums ir KZT. 2010. gadā apgrozībā šāda nomināla banknotes: 10 000, 5000, 2000, 1000, 500, 200, 100 tenge, un šāda nomināla monētas: 100, 50, 20, 10, 5, 2, 1 tenge. Laika gaitā izlaistas arī vairākas jubilejas, piemiņas un kolekcijas monētas. Saskaņā ar Latvijas Bankas noteikto kursu, 19.10.2010. 1 LVL = 291,55 KZT. Kazahstānas Valsts banka