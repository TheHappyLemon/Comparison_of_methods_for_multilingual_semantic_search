Oļegs Deņisovs (dzimis 1966. gada 3. aprīlī) ir krievu tautības Latvijas ārsts un politiķis. Bijis vairāku Saeimas sasaukumu deputāts. Pārstāv partiju "Alternative", iepriekš daudzus gadus bijis Latvijas Sociālistiskās partijas biedrs. Absolvējis Rīgas 27. vidusskolu un Rīgas Medicīnas institūtu ķirurga specialitātē (1990. gadā). No 1992. gada strādājis Bulduru slimnīcā, 1995. gadā kļuvis par uzņēmuma "Medicīnas koledža" ģenerāldirektoru. Precējies, ir dēls 2001. gadā par automašīnas vadīšanu alkohola reibumā O. Deņisovam piespriests 300 latu naudassods un uz gadu atņemtas autovadītāja tiesības. 2011. gada sākumā TV3 raidījums "Nekā personīga" ziņoja, ka O. Deņisovs, vairs nebūdams Saeimas deputāts, neatļauti izmantojis Saeimas autobāzes dežūrauto pakalpojumus, lai nokļūtu no starptautiskās lidostas "Rīga" uz Rīgas centru. O. Deņisovs raidījuma apgalvojumus noliedza. 1995. gadā O. Deņisovs tika ievēlēts 6. Saeimā no Latvijas Sociālistiskās partijas saraksta, darbojies frakcijā "Līdztiesība", pēc tam vairākkārt nomainījis frakcijas (paliekot tomēr LSP biedrs) un mandāta nolikšanas brīdī bija pie frakcijām nepiederošs deputāts. 1998. gadā ievēlēts 7. Saeimā no Tautas saskaņas partijas saraksta, Saeimā pārstāvēja apvienības "Par cilvēka tiesībām vienotā Latvijā" (PCTVL) frakciju. 2002. gadā ievēlēts 8. Saeimā no apvienības PCTVL saraksta. Pēc PCTVL frakcijas sadalīšanās 2003. gadā darbojās Latvijas Sociālistiskās partijas frakcijā. 2006. gadā veiksmīgi kanidējis arī 9. Saeimas vēlēšanās, ievēlēts 9. Saeimā no apvienības "Saskaņas Centrs" saraksta. Šai laikā O. Deņisovs vienu reizi piedalījies arī Eiropas Parlamenta vēlēšanās, kur netika ievēlēts 2004. gadā no LSP saraksta. 2013. gadā iesaistījies jaunizveidotajā partijā "Alternative" un ir tās kandidāts 2013. gada pašvaldību vēlēšanās uz vietu Rīgas domē. «"Saskaņas Centra" profils». Saskanascentrs.lv. Arhivēts no oriģināla, laiks: 2010. gada 8. augustā. Skatīts: 2012. gada 25. februārī. «8.Saeimas vēlēšanas». CVK.lv. Arhivēts no oriģināla, laiks: 2019. gada 26. maijā. Skatīts: 2012. gada 25. februārī. «Deputātam Deņisovam par braukšanu dzērumā - 300 latu sods un uz gadu atņemtas tiesības». tvnet.lv. 2001. gada 18. oktobris. Skatīts: 2012. gada 25. februārī. «Saeimas deputātam Deņisovam bargs sods par braukšanu dzērumā». Delfi. 2001. gada 19. oktobris. Skatīts: 2012. gada 25. februārī. «Bijušais deputāts joprojām brauc ar Saeimas auto». Apollo. 2011. gada 9. janvāris. Skatīts: 2012. gada 25. februārī. «Bijušais deputāts joprojām brauc ar Saeimas auto». tvnet.lv. 2001. gada 18. oktobris. Skatīts: 2012. gada 25. februārī. «6. Saeimas profils». Saeima.lv. Skatīts: 2012. gada 25. februārī. «Tautas saskaņas partija». CVK.lv. Arhivēts no oriģināla, laiks: 2005. gada 20. janvārī. Skatīts: 2012. gada 25. februārī. «7. Saeimas profils». Saeima.lv. Skatīts: 2012. gada 25. februārī. «8. Saeimas profils». Saeima.lv. Skatīts: 2012. gada 25. februārī. «2006.gada 7.oktobra 9.Saeimas vēlēšanas». CVK.lv. Arhivēts no oriģināla, laiks: 2012. gada 20. februārī. Skatīts: 2012. gada 25. februārī. CVK profils Arhivēts 2012. gada 20. februārī, Wayback Machine vietnē. "Saskaņas Centra" profils