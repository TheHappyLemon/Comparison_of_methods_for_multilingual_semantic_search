Bromoforms (tribrommetāns, CHBr3) ir smags, dzeltenīgs, slikti degošs šķidrums ar saldenu smaržu. Bromoformu var iegūt, iedarbojoties uz etanolu vai acetonu ar bromu un sārmu. Gaisā, gaismas iedarbībā, bromoforms sadalās. Lieto dažu farmaceitisko preparātu sintēzēm, arī kā šķīdinātāju. Bromoformu tā lielā blīvuma dēļ izmanto minerālu atdalīšanai ar sedimentācijas - flotācijas metodi. Senāk bromoforma maisījumu ar spirtu lietoja garā klepus ārstēšanai.