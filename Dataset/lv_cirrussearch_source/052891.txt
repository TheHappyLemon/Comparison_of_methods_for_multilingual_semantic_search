Dzjanjiņa (ķīniešu: 江阴, piņjiņs: Jiāngyīn) ir apriņķa līmeņa municipalitāte Ķīnas dienvidaustrumos. Ietilpst Dzjansu provinces Usji prefektūras līmeņa municipalitātē. Izvietojusies provinces dienvidos Jandzi labajā krastā. Robežojas ziemeļos ar Taidžou, austrumos — ar Sudžou, dienvidos — ar Usji pilsētas rajoniem, bet rietumos — ar Čandžou. Nozīmīga osta Jandzi grīvā. Kā Pilinas komandērijas Dzjijanas (暨陽, Jìyáng) apriņķis izveidots 281. gadā. Atsevišķs Dzjanjiņas apriņķis izveidots 558. gadā. Juaņu dinastijas laikā neilgi bija prefektūras centrs. 1987. gadā reorganizēta par apriņķa līmeņa pilsētu. Galvenās rūpniecības nozares ir metālapstrāde, tekstilrūpniecība, aparātu būve, poligrāfija un kuģu būve. http://tj.wuxi.gov.cn/doc/2021/05/19/3295395.shtml; Ķīnas Tautas Republikas Septītā nacionālā tautskaite. «行政区划网». Arhivēts no oriģināla, laiks: 2020. gada 24. janvārī. Skatīts: 2020. gada 4. maijā. Vikikrātuvē par šo tēmu ir pieejami multivides faili. Skatīt: Dzjanjiņa.