Bedržihs Smetana (čehu: Bedřich Smetana; dzimis 1824. gada 2. martā, miris 1884. gada 12. maijā) bija čehu komponists, romantisma pārstāvis. Dibinājis un vadījis mūzikas skolu Prāgā (1847—1856). Čehijā viņš tiek atzīts par čehu nacionālās mūzikas tēvu. Kopā ar Leošu Janāčeku un Antonīnu Dvoržāku ir slavenākie čehu komponisti. Bedržihs Smetana ir sarakstījis astoņas operas, visas ir nacionāli stāsti, balstītas uz valsts vēsturi un leģendām. Komponists ir rakstījis operas, darbus simfoniskajam orķestrim, korim, instrumentālus ansambļus un klaviermūziku. Smetanas pazīstamākie darbi ir savu opera "Pārdotā līgava" (Prodaná nevěsta), simfoniskais cikls "Mana dzimtene" (Má vlast), kā arī 1. stīgu kvartets (Z mého života). Savu muzikālo darbību uzsāka 1843. gadā. Politiskā reakcija uz viņa pirmajiem darbiem lika viņam pamest dzimteni. Piecus gadus (1856—1861) viņš pavadīja Zviedrijā, Gēteborgā. 1863. gadā sarakstīja pirmo nacionālo Čehijas operu "Brandenburgieši Čehijā" (Braniboři v Čechách). 1874. gadā komponists zaudēja dzirdi, taču turpināja komponēt. Šajā laika posmā viņš sarakstīja vairākas komiskās operas, simfonisko poēmu ciklu un stīgu kvartetu. Vikikrātuvē par šo tēmu ir pieejami multivides faili. Skatīt: Bedržihs Smetana. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Bezmaksas partitūras (angliski)