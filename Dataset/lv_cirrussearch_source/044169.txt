2020. gada Tour de France bija 107. Tour de France velobrauciens, kas norisinājās no 2020. gada 29. augusta līdz 20. septembrim. Sacensību starts (Grand Départ) bija Nicā. Tā bija otrā reize, kad sacensības sākās šajā pilsētā, pirmoreiz tas notika 1981. gada Tour de France. Tā bija arī 36. reize, kad Nica iekļauta Tour de France maršrutā un pirmā reize kopš 2013. gada Tour de France. Sacensības sākotnēji bija plānotas no 2020. gada 27. jūnija līdz 19. jūlijam, taču COVID-19 pandēmijas dēļ velobrauciena starts tika pārcelts uz 29. augustu. Dalībniekiem pirms starta bija jāveic divi COVID-19 testi, viens sešas dienas pirms starta, bet otrs — 72 stundas, vairākiem potenciāliem dalībniekiem šie testi bija pozitīvi. Pirmajā atpūtas dienā, 7. septembrī, pēc deviņiem aizvadītiem posiem testi tika veikti visiem sportistiem un komandu personālam, visas braucēju analīzes bija negatīvas, taču tās bija pozitīvas četriem dažādu komandu darbiniekiem un sacensību direktoram Kristianam Prudomē. Visas otrajā atpūtas dienā, 14. septembrī, veiktās analīzes bija negatīvas. Braucējs, kam būtu pozitīvas analīzes sacensību laikā, tiktu atsaukts no sacensībām. Ja septiņu dienu periodā būtu vismaz divas pozitīvas analīzes vienā komandā, tad no sacensībām atsauktu visu komandu. Pamatraksts: 2020. gada Tour de France komandas un dalībnieki Tā kā Tour de France ir UCI Pasaules tūres sacensības, visas 19 UCI WorldTeam komandas tika ielūgtas, un dalība tām bija obligāta. Vēl viena komanda, Total Direct Énergie, saņēma automātisku ielūgumu kā iepriekšējās sezonas labākā UCI Profesionālās kontinentālās tūres komanda. Tūres organizatori, Amaury Sport Organisation (ASO), papildus uzaicināja divas UCI Profesionālās kontinentālās komandas, kas tika nosauktas 2020. gada 7. janvārī. Presē un totalizatoros kā kopvērtējuma favorīti mainījās līdz ar tūres pārcelšanu. Ineos Grenadiers līderis bija Egans Bernals, iepriekšējā gada uzvarētājs, bet komandā netika iekļauts 2018. gada uzvarētājs Geraints Tomass, kā ari četrkārtējais tūres uzvarētājs Kriss Frūms. Abi nerādīja pārliecinošu sniegumu Critérium du Dauphiné. Pie favorītiem pieskaitīja arī Tibo Pino (Groupama–FDJ), kas rādīja labu sniegumu iepriekšējā gadā, bet izstājās savainojuma dēļ. Jumbo–Visma sastāvā bija līderu duets: Primožs Rogličs, 2019. gada Vuelta a España uzvarētājs, un Toms Dimulēns, 2017. gada Giro d'Italia uzvarētājs. Viņu komandas biedrs Stevens Kreisveiks, kurš iepriekšējā gadā ieņēma trešo vietu, pāris nedēļas pirms starta guva savainojumu Critérium du Dauphiné sacensību laikā un netika pieteikts startam. Citu favorītu vidū bija Migels Anhels Lopess (Astana), Romēns Bardē (AG2R La Mondiale), Emanuels Buhmans (Bora–Hansgrohe, finišēja ceturtais iepriekšējā gadā), Mikels Landa (Bahrain–McLaren), Gijoms Martēns (Cofidis), Daniels Martiness (Critérium du Dauphiné uzvarētājs), Nairo Kintana (Arkéa–Samsic), Tadejs Pogačars (UAE Team Emirates), kurš finišēja trešais 2019. gada Vuelta a España, Ričijs Ports un Bauke Mollema (Trek–Segafredo). Papildus tika minēts Žiljēns Alafilips, kurš iepriekšējā gadā pārsteidzoši valkāja dzelteno krekliņu 14 dienas un spēja finišēt piektais, bet viņš pats apstiprināja, ka koncentrēsies uz uzvarām posmos, nevis kopvērtējumu. Pilns maršruts tika paziņots 2019. gada 15. oktobrī. 2020. gada Tour de France startēja divi sportisti no Latvijas. Toms Skujiņš pārstāvēja Trek-Segafredo, savukārt velobrauciena debitants Krists Neilands — Israel Start-Up Nation. Neilands 4. posmā iesaistījās atrāvienā un saņēma posma aktīvākā braucēja balvu. Velobrauciena 8. posmā T. Skujiņš pēc atrāviena grupā izcīnīja 2. vietu. Šī bija pirmā reize, kad kāds Latvijas braucējs izcīna vietu Tour de France posma labāko trijniekā kopš 2003. gada, kad 2. vietu etapā izcīnīja Romāns Vainšteins. 10. posmā Skujiņš iekļuva kritienā, bet spēja turpināt sacensības. (fr) Tour de France : Marc Hirschi (Sunweb) remporte le prix du Super Combatif, lequipe.fr, 2020. gada 19. septembris. (fr) Tour de France 2020 : un jeune vainqueur, Tadej Pogacar, et de vieux doutes, lemonde.fr, 2020. gada 21. septembris. (fr) Primoz Roglic : « On verra dans l'avenir si je peux encore gagner un Tour », lequipe.fr, 2020. gada 20. septembris. «Tour de France: Britain's Chris Froome says 2020 Tour route is 'brutal' as he aims for fifth title». BBC Sport. Skatīts: 2019. gada 15. oktobris. «2020 Tour de France to start in Nice». Cycling News. 2018. gada 12. marts. Skatīts: 2018. gada 6. jūlijs. Nigel Wynn. «Nice announced as host for Tour de France 2020 Grand Départ». Cycling Weekly, 2018. gada 12. marts. Skatīts: 2018. gada 6. jūlijs. «Tour de France to go ahead at end of August after coronavirus delay». BBC Sport. Skatīts: 2020. gada 15. aprīlis. «Two strikes, team's out: ASO reveals Tour de France COVID-19 protocols». CyclingTips (en-US). 2020-08-21. Skatīts: 2020-09-08. «All Tour riders cleared of COVID, Prudhomme and four team staff test positive». CyclingTips (en-US). 2020-09-08. Skatīts: 2020-09-08. «Zero positives at Tour de France second round of testing». CyclingTips (en-US). 2020-09-15. Skatīts: 2020-09-15. «UCI updates 'two-strike' COVID-19 protocol ahead of the Tour de France». CyclingTips (en-US). 2020-08-28. Skatīts: 2020-09-08. «Teams selected for the 2020 Tour de France». Tour de France. Amaury Sport Organisation. Skatīts: 2020. gada 7. janvāris. Daniel Ostanek. «Tour de France 2020: The contenders». Cyclingnews, 2020. gada 25. augusts. Skatīts: 2020. gada 29. augusts. Rupert Guinness. «The top 10 contenders who will fight to wear the yellow jersey in Paris». The Sydney Morning Herald, 2020. gada 28. augusts. Skatīts: 2020. gada 29. augusts. Stephen Farrand. «Julian Alaphilippe: I'll be aggressive like always». CyclingNews, 2020. gada 27. augusts. Skatīts: 2020. gada 29. augusts. ««Tour de France» posmā Neilandu līderpozīcijā noķer 7 kilometrus pirms finiša». www.lsm.lv (latviešu). Skatīts: 2020-09-09. «Skujiņš cieš kritienā un finišē smagos apstākļos». Sportacentrs.com (latviešu). 2020-09-08. Skatīts: 2020-09-08. Vikikrātuvē par šo tēmu ir pieejami multivides faili. Skatīt: 2020. gada Tour de France. Tour de France 2020