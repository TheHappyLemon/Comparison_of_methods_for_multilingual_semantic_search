7. Saeimas vēlēšanas notika 1998. gada 3. oktobrī. Tika pieteikts 21 deputātu kandidātu saraksts ar kopumā 1081 deputātu kandidātu. Vēlēšanās piedalījās 964 667 vēlētāji, kas sastādīja 71,89% no 1 348 535 balsstiesīgajiem. Latvijas Republikas Satversme nosaka, ka Saeimu ievēl vienlīdzīgās, tiešās, aizklātās, brīvās un proporcionālās vēlēšanās, piešķirot vietas partijām, kuras iegūst vismaz 5% balsu pēc Vebstera/Senlagē metodes. Vēlēšanas parasti notiek reizi četros gados, oktobra pirmajā sestdienā, bet Latvijas Valsts prezidentam ir tiesības rīkot ārkārtas vēlēšanas. Tiesības vēlēt ir pilntiesīgiem Latvijas pilsoņiem, kuri vēlēšanu dienā ir sasnieguši astoņpadsmit gadu vecumu. Saeimā var ievēlēt jebkuru pilntiesīgu Latvijas pilsoni, kurš vēlēšanu pirmajā dienā ir vecāks par divdesmit vienu gadu. No 21 partijas sešas pārvarēja 5% barjeru un iekļuva Saeimā. Vairākas partijas, kas bija pārstāvētas 6. Saeimā, 7. Saeimā neiekļuva. Vienlaicīgi ar Saeimas vēlēšanām notika arī referendums par Pilsonības likumu. Latvijas politika Oficiālie 7. Saeimas vēlēšanu rezultāti Arhivēts 2011. gada 22. februārī, Wayback Machine vietnē.