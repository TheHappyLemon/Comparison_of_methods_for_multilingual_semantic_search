Vladimirs Vikulovs (krievu: Влади́мир Вику́лов; dzimis 1946. gada 20. jūlijā, miris 2013. gada 9. augustā) bija krievu hokejists, labās malas uzbrucējs. Karjeras laikā kļuvis par divkārtēju Olimpisko čempionu, kā arī septiņkārtēju Pasaules čempionu. Karjeras laikā aizvadījis 16 sezonas PSRS čempionāta komandās Maskavas CSKA un Ļeņingradas SKA, 12 reizes izcīnot līgas čempiona titulu. Hokejista karjeru Vikulovs sāka 1963.—64. gada sezonā, kad debitēja PSRS hokeja čempionāta vienībā Maskavas CSKA. 1978.—79. gada sezonas otrajā pusē, kas bija Vikulova pēdējā sezona spēlētāja karjerā, viņš aizvadīja deviņas spēles Ļeņingradas SKA sastāvā. Kopumā PSRS čempionātā 520 spēlēs Vikulovs guva 283 vārtus. 1971. un 1972. gada pasaules čempionātos Vikulovs tika iekļauts turnīra simboliskajā izlasē. Piedalījās arī 1972. gada Kanādas—PSRS supersērijā. Olympedia profils (angliski) Eliteprospects profils (angliski) Eurohockey profils (angliski)