Vidusokeāniskā grēda ir zemūdens kalnu sistēma, kas veidojas no vairākām kalnu grēdām un veido Zemes garozas virsmas vislielākās lineārās nepārtraukto pacēlumu joslas, ko dēvē arī par Vidusokeānisko riftu. Tās Pasaules okeānā veido vienotu sistēmu aptuveni 75 000 kilometru garumā. Grēdas paceļas par 2—3 kilometriem virs okeānu abisālajiem līdzenumiem un šajās struktūrās notiek jaunas okeāniskās Zemes garozas veidošanās un norisinās spredinga process. Spredings ir okeānisko litosfēras plātņu izplešanās. Tā ir horizontāla atbīdīšanās pretējos virzienos no vidusokeānisko grēdu ass līnijas. Tā kā vidusokeāniskās grēdas atrodas dziļi zem ūdens, tās atklāja tikai 1950. gados ar eholokācijas palīdzību skenējot okeāna dibenu. 1960. gadu beigās tika izstrādāta tektonisko plātņu teorija, kas izskaidroja kā šo grēdu eksistenci, tā arī tām paralēlās magnētiskās anomālijas. Vidusokeāniskajām grēdām ir vienveidīgāka forma un ģeoloģiskā uzbūve, salīdzinot ar analoģiskajām sauszemes reljefa formām, kas veidojas kā dažādu ģeoloģisko procesu kopums un pakļautas dažādu pakāpju erozijai. Vidusokeāniskās grēdas veidojas magmai tektonisko plātņu spredinga zonās paceļoties virs okeāniskās Zemes garozas un pakāpeniski veidojot jaunu garozu. Vidusokeāniskās grēdas iedalās ātrā spredinga un lēnā spredinga grēdās. Grēdām ar plātņu atbīdes ātrumu 8—16 cm gadā (kā Klusā okeāna Austrumu pacēlums) nav raksturīgs ieliekums grēdas vidusdaļā. Grēdām ar mazu spredinga ātrumu pa tās kori parasti veidojas izteikta rifta ieleja ar līdz pat 4000—5000 metru dziļumu. Vidusokeānisko grēdu klasifikācija, izplatība un nosaukumi dažādos avotos mēdz ievērojami atšķirties. Vidusatlantijas grēda Kņipoviča grēda Mona grēda Islandes—Jana Majena grēda Reikjanesas grēda Ziemeļatlantijas grēda Dienvidatlantijas grēda Āfrikas—Antarktīdas grēda Atlantijas—Indijas grēda Skotijas grēda Dienviddžordžijas grēda Centrālā Indijas grēda Karlsberga grēda Dienvidaustrumu Indijas grēda Austrumu pacēlums Huana de Fukas grēda «What is the longest mountain range on Earth?». Arhivēts no oriģināla, laiks: 2015. gada 13. martā. Skatīts: 2015. gada 5. aprīlī. Zinaida Melbārde. Pasaules ģeogrāfija vidusskolai. Zvaigzne ABC, 2009.gads. 30. lpp. ISBN 978-9984-40-811-8. USGS The mid-ocean ridge Lielais pasaules atlants. Rīga : Karšu izdevniecība Jāņa sēta. 2008. ISBN 978-9984-07-532-7.