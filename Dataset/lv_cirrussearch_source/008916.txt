Teodors Samuels "Teds" Viljamss (angļu: Theodore Samuel "Ted" Williams; dzimis 1918. gada 30. augustā Sandjego, Kalifornijas štatā, ASV; miris 2002. gada 5. jūlijā Ainvernesā, Floridas štatā, ASV) bija amerikāņu beisbolists un beisbola treneris, spēlēja kreisā laukuma spēlētāja pozīcijā. Visu karjeru aizvadīja MLB klubā Bostonas "Red Sox". "Red Sox" pārstāvēja divus laika posmus: no 1939. līdz 1942. gadam un no 1946. līdz 1960. gadam. Divas reizes ieguva Amerikāņu līgas vērtīgākā spēlētāja balvu, bija līgas labākais atsitējs sešas sezonas un piedalījās 19 Visu zvaigžņu spēlēs. Viņš bija pirmais MLB līgas spēlētājs, kurš sezonā atsit vairāk nekā 40% metienu (1941. gadā 40,6%). 1969. gadā viņš tika uzņemts nacionālajā beisbola slavas zālē un 1999. gadā tika iekļauts MLB gadsimta izlasē. Tāpat ticis uzņemts makšķerēšanas slavas zālē. Laika posmā no 1969. līdz 1972. gadam bija Vašingtonas "Senators"/Teksasas "Rangers" kluba galvenais treneris. Bijis ASV karadienestā (1942—1946, 1952—1953), piedalījies Otrajā pasaules karā un Korejas karā ASV jūras kara flotē. «Ted Williams at the Baseball Hall of Fame». baseballhall.org. Skatīts: 2011. gada 6. februāris. «All-Century Team final voting». ESPN. 2007. gada 23. oktobris. Skatīts: 2009. gada 8. janvāris. «IGFA Hall of Fame». Arhivēts no oriģināla, laiks: 2008. gada 16. oktobrī. Skatīts: 2009. gada 1. februārī. Vikikrātuvē par šo tēmu ir pieejami multivides faili. Skatīt: Teds Viljamss. Encyclopædia Britannica raksts (angliski) Baseball-Reference MLB profils (angliski) Baseball-Reference mazo līgu profils (angliski)