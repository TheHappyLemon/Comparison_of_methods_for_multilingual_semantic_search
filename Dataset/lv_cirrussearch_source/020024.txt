Partizānu karš ir neregulāra rakstura karš, kurā piedalās mazas, organizētas un bruņotas vietējo iedzīvotāju grupas cīņā pret okupācijas armiju vai pastāvošo valdību. Nosaukums radies no "partizāne" — aukstā ieroča, ko plaši izmantoja t.s. zemnieku karos 15.—16. gs. Eiropā. Partizāni var darboties gan lauku apvidos, kā patvērumu izmantojot mežus vai kalnus, kuros cīnītāji ļoti labi orientējas, gan pilsētās. T.s. Tupomari ("pilsētas partizāni") taktika radās 20 gs. 70.—80. gados Urugvajā, un aprakstīta 1969. gadā izdotajā brazīlieša Karlosa Marigelli (nogalināts apšaudē ar policiju Sanpaulu) rokasgrāmatā “Mazā instrukciju rokasgrāmata pilsētas partizāniem”, kas kļuva par paraugmodeli teroristiem Rietumeiropā 80. gados. Partizānu darbības sekmīgums ir pilnībā atkarīgs no vietējo civiliedzīvotāju atbalsta, kas partizānus nodrošina ar pārtiku un informē par to pretinieku darbībām. Ja šāda atbalsta nav (civiliedzīvotāji ziņo varas iestādēm par jebkurām pamanītām partizānu darbībām), partizānu grupas tiek ātri likvidētas. Pretinieka infrastruktūras iznīcināšana — piemēram, tiltu, sliežu ceļu spridzināšana, sakaru līniju iznīcināšana utt. Propaganda — piemēram, patiesas un nepatiesas pretinieku nomelnojošas informācijas izplatīšana visos iespējamos veidos, nolūkā palielināt simpatizējošo skaitu iedzīvotāju vidū (retāk, ārvalstu atbalstu vai pat pretinieka pārstāvju atbalstu). Pretinieka dzīvā spēka iznīcināšana — uzbrukumi, karaspēka, policijas, žandarmērijas vai t.s. nāves eskadronu patruļām. Terorisms — pretinieka un tā atbalstītāju iebiedēšana jebkādā veidā (nogalinot pretinieka civilās varas pārstāvjus, to ģimeņu locekļus, spridzinot pārvaldes objektus utt.). Nejaukt ar divu vai vairāku valstu militāra konflikta laikā pretinieka teritorijā iesūtītu kaujinieku darbību, kuru taktika gandrīz ir identiska, bet kuri tiek vadīti no ārienes. Kaujinieks Terorisms Encyclopaedia Britannica, Guerrilla warfare (angliski) Counter Insurgency Jungle Warfare School (CIJWS) India (angliski) Спутник Партизана — 1942.g. PSRS izdota pamācība partizāniem Vācijas okupētajā teritorijā Arhivēts 2008. gada 11. augustā, Wayback Machine vietnē.