Gordons Frīmens ir nerunīgs fiziķis-teorētiķis - Half-Life datorspēļu sērijas galvenais varonis. Spēles gaitā viņam nākas aizsargāties pret citplanētiešiem un citiem ienaidniekiem pēc avārijas ar starptelpu portāliem svarīga zinātniska eksperimenta laikā. Uzmanību! Zemāk tiek atklāts spēles sižets! Kādā darba dienā Frīmens veic nopietnu zinātnisku eksperimentu, kura laikā notiek katastrofa - eksperiments iziet ārpus kontroles un slepenajā pētniecības centrā Melnā Plakankalne (Black Mesa) iebrūk liels daudzums naidīgu citplanētiešu būtņu no paralēlās pasaules, kuri sāk iznīcināt visu dzīvo, kas atrodas tuvumā. Valdība nosūta uz pētniecības centru armijas vienības, kam jāiznīcina kā citplanētieši, tā arī cilvēki - katastrofas liecinieki. Frīmens uzvelk speciālu aizsargtērpu un dodas uz kompleksu "Lambda", lai palīdzētu tur dzīviem palikušajiem zinātniekiem apturēt citplanētiešu iebrukumu. Taču Frīmens kļūst par armijas vienību galveno mērķi un nokļūst līdz "Lambdai" tikai pēc daudziem piedzīvojumiem un pārbaudījumiem, iznīcinot milzumu citplanētiešu un kareivju. "Lambdā" zinātnieku grupai izdodas teleportēt Frīmenu uz Ksenu - paralēlo pasauli, no kuras iebrukuši atnācēji. Tur Frīmens ar lielām pūlēm atrod un iznīcina Nihilantu - galveno citplanētiešu uzbrukuma vaininieku.