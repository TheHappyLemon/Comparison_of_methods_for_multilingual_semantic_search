Pēteris Aleksandrs Upmals (dzimis 1891. gada 13. septembrī (pēc vecā stila — 1. septembrī), miršanas datums nav zināms) bija Latvijas vieglatlēts, startējis garajās distancēs. Dzimis 1891. gadā Rīgā, Jāņa Upmala un Annas Apolonijas Levas (Lewa) ģimenē. Pārstāvēja 2. Rīgas Riteņbraucēju biedrību. 1912. gada vasaras olimpiskajās spēlēs Stokholmā startēja maratona distancē, kurā izstājies pēc 10 km veikšanas. 1914. gada Viskrievijas olimpiskajās sacensībās Rīgā izcīnījis 2. vietu maratonā (3.09:34 h). Rīgas Prefektūras pasu lietu kolekcija - Latvijas Valsts vēstures arhīvs, 2996. f., 19. apr., 2835. l. Rīgas Sv. Trīsvienības ev. lut. draudzes kristīto reģistrs. - 1891.g. - Nr.166. Andris Staģis. Latvijas vieglatlēti olimpiskajos 100 gados. RaKa, 1998. 208. lpp. ISBN 9984558657. Latvijas olimpiskā vēsture. Latvijas Olimpiskā komiteja. 2003. 319. lpp. ISBN 9984-10-175-4. Olympedia profils (angliski) LOK profils