Kijivas ūdenskrātuve (ukraiņu: Київське водосховище) ir ūdenskrātuve Dņepras upes vidustecē, augstākā no sešu Dņepras ūdenskrātuvju kaskādes. Atrodas Ukrainā, Kijivas un Čerņihivas apgabalu teritorijā. Nodota ekspluatācijā 1966. gadā. Ūdenskrātuvi izmanto ūdens noteces regulēšanai, kā arī augsta riska un katastrofisku plūdu novēršanai. Ūdenskrātuvē ietek Dņepras pietekas Pripjata, Teteriva u.c. Ūdenskrātuve izveidota 1964.—1966. gadā un vēsturiski bija priekšpēdējā no Dņepras kaskādes. Ūdenskrātuves platums līdz 12 km, vietām sašaurinās līdz 3 km; tai ir sezonāls ūdens regulēšanas režīms — ūdens līmenis var mainīties 1,5 m robežās. Ūdenskrātuves aizsprosta radīto ūdens līmeņu augstuma starpību izmanto Kijivas HES elektrības ražošanai. «Kijevas ūdenskrātuve». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 354. lpp. Vikikrātuvē par šo tēmu ir pieejami multivides faili. Skatīt: Kijivas ūdenskrātuve.