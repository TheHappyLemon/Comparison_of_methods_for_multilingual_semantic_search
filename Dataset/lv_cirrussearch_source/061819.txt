Apvienība "Tēvzemei un Brīvībai"/LNNK (saīsināti: TB/LNNK) bija nacionālistiska partija Latvijā, kas tika izveidota 1997. gadā, apvienojoties LNNK un "Tēvzemei un Brīvībai". Kopš 2013. gada ietilpst partijā Nacionālā apvienība "Visu Latvijai!"—"Tēvzemei un Brīvībai/LNNK". No 1997. līdz 1998. gadam tās pārstāvis Guntars Krasts vadīja valdību. No 1998. līdz 2002. gadam TB/LNNK pārstāvis Jānis Straume bija Saeimas priekšsēdētājs. 2010. gadā tā izveidoja politisko apvienību ar partiju "Visu Latvijai!" (Nacionālā apvienība "Visu Latvijai!"—"Tēvzemei un Brīvībai/LNNK"). 10. Saeimas vēlēšanās TB/LNNK startēja Nacionālās apvienības sastāvā. Saraksts iekļuva Saeimā, bet vairumu saraksta iegūto vietu ieņēma "Visu Latvijai!" pārstāvji. 2011. gada 23. jūlijā partijas uzsāka apvienošanos, lai izveidotu vienotu partiju: Nacionālā apvienība "Visu Latvijai!"—"Tēvzemei un Brīvībai/LNNK", kas noslēdzās kopīgā kongresā 2013. gada 7. decembrī. Māris Grīnblats (1997—2002) Jānis Straume (2002—2006) Roberts Zīle (2006—2013) Jānis Straume (1997—2002) Māris Grīnblats (2002—2010) Einārs Cilinskis (2010—2011; no "Visu Latvijai!") Mednis I. Partiju laiki Latvijā (1988—2002). — R.: Drukātava, 2007. ISBN 978-9984-798-20-2 — 177.—184. lpp. Nacionālās apvienības 3. kongress Arhivēts 2014. gada 14. februārī, Wayback Machine vietnē.. NacionalaApvieniba.lv (2013.12.10.)