Maīsa salas (spāņu: Islas del Maíz) jeb Korna salas (spāņu: Corn Island) ir Nikaragvai piederošs arhipelāgs Karību jūrā apmēram 70 kilometrus no Nikaragvas austrumu piekrastes. To veido divas salas - Lielā Maīsa sala apmēram 10 km2 platībā un Mazā Maīsa sala 2,9 km2 platībā. Salas, tāpat kā mūsdienu Nikaragvas austrumi no 1655. līdz 1860. gadam ietilpa Lielbritānijas protektorāta Moskītu Krasts teritorijā. No 1912. līdz 1933. gadam Nikaragva atradās ASV okupācijā. 1913. gadā ASV noslēdza līgumu ar Nikaragvu par Maīsa salu iznomāšanu ASV uz 99 gadiem. Līgums tika atcelts 1970. gadā. Salu ekonomikas pamats 20. gadsimtā bija kokosriekstu audzēšana un zvejniecība. Mūsdienās salu ekonomikā aizvien lielāku nozīmi spēlē tūrisms, jo šeit ir labi apstākļi zemūdens niršanai un snorkelēšanai. Lielā Maīsa sala Mazās Maīsa salas skats Vikikrātuvē par šo tēmu ir pieejami multivides faili. Skatīt: Maīsa salas. Encyclopædia Britannica raksts (angliski)