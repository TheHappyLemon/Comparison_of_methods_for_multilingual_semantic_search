Miroslavs Filips (čehu: Miroslav Filip; 1928. gada 27. oktobris Prāga — 2009. gada 27. aprīlis Prāga) bija Čehijas starptautiskais lielmeistars šahā (1955). No 1950. gadu sākuma līdz 1960. gadu beigām bijis viens no vadošajiem Čehoslovākijas šahistiem. Čehoslovākijas šaha čempionātos izcīnījis 3 zelta (1950, 1952, 1954), 3 sudraba (1953, 1961, 1963) un 2 bronzas (1957, 1966) medaļas. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Prāgā (1956), Marianske Lāznē (1956, 1960), Buenosairesā (1961) un Bernē (1975). 1979. gadā Polaņicazdrojā bijis otrais Akibas Rubinšteina memoriālā (uzvarējis Jurijs Razuvajevs). Pasaules šaha čempiona izcīņas ciklos divas reizes iekļuvis pretendentu turnīros. 1956. gadā Amsterdamā ieņēmis 8. vietu, bet 1962. gadā Kirasao palicis 7. vietā. Pārstāvējis Čehoslovākijas komandu lielākajos komandu šaha turnīros: Pasaules šaha olimpiādēs piedalījies 12 reizes (1952-1974); Eiropas komandu šaha čempionātos piedalījies 3 reizes (1957-1961, 1970). Komandu vērtējumā izcīnījis bronzas (1957) medaļu. Individuālajā vērtējumā izcīnījis zelta (1970) un sudraba (1957) medaļas; Pasaules studentu šaha čempionātā piedalījies 4 reizes (1954-1955, 1957-1958). Komandu vērtējumā izcīnījis zelta (1954) un 2 bronzas (1957, 1958) medaļas. Individuālajā vērtējumā izcīnījis 2 zelta (1954, 1955) medaļas. Par panākumiem turnīros FIDE 1953. gadā Filipam piešķīrusi starptautiskā meistara (IM), bet 1955. gadā - starptautiskā lielmeistara (GM) nosaukumu. 1980. gadu sākumā pārtraucis aktīvā šahista gaitas, taču strādājis par šaha žurnālistu vadošajos Čehoslovākijas preses izdevumos, vadījis šaham veltītus raidījumus Čehoslovākijas televīzijā. «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. «XVII Memoriał Akiby Rubinsteina Polanica Zdrój 1979». Arhivēts no oriģināla, laiks: 2016. gada 5. martā. Skatīts: 2017. gada 4. aprīlī. 1956 Amsterdam Candidates Tournament «1962 Curacao Candidates Tournament». Arhivēts no oriģināla, laiks: 2013. gada 18. maijā. Skatīts: 2017. gada 4. aprīlī. OlimpBase :: Men's Chess Olympiads :: Miroslav Filip OlimpBase :: European Men's Team Chess Championship :: Miroslav Filip OlimpBase :: World Student Team Chess Championship :: Miroslav Filip Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)