Jirži Novotnijs (čehu: Jiří Novotný; dzimis 1983. gada 12. augustā) ir čehu hokejists, centra uzbrucējs, Čehijas hokeja izlases dalībnieks. Pašlaik (2016) Novotnijs spēlē Kontinentālās hokeja līgas kluba Čeļabinskas "Traktor" sastāvā. Profesionāļa karjeru Novotnijs uzsāka 2000.—01. gada sezonā, debitējot Čehijas Ekstralīgas kluba HC Ceske Budejovice sastāvā. 2002. gada vasarā hokejists pārcēlās uz Ziemeļameriku, 2002.—03. gada sezonu aizvadot AHL kluba Ročesteras "Americans" rindās. "Americans" sastāvā Novotnijs spēlēja arī turpmākajās sezonās, NHL debitējot vien 2005.—06. gada sezonā Bufalo "Sabres" rindās. 2006.—07. gada sezonā Jirži izdevās nostiprināties "Sabres" sastāvā, sezonas vidū gan tiekot aizmainītam uz Vašingtonas "Capitals" vienību. 2007. gada vasarā Novotnijs noslēdza divu gadu līgumu ar Kolumbusas "Blue Jackets" vienību. 2009. gada vasarā Novotnijs pārcēlās uz KHL klubu Mitišču "Atlant", taču 2010.—11. un 2011.—12. sezonu aizvadīja Astanas "Baris" rindās, taču tad pievienojās Prāgas "Lev" rindām. Pirms 2013.—14. gada sezonas sākuma Novotnijs kļuva par "Lev" kapteini. Sezonas izskaņā kopā ar "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". Pēc "Lev" dalības atsaukšanas no KHL, 2014. gada vasarā Novotnijs pārcēlās uz Jaroslavļas "Lokomotiv" rindām. 2015.—16. gada sezonu Novotnijs noslēdza viena ar 12 rezultativitātes punktiem, un pēc tās beigām noslēdza līgumu ar Čeļabinskas "Traktor". Čehijas hokeja izlases rindās spēlējis piecos Pasaules čempionātos, 2010. gadā izcīnot zelta, bet 2011. un 2012. gadā — bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski)