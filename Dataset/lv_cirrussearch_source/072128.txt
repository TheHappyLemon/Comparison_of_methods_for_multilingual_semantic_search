Filips Novāks (čehu: Filip Novák; dzimis 1982. gada 7. maijā Česke Budejovicē, Čehijā) ir bijušais čehu hokejists, spēlēja aizsarga pozīcijā. Karjeras laikā aizvadījis 17 spēles Nacionālajā hokeja līgā. Spēlējot Kontinentālās hokeja līgas kluba Maskavas "Dinamo" sastāvā, 2012. un 2013. gadā ieguvis Gagarina kausu. 2000. gadā viņu ar kopējo 64. numuru draftēja Ņujorkas "Rangers", bet līdz spēlēšanai klubā viņš nenonāca. 2005.—07. un 2006.—07. gada sezonās Novāks spēlēja arī NHL - 2005.—06. gada sezonā viņš aizvadīja 11 spēlēs Otavas "Senators" rindās, bet 2006.—07. gada sezonā aizvadīja sešas spēles Kolumbusas "Blue Jackets" sastāvā. 2007.—08. gada sezonu Filips aizvadīja Čehijas Ekstralīgas klubā HC České Budějovice. 2009. gada augustā Novāks pievienojās Kontinentālās hokeja līgas klubam Balašihas "HK MVD", lai gan 2008.—09. gada sezonu aizvadīja citā līgas klubā - Rīgas "Dinamo". 2011.—12. un 2012.—13. gada sezonās, spēlējot Maskavas "Dinamo" rindās, izcīnīja Gagarina kausu. Maskavas "Dinamo" rindās spēlēja līdz pat 2015. gadam, kad pievienojās Bratislavas "Slovan". Sezonas gaitā gan aizsargs tika aizmainīts uz Čeļabinskas "Traktor". 2016.—17. gada sezonu ievadīja Čehijas Ekstralīgas vienībā Pardubices "Dinamo", taču tad atgriezās "Slovan" rindās. Pēc 11 "Slovan" aizvadītām spēlēm decembra vidū tika atlaists. Līdz 2018. gadam spēlēja Čehijas 1. līgas komandā HC Ceske Budejovice. Čehijas hokeja izlases rindās Novāks ir spēlējis 2010. gada Pasaules čempionātā, kopā ar izlasi izcīnot zelta medaļas. Junioru vecumā spēlējis 1999. gada Pasaules čempionātā U-18 jauniešiem, kā arī 2002. gada Pasaules čempionātā junioriem, 7 spēlēs atzīmējoties ar 2 rezultatīvām piespēlēm. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)