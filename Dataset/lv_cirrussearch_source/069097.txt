Sebu (filipīniešu: Lalawigan ng Cebu, angļu: Province of Cebu, sebuāņu: Lalawigan sa Sugbo) ir viena no Filipīnu provincēm valsts vidusdaļā, Centrālo Visaju reģionā. Aizņem Sebu salas lielāko daļu, kā arī vairākas mazākas salas, lielākās no kurām ir Bantajana un Kamotu salas. Administratīvi dalās 6 pilsētās un 44 municipalitātēs un sīkāk 1066 barangajās. Provinces centrs ir Sebu pilsēta, kas tāpat, kā Lapulapu un Mandaue neietilpst provinces jurisdikcijā, bet tiek pieskaitīta tai statistiski. Lielākā provinces pilsēta ir Sebu piepilsēta Talisaja. Apdzīvo galvenokārt sebuāņi. Province aizņem Sebu salas lielāko daļu, kā arī vairākas salas Kamotu jūrā (Kamotu salas) un Visaju jūrā (Bantajana, Gintakana, Karnasa u.c.). Pirms spāņu ierašanās 16. gadsimtā salā pastāvēja Sebu radžahnāts. Sebu province tika nodibināta 1569. gada 6. augustā un iekļāva arī Leiti, Samaru, Boholu un citas Visaju grupas salas. 1735. gadā no Sebu provinces nodalīja Leiti un Samaru, 1854. gadā — Boholu, bet 1971. gadā — Sikihoru. Neatkarīgās pilsētas no provinces tika nodalītas 1937. gadā (Sebu), 1961. gadā (Lapulapu) un 1991. gadā (Mandaue). Vikikrātuvē par šo tēmu ir pieejami multivides faili. Skatīt: Sebu.