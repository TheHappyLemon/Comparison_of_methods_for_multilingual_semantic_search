Viktorija Čmilīte (lietuviešu: Viktorija Čmilytė; dzimusi 1983. gada 6. augustā, Šauļos) ir Lietuvas starptautiskā lielmeistare šahā (2010). Šahu iemācījusies spēlēt 6 gadu vecumā. 1993. gadā kļuvusi par Eiropas junioru čempioni U-10 vecuma grupā, pēc tam 1995. gadā uzvarējusi gan Pasaules, gan Eiropas junioru čempionātos U-12 vecuma grupā. 2000. gadā pirmo reizi uzvarējusi Lietuvas sieviešu čempionātā. Tajā pašā gadā izcīnījusi arī uzvaru Lietuvas vīriešu čempionātā ar piecu lielmeistaru piedalīšanos. Par šiem panākumiem FIDE viņai piešķīra starptautiskās sieviešu meistares (WIM, 1998) un lielmeistares (WGM, 1999) nosaukumus. 2001. gadā kļuvusi par FIDE starptautisko meistaru (IM). 2001. gadā triumfējusi Veijkanzē tradicionālajā šaha festivālā. 2003. gadā izcīnījusi sudraba medaļu Eiropas sieviešu šaha čempionātā Stambulā. 2005. gadā viņa atkārtoti kļuva par Lietuvas šaha čempioni vīriešu konkurencē, izšķirošajā cīņā uzvarot lielmeistaru Šarūnu Šulski. 2007. gadā ieguvusi bronzas medaļu Eiropas čempionātā ātrajā šahā, pēc tam 2008. gadā sudraba medaļu Eiropas sieviešu šaha čempionātā. 2010. gadā trešo reizi kļuvusi par Eiropas vicečempioni un tajā pašā gadā kā pirmā Lietuvas šahiste ieguvusi starptautiskā vīriešu lielmeistara nosaukumu (GM). 2011. gadā Eiropas sieviešu šaha čempionātā Tbilisi ieguvusi Eiropas čempiones titulu. Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā uzvarējusi Hoangu Thaņu Čangu, 2. kārtā uzvarējusi Ingu Hurcilavu, bet 3. kārtā zaudējusi Alisai Maričai; 2004. gadā Elistā 1. kārtā uzvarējusi Dronavalli Hāriku, 2. kārtā uzvarējusi Aleksandru Kosteņuku, 3. kārtā uzvarējusi Pīa Kramlingu, bet ceturtdaļfinālā zaudējusi Maijai Čiburdanidzei; 2006. gadā Jekaterinburgā 1. kārtā uzvarējusi Atusu Purkašjanu, 2. kārtā uzvarējusi Žuaņu Lufei, 3. kārtā uzvarējusi Aleksandru Kosteņuku, ceturtdaļfinālā uzvarējusi Maiju Čiburdanidzi, bet pusfinālā zaudējusi Alisai Gaļļamovai; 2008. gadā Naļčikā 1. kārtā uzvarējusi Valentīnu Golubenko, bet 2. kārtā zaudējusi Nadeždai Kosincevai; 2010. gadā Antakjā 1. kārtā uzvarējusi Jūliju Djominu, 2. kārtā uzvarējusi Elizabetei Pēcai, bet 3. kārtā zaudējusi Almīrai Skripčenko; 2012. gadā Hantimansijskā 1. kārtā uzvarējusi Ingrīdu Aljagu Fernandesu, bet 2. kārtā zaudējusi Huanai Cjaņai; 2015. gadā Sočos 1. kārtā uzvarējusi Āktāru Lizu Šāmīmu, 2. kārtā uzvarējusi Jekaterinu Kovaļevsku, bet 3. kārtā zaudējusi Meri Arabidzei. Lietuvas sieviešu izlases sastāvā no 1996. līdz 2016. gadam spēlējusi Pasaules šaha olimpiādēs, turklāt 6 reizes pie pirmā galdiņa. Divas reizes (2000, 2004) uzrādījusi labāko rezultātu pie pirmā galdiņa. 2010. gadā spēlējusi Lietuvas vīriešu izlases sastāvā. Lietuvas sieviešu izlases sastāvā četras reizes spēlējusi arī Eiropas komandu šaha čempionātos (1997-1999, 2007, 2013), bet vienu reizi piedalījusies šajā turnīrā arī Lietuvas vīriešu izlases sastāvā. 2013. gadā Eiropas komandu šaha čempionātā uzrādījusi labāko rezultātu pie pirmā galdiņa. No 2001. līdz 2008. gadam bija precējusies ar lielmeistaru Alekseju Širovu. Divu bērnu māte. 63rd Corus Chess Tournament (Reserve Group) 2001 4th European Individual Women"s Chess Champ. 2003 The European Women's Rapid and Blitz Championships 2007 Europameisterschaft 2008: Tag der Entscheidungen 2000 FIDE Knockout Matches 2004 FIDE Knockout Matches (Women) 2006 FIDE Knockout Matches 2008 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 25. aprīlī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 25. aprīlī. 2015 FIDE Knockout Matches 34th Chess Olympiad (women): Istanbul 2000 36th Chess Olympiad (women): Calvia 2004 39th Chess Olympiad: Khanty-Mansiysk 2010 17th European Team Chess Championship: Novi Sad 2009 10th European Team Chess Championship (women): Warsaw 2013 Viktorija Čmilīte šahista profils vietnē fide.com Viktorija Čmilīte šahista profils vietnē chessgames.com Viktorija Čmilīte šahista profils vietnē 365chess.com Viktorija Čmilīte šahista profils vietnē chesstempo.com Viktorija Čmilīte šahista profils vietnē olimpbase.org (Pasaules šaha olimpiādes) Viktorija Čmilīte šahista profils vietnē olimpbase.org (Eiropas komandu šaha čempionāti)