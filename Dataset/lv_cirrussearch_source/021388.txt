Sojuz TMA-11M (krievu: Союз ТМА-11М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas palaists orbītā 2013. gada novembrī. Uz Zemes atgriezās 2014. gada maijā. Pirmoreiz vēsturē ar Sojuz TMA-11M kosmosā nogādāta olimpiskā lāpa (bez iedegtas uguns) 2014. gada Ziemas Olimpiskajām spēlēm. Tā 9. novembrī tika iznesta atklātā kosmosā un 11. novembrī nogādāta apakaļ uz Zemes ar kosmosa kuģi Sojuz TMA-09M. Kuģa Sojuz TMA-11M apkalpe augšupceļā un lejupceļā: Dublējošā apkalpe: Maksims Surajevs (Максим Викторович Сураев), komandieris, Roskosmos  Krievija Gregorijs Vaizmens (Gregory Reid Wiseman), lidojuma inženieris, NASA,  ASV Aleksanders Gersts, (Alexander Gerst), lidojuma inženieris, ESA,  Vācija Sojuz TMA-11M tika palaists 2013. gada 7. novembrī 04:14:15 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas ("Gagarina starta"). Ar SKS kosmosa kuģis saslēdzās 7. novembrī 10:28 UTC (6 stundas 14 minūtes pēc starta) pie Rassvet moduļa. Tuvošanās un saslēgšanās operācijas notika automātiskā režīmā. No stacijas Sojuz TMA-07M atvienojās 2014. gada 13. maijā 22:36 UTC. Zemi nolaižamais aparāts sasniedza 14. maijā 01:57 UTC Kazahstānā 147 km uz dienvidaustrumiem no Žezkazganas. Lidojuma ilgums bija 187 dienas 21 stunda 44 minūtes. Sojuz TMA-11M lapa SKS Lidojumu vadības centrā Arhivēts 2017. gada 4. augustā, Wayback Machine vietnē. (krieviski)