"Videodroms" (angļu: Videodrome) ir 1983. gada Kanādas zinātniskās fantastikas šausmu filma, kuras režisors un scenārija autors ir Deivids Kronenbergs. Filmā galvenās lomas atveido Džeimss Vudss, Sonja Smitsa un Debija Harija. Filmas darbība norisinās 80. gadu sākumā Toronto.Tā ir par neliela televīzijas kanāla vadītāju, kurš uzduras apraides signālam, kurā attēlots šovs "Videodroms", kas sastāv tikai no vardarbības un spīdzināšanas. Cenšoties atrast signāla avotu un piedzīvojot arvien vairāk halucinācijas, viņš atklāj sazvērestību, kas ir saistīta ar prāta kontroli. "Videodroms" pirmizrāde notka 1983. gada 4. februārī. Šī bija pirmā Kronenberga filma, ko izplatīja kāda no lielajām Holivudas kinostudijām. Ar līdz tam lielāko budžetu no viņa filmām, "Videodroms" bija finansiāli neveiksmīga, nopelnot tikai 2,1 miljonu ASV dolārus pie 5,9 miljonu budžeta. Tā tiek uzskatīta par kulta filmu un par vienu no Kronenberga labākajām filmām. «Videodrome (1983)». The Numbers. Skatīts: 2022. gada 4. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)