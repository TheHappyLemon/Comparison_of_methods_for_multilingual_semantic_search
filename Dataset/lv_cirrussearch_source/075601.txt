Oto Dīce (vācu: Otto Dietze, dzimis 1833. gada 7. janvārī, miris 1890. gada 17. oktobrī) bija Saksijā dzimis arhitekts, kurš projektēja Rīgas Bulvāru loku un daudzas Kurzemes guberņas celtnes. Dzimis 1833. gadā Hemnicas pilsētā Saksijā. 1856.—1857. gadā Oto Dīce un Johans Daniels Felsko izstrādāja jauno Rīgas plāna projektu ar Bulvāru loku. No 1863. līdz 1872. gadam bija Jelgavas pilsētas arhitekts, projektēja Jelgavas latviešu draudzes mācītāja māju Pētera ielā (1864), sinagogu (1868), dzelzceļa staciju un dzīvojamo namu. Projektēja arī Kuldīgas Jauno rātsnamu (1868 un ķieģeļu tiltu pār Ventu (1874). Liepājā projektēja Liepājas Svētās Trīsvienības katedrāles 1865./1866. gada pārbūvi un Liepājas Svētās Annas baznīcas torņa pārbūvi. Miris Rīgā 1890. gada 17. oktobrī. «Ievērojami cilvēki Jelgavas novadā». Arhivēts no oriģināla, laiks: 2011. gada 22. jūlijā. Skatīts: 2009. gada 24. februārī. Kuldīgas rajona laikraksts Kurzemnieks - Borisa Vipera piemiņas lasījumos — Kuldīgas vecpilsēta Eine interessante Urkunde über die St. Trinitatiskirche, Libausche Zeitung, Nr. 220, 1934. gads