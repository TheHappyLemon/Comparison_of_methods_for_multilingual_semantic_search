Valērijs Belokoņs (dzimis 1960. gada 14. februārī Rīgā) ir Latvijas uzņēmējs, finansists un mecenāts. Viņš ir viens no Anglijas futbola kluba Blackpool F.C. īpašniekiem. Izglītību ieguvis Latvijas Universitātes Filoloģijas fakultātē un Masačūsetsas Universitātē ASV (1993). No 1982. līdz 1985. gadam strādājis Preses namā, 1986. gadā bija Latvijas Komjaunatnes Centrālās komitejas instruktors, tāpat strādājis par žurnālistu laikrakstā "Sovetskaja Molodež" (1986—1987). Kopš 1988. gada strādājis dažādos starptautiskos uzņēmumos. 1993. gadā dibinājis Baltic International Bank. Bijis bankas valdes priekšsēdētājs, tomēr 2008. gadā atstājis šo amatu. 1998. gadā iekļuvis Latvijas 100 miljonāru sarakstā. 2006. gadā iegādājies Anglijas futbola klubu Blackpool F.C. 2008. gadā bijis starp 2000 Apvienotās Karalistes bagātākajiem uzņēmējiem (397. vieta). Latvijas enciklopēdija. 1. sējums. Rīga : Valērija Belokoņa izdevniecība. 2002. 585. lpp. ISBN 9984-9482-1-8. «Belokoņs pamet "Baltic International Bank" valdes priekšsēdētāja amatu». Delfi.lv. Skatīts: 2013. gada 25. decembrī. LETA. «Valērijs Belokoņs zaudējis pusi savu īpašumu vērtības». Apollo.lv. Skatīts: 2013. gada 25. decembrī. «Belokoņs: Es neesmu Abramovičs». Tvnet.lv. Skatīts: 2013. gada 25. decembrī. «Valērijs Belokoņs iekļuvis bagātāko Lielbritānijas uzņēmēju reitingā». Diena.lv. Skatīts: 2013. gada 25. decembrī. Oficiālā tīmekļa vietne