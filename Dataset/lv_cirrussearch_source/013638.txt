Lalemāna fjords Lalemāna fjords (franču: Fiord Lallemand, angļu: Lallemand Fjord) ir ap 55 km garš un līdz 23 km plats Belinshauzena jūras līcis Antarktīdas pussalas rietumu piekrastē Antarktīdā. Līci norobežo Erousmaitas pussala rietumos un Lubē krasts austrumos. Sākas no Šarpa glečera pie Erousmaitas pussalas pamatnes dienvidos un ieplūst Kristela šaurumā ziemeļos. Krasta līnija stipri izrobota, daudz nelielu saliņu. Līcī ieplūst vairāki ledāji. Līci 1909. gada janvārī atklāja franču antarktiskā ekspedīcija Žana Batista Šarko vadībā un nosauca par godu franču ģeogrāfam Šarlam Lalemānam (Charles Lallemand). No 1956. līdz 1959. gadam Detaija salā līča ziemeļu galā darbojās britu polārstacija Detaijailenda. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Lalemāna fjords SCAR Composite Gazetteer[novecojusi saite] Koordinātas: 67°06′S 66°42′W﻿ / ﻿67.100°S 66.700°W﻿ / -67.100; -66.700