Tomass Musters (vācu: Thomas Muster; dzimis 1967. gada 2. oktobrī) ir profesionāls austriešu tenisists, bijušais ATP pasaules ranga līderis. Profesionāļa karjeru uzsāka 1985. gadā. T. Musters par ATP ranga līderi kļuva 1996. gada 12. februārī, viņa labākais sasniegums ATP tūres dubultspēļu rangā ir 1988. gada 7. novembrī sasniegtā 94. vieta. Karjerā T. Musters ir uzvarējis 44 ATP vienspēļu turnīros, bet lielāko panākumu Grand Slam sacensībās viņš guva 1995. gada Francijas atklātajā čempionātā, kurā guva uzvaru. 1999. gadā viņš beidza spēlēt tenisu profesionālā līmenī, taču 2010. gada jūlijā austriešu tenisists atgriezās, divu gadu laikā uzvarot divos "Chellenger" kategorijas turnīru mačos. Par oficiālo karjeras beigšanu viņš paziņoja gadu vēlāk, 2011. gada oktobrī, dzimtajā Austrijā notiekošajā Erste Bank Open, kur pirmajā kārtā divos setos zaudēja savam 18 gadīgajam tautietim Dominikam Thiemam. Bijusī pasaules pirmā rakete Tomass Musters oficiāli aiziet no sporta Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)