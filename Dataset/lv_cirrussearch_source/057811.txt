Frančesko Ačerbi (itāļu: Francesco Acerbi; dzimis 1988. gada 10. februārī) ir itāļu futbolists, kas spēlē centra aizsarga pozīcijā, Itālijas futbola izlases dalībnieks. Kopš 2022. gada pārstāv Itālijas A sērijas klubu Milānas "Inter". Futbolista karjeru sācis klubā Pavia. A sērijā debitēja 2011.—2012. gada sezonā Veronas "Chievo" sastāvā. Karjeras turpinājumā spēlēja arī AC Milan un Sassuolo komandu sastāvā. 2018. gadā pievienojās Lazio. 2019. gadā ar Lazio uzvarēja Itālijas kausa izcīņā un ieguva Itālijas Superkausu. 2022. gada 1. septembrī Ačerbi pārcēlās uz citu Itālijas klubu Milānas "Inter". Inter komandā viņš nomainīja komandu pametušo Andrea Ranočio un atkal apvienojās ar savu bijušo Lazio komandas treneri Simoni Indzagi. Sākotnēji Ačerbi komandā tika uzskatīts par rezerves spēlētāju, bet sezonas gaitā Ačerbi kļuva par regulāru pamatsastāva spēlētāju. Itālijas izlasē debitēja 2014. gada 18. novembrī draudzības spēlē pret Albāniju. Pirmos vārtus izlases labā guva 2019. gada 15. novembrī 2020. gada Eiropas čempionāta kvalifikācijas spēlē pret Bosnijas un Hercegovinas izlasi. Tika iekļauts izlases sastāvā dalībai 2020. gada Eiropas čempionāta finālturnīrā. Lazio Coppa Italia: 2018–19 Supercoppa Italiana: 2019 Inter Milan Coppa Italia: 2022–23 Supercoppa Italiana: 2022, 2023 UEFA Čempionu līga finālists: 2022–23 Itālija UEFA Eiropas Čempionāts : 2020 UEFA Nāciju līga trešā vieta: 2020-21, 2022–23 https://www.inter.it/it/notizie/francesco-acerbi-nuovo-calciatore-inter https://sportacentrs.com/futbols/italija/22012024-martiness_iesit_kompensacijas_laika_inter https://www.delfi.lv/sports/47448653/zinas/53378213/italijas-futbolisti-dramatiski-izcina-savu-otro-eiropas-cempionu-titulu https://www.sportazinas.com/italija-izcina-treso-vietu-naciju-liga/ Vikikrātuvē par šo tēmu ir pieejami multivides faili. Skatīt: Frančesko Ačerbi. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)