Sarkanā samtbeka (Xerocomus rubellus jeb hortiboletus rubellus, agrāk arī Boletus rubellus un Xerocomellus rubellus) ir neliela Latvijā ļoti reta beku dzimtas sēne, kuras augļķermeņi ir ēdami, bet saudzējami retuma dēļ. Iekļauta Latvijas īpaši aizsargājamo sugu sarakstā un Latvijas Sarkanajā grāmatā. Cepurīte: krāsa sākumā asinssarkana, vēlāk purpursārta, vecumā izbalo un brūnē. Virsmiziņa sākumā graudaina vai samtaina, vēlāk gluda, sausā laikā reizēm plaisājoša. Forma sākumā pusapaļa, vēlāk izpletusies plakana. Platums līdz 8 cm. Mīkstums dzeltens, zem virsmiziņas iesārts, maigs, bez īpašas smaržas un ar patīkamu garšu, griezumu vietās vāji zilē. Stobriņi: sākumā dzelteni, vēlāk olīvzaļi. Atveres vidēji lielas, dzeltenas, sēnei augot kļūst zaļgandzeltenas, stūrainas, iespiedumu vietās zilē. Kātiņš: resns, cilindrisks, pie pamata mazliet izliekts. Augšdaļā oranžsarkans, vidū cepurītes sarkanumā, bet gaišāks, pie pamatnes dzeltens vai oranžs, bieži ar tumšākām gareniskām joslām un paresnināts pamatnē. Garums līdz 8 cm, resnums 0,5—1,5 cm. Iespiedumu vietās zilē. Sporas: dzeltenīgas, elipsoīdas-vārpstveida, masā olīvdzeltenas, 7—17/5—7 µm. Bazīdijas: 21—32/9 µm. Cistīdas: citrondzeltenas, vārpstveida vai vālesveida, parasti tuvu stobriņu atverēm, 30—50/8—20 µm. Mikorizas sēne. Aug mitrās vietās no jūnija līdz oktobrim lapu koku un jauktos mežos, parkos, biežāk uz zāļainiem meža ceļiem, kopā ar ozoliem, bērziem vai liepām. Bieži grupās. Ēdama bez iepriekšējas novārīšanas, bet Latvijā saudzējama retuma dēļ. Var tikt sajaukta ar grubuļaino samtbeku, kuras kātiņš pie pamatnes nav oranždzeltens un cepurītes virsma ļoti nelīdzena. Līdzīga ir arī aprikožu samtbeka, bet tās kātiņš nav sarkans. Sēņošana Sēnes kulinārijā Sēņu tirdzniecība Samtbeku ģints Apraksts fungi.lv Latvijas apdraudētās un aizsargājamās sēnes V.Lūkins, “Bekas”, Liesma, 1978. 40. lpp. M.Antone, “Sēnes”, Avots, 2003. 67. lpp. ISBN 9984-757-05-6. T.Lesoe, “Sēnes”, Zvaigzne ABC, 1998. 193 lpp. ISBN 9984-22-283-7. Ruby Bolete Sugu enciklopēdija Š.Evansa, Dž.Kibijs, “Sēnes”, Zvaigzne ABC, 2004. 208. lpp. ISBN 9984-37-648-6. Vikikrātuvē par šo tēmu ir pieejami multivides faili. Skatīt: Sarkanā samtbeka. Mikologu biedrība Arhivēts 2016. gada 15. oktobrī, Wayback Machine vietnē. Mycobank LVM valdījumā esošajā teritorijā sastopamo vaskulāro augu sugu saraksts un to aizsardzības statuss Xerocomellus rubellus The Bolete Filter — Hortiboletus rubellus Wild Food UK — Ruby Bolete Моховик красный