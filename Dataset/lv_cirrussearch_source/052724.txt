Baltijas operācija (krievu: Прибалтийская операция) bija Sarkanās armijas uzbrukums Otrajā pasaules karā no 1944. gada 14. septembra līdz 24. novembrim. Operācijas mērķis bija atkarot Baltijas valstu teritoriju no Vērmahta. Tā ietvēra četras mazāku uzbrukumu operācijas: Rīgas, Tallinas, Monzunda un Mēmeles. Operācija ilga 41 dienu, frontes platums sasniedza 1000 kilometrus, bet dziļums — 400 km. Baltijas operācijā Sarkanā armija okupēja Igauniju, Lietuvu un daļu no Latvijas, izņemot Kurzemes cietoksni). Karaspēka grupa "Ziemeļi" zaudēja trīs divīzijas. Vērmahts zaudēja vairāk nekā 200 000 karavīru, no kuriem 33,5 tūkstoši krita gūstā. 112 Sarkanās armijas kareivjiem par dalību kaujās piešķīra PSRS Varoņa nosaukumu. Tartu operācija Rēzeknes-Daugavpils uzbrukuma operācija Madonas operācija Kurzemes cietoksnis