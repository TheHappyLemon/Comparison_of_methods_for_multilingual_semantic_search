Football Club de Metz, bieži saukts vienkārši par Metz (izrunā: [mes]), ir profesionāls Francijas futbola klubs no Mecas. Klubs dibināts 1919. gadā kā Cercle Athlétique Messin, profesionālu statusu ieguva 1932. gadā un lielāko daļu savas vēstures tas pavadījis Francijas 1. līgā, pašlaik spēlē otrajā pēc līmeņa līgā Ligue 2. Metz mājas spēles aizvada Stade Saint-Symphorien laukumā, kurš atrodas pilsētā. Kopš 2015. gada decembra komandu vada Filips Hinšbergers. No 2015. gada janvāra līdz 2016. gada decembrim klubu pārstāvēja Latvijas futbolists Jānis Ikaunieks. FC Metz nekad nav uzvarējuši Francijas čempionātā, tās labākais rezultāts ir otrā vieta 1998. gadā aiz RC Lens. Metz divreiz uzvarējuši Francijas kausā futbolā (1984. un 1988. gadā). Pirmā no šīm uzvarām komandai ļāva kvalificēties Kausu ieguvēju kausam, kur tā sasniedza vienu no saviem lielākajiem panākumiem, 1984. gada oktobrī sacensību pirmajā kārtā pārspējot FC Barcelona. Komanda mājas spēlē zaudēja ar 4–2, bet viesos uzvarēja ar 4–1, divu pēļu summā ar 6–5 kvalificējoties nākamajai kārtai. FC Metz 1996. gadā ir uzvarējuši arī Francijas Līgas kausā, kā arī Līgas kausa iepriekšējā versijā Vasaras kausā (Coupe d'été) 1986. gadā. Francijas čempionāts (Ligue 1) Vicečempioni (1): 1997–98 Francijas kauss Kausa ieguvēji (2): 1983–84, 1987–88 Finālisti (1): 1937–38 Francijas līgas kauss Kausa ieguvēji (1): 1995–96 Finālisti (1): 1998–99 Vasaras kauss (Coupe d'été) Kausa ieguvēji (1): 1986 Francijas 2. līga Čempioni (4): 1934–35, 2006–07, 2013–14, 2018–19 Vicečempioni (3): 1950–51, 1960–61, 1966–67 Alpu kauss Finālisti (1): 1979 Stade Saint-Symphorien "Oficiāli : Jānis Ikaunieks pievienojas FC Metz". fkliepaja.lv. 2015. gada 7. janvārī «Palmarès». fcmetz.com. Skatīts: 2015. gada 9. oktobrī. «UEFA Cup Winners' Cup: Season 1984 - 1985». UEFA.com. Arhivēts no oriģināla, laiks: 2013. gada 5. janvārī. Skatīts: 2015. gada 9. oktobrī. Vikikrātuvē par šo tēmu ir pieejami multivides faili. Skatīt: FC Metz. Soccerbase komandas profils (angliski) Transfermarkt komandas profils (angliski) Oficiālā tīmekļa vietne