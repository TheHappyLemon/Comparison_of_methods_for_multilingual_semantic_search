Šis raksts ir par seriālu. Par datorspēli skatīt rakstu The Last of Us. "Pēdējais no mums" (angļu: The Last of Us) ir ASV postapokaliptisks seriāls, kuru izveidoja Kreigs Mezins un Nīls Drakmans televīzijas kanāla HBO vajadzībām. Seriāla sižets veidots pēc Naughty Dog izstrādātās datorspēles The Last of Us. Seriāls ir par kontrabandistu Džoelu, kuram kopā ar meiteni Eliju jādodas ceļojumā pa Ameriku, kuru izpostījusi zombiju vīrusa pandēmija. Galvenās lomas atveido Pedro Paskāls (Džoels) un Bella Remzija (Elija), otrā plāna lomas atveido Gabriels Luna (Tomijs), Mērle Dendridža (Marlēna) un Anna Torva (Tesa). Seriāla filmēšana ilga no 2021. gada jūlija līdz 2022. gada jūnijam Kanādā, Albertas provincē. Šis ir pirmais HBO seriāls, kas balstīts uz videospēli. Pirmajā sezonā ir 9 sērijas, to scenāriju sarakstīja Nīls Drakmans, kurš rakstīja scenāriju arī videospēlei, un Kreigs Mezins, mūziku komponēja oriģinālās spēles komponists Gustavo Santaolala kopā ar Deividu Fleimingu. 2023. gada janvārī seriālu pagarināja uz 2. sezonu. Seriāla pirmizrāde notika 2023. gada 15. janvārī, pirmajā dienā to noskatījās 4,7 miljoni skatītāju, kas ir otrs lielākais HBO rādītājs pēc seriāla "Pūķa nams" pirmizrādes. Alan Sepinwall. «‘The Last of Us’: A Finer Version of ‘The Walking Dead’ and HBO’s Next Big Hit». Rolling Stone. Penske Media Corporation, 2023. gada 10. janvārī. Skatīts: 2023. gada 18. janvārī. Daniel Fienberg. «‘The Last of Us’ Review: Pedro Pascal and Bella Ramsey in HBO’s Powerful Video Game Adaptation». The Hollywood Reporter. Eldridge Industries, 2023. gada 10. janvārī. Skatīts: 2023. gada 18. janvārī. «Pēdējais no mums». LMT viedtelevīzija. Skatīts: 2023. gada 18. janvārī. Rick Porter. «TV Ratings: ‘The Last of Us’ Scares Up Big Premiere». The Hollywood Reporter. Eldridge Industries, 2023. gada 17. janvārī. Skatīts: 2023. gada 18. janvārī. IMDb profils (angliski) Metacritic profils (angliski) Rotten Tomatoes profils (angliski)