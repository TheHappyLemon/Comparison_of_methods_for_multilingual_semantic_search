Amedejs Ernests Šosons (franču: Amédée-Ernest Chausson; dzimis 1855. gada 20. janvārī, miris 1899. gada 10. jūnijā) bija franču komponists. Sezāra Franka skolnieks. Dzimis pārticīgā ģimenē. Tēvs ieguva kapitālu barona Osmāna celtniecības buma laikā. Pakļaujoties tēva vēlmēm, studēja tiesības, tomēr maz interesējās par šo profesiju. 1879. gadā sāka mācības pie Žila Masnē Parīzes konservatorijā, vēlāk kļūstot par Sezāra Franka skolnieku. No 1886. gada līdz savai nāvei bija Nacionālās mūzikas biedrības (Société Nationale de Musique) sekretārs. Miris nelaimes gadījumā, braucot ar velosipēdu. Šosona daiļradi nosacīti var iedalīt trīs posmos. Līdz 1886. gadam Šososa kompozīcijas radītas Žila Masnē ietekmē. No 1886. līdz apmēram 1895. gadam Šosona darbos jūtama Riharda Vāgnera un Sezāra Franka ietekme, bet vēlākajā posmā parādās impresionisma iezīmes. Vikikrātuvē par šo tēmu ir pieejami multivides faili. Skatīt: Ernests Šosons. Ernesta Šosona profils AllMusic (angliski) Ernesta Šosona notis IMSLP (angliski)