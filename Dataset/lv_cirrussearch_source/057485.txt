2021. gada UEFA Čempionu līgas fināls bija 2020.—2021. gada UEFA Čempionu līgas sezonas finālspēle. Tā notika sestdienā, 2021. gada 29. maijā, Dragau stadionā stadionā Portu, Portugālē. Finālā tikās divi Anglijas klubi — Manchester City, kam tas bija pirmais Čempionu līgas fināls, un Chelsea, kas finālā iekļuva trešo reizi. Sākotnēji 2021. gada Čempionu līgas finālu bija plānots aizvadīt Sanktpēterburgas stadionā Krievijā. Bet tā kā 2020. gada fināls COVID-19 pandēmijas dēļ tika pārcelts no Ataturka Olimpiskā stadiona Stambulā uz Lisabonu, tika nolemts Stambulā rīkot 2021. gada finālu. Tomēr, lai nodrošinātu Anglijas klubu līdzjutēju klātbūtni stadionā, UEFA nolēma vēlreiz mainīt fināla norises vietu uz Portugāli, jo Turcija tika iekļauta Apvienotās Karalistes COVID-19 dēļ noteikto ceļošanas ierobežojumu sarkanajā sarakstā. Chelsea uzvarēja ar rezultātu 1:0 un Eiropas spēcīgākā futbola kluba trofeju izcīnīja otro reizi. Uzvarētāji kvalificējās 2021. gada UEFA Superkausam, kur spēlēs ar 2020.—2021. gada UEFA Eiropas līgas uzvarētājiem Villarreal, kā arī 2021. gada FIFA Klubu Pasaules kausam Japānā. Piezīmes: Abas astotdaļfināla spēles pret Menhengladbahas "Borussia" tika aizvadītas Budapeštā, Ungārijā, COVID-19 pandēmijas laikā noteikto ceļošanas ierobežojumu dēļ. Pirmā spēle pret Madrides "Atletico" tika aizvadīta Bukarestē, Rumānijā, COVID-19 pandēmijas laikā noteikto ceļošanas ierobežojumu dēļ. Abas spēles pret FC Porto tika aizvadītas Seviljā, Spānijā, ceļošanas ierobežojumu dēļ. M — mājās; V — viesos «Referee teams appointed for UEFA Champions League and UEFA Europa League finals». UEFA.com (angļu). 2021. gada 12. maijā. Skatīts: 2021. gada 29. maijā. «UEFA Champions League final to move to Portugal to allow 6,000 fans of each team to attend». UEFA.com (angļu). 2021. gada 13. maijā. Skatīts: 2021. gada 29. maijā. «UEFA Champions League venue changes». UEFA.com (angļu). 2021. gada 10. februāris. Skatīts: 2021. gada 29. maijā. «Manchester City vs Borussia Mönchengladbach venue change confirmed». UEFA.com (angļu). 2021. gada 10. marts. Skatīts: 2021. gada 29. maijā. «Porto vs Chelsea games to be played in Seville». UEFA.com (angļu). 2021. gada 30. marts. Skatīts: 2021. gada 29. maijā. «Champions League final Player of the Match: N'Golo Kanté». UEFA.com (angļu). 2021. gada 29. maijs. Skatīts: 2021. gada 30. maijā. «Regulations of the UEFA Champions League, 2020/21». UEFA.com (angļu). Skatīts: 2021. gada 29. maijā. UEFA Čempionu līga (oficiālā mājaslapa)