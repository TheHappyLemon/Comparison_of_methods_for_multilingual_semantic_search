Cventendorfas atomelektrostacija (vācu: Kernkraftwerk Zwentendorf) ir atomelektrostacija Austrijā. Tā atrodas Cventendorfā, Lejasaustrijā. Tā bja pirmā no sešām ieplānotajām Austrijas atomelektrostacijām un vienīgā, kas tika uzcelta, bet tās ekspluatācija netika uzsākta. Atomelektrostaciju sāka celt 1972. gada aprīlī, celtniecība ilga četrus gadus. Tika uzstādīts vārošā ūdens kodolreaktors (angļu: BWR) ar plānoto elektrisko jaudu 692 MW. Ventilācijas skurstenis tika izveidots 110 m augsts. Celtniecības izdevumi bija 14 miljardu Austrijas šiliņu, kas atbilst 1 miljardam eiro pašlaik. Sākot ar 1974. gadu Austrijā pieņēmās spēkā pret atomenerģētiku vērsti protesti, kuru rezultātā tika izsludināts referendums. Tas notika 1978. gada 5. novembrī. Referendumā piedalījās 64,1% balsstiesīgo iedzīvotāju. 50,47% no referenduma dalībniekiem nobalsoja pret atomelektrostacijas darbības uzsākšanu. 1978. gadā Austrijā tika pieņemts likums, kas aizliedz kodolreaktoru izmantošanu elektroenerģijas ražošanā. Atļauti tikai pētnieciskie kodolreaktori, no kuriem pašlaik vēl darbojas tikai viens. Pašreiz Cventendorfas atomelektrostacija ir daļēji demontēta. To lieto kā rezerves daļu avotu trim līdzīga tipa Vācijas atomelektrostacijām. Atomelektrostaciju izmanto personāla apmācībām, tiek organizētas arī ekskursijas. 2005. gadā atomelektrostaciju nopirka kompānija EVN Group un izveidoja tur drošības mācību centru. Kopš 2009. gada uz atomelektrostacijas ēkas ir uzstādīti 1000 Saules paneļi, kas saražo 180 MWh gadā, izmantojot Saules enerģiju. Kontroles stieņu mehānisms kodolreaktora augstspiediena tvertnes apakšā Skats uz kodolreaktora augstspiediena tvertnes iekšieni Zemspiediena turbīnas Vadības telpas kontroles panelis «Austria's no to nuclear power». homepage.univie.ac.at. «Austria‘s Anti-Nuclear Crusade». euronuclear.org. Arhivēts no oriģināla, laiks: 2016. gada 22. aprīlī. Skatīts: 2016. gada 23. aprīlī. «DDG Bychkov Visits Austrian Research Reactor». iaea.org. Arhivēts no oriģināla, laiks: 2015. gada 6. jūnijā. Skatīts: 2016. gada 23. aprīlī. «Snakes on a plant». World Nuclear News. Vikikrātuvē par šo tēmu ir pieejami multivides faili. Skatīt: Cventendorfas atomelektrostacija. Cventendorfas atomelektrostacijas oficiālā mājaslapa Arhivēts 2016. gada 22. aprīlī, Wayback Machine vietnē. Virtuālā ekskursija pa Cventendorfas atomelektrostaciju