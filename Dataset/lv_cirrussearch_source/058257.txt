Gajs Edvards Pīrss (angļu: Guy Edward Pearce; dzimis 1967. gada 5. oktobrī) ir Anglijā dzimis austrāliešu aktieris, dziedātājs un mūziķis. Savu aktiera karjeru Pīrss sāka austrāliešu seriālā "Kaimiņi" (Neighbours). Pirmā lielā Pīrsa loma bija filmā The Adventures of Priscilla, Queen of the Desert (1994), kā arī pēcāk veiksmīgi piedalījies tādās filmās kā "Losandželosa konfidenciāli" (1997), "Memento" (2000) un "Laika mašīna" (The Time Machine, 2002). Vēlāk Pīrss piedalījās Ketrinas Bigelovas filmā "Sapieris" (2008), filmā "Ceļš" (The Road, 2009), Toma Hūpera filmā "Karaļa runa" (2010), Ridlija Skota filmās "Prometejs" (2012) un "Svešais: Covenant" (Alien: Covenant, 2017), Marvel filmā "Dzelzs vīrs 3" (2013) un vēsturiskajā filmā "Marija — Skotijas karaliene" (2018). 2011. gadā Pīrss piedalījās HBO seriālā "Mildreda Pīrsa" (Mildred Pierce, 2011), par ko viņš saņēma Emmy balvu, kā arī tika nominēts Zelta globusa balvai un Ekrāna aktieru ģildes balvai. IMDb profils (angliski) AllMovie profils (angliski) Box Office Mojo profils (angliski)