Deguma dzegužpuķe (latīņu: Orchis ustulata L. vai Neotinea ustulata (L.) R.M. Bateman, Pridgeon & M.W. Chase) ir orhideju dzimtas suga. Latvijā tā ir ļoti reta, ierakstīta Latvijas Sarkanajā grāmatā 2. kategorijā. Daudzgadīgs, neliels, 15-40 cm augsts lakstaugs. Gumi veseli. Stublājs stāvs ar viena makstveidīga lapa. Citas lancetiskas, tumši zaļas bez plankumiem lapas sakārtotas rozetē. Ziedkopa blīva, diezgan gara. Neizziedējusi vai ziedēšanas sākumā vārpa izskatās violeti melna, it kā apgruzdusi, dēl ārējās apziedņa lapu krasas. Pieziedlapas īsas. Lūpa četrdaivaina. Malējās daivas šauras, atvirzītas. Gandrīz baltā zieda lūpā ar dažiem palieliem, sarkāni violetiem plankumiem. Piesis balts, īss. Auglis - stāva, iegarena pogaļa. Latvijā zied jūlijā un augustā. Dažreiz sastopama agri vasaras sākumā ziedoša forma, ssp. aestivalis Aug Eiropā un Rietumāzijā. Latvijā suga sasniedz areāla ziemeļaustrumu robežu. Aug sausās, saulainās, ekstensīvi izmantojamās pļavās. Sugu apdraud augsnes rekultivēšana, mēslošana un atradņu aizaugšana ar krūmiem vai kokiem. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Latvijasdaba.lv