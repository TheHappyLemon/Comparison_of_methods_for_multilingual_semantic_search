Ārdlija sala (angļu: Ardley Island) vai Ārdlija pussala (spāņu: Península Ardley) ir ap 2 km gara un 1 km plata saliņa Dienvidšetlendas salu arhipelāgā Antarktikā. Izvietojusies arhipelāga lielākās Karaļa Džordža salas dienvidrietumu piekrastē Maksvela līcī. Ar Karaļa Džordža salu to savieno ap 300 m gara pie augsta paisuma applūstoša strēle. Sala kalnaina (līdz 65 m vjl), vasarā brīva no ledus. Salu pirmā nokartēja Discovery International ekspedīcija 1935. gadā un nosauca par godu kuģa virsniekam Ričardam Arturam Blaitam Ārdlijam (Richard Arthur Blyth Ardley). 1953. gadā salā tika ierīkots Argentīnas Kara flotes patvērums Baljve, 1982. gadā — Čīles patvērums Hulioripamonti. Salā ir vairāku putnu sugu kolonijas un 1991. gadā pēc Čīles ierosinājuma salai tika piešķirts Speciālas zinātniskas intereses vietas (mūsdienās — ASPA Nr. 150) statuss. SCAR Composite Gazetteer Management Plan for Antarctic Specially Protected Area No. 150