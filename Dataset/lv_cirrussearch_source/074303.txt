Hanss Martins Blikss (zviedru: Hans Martin Blix; dzimis 1928. gada 28. jūnijā ) ir zviedru politiķis un diplomāts. Dzimis Upsālā, universitātes pasniedzēja ģimenē. Studējis starptautiskās tiesības Upsālas, Kolumbijas un Kembridžas Universitātēs. Darbojies vairākās starptautiskās organizācijās zviedru delegācijā. No 1978. līdz 1979. gadam - Zviedrijas ārlietu ministrs. No 1981. līdz 1997. gadam Blikss bija ANO Starptautiskās Atomenerģijas aģentūras ģenerāldirektors. 2002. gadā, pirms 2003. gada ASV iebrukuma Irākā ANO ģenerālsekretārs Kofi Annans iecēla Hansu Bliksu par ANO Novērošanas, kontroles un inspekciju komisijas (UNMOVIC) vadītāju, lai kontrolētu Irākas masu iznīcināšanas ieroču preogrammas monitorēšanu. Kaut arī komisija neatrada liecības, ka Irākas līdera Sadama Huseina rīcībā būtu masu iznīcināšanas ieroči un Hanss Blikss aicināja turpināt uzraudzību, ASV prezidenta Džordža Buša administrācija deklarēja, ka Irākas rīcībā šādi ieroči ir, un 2003. gadā okupēja Irāku. Nekādi masu iznīcināšanas ieroči atrasti netika. «Iraq war wasn't justified, U.N. weapons experts say». CNN. 2004. gada 21. marts.