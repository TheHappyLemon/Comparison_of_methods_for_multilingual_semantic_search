Ei (nīderlandiešu: IJ) ir bijušais līcis, tagad noslēgta ūdenskrātuve Nīderlandes galvaspilsētā Amsterdamā. Viens no Amsterdamas galvenajiem ūdensceļiem. Viduslaikos Ei bija sekls līcis, kas austrumos savienojās ar Zeiderzē līci, bet rietumos gandrīz savienojās ar Ziemeļjūru. Ei no Ziemeļjūras atdalīja kāpas, kas pamazām tika noskalotas līdz Amsterdama ieguva tiešu savienojumu ar Ziemeļjūru. Tomēr 17. gadsimtā Ei savienojums ar jūru atkal sāka aizsērēt. 19. gadsimtā Ei rietumu daļa tika nosusināta, bet vēlāk tajā vietā tika izveidots Ziemeļjūras kanāls, kura grīvā izveidoja Eimeidenas ostu. Ei akvatorijā notika sacensības gan 1920. gada vasaras olimpiskajās spēlēs (Olimpiāde notika Antverpenē), gan 1928. gada vasaras olimpiskās spēlēs. Nīderlandiešu ortogrāfijā simbols IJ tiek uzskatīts par vienu burtu. Vikikrātuvē par šo tēmu ir pieejami multivides faili. Skatīt: Ei.