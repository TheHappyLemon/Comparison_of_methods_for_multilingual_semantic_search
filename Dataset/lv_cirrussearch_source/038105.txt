Tanja Sačdeva (angļu: Tania Sachdev; dzimusi 1986. gada 20. augustā Deli) ir Indijas starptautiskā lielmeistare šahā (2005). No 1995. līdz 2006. gadam pārstāvējusi Indiju Pasaules junioru šaha čempionātos, kuros lielāko panākumu guvusi 1998. gadā, kad izcīnījusi bronzas medaļu U12 vecuma grupā. 2006. gadā Hengelo (Nīderlande) dalījusi 3. vietu starptautiskajā jauno meistaru šaha turnīrā Stork Young Masters. Divas reizes pēc kārtas uzvarējusi Indijas sieviešu šaha čempionātā (2006, 2007). 2007. gadā Teherānā uzvarējusi Āzijas individuālajā sieviešu šaha čempionātā. 2008. gadā Naļčikā Pasaules sieviešu šaha čempionātā pēc izslēgšanas sistēmas 1. kārtā zaudējusi Taņai Džunji. Tajā pašā gadā kļuvusi par Indijas sieviešu šaha čempionāta vicečempioni. 2023. gada novembrī Daglasā ierindojusies 26. vietā "FIDE Women's Grand Swiss" turnīrā sievietēm. Pārstāvējusi Indijas komandu lielākajos komandu šaha turnīros: Pasaules šaha olimpiādēs piedalījusies 6 reizes (2008-2016, 2022). 2022. gadā izcīnījusi bronzas medaļu komandu vērtējumā. Individuālajā vērtējumā izcīnījusi bronzas (2012) medaļu; Pasaules komandu šaha čempionātos piedalījusies 3 reizes (2009-2011, 2019). Āzijas komandu šaha čempionātos sievietēm piedalījusies 6 reizes (2003, 2008-2016). Komandu vērtējumā izcīnījusi 4 sudraba (2008, 2009, 2012, 2014) medaļas. Individuālajā vērtējumā izcīnījusi 3 sudraba (2008, 2009, 2014) un bronzas (2012) medaļas; Āzijas spēļu sieviešu komandu šaha turnīrā piedalījusies 2010. gadā; Āzijas spēļu telpās komandu šaha turnīrā piedalījusies 2009. gadā un komandu vērtējumā izcīnījusi bronzas medaļu. Par panākumiem turnīros FIDE 2002. gadā Sačdevai piešķīra starptautiskās meistares (WIM), bet 2005. gadā - starptautiskās lielmeistares (WGM) nosaukumu. 2008. gadā saņēmusi starptautiskā meistara nosaukumu vīriešiem (IM). 12th Asian Women Indevidual Chess Championship 2-12 September , 2007 Tehran/Iran 2008 FIDE Knockout Matches 023 FIDE Women's Grand Swiss 44th Olympiad Chennai 2022 Open OlimpBase :: Women's Chess Olympiads :: Sachdev Tania OlimpBase :: World Women's Team Chess Championship :: Sachdev Tania OlimpBase :: Women's Asian Team Chess Championship :: Sachdev Tania OlimpBase :: Asian Games (chess - women) :: Sachdev Tania OlimpBase :: Asian Indoor Games (chess) :: Sachdev Tania Title Applications (WGM): Sachdev, Tania Title Applications (IM): Sachdev, Tania Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)