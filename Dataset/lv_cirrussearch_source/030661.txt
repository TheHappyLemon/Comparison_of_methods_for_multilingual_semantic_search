1944. gada Virslīgas futbolā sezona bija 24. Latvijas čempionāta sezona. Turnīrs tika pārtraukts karadarbības dēļ. Salīdzinot ar 1943. gada sezonu, Virslīgas komandu sastāvā notika būtiskas pārmaiņas. Reģionu meistarvienību turnīra rezultātā vēl 1943. gada rudenī vietu Virslīgā atguva Daugavieši, pārspējot Cēsu SB futbolistus.. Pēdējo divu vietu īpašniecēm — LDzB un Jelgavas SB bija jāpiedalās kvalifikācijas turnīrā. Jelgavas komanda no dalības atteicās, bet LDzB jau pirmajā atlases kārtā zaudēja Auseklis. Kvalifikācijas turnīrā uzvarēja un vietu Virslīgā izcīnīja Ausekļa komanda. Visubeidzot, ar vadības lēmumu vietu virslīgā ieguva vācu karavīru vienība Lure. Virslīgas turnīrs sākās maija sākumā, ātri izkristalizējoties līderu grupai: ASK, RFK un Olimpijai. RFK savstarpējā spēlē uzvarēja divu iepriekšējo gadu čempioni ASK ar 3:1, kamēr pret Olimpiju Klubam nācās samierināties ar zaudējumu 0:3 (tiesa, faktiski tika nospēlētas tikai 45 minūtes, pēc kurām pie šāda rezultāta lietus dēļ spēle tika pārtraukta). Kara dēļ neizdevās pabeigt pat pirmo turnīra riņķi. Sešās aizvadītajās spēlēs ar 10 vārtu guvumiem atzīmējās ASK uzbrucējs Reinholds Riekstiņš. Avots: Ainis Ulmanis. Patiesībā bija tā. Futbols Latvijā 1907-2009. Lielupes izdevniecība, 2010. 198. lpp. ISBN 978-9984-563-05-3. Ainis Ulmanis. Patiesībā bija tā. Futbols Latvijā 1907-2009. Lielupes izdevniecība, 2010. 198. lpp. ISBN 978-9984-563-05-3. «Daugavieši pārejas spēlē virslīgai uzvar Cēsu SB 7:0». Arhivēts no oriģināla, laiks: 2020. gada 28. aprīlī. Skatīts: 2017. gada 7. aprīlī. «US kvalificējas turnīra finālam». Arhivēts no oriģināla, laiks: 2020. gada 28. aprīlī. Skatīts: 2017. gada 7. aprīlī. «Rīgas Ausekļa futbolisti iekļūst virslīgā». Arhivēts no oriģināla, laiks: 2020. gada 28. aprīlī. Skatīts: 2017. gada 7. aprīlī.