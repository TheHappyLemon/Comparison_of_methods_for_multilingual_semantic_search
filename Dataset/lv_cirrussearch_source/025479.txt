Pasava (vācu: Passau, latīņu: Batavis, Batavia) ir pilsētas Vācijas dienvidaustrumos, Bavārijas federālajā zemē pie Vācijas robežas ar Austriju. Pilsēta tiek dēvēta arī par Dreiflüssestadt jeb Pilsēta starp trīs upēm (Donava, Inna un Ilza). Atrodas vidēji 370 metrus virs jūras līmeņa, 195 kilometru attālumā no Vācijas trešās lielākās pilsētas Minhenes. Pilsētas kopējā platība ir 69,58 km², pēc 2012. gada datiem, pilsētā dzīvo 49 038 iedzīvotāji. Pasavā no 1892. līdz 1894. gadam dzīvoja Ādolfs Hitlers kopā ar savu ģimeni. Pilsētā atrodas 1978. gadā dibinātā Pasavas Universitāte, kurā studē vairāk kā 10 000 studenti ar 875 skolotājiem. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Pasava. Encyclopædia Britannica raksts (angliski) Brockhaus Enzyklopädie raksts (vāciski)