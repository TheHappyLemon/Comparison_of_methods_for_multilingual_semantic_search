Ņižņijnovgorodas apgabals (krievu: Нижегородская область) ir Krievijas federācijas subjekts valsts Eiropas daļas centrā. Ietilpst Pievolgas federālajā apgabalā un apgabala centrs Ņižņijnovgoroda ir arī federālā apgabala centrs. Ziemeļrietumos apgabals robežojas ar Kostromas apgabalu, ziemeļaustrumos — Kirovas apgabalu, austrumos ar Merijelu un Čuvašiju, dienvidos ar Mordoviju, dienvidrietumos ar Rjazaņas apgabalu, bet rietumos ar Vladimiras un Ivanovas apgabalu. Atrodas Austrumeiropas līdzenuma vidienē. Klimats mēreni kontinentāls. Vidējā temperatūra janvārī ir -12 °C, bet jūlijā — +19 °C. Volga sadala apgabalu divās daļās. Citas lielas upes — Volgas pietekas Oka, Sura, Keržeņeca. Lielākās pilsētas: Ņižņijnovgoroda, Dzeržinska, Arzamasa. Senākā apgabala pilsēta — Gorodeca. Pazīstama pilsēta ir Sarova, gan kā Sarovas Serafima mājvieta, gan kā PSRS (vēlāk Krievijas) atompētniecības centrs. Apgabala teritorijā pēc leģendas atradusies Kitežas pilsēta. Ņižņijnovgoroda Arzamasa Balahna Bogorodska Bora Vetluga Volodarska Vorsma Viksa Gorbatova Gorodeca Džeržinska Zavolžje Kņagiņina Kstova Kuļebaki Ļukojanova Liskova Navašina Pavlova Pervomaijska Perevoza Sarova Semjonova Sergača Ureņa Čkalovska Šahuņja Vikikrātuvē par šo tēmu ir pieejami multivides faili. Skatīt: Ņižņijnovgorodas apgabals. Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Austrumeiropas enciklopēdijas raksts (vāciski)