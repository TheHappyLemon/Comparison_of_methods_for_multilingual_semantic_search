Vītauts Ķernaģis (lietuviešu: Vytautas Kernagis, dzimis 1951. gada 19. maijā, miris 2008. gada 15. martā) bija lietuviešu mūzikas, dziedamās dzejas izpildītājs un autors, dažādu izklaides sarīkojumu režisors, televīzijas pārraižu vadītājs. Dziedamās dzejas aizsācējs Lietuvā. Vairāku gadu desmitu garumā bijis populārāko Lietuvas izpildītāju vidū, ar savu mūziku izaudzinājis veselu klausītāju paaudzi. Padomju gados piederējis arī pie lietuviešu hipiju sabiedrības. 1978. gadā ierakstīja Lietuvā pirmo dziedamās dzejas skaņuplati "Vytautas Kernagis". Vītauts Ķernaģis mācījies Nacionālajā Mikalojus Konstantīna Čurļoņa mākslas skolā (līdz trijām klasēm) un Viļņas 23. vidusskolā. Studējis aktiermākslu Lietuvas Valsts konservatorijā, kuru pabeidza 1973. gadā, un neklātienē pasākumu režiju Maskavas A. Lunačarska teātra mākslas institūtā, pabeidzot 1980. gadā. 2008. gadā maestro pasniegta Lietuvas Nacionālā kultūras un māksla prēmija par populārās jaunrades profesionālismu un mākslinieciskumu. Vītauts Ķernaģis miris 2008. gada 15. marta naktī, divus mēnešus pirms savas dzīves 57 gadu jubilejas. Nāves iemesls 2007. gada vasarā atklātais kuņģa vēzis. Mirstīgās atliekas pēc kremēšanas apglabātas Viļņas Antakalna kapos, tā sauktajā Mākslinieku kalniņā. Radījis vairāk kā 200 dziesmu pēc saviem, Sigita Gedas (Sigitas Geda), Marceļijus Martinaiša (Marcelijus Martinaitis), Joza Erļicka (Juozas Erlickas), Daļas Saukaitītes (Dalia Saukaitytė) un citu autoru vārdiem. Bijis dalībnieks šādās lietuviešu mūzikas grupās: Aisčiai (1966—1968 g.) Rupūs miltai (1970—1973 g.) Kabarē „Tarp girnų“ (dibinātājs, 1979—1983 g.) Dainos teatras (dibinātājs, 1985—1991 g.) V. Ķernaģis tēlojis šādās filmās: "Kai aš mažas buvau" (Kad es biju mazs) (1968 g.) "Maža išpažintis" (Maza grēksūdze) (1971 g., Bena loma) "Atsiprašau" (Atvainojiet) (1982 g.) "Kažkas atsitiko" (Kaut kas atgadījās) (1986 g.) Iedziedājis vairākas partijas šādos mūziklos: "Velnio nuotaka" (Velna līgava)(1975 g., Girdvaiņa partija) "Ugnies medžioklė su varovais" (Uguns medības ar dzinēju) (1976 g., Rolanda partija) "Dainuojantis ir šokantis mergaitės vieversėlis" (Dziedošais un dejošais meitenes cīrulis) (1978 g., Vieversēļa partija) Bijis spēles "Paskutinis šansas" (Pēdējā iespēja) (Lietuvas Televīzijā), izklaides pārraides "Muzikinis viešbutis" (Muzikālā viesnīca) (Lietuvas Televīzijā) vadītājs, realitātes šova "Robinsoni" (TV3) režisors un vadītājs, "Džungļi" (TV3), spēles "Kas laimės milijoną?" (Kas laimēs miljonu) (TV3), muzikālās pārraides "Žvaigždžių duetai" (Zvaigžņu duets) (LNK) vadītājs. Akustinis (1978 g. LP, 1994 g. CD un MC, 2006 g., Viļņas skaņuplašu studija) Baltojo nieko dainelės (1979 g., Vilniaus plokštelių studija; 2000 g., „Čiki Piki“) Kabaretas „Tarp girnų“ (1982 g. maža plokštelė, 1984 g. LP, Viļņas skaņuplašu studija) Vytautas Kernagis Čikagoje (1985 g., Cassettes studija) Dainos teatras (Dziesmu teātris): Žvilgsnis nuo kalno (1986 g., Viļņas skaņuplašu studija) Eik savo keliu (1987 g., Viļņas skaņuplašu studija) Povo link… (1989 g., Viļņas skaņuplašu studija) Apie medžioklę (1990 g., Viļņas skaņuplašu studija) Keistumas (1991 g., „Lituanus“) Dainos teatras — Abėcėlė (1993 g., „Bomba“) Vaikai vanagai (1994 g., „Bomba“) Kabaretas „Tarp girnų“ 1979—1994 (1994 g., „Bomba“) Baltas paukštis (1998 g., Viļņas skaņuplašu studija) Teisingos dainos (2003 g., „Tigris“) Dainos teatras (2006 g.) Klasika (2007 g, 5 CD kolekcija): Akustinis Baltojo nieko dainelės Dainos teatras Teisingos dainos Neatrastas Vytautas Kernagis (2009 g., Vītauta Ķernaģa Fonds. Oriģinālie ieraksti veikti 1991 g.) 1995. gads — Muzikālā Antana Šabaņauska prēmija. 2000. gads — Bravo mūzikas apbalvojumi "Bravo" statuete. 2002. gads — Lietuvas Dižkunigaiša Ģedimina ordeņa Virsnieka krusts. 2007. gads — Lietuvas nacionālā kultūras un mākslas prēmija par populārās jaunrades profesionālismu un mākslinieciskumu. 2009. gads — atklāta skulptūra Nidā (tēlnieks Romualds Kvints). Vispārējā lietuviešu enciklopēdija, 9. nodaļa 759. lpp. www.president.lt: Apbalvoto personu datubāze Arhivēts 2009. gada 6. aprīlī, Wayback Machine vietnē.. «www.bernardinai.lt: Įteiktos nacionalinės kultūros ir meno premijos». Arhivēts no oriģināla, laiks: 2008. gada 21. martā. Skatīts: 2020. gada 18. jūnijā. Nacionālo kultūras un mākslas prēmiju laureāti Arhivēts 2009. gada 15. septembrī, Wayback Machine vietnē.. Vītauta Ķernaģa Fonds