Andrejs Istrecesku (rumāņu: Andrei Istrățescu; dzimis 1975. gada 3. decembrī) ir Rumānijas starptautiskais lielmeistars šahā (1994), no 2011. līdz 2017. gadam pārstāvēja Franciju. 1991. gadā uzvarējis Eiropas jauniešu šaha čempionātā U16 vecuma grupā. Rumānijas šaha čempionātos izcīnījis piecas medaļas: zelta (1992), divas sudraba (1994, 1996) un divas bronzas (1990, 1999). 1997. gadā piedalījies Pasaules šaha čempionātā pēc izslēgšanas sistēmas, kurā 1. kārtā uzvarējis Aleksandru Čerņinu, bet 2. kārtā zaudējis Andrejam Sokolovam. 2004. gadā Antaljā ierindojies 4. vietā Eiropas individuālajā šaha čempionātā. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Bukarestē (1994, 2000, 2001), Belgradā (1994), Hanijā (2000), Korintā (2001), Sotronā (Francija, 2001, 2003), Veikanzē (Nīderlande, 2002), Nantē (2003), Endrā un Luārā (2003, 2004), Nansī (2005), Daicizau Neckar Open (Vācija, 2012), Djepā (Francija, 2013), Dubaijā (2015). Pārstāvējis Rumānijas un Francijas komandas lielākajos komandu šaha turnīros: Pasaules šaha olimpiādēs piedalījies 7 reizes (1992-1998, 2002, 2006-2008); Eiropas komandu šaha čempionātos piedalījies 5 reizes (1992, 1999, 2005, 2009-2011); Balkānu valstu komandu šaha čempionātā piedalījies 1992. gadā. Komandu vērtējumā izcīnījis bronzas medaļu, bet individuālajā - sudraba medaļu. Par panākumiem turnīros FIDE 1992. gadā Istrecesku piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. Transfers in 2011 Transfers in 2017 «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2018. gada 4. janvārī. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2018. gada 4. janvārī. 5th European Individual Chess Championship 2004 OlimpBase :: Men's Chess Olympiads :: Andrei Istrătescu OlimpBase :: European Men's Team Chess Championship :: Andrei Istrătescu OlimpBase :: Men's Chess Balkaniads :: Andrei Istrătescu http://ratings.fide.com/title_applications.phtml?details=1&id=307165&title=GM&pb=51 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)