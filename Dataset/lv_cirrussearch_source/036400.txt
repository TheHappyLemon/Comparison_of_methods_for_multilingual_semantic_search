Emīls Sutovskis (ivritā: אמיל סוטובסקי; dzimis 1977. gada 19. septembrī Baku) ir Izraēlas starptautiskais lielmeistars šahā (1996). Pēc PSRS sabrukuma kopā ar ģimeni pārcēlies uz Izraēlu. 1995. gadā izcīnījis sudraba medaļu Eiropas junioru šaha čempionātā U20 vecuma grupā, bet 1996. gadā Medeljinā uzvarējis Pasaules junioru šaha čempionātā U20 vecuma grupā. 1997. gadā uzvarējis starptautiskajos šaha turnīros Hogevēnā (Nīderlande) un Buenosairesā. Vēlākajos gados kļuvis par daudzu starptautisko šaha turnīru uzvarētāju, tajā skaitā uzvarējis Esenē (1999), Hastingsā (2000), Milana Vidmāra memoriālā Slovēnijā (2003), Reikjavikā (2004), Gibraltārā (2005), Aeroflot Open Maskavā (2005). 2004. gadā Pamplonas starptautiskajā šaha turnīrā dalījis pirmo vietu ar Lūku Makšeinu un Migelu Iljeskasu. 2001. gadā Ohridā uzvarējis Eiropas individuālajā šaha čempionātā. 2003. gadā uzvarējis pirmajā Eiropas interneta šaha čempionātā. 2007. gadā Drēzdenē ieņēmis 2. vietu Eiropas individuālajā šaha čempionātā. 2012. gadā Baku komandas SOCAR sastāvā uzvarējis Eiropas šaha klubu kausa izcīņā. Divas reizes piedalījies Pasaules šaha čempionātos pēc izslēgšanas sistēmas: 2000. gadā Ņūdelī zaudējis 1. kārtā, bet 2001. gadā ticis līdz 3. kārtai, kurā zaudējis Vasiļam Ivančukam. 2005. gadā piedalījies Pasaules kausa izcīņā šahā, kurā 3. kārtā zaudējis Etjēnam Bakro. Pārstāvējis Izraēlas komandu lielākajos komandu šaha turnīros: Pasaules šaha olimpiādēs piedalījies 9 reizes (1996-2006, 2010-2014). Komandu vērtējumā izcīnījis bronzas (2010) medaļu. Individuālajā vērtējumā izcīnījis zelta (2010) medaļu; Eiropas komandu šaha čempionātos piedalījies 7 reizes (1997, 2001-2011). Komandu vērtējumā izcīnījis 2 sudraba (2003, 2005) medaļas. Individuālajā vērtējumā izcīnījis zelta (2003), sudraba (2005) un bronzas (2003) medaļas; Pasaules komandu šaha čempionātā piedalījies 4 reizes (2005-2011, 2015). Individuālajā vērtējumā izcīnījis sudraba (2010) medaļu. Par panākumiem turnīros FIDE 1993. gadā Sutovskim piešķīrusi starptautiskā meistara (IM), bet 1996. gadā - starptautiskā lielmeistara (GM) nosaukumu. European Championship 2001 Emil Sutovsky is European Internet Champion «EURO 2007: Tkachiev and Kosintseva win European Championship». Arhivēts no oriģināla, laiks: 2013. gada 22. janvārī. Skatīts: 2016. gada 21. novembrī. OlimpBase :: 28th European Chess Club Cup, Eilat 2012, SOCAR Baku 2000 FIDE Knockout Matches 2001-02 FIDE Knockout Matches 2005 World Cup OlimpBase :: Men's Chess Olympiads :: Emil Sutovsky OlimpBase :: European Men's Team Chess Championship :: Emil Sutovsky OlimpBase :: World Men's Team Chess Championship :: Emil Sutovsky Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)