Regresīvais nodoklis ir nodoklis, kura nodokļa likme samazinās, palielinoties vērtībai, kas apliekama ar nodokli. Vārds "regresīvais" apzīmē to, kā nodokļa likme regresē jeb samazinās no augstākas uz zemāku, tādēļ vidējā nodokļa likme pārsniedz marginālo nodokļa likmi. Regresīvs var būt gan viens atsevišķs nodoklis, gan arī visa nodokļu sistēma. Šāds nodoklis pārnes nodokļu slogu uz iedzīvotājiem ar mazāko maksātspēju. Regresīvajam nodoklim pretējais ir progresīvais nodoklis — nodoklis, kura likme pieaug, palielinoties vērtībai, kas apliekama ar nodokli. Nodokļa regresivitāti var noteikt arī sabiedrības grupu atšķirīgā tieksme pirkt labumus, kas ir aplikti ar šo nodokli. Citiem vārdiem, pat ja nodokļa likme nav regresīva, bet ar nodokli aplikto labumu vairāk pērk nabadzīgie iedzīvotāji, un viņi ir šī nodokļa galvenie maksātāji, tad šo nodokli var uzskatīt par regresīvu. Šāds nodoklis palielina nevienlīdzību. To mēdz ieviest, lai veicinātu uzņēmumu attīstību. Progresīvais nodoklis Proporcionālais nodoklis Neoliberālisms Webster (angliski) (3): decreasing in rate as the base increases (a regressive tax) Dictionary.com (angliski) (3). (of tax) decreasing proportionately with an increase in the tax base. Britannica Concise Encyclopedia (angliski) Tax levied at a rate that decreases as its base increases. Aggressively regressive Arhivēts 2014. gada 18. maijā, Wayback Machine vietnē. The Reckoning, 30.—33. lpp. (angliski) «More Regressive Tax Code Contributed To Growing Income Inequality Before Crisis: Report». Skatīts: 2016. gada 15. jūlijā.