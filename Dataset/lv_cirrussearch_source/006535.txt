Tarjeijs Bē (norvēģu: Tarjei Bø; dzimis 1988. gada 29. jūlijā Strinā, Norvēģijā) ir norvēģu biatlonists. 2010.—2011. gada Pasaules kausa sezonas kopvērtējuma uzvarētājs. Olimpiskajās spēlēs izcīnījis trīs zelta medaļas (visas stafetēs), bet Pasaules čempionātos kopā izcīnījis 11 zelta medaļas, no kurām divas ir individuālajās distancēs. Viņa brālis Juhanness Tīngnēss Bē arī ir biatlonists, daudzu titulu ieguvējs un Norvēģijas izlases dalībnieks. Ar biatlonu nodarbojas kopš 2000. gada, Norvēģijas izlases sastāvā ir kopš 2006. gada. Uzrādījis atzīstamus rezultātus Pasaules čempionātā junioriem. Startēdams 3 čempionātos, viņš vienu reizi kļuva par čempionu, 3 reizes ierindojās 2. vietā. Pasaules kausa posmos piedalās kopš 2008.—2009. gada sezonas, taču debijas sezonā startēja vienīgi pēdējā posmā Hantimansijskā, kur sprintā ieņēma 61. vietu, tādējādi neizcīnot punktus un neiekļūstot Pasaules kausa kopvērtējumā. 2009.—2010. gada sezonu aizvadīja veiksmīgāk. Viņš guva uzvaru divās sacīkstēs: Oberhofas posma sprintā un Vankūveras olimpisko spēļu stafetē. Vēl Rūpoldingas posma stafetē ieņēma 2. vietu. Kopvērtējumā ieguva 176 punktus, ierindojoties 43. vietā. Veiksmīgi iesāka 2010.—2011. gada Pasaules kausa sezonu, kļūdams par kopvērtējuma līderi. 2011. gada Pasaules čempionātā Hantimansijskā apstiprināja savu sezonas līdera pozīciju, pirmajās piecās distancēs izcīnot piecas medaļas (tostarp zeltu jauktajā stafetē, 20 km klasiskā biatlona distancē un 4 x 7,5 km stafetē), tā kļūstot par čempionātā visvairāk medaļas izcīnījušo biatlonistu starp vīriešiem. Sezonu T. Bē noslēdza ar uzvaru Pasaules kausa kopvērtējumā, kā arī ieguva mazo kristāla globusu sprintā un iedzīšanā. Jānis Celmiņš. «Jauktajā stafetē triumfē Norvēģijas biatlonisti, Latvijai 18. vieta». sportacentrs.com, 2011. gada 3. marts. Skatīts: 2011. gada 12. marts. Andrejs Siliņš. «Biatlona klasikā uzvar Bo, Piksons atkal punktos». sportacentrs.com, 2011. gada 8. marts. Skatīts: 2011. gada 12. marts. Jānis Celmiņš. «Aizraujošā stafetē triumfē Norvēģija, Latvijai 14. vieta». sportacentrs.com, 2011. gada 11. marts. Skatīts: 2011. gada 12. marts. Edmunds Novickis. «Bo 22 gadu vecumā izcīna Pasaules kausu». sportacentrs.com, 2011. gada 20. marts. Skatīts: 2011. gada 21. marts. «Bē nosargā pārsvaru un triumfē Pasaules kausa izcīņas kopvērtējumā». delfi.lv. 2011. gada 20. marts. Skatīts: 2011. gada 9. augusts. Edmunds Novickis. «Biatlona sezonas statistika, kopvērtējumi pilnā apmērā». sportacentrs.com, 2011. gada 20. marts. Skatīts: 2011. gada 21. marts. Vikikrātuvē par šo tēmu ir pieejami multivides faili. Skatīt: Tarjeijs Bē. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)