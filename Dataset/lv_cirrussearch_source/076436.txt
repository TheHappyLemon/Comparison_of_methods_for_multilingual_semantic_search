Elīna Babkina (arī Elīna Dikeulaka, dzimusi 1989. gada 24. aprīlī Rīgā) ir bijusī Latvijas basketboliste, spēlēja saspēles vadītājas pozīcijā, ilggadēja Latvijas sieviešu basketbola izlases dalībniece. Pēdējais profsionālais klubs, kuru E. Babkina pārstāvēja 2023. gadā bija Izraēlas komanda Ramlas "Eliztur", ar kuru spēlētāja kļuva par šīs valsts čempioni. Kopā ar Latvijas sieviešu izlasi ir izcīnījusi dalītu 9.—12. vietu 2008. gada Pekinas olimpiskajās spēlēs, 8. vietu 2011. gada Eiropas čempionātā un dalītu 13.—16. vietu 2013. gada Eiropas čempionātā Francijā. Savukārt ar U-20 izlasi izcīnījusi bronzas medaļas 2005. un 2009. gada Eiropas U-20 čempionātos. Latvijas izlases sastāvā E. Babkina ir aizvadījusi 124 spēles, kurās guvusi 1236 punktus. 2023. gada aprīlī E. Babkina paziņoja par profesionālā basketbola karjeras beigām. E. Babkina karjeru uzsāka VEF basketbola skolā pie treneres Anitas Jandāles, te viņa trenējās kopā ar gadu vecākiem zēniem. Taču sieviešu basketbolā viņa sāka trenēties pie Lilitas Bergvaldes Rīdzenes sporta skolā. 16 gadu vecumā E. Babkina parakstīja līgumu ar Krievijas klubu Jekaterinburgas UGMK, kas spēlēja Krievijas Superlīgā. Taču E. Babkina kluba sastāvā nespēlēja, jo pirms līguma parakstīšanas guva ceļgala traumu. No 2004. gada līdz 2008. gada aprīlim (nepabeidzot 2007.—2008. gada sezonu) viņa spēlēja Rīgas TTT sastāvā. 2006.—2007. gada sezonā viņa kļuva par Latvijas čempioni. Šī kluba sastāvā viņa 2007. gadā kļuva par Latvijas čempioni, kā arī E. Babkina tika atzīta par izslēgšanas spēļu vērtīgāko spēlētāju (MVP). Vēl 2006.—2007. gada sezonā tika startēts FIBA Eiropas kausa izcīņā, taču visās četrās grupu turnīra spēlēs tika piedzīvots zaudējums. E. Babkina Eiropas kausa izcīņā vidēji spēlē guva 5,4 punktus. 2007.—2008. gada sezonā klubs atkal piedalījās FIBA Eirolīgā, taču grupu turnīrā tika izcīnīta 5. vieta, kas neļāva kvalificēties izslēgšanas spēlēm. E. Babkina šajā turnīrā vidēji spēlē guva 3,5 punktus. 2008. gada 24. novembrī E. Babkina iekļuva satiksmes negadījumā un guva smadzeņu satricinājumu. Viņa nepabeidza 2008.—2009. gada sezonu TTT Rīga kluba sastāvā domstarpību ar kluba vadību dēļ. Vēlāk viņa pārgāja uz otru Latvijas profesionālo sieviešu basketbola klubu SK "Cēsis". Kopā ar klubu 2008.—2009. gada sezonā izcīnīja zelta medaļas Latvijas Sieviešu basketbola līgā, finālā uzvarot Rīgas TTT, kā arī tika izcīnīta sudraba medaļa Baltijas Sieviešu basketbola līgā. Vēl komanda piedalījās FIBA Eiropas kausā, kur tika līdz sešpadsmitdaļfinālam. E. Babkina Eirokausā vidēji spēlē guva 9,2 punktus. 2009.—2010. gada sezonu E. Babkina aizvadīja Francijas augstākās līgas klubā Šaleleso "Basket", kurā iepriekš bija spēlējusi Evija Āzace. Regulārajā sezonā tika ieņemta 8. vieta, tādējādi klubs kvalificējās izaicinājuma kārtas turnīram (cīņa par 5.—12. vietu). Izslēgšanas spēļu izaicinājuma kārtā klubs kvalificējās pusfinālam. Šajā sezonā klubs nepiedalījās kādā no Eiropas klubu turnīriem. 2010. gada maijā viņa parakstīja līgumu ar Polijas līgas klubu Gdiņas "Lotos". 2010.—2011. gada sezonas otrajā pusē par kluba galveno treneri strādāja tobrīdējais Latvijas sieviešu izlases galvenais treneris Jorgis Dikeulaks. 2011. gada martā E. Babkinas pārstāvētais klubs "Lotos" izcīnīja Polijas kausu, kā arī viņa tika atzīta par turnīra vērtīgāko spēlētāju. 2011. gada 8. martā piedalījās Eirolīgas Zvaigžņu spēlē, tajā viņa neguva punktus, savāca vienu atlēkušo bumbu un atdeva vienu rezultatīvu piespēli. E. Babkina kļuva par otru latviešu basketbolisti, kura piedalījusies Eirolīgas Visu zvaigžņu spēlē pēc Anetes Jēkabsones-Žogotas (viņa piedalījās 2008. un 2010. gada Visu zvaigžņu spēlēs). Polijas čempionātā viņas pārstāvētais Gdiņas "Lotos" ieguva 4. vietu. Vēl klubs startēja FIBA Eirolīgā. Tajā E. Babkina vidēji spēlē guva 13,2 punktus, atdeva 4 rezultatīvas piespēles un savāca 3,2 atlēkušās bumbas. 2011. gada 11. aprīlī Losandželosas "Sparks" E. Dikeulaku izraudzījās WNBA drafta trešajā kārtā ar kopējo 29. kārtas numuru, tādējādi viņa kļuva par trešo WNBA draftēto latviešu spēlētāju pēc Ievas Kubliņas un Zanes Tamanes, kā arī pirmo draftēto latviešu basketbolisti, kas nav spēlējusi ASV koledžu basketbolā (NCAA). 2011. gada maijā E. Babkina parakstīja līgumu ar Turcijas līgas klubu Stambulas "Fenerbahçe". 2011.—2012. gada sezonā klubā spēlē arī Zane Tamane un trenē J. Dikeulaks, kas parakstīja līgumus ar klubu 2011. gada maijā — jūnijā. 2011. gada novembra vidū E. Babkina guva labās kājas ceļgala savainojumu, 2011. gada 18. novembrī viņai tika veikta meniska operācija. 2012. gada aprīlī izcīnījusi 4. vietu FIBA Eirolīgā. Tāpat 2011.—2012. gada Turcijas čempionāta finālā viņa "Fenerbahçe" sastāvā uzvarēja "Galatasaray" ar 3—1. 2012. gada vasarā viņa pievienojās Rumānijas klubam Satumares "CSM Târgovişte". Klubs startēja Eirolīgā un Rumānijas čempionātā. Eirolīgā viņa aizvadīja astoņas spēles, kurās vidēji spēlē guva 10,1 punktu un izdarīja 3,9 rezultatīvas piespēles, esot viena no komandas līderēm šajā turnīrā. Decembrī algas samazināšanas dēļ E. Babkina nolēma mainīt klubu un 2013. gada janvārī viņa pievienojās Čehijas līgas klubam Prāgas USK. USK sastāvā viņā izcīnīja Čehijas čempiontitulu. 2020. gadā pārstāvēja Turcijas līgas klubu Adanaspor Basketbol, un bija plānots, ka 2020. gada vasarā E. Babkina debitēs WNBA, pārstāvot komandu Atlantas "Dream". Pavasarī spēlētāja pievienojās WNBA komandai un devās uz ASV gatavoties sezonai, tomēr 23. maijā "Dream" E. Babkinu izslēdza no komandas sastāva. Jūlijā E. Babkina noslēdza līgumu ar Krievijas klubu Orenburgas "Nadežda", kurā jau bija spēlējusi dažas sezonas iepriekš. Pēc tam spēlējusi Turcijas un Izraēlas klubos, savā pēdējā sezonā pārstāvēja Izraēlas komandu Ramlas "Eliztur", ar kuru uzvarēja valsts čempionātā. 2023. gada aprīlī E. Babkina paziņoja par profesionālā basketbola karjeras beigām, tādējādi nespēlējot arī 2023. gada Eiropas čempionātā, kurā vietu Latvijas izlase bija izcīnījusi. E. Babkina ir pārstāvējusi visu triju vecumu jaunatnes izlases (U-16, U-18, U-20). U-16 izlasi viņa pārstāvēja 2003. gada Eiropas čempionāta izaicinājuma kārtā (9,8 gūti punkti vidēji spēlē), 2004. gada Eiropas čempionāta B divīzijas turnīrā (vidēji spēlē gūti 21,9 punkti, 4,9 atlēkušās bumbas un 3,6 rezultatīvas piespēles) un 2005. gada Eiropas čempionātā B divīzijā (vidēji spēlē 18 punkti — labākais rādītājs visā turnīrā). 2005. gada Eiropas U-16 čempionāta B divīzijā viņa kļuva par visa turnīra rezultatīvāko basketbolisti. U-18 izlases sastāvā spēlējusi 2004. gada Eiropas čempionāta izaicinājuma kārtā (vidēji spēlē 12 punkti). U-20 izlases sastāvā guvusi lielākos panākumus. E. Babkina jau 16 gadu vecumā tika iekļauta Latvijas U-20 izlases sastāvā startam 2005. gada Eiropas U-20 čempionātā. Tajā tika izcīnīta bronzas medaļa, kas bija pirmā Latvijas basketbola izlašu medaļa Eiropas čempionātos atjaunotās Latvijas sastāvā (starp abiem pasaules kariem Latvijas basketbola izlase izcīnīja zelta un sudraba medaļu Eiropas čempionātā). E. Babkina turnīrā vidēji spēlē guva 10,4 punktus, savāca 3,5 atlēkušās bumbas un atdeva 1,6 rezultatīvas piespēles, bija Latvijas izlases otra rezultatīvākā spēlētāja. Viņa tika iekļauta startam U-20 izlases sastāvā arī 2009. gada čempionātā. Arī tajā tika izcīnīta bronzas medaļa, pati E. Babkina bija turnīra rezultatīvākā spēlētāja ar vidēji spēlē gūtiem 21,8 punktiem (vēl viņa vidēji spēlē atdeva 5,1 rezultatīvu piespēli un savāca 2,9 atlēkušās bumbas), tāpat viņa tika iekļauta visa turnīra simboliskajā izlasē. Latvijas pieaugušo izlases sastāvā debitējusi 2007. gada 19. augustā. Taču oficiālos FIBA turnīros viņa spēlē kopš 2008. gada. Tajā E. Babkina izlases sastāvā startēja 2008. gada Pekinas olimpisko spēļu kvalifikācijas turnīrā, FIBA Dimanta bumbas turnīrā un 2008. gada Pekinas olimpiskajās spēlēs. Olimpisko spēļu kvalifikācijas turnīrā Latvija, pateicoties uzvarai pār Angolu, kvalificējās Pekinas olimpiskajām spēlēm. E. Babkina vidēji spēlē guva 7 punktus, kā arī vienu reizi rezultatīvi piespēlēja komandas biedrenēm. FIBA Dinamta Bumbas turnīrā, kas norisinājās īsi pirms Pekinas olimpiskajām spēlēm, viņa vidēji spēlē guva tikai 3 punktus. Olimpisko spēļu turnīrā E. Babkina piedalījās divās spēlēs, kurās kopā guva trīs punktus. 2008. gada olimpiskajās spēlēs viņa bija jaunākā Latvijas basketbola delegācijas pārstāve. E. Babkina tika iekļauta startam 2011. gada Eiropas čempionātā. Latvijas izlase turnīrā ieņēma 8. vietu, kopumā guva 3 uzvaras un piedzīvoja 6 zaudējumus. E. Babkina bija viena no izlases līderēm. Grupu turnīra otrajā spēlē pret Francijas izlasi E. Babkina guva 26 punktus, kas bija viens no Latvijas izlases labākajiem sasniegumiem Eiropas čempionātu finālturnīros gūtajos punktus vienai spēlētājai; rekords pieder Anetei Jēkabsonei-Žogotai, kas 2005. gada Eiropas čempionāta pusfinālā par 5.—8. vietu guva 30 punktus pret Turcijas valstsvienību. E. Babkina vidēji spēlē guva 14,4 punktus (3. labākais rādītājs turnīrā un labākais rādītājs Latvijas izlasē), atdeva 4,2 rezultatīvas piespēles (labākais rādītājs turnīrā), tāpat viņa bija turnīrā visvairāk kļūdu pieļāvusī spēlētāja. 2012. gada aprīlī viņa paziņoja par nespēlēšanu izlasē 2012. gada vasarā. 2019. gada Eiropas čempionātā Rīgā, uzvarētajā spēlē pret Ukrainu E. Dikeulaka iemeta 33 punktus, kas ir viena visu laiku rezultatīvākajām spēlēm starp Latvijas izlases spēlētājām oficiālās sacensībās. 2021. gada novembrī spēlē pret Zviedrijas izlasi E. Babkina iedeva 12 rezultatīvas piespēles, atkārtojot izlases rekordu. E. Babkina dzimusi 1989. gada 24. aprīlī Rīgā. Viņas tēvs jaunībā spēlējis basketbolu. Absolvējusi Rīgas Juglas vidusskolu. E. Babkinai patīk boulings un ceļošana. 2011. gada Eiropas čempionāta laikā un pēc tam "dzeltenajos" medijos parādījās informācija, ka sportiste čempionāta laikā ir bijusi tuvās attiecībās ar izlases treneri grieķi Jorgi Dikeulaku. Turpmākajās sezonās sportiste ir spēlējusi trīs J. Dikeulaka trenētajās klubu komandās, arī 2012. gada vasarā pievienojās viņa vadītajai Rumānijas komandai Satumares "CSM Târgovişte". Pāris apprecējās 2017. gada jūlijā. 2020. gadā spēlētāja nomainījusi uzvārdu uz iepriekšējo. Klubi 2007: Latvijas čempione Rīgas TTT sastāvā, izslēgšanas spēļu vērtīgākā spēlētāja. 2008: dalība Eirolīgā Rīgas TTT sastāvā. 2009: dalība Eiropas kausa izcīņā ar klubu SK Cēsis. 2009: Latvijas čempione un Baltijas vicečempione SK Cēsis sastāvā. 2011: Polijas kausa ieguvēja Gdiņas "Lotos" sastāvā. 2011: dalība Eirolīgā Gdiņas "Lotos" sastāvā. 2011: 4. vieta Polijas čempionātā Gdiņas "Lotos" sastāvā. 2012: 4. vieta Eirolīgā Stambulas "Fenerbahçe" sastāvā. 2012: Turcijas čempione Stambulas "Fenerbahçe" sastāvā. 2013: Čehijas čempione Prāgas USK sastāvā. Izlase 2005: 3. vieta Eiropas U-20 čempionātā Čehijā. 2008: uzvara 2008. gada Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās spēlēs kopā ar Latvijas sieviešu izlasi Pekinā, Ķīnā. 2009: 3. vieta Eiropas U-20 čempionātā Polijā. 2011: 8. vieta Eiropas čempionātā Polijā. 2013: dalīta 13.—16. vieta Eiropas čempionātā Francijā. Individuāli 2009: Eiropas U-20 čempionāta simboliskās izlases dalībniece un turnīra rezultatīvākā spēlētāja (21,8 punkti). 2009: otrā vieta fanu balsojumā par 2009. gada labāko jauno Eiropas basketbolisti, sestā vieta ekspertu vērtējumā. 2011: Polijas kausa izcīņas vērtīgākā spēlētāja. Freimanis, Jānis (2019. gada jūlijs). "Intervija ar Elīnu Babkinu". Sporta Avīze. Caballero.lv, basketlv. «Paldies Elīnai Babkinai, Aijai Brumermanei-Klakockai un Aijai Putniņai-Jurjānei». LatvijaS (latviešu), 2023-08-14. Skatīts: 2023-08-15. «FIBA Europe.com profils». FIBA Europe.com. Skatīts: 2011. gada 12. martā. (angliski) Āzens, Dainis (2009. gada 28. jūlijā). "Elīnas Babkinas basketbola karjeras šūpoles". Sporta Avīze (Rīga: SIA "Mediju nams") 29 (704): 13.—16. lpp. ISSN 1691-0451. Andrejs Siliņš. «TTT dod iespēju Babkinai». sportacentrs.com, 2008. gada 14. aprīlī. Skatīts: 2011. gada 12. martā. Jānis Celmiņš. «Elīnai Babkinai smadzeņu satricinājums». sportacentrs.com, 2008. gada 25. novembrī. Skatīts: 2011. gada 12. martā. Edgars Bērziņš. «Babkina spēlēs Cēsīs». sportacentrs.com, 2008. gada 23. septembrī. Skatīts: 2011. gada 12. martā. Jānis Mākulēns. «Cēsis – 2009. gada Latvijas čempiones!». sportacentrs.com, 2009. gada 10. aprīlī. Skatīts: 2011. gada 2. jūlijā. Andrejs Siliņš. «"Cēsis" sezonu noslēdz ar Baltijas sudrabu». sportacentrs.com, 2009. gada 19. aprīlī. Skatīts: 2011. gada 2. jūlijā. Kristaps Zālītis. «"Cēsis" zaudē arī Atēnās». sportacentrs.com, 2008. gada 18. decembrī. Skatīts: 2011. gada 2. jūlijā. Andrejs Siliņš. «Babkina spēlēs Francijā». sportacentrs.com, 2009. gada 19. jūnijā. Skatīts: 2011. gada 12. martā. Kreipāns, Anatolijs (2009. gada 15. oktobrī). "Elīna Babkina: «Es ļoti daudz iemācīšos.»". Sporta Avīze (Rīga: SIA "Mediju nams") 40 (715): 20.—21. lpp. ISSN 1691-0451. Māris Noviks. «Elīna Babkina pievienojas Polijas čempionēm». sportacentrs.com, 2010. gada 13. maijā. Skatīts: 2011. gada 12. martā. Māris Noviks. «Dikeoulakos trenēs Babkinas pārstāvēto klubu». sportacentrs.com, 2011. gada 2. janvārī. Skatīts: 2011. gada 25. jūnijā. Māris Noviks. «Elīna Babkina - Polijas kausa ieguvēja un MVP». sportacentrs.com, 2011. gada 6. martā. Skatīts: 2011. gada 12. martā. Māris Noviks. «Elīna Babkina pirmo reizi starp Eirolīgas zvaigznēm (+foto)». sportacentrs.com, 2011. gada 8. martā. Skatīts: 2011. gada 12. martā. Āzens, Dainis (2011. gada 8. martā). "«Visu zvaigžņu spēles» dalībniecei Elīnai Babkinai Polijā patīk". Sporta Avīze (Rīga: SIA "Mediju nams") 10 (785): 30.—35. lpp. ISSN 1691-0451. Māris Noviks. «Babkina un Dikeoulakos noslēdz sezonu, Jēkabsone-Žogota tuvojas Turcijas zeltam (+foto)». sportacentrs.com, 2011. gada 15. maijā. Skatīts: 2011. gada 25. jūnijā. Māris Noviks. «"Los Angeles Sparks" draftā izvēlas Elīnu Babkinu». sportacentrs.com, 2011. gada 12. aprīlī. Skatīts: 2011. gada 25. jūnijā. «Babkina - trešā latviete, kura izvēlēta WNBA draftā». diena.lv. Skatīts: 2011. gada 25. jūnijā. «Elīna Babkina noslēgusi līgumu ar "Fenerbahce"». basket.lv. Arhivēts no oriģināla, laiks: 2011. gada 13. maijā. Skatīts: 2011. gada 25. jūnijā. Māris Noviks. «Zane Tamane apstiprina pāreju uz "Fenerbahce"». sportacentrs.com, 2011. gada 11. maijā. Skatīts: 2011. gada 2. jūlijā. Māris Noviks. «Dikeoulakos panāk vienošanos ar "Fenerbahce"». sportacentrs.com, 2011. gada 6. maijā. Skatīts: 2011. gada 2. jūlijā. Māris Noviks. «Elīna Babkina atsāks trenēties pēc sešām nedēļām». sportacentrs.com, 2011. gada 18. novembrī. Skatīts: 2011. gada 18. novembrī. LETA. «Babkina pēc meniska operācijas nevarēs spēlēt sešas nedēļas». delfi.lv, 2011. gada 18. novembrī. Skatīts: 2011. gada 18. novembrī. «"Ros Casares" triumfē Eirolīgā, Tamane un Babkina izcīna ceturto vietu». Sportacentrs.com. 2012. gada 1. aprīlī. Skatīts: 2012. gada 1. aprīlī. «Zane Tamane un Elīna Babkina - Turcijas čempiones!». Sportacentrs.com. 2012. gada 19. aprīlī. Skatīts: 2012. gada 19. aprīlī. «Elīnai Babkinai divu gadu līgums ar Eirolīgas klubu "Targovište"». Sportacentrs.com. Skatīts: 2012. gada 10. jūlijā. «Babkina pamet finanšu problēmu mocīto Rumānijas komandu Tirgovištes Municipal». Diena.lv. Skatīts: 2013. gada 4. janvārī. «Elīna Babkina pievienojas Čehijas čempionēm "USK Praha"». Sportacentrs.com. Skatīts: 2013. gada 4. janvārī. «Elīna Babkina - Čehijas čempione». Sportacentrs.com. Skatīts: 2013. gada 3. maijā. Basketboliste Babkina: Spēlēšana WNBA nav jautājums par naudu LSM «124 spēles valstsvienībā: Elīna Babkina paziņo par karjeras beigām». Sportacentrs.com (latviešu). 2023-05-01. Skatīts: 2023-05-08. «European Championship for Cadettes » 2003 » Challenge Round». FIBA Europe. Skatīts: 2011. gada 2. jūlijā. «European Championship for Women U16 » 2004 » DIVISION B». FIBA Europe. Skatīts: 2011. gada 2. jūlijā. «European Championship for Women U16 » 2004 » DIVISION B » Players - Statistical Leaders». FIBA Europe. Skatīts: 2011. gada 8. jūlijā. «U16 European Championship Women » 2005 » DIVISION B». FIBA Europe. Skatīts: 2011. gada 2. jūlijā. «European Championship for Women U18 » 2004 » Challenge Round». FIBA Europe. Skatīts: 2011. gada 2. jūlijā. «Latvia Capture Bronze In Brno». FIBA Europe. 2005. gada 10. jūlijā. Skatīts: 2011. gada 2. jūlijā. «U20 European Championship Women » 2005 » DIVISION A». FIBA Europe. Skatīts: 2011. gada 2. jūlijā. Keisels, Guntis (2011. gada 17. jūnijā). "Elīna — uz lielās Eiropas sliekšņa". Sports (Rīga) 11/12 (236/237): 17.—19. lpp. Arhivēts no oriģināla 2011. gada 11. septembrī. Atjaunināts: 2011. gada 8. jūlijā. «Surkusa Buzzer Beater Earns Latvia Bronze». FIBA Europe. 2009. gada 19. jūlijā. Skatīts: 2011. gada 2. jūlijā. «U20 European Championship Women » 2009 » DIVISION A». FIBA Europe. Skatīts: 2011. gada 2. jūlijā. «Torrens Voted MVP». FIBA Europe. 2009. gada 19. jūlijā. Skatīts: 2011. gada 2. jūlijā. "Latvijas izlases basketbolistes". Sporta Avīze (Rīga: SIA "Mediju nams") 24 (799): 22.—23. lpp. 2011. gada 14. jūnijā. ISSN 1691-0451. Jānis Pārums. «Izlieto sasmelt neizdevās». sportacentrs.com. Skatīts: 2008. gada 17. augustā. Kalvis Bormanis. «Dāmu basketbola izlase brauks uz Pekinu». tvnet.lv, 2008. gada 13. jūnijā. Skatīts: 2011. gada 1. jūlijā. «Latvijas basketbolistes brauc uz Pekinas Olimpiādi (papildināts 20:00)». delfi.lv. 2008. gada 13. jūnijā. Skatīts: 2011. gada 1. jūlijā. «Elina Babkina». FIBA. Skatīts: 2011. gada 5. jūlijā. «Latvijas basketbolistes Dimanta bumbas turnīrā iegūst 4. vietu». delfi.lv. 2008. gada 5. augustā. Skatīts: 2011. gada 5. jūlijā. «Elina Babkina». FIBA. Skatīts: 2011. gada 5. jūlijā. «Elina Babkina». FIBA. Skatīts: 2011. gada 5. jūlijā. «Latvia Basketball at the 2008 Beijing Summer Games». Sports-Reference. Arhivēts no oriģināla, laiks: 2011. gada 20. jūlijā. Skatīts: 2011. gada 10. septembrī. Arhivēts 2011. gada 20. jūlijā, Wayback Machine vietnē. «Dikeoulakoss nosaucis Latvijas izlases sastāvu EČ». tvnet.lv. Skatīts: 2011. gada 1. jūlijā. «Dikeoulakoss nosaucis sastāvu Eiropas čempionāta finālturnīram». basket.lv. Skatīts: 2011. gada 1. jūlijā.[novecojusi saite] «Latvijas basketbolistes paliek astotās Eiropā». delfi.lv. 2011. gada 2. jūlijā. Skatīts: 2011. gada 5. jūlijā. Jānis Pārums. «Latvijas basketbolistes astotās Eiropā». sportacentrs.com, 2011. gada 2. jūlijā. Skatīts: 2011. gada 5. jūlijā. «Latvijas basketbolistes spraigā cīņā uzvar Eiropas čempiones francūzietes». delfi.lv. 2011. gada 19. jūnijā. Skatīts: 2011. gada 2. jūlijā. Keisels, Guntis (2011. gada 17. jūnijā). "Eiropas basketbola ballīte: princeses un pelnrušķītes". Sports (Rīga) 11/12 (236/237): 12.—16. lpp. Arhivēts no oriģināla 2011. gada 26. jūnijā. Atjaunināts: 2011. gada 8. jūlijā. «Anete Jekabsone». FIBA Europe. Skatīts: 2011. gada 8. jūlijā. «Elina Babkina». FIBA Europe. Arhivēts no oriģināla, laiks: 2011. gada 23. jūnijā. Skatīts: 2011. gada 5. jūlijā. «Tamane - labākā atlēkušajās bumbās; Babkina - trešā rezultatīvākā». apollo.lv. 2011. gada 4. jūlijā. Arhivēts no oriģināla, laiks: 2011. gada 7. jūlijā. Skatīts: 2011. gada 5. jūlijā. «Babkina Latvijas valstsvienībā šogad nespēlēs». Delfi.lv. 2012. gada 24. aprīlī. Skatīts: 2012. gada 24. aprīlī. Māris Noviks. «Babkina: "Šogad izlasei palīdzēt nevarēšu"». Sportacentrs.com, 2012. gada 24. aprīlī. Skatīts: 2012. gada 24. aprīlī. Jānis Bendziks. «Šteinberga un Babkina sasniedz rekordus, Latvija droši pieveic Zviedriju». Strauss, Ēriks (2008. gada 5. augustā). "Basketbolistes bez telefoniem". Sporta Avīze (Rīga: SIA "Mediju nams") 30 (655): 16.—17. lpp. ISSN 1691-0451. «Pekina 2008 profils». pekina.lv. Skatīts: 2011. gada 25. jūnijā.[novecojusi saite] Sieviešu basketbola izlases trenerim ļoooti patīk Elīna Babkina Kasjauns.lv Kārtējais seksa skandāls basketbolā — treneris "publiski" guļ ar spēlētāju Arhivēts 2011. gada 13. novembrī, Wayback Machine vietnē. Puaro.lv Babkina pievienojusies Dikeulaka trenētajai "Targoviste" komandai Kasjauns.lv «Elīna Babkina apprecējusies ar treneri Dikeulaku». delfi.lv. Skatīts: 2017. gada 23. jūlijā. Krīze laulībā? Latvijas labākā basketboliste atkal kļuvusi par Babkinu jauns.lv «Torrens Named Young Women's Player Of The Year». FIBA Europe. 2010. gada 8. februārī. Skatīts: 2010. gada 9. februārī. (angliski) Māris Noviks. «Torrensa — 2009. gada labākā jaunā basketboliste Eiropā (papildināts)». sportacentrs.com, 2010. gada 8. februārī. Skatīts: 2010. gada 9. februārī. Māris Noviks. «Elīna Babkina: "Domāju, ka viss būs kārtībā"». sportacentrs.com, 2010. gada 7. aprīlī. Skatīts: 2010. gada 13. aprīlī. Andrejs Siliņš. «Elīna Babkina: "Viss, kas notiek, notiek uz labu"». sportacentrs.com, 2007. gada 21. maijā. Skatīts: 2010. gada 13. aprīlī. Olympedia profils (angliski) LOK profils Basketball Reference WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski)