Oto Lācis vai Otto Lācis (krievu: Отто Рудольфович Лацис; 1934–2005) bija latviešu izcelsmes PSRS un Krievijas Federācijas žurnālists un disidents. Dzimis 1934. gada 22. jūnijā Maskavā latviešu boļševika un Spānijas pilsoņu kara dalībnieka Rūdolfa Lāča un viņa sievas Esteres, dzimušas Vulfsones, ģimenē. Pēc Otrā pasaules kara beigām kopā ar vecākiem ieradās Rīgā, mācījās Rīgas 22. vidusskolā. Studēja Maskavas Valsts Universitātes Ekonomikas fakultātē, ko beidza 1956. gadā, strādāja Sahalīnas laikrakstā, vēlāk "Экономическая Газета" (1960—1964), iestājās par politiskās cenzūras mīkstināšanu. Pēc "Hruščova atkušņa" beigām strādāja PSRS centrālajā laikrakstā "Izvestija" (1964—1971) un Prāgas avīzē "Miera un sociālisma problēmas" (Проблемы мира и социализма, 1971—1975). 1975. gadā atbrīvots no darba laikrakstos par nelegālas grāmatas par Staļinu rakstīšanu, strādāja Maskavas Ekonomikas institūtā (Институт экономики мировой системы социализма АН СССР, 1975—1986). Gorbačova pārbūves kustības laikā bija viens no žurnāla "Коммунист" vadītājiem (1987—1991) un PSKP Centrālās komitejas loceklis. 1988. gada 1.-2. jūnijā uzstājās Latvijas PSR Rakstnieku savienības un citu radošo savienību plēnumā Rīgā. Vēlāk strādāja laikrakstā "Izvestija", bija prezidenta Jeļcina konsultatīvās padomes loceklis (1993—1996). Pēc 1997. gada, pēc konflikta ar "izvestija" vadību, vadīja laikrakstus Новые Известия, Русский курьер (no 2003), Московские новости (no 2005). Pēc prezidenta Putina nākšanas pie varas 2000. gadā krievu uzņēmējs Boriss Berezovskis paziņoja, ka nodod savas televīzijas kanāla ORT akcijas žurnālistiem, tostarp Oto Lācim. 2003. gada septembrī viņš izdzīvoja pēc uzbrukuma savas mājas kāpņu telpā. Miris 2005. gada 3. novembrī pēc autokatastrofas tā paša gada 10. septembrī, kad mīklainos apstākļos viņa vadītajā automašīnā lielā ātrumā no sānu ceļa ietriecās apvidus mašīna. Объединения в странах СЭВ. — М.: Наука, 1978. — 176 с., 2 300 экз. Экономическая централизация и централизм управления: Проблемы взаимосвязи. — М.: Наука, 1987. Трансформация гуманитарного образования в России. — М., 1995. Солнце в доме. — М.: Советская Россия, 1982. Искусство сложения. — М.: Советский писатель, 1984. — 336 с. Выйти из квадрата. — М.: Политиздат, 1989. — 416 с. Перелом. — М.: Политиздат, 1990. — 400 с. Что с нами было? Что с нами будет? — М.: Евразия, 1995. Тщательно спланированное самоубийство. — 2001. Oto Lācis. Atvadas no Latvijas kompartijas. «Izvestija» 1990. gada 19. aprīlī Miris žurnālists Oto Lācis diena.lv, 2005. gada 4. novembrī ОСОБОЕ МНЕНИЕ intervija radistacijai «Эхо Москвы» 2005. gada 10. jūnijā Kopīgi domāt, kopīgi rīkoties Arhivēts 2018. gada 11. oktobrī, Wayback Machine vietnē. "Padomju Jaunatne" Nr. 112, 1988. gada 10. jūnijā, Putinu iepriecina Berezovska rīcība BNS 2000. gada 9. septembrī Otto Lacis. Journalist at the hub of Gorbachev's economic reforms Kate Clark, theguardian.com, 24 November 2005