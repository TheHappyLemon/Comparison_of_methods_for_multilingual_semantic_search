Autbrīdings ir tādu vienas sugas īpatņu krustošana, kuriem iepriekšējās 4—6 paaudzēs nav kopīgu senču. Visbiežāk šajā gadījumā vecāku formas ir cēlušās no ģenētiski dažādām populācijām. Ar neradniecisko krustošanu var kombinēt dažādu īpatņu vērtīgās pazīmes, lai radītu jaunas augu vai dzīvnieku šķirnes. Krustojot neradnieciskus īpatņus, kaitīgās recesīvās mutācijas no homozigotiskā stāvokļa pāriet heterozigotiskā stāvoklī, tādējādi parasti paaugstinot hibrīdu dzīvotspēju un produktivitāti, kā arī noturību pret ārējiem apstākļiem. Gregors Mendelis lietoja autbrīdingu savos eksperimentos ar augiem, lai izpētītu iedzimtības sakarības. Experiments in Plant Hybridization (1865) by Gregor Mendel (angliski)