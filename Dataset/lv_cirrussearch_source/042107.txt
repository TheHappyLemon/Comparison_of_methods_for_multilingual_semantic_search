Princis Mehmeds(1521—1543) bija Osmaņu Impērijas princis, Suleimana Lieliskā un sultānes Hirremas dēls. Viņs kļuva par Manisas pārvaldnieku pēc tam, kad viņa brālis princis Mustafa, tika aizsūtīts uz Amasju. Princis Mehmeds dzimis 1522. gada 31. oktobrī Vecajā pilī, Suleimana karagājiena laikā uz Rodu. Viņa dzimšana tika svinēta nometnē ar upuriem un dāvanu izdalīšanu. Mehmeda dzimšana iezīmēja Hirremas statusa un varas palielināšanos harēmā. Vēsturnieki saka, ka viņam kopš bērnības bijušas tuvas attiecības ar savu brāli Princi Mustafu un ka Mehmeds uzskatīja brāli par savu elku. 1530. gada 27. jūnijā notika Mehmeda un viņa brāļu- Prinča Mustafas un Prinča Selima- apgraizīšanas ceremonija. 1534. gada februārī Mustafa tika iecelts par Manisas gubernatoru. Savukārt Mehmeds palika galvaspilsētā un 1537. gadā pievienojās savam tēvam kampaņā uz Korfu. 1541. gadā viņš un viņa jaunākie brāļi- Princis Selims un Princis Bajezīds- pavadīja tēvu viņa kampaņā uz Budu. Suleimans deva priekšroku Hirremas dēlam un iecēla Mehmedu, savu otro un vismīļāko dēlu, par savu mantinieku pretrunā ar tradīciju. Drīz pēc atgriešanās no Korfas 1542. gada oktobrī Suleimans Hirremsa ietekmē iecēla viņu par Manisas gubernatoru. Viņš arī iecēla Selimu par Karamanas gubernatoru. Princis Mustafa tika nosūtīts uz Amasju 1541. gada 16. jūnijā. Mehmeds oficiāli sāka gubernatora pienākumus drīz pēc ierašanās Manisā 1542. gada 12. novembrī. Tomēr viņa māte viņu nepavadīja uz provinces amatu. Manisas reģistrā norādīts, ka viņa tomēr 1543. gadā apciemoja Mehmedu. Tajā pašā gadā viņa apciemoja arī savu jaunāko dēlu princi Selimu, kurš tika iecelts par Karamanas gubernatoru. Viņa vienīgais bērns- Sultāne Humašaha- dzimusi Manisā. Humašaha apprecējās trīs reizes, un viņai bija daudz pēcnācēju. Viņa nomira brālēna Murada III laikā un tika apglabāta blakus tēvam Troņmantnieka mošejas mauzolejā. Evlija Čelebi Mehmedu raksturo kā "princi ar izsmalcinātākām īpašībām nekā pat Mustafa. Viņam bija caurdurošs intelekts un smalks spriedums. Suleimans bija iecerējis, ka viņš būs viņa pēctecis, bet cilvēks ierosina un Dievs rīkojas". Trešdienā, 1543. gada 31. oktobrī, Manisā saslima Princis Mehmeds. Viņš nomira neilgi pēc tam, trešdienas, 7. novembra, naktī, iespējams, no bakām. Pastāv arī versija, ka viņu nonāvēja prinča Mustafas māte Mahidevrana, lai iznīcinātu sava dēla konkurentu. Nākamajā dienā pēc Mehmeda nāves Lala Pašā un Defterdars Ibrahims Čelebi aizveda viņa ķermeni uz Stambulu. Pēc viņa nāves jaunākais brālis Selims viņu aizstāja kā Manisas gubernatoru. Pēc Mehmeda nāves Suleimans lika slavenajam impērijas arhitektam Mimaram Sinanam Stambulā uzbūvēt Troņmantnieka mošeju, lai pieminētu Mehmedu. Mošeja atradās Stambulā, kas bija neparasti, jo tikai sultāni tika apglabāti galvaspilsētā, bet prinči-Bursā. Suleimans savam dēlam Mehmedam arī veltīja poēmu un noslēdza dzejoli ar rindu "Visizcilākais no prinčiem, mans sultāns Mehmeds". Tas, ka viņš nosauca dēlu par sultānu, liecina par to, cik ļoti viņš Mehmedu mīlēja.