Elmans Rodžerss Sērviss (angļu: Elman Rogers Service; 1915. gada 18. maijs — 1996. gada 14. novembris) bija amerikāņu kultūras antropologs. E. Sērviss piedzima 1915. gada 18. maijā Mičiganas štatā. Bakalaura grādu viņš ieguva 1941. g. Mičiganas Universitātē, bet doktora grādu 1951. g. Kolumbijas Universitātē. No 1953. līdz 1963. gadam viņš bija Mičiganas Universitātes pasniedzējs. Pēc tam viņš pārcēlās uz Santa Barbaru, kur turpināja pasniedzēja darbu. Otrā pasaules kara laikā viņš cīnījās ASV armijā, pirms tam cīnījās pret fašismu Spānijā. Sērviss nomira 1996. gada 14. novembrī, Santa Barbarā, Kalifornijā E. Sērviss pētīja galvenokārt Latīņamerikas indiāņu etnoloģiju, kultūras evolūciju, etnoloģijas teoriju un metodes. E. Sērviss tiek uzskatīts par neo-evolucionisma pārstāvi antropoloģijā - tāpat kā Lezlijs Vaits un Džulians Stjuarts (pie Stjuarta Sērviss savulaik studēja). Galvenā teorija, ko izstrādāja E. Sērviss, bija sabiedrības sociālās attīstības modelis (1962. gads), kurā izdalīja četras stadijas: grupa, cilts, vadonības sabiedrība un valsts. Tobati: Paraguayan Town, 1954 (Tobati: Paragvajiešu pilsēta) A Profile of Primitive Culture, 1958 (Primitīvās kultūras profils) Evolution and Culture, 1960 (Evolūcija un kultūra) Primitive Social Organization, 1962 (Primitāvā siciāla organizācija) Profiles in Ethnology, 1963 (Etnoloģijas profili) The Hunters, 1966 (Mednieki) Cultural Evolutionism, 1971 (Kultūras evolucionisms) Origins of the State and Civilization, 1975 (Valsts un civilizācijas saknes) A Century of Controversy, 1985 (Strīdu gadsimts)