Eriks ten Hags (nīderlandiešu: Erik ten Hag; dzimis 1970. gada 2. februārī) ir nīderlandiešu futbola treneris un bijušais futbolists. Spēlētāja karjeras laikā pārstāvējis tikai Nīderlandes klubus, spēlējis centra aizsarga pozīcijā. Pašlaik ir Anglijas Premjerlīgas kluba Manchester United galvenais treneris. Spēlētāja karjeru uzsāka klubā Twente. Vēlāk pārstāvēja arī De Graafschap, RKC Waalwijk un Utrecht komandas. 1991. gadā ar De Graafschap uzvarēja Nīderlandes otrajā spēcīgākajā līgā Eerste Divisie. Karjeru noslēdza 2002. gadā savā pirmajā klubā Twente. 2000.—2001. gada sezonā Twente sastāvā kļuva par Nīderlandes kausa ieguvēju. Trenera karjeru sāka 2006. gadā kā Twente trenera asistents. No 2009. līdz 2012. gadam viņš strādāja par PSV Eindhoven trenera asistentu. Galvenā trenera amatā pirmoreiz tika iecelts 2012. gadā Eerste Divisie klubā Go Ahead Eagles. No 2013. līdz 2015. gadam bija Minhenes "Bayern" dublieru komandas treneris. 2014. gadā viņa vadībā komanda uzvarēja Bavārijas reģionālajā līgā. 2015. gada vasarā kļuva par FC Utrecht galveno treneri, vienlaikus uzņemoties arī sporta direktora pienākumus. Jau pirmajā sezonā ar Utrecht izcīnīja piekto vietu Eredivisie, bet nākamajā sezonā uzlaboja pozīciju, sasniedzot 4. vietu. 2017. gada 21. decembrī tika apstiprināts par Amsterdamas "Ajax" galveno treneri. Viņa vadībā 2018.—2019. gada UEFA Čempionu līgas sezonā komanda aizkļuva līdz pusfinālam, kur tikai pēc izbraukumā gūto vārtu skaita piekāpās Tottenham Hotspur. Izslēgšanas spēlēs tika uzvarēti tādi klubi kā Madrides "Real" un Turīnas "Juventus". Viņš trīs reizes komandu aizveda līdz Nīderlandes čempiontitulam, uzvarot Eredivisie 2019., 2021. un 2022. gadā. 2019.—2020. gada sezona netika pabeigta COVID-19 pandēmijas dēļ, un tituls tajā netika piešķirts, bet arī tās pārtraukšanas brīdī Ajax bija līgas vadībā. Ten Haga vadībā Ajax divas reizes uzvarēja arī Nīderlandes kausa izcīņā. 2022. gada 21. aprīlī tika apstiprināts par Anglijas Premjerlīgas kluba Manchester United galveno treneri, sākot ar 2022.—2023. gada sezonu. De Graafschap Eerste Divisie: 1990–91 Twente Nīderlandes kauss: 2000–01 Bayern Munich II Bavārijas reģionālā līga: 2013–14 Ajax Eredivisie: 2018–19, 2020–21, 2021–22 Nīderlandes kauss: 2018–19, 2020–21 Johana Kruifa kauss: 2019 Manchester United Anglijas Līgas kauss: 2022–23 Individuālie sasniegumi Rinusa Mihelsa balva: 2015–16, 2018–19, 2020–21 «Official statement: Erik ten Hag». manutd.com (angļu). 2022. gada 21. aprīlis. Skatīts: 2022. gada 4. augustā. https://www.bbc.com/sport/live/football/64691864 «Ten Hag wins Rinus Michels Award». ajax.nl (angļu). 2021. gada 10. augusts. Skatīts: 2022. gada 4. augustā. Vikikrātuvē par šo tēmu ir pieejami multivides faili. Skatīt: Eriks ten Hags. Munzüger Sport profils (vāciski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)