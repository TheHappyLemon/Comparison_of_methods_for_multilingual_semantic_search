Palma (spāņu: Palma, izrunā: [ˈpalma]), agrāk oficiāli Palma de Maļorka (Palma de Mallorca), ir pilsēta Spānijā, Baleāru Salu administratīvais centrs. Pilsēta atrodas Maļorkas salā, Vidusjūras rietumos. 2010. gadā Palmā dzīvoja 405 tūkstoši iedzīvotāju, un pēc šī rādītāja tā ir astotā lielākā pilsēta Spānijā. Maz ir zināms par Palmu pirms 123. gada p.m.ē., kad Maļorkas salu iekaroja romieši un dibināja pilsētu. 5. gadsimta beigās Palma kļuva par daļu no Bizantijas, bet 8. gadsimtā to iekaroja arābi. 1229. gadā Palmu iekaroja Aragonas karalis Haime I (Jaime I). Pēc karaļa nāves Palma ieguva neatkarību, bet 14. gadsimtā to atkal iekaroja Aragonas karalis Pedro IV (Pedro IV). 1469. gadā pēc Aragonas karaļa Ferdinanda II Trastamaras un Kastīlijas princeses Izabellas I kāzās kļuva par daļu no Spānijas monarhijas. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Palma. Krievijas Lielās enciklopēdijas raksts (krieviski) Encyclopædia Universalis raksts (franciski)