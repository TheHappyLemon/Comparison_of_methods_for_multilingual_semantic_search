Nokia 9210 Communicator bija Somijas uzņēmuma Nokia sērijas Communicator trešās paaudzes mobilais telefons. Tas bija paredzēts biznesa klientiem. Aparāts no ārpuses bija kā parasts telefons, bet atvērtā veidā ar to varēja darboties kā ar datoru, kuram bija QWERTY tastatūra un otrs liels LCD displejs. Nokia 9210 Communicator varēja izveidot interneta savienojumu, kā arī sūtīt un saņemt faksu. Aparāts apgādāts ar 32 bitu ARM9 procesoru, kas darbojās 66 MHz frekvencē. Tam bija 16 MB atmiņa, kuru izmantoja lietojumprogrammas (14 MB) un lietotāja dati (2 MB). Aparātam varēja ievietot MMC atmiņas karti. Operētājsistēma bija Series 80, kas veidota uz Symbian bāzes. ASV tirgum bija variants Nokia 9290 Communicator. 2002. gadā izlaista uzlabota versija Nokia 9210i, kurai atmiņa paplašināta līdz 40 MB, kā arī iestrādāts video un Flash 5 atbalsts interneta pārlūkprogrammā. 2004. gadā 9210 sēriju aizstāja Nokia 9500 Communicator. GSMArena (angliski)