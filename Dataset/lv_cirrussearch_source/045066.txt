Rohini Kadilkara (marathu: रोहिणी खाडिलकर; dzimusi 1963. gada 1. aprīlī Mumbajā) ir Indijas starptautiskā meistare šahā (1981), divkārtējā Āzijas sieviešu šaha čempionātu (1981, 1983) un pieckārtēja Indijas sieviešu šaha čempionātu uzvarētāja (1976, 1977, 1979, 1981, 1983). No 1970. gadu vidus līdz 1980. gadu beigām bijusi viena no vadošajām Indijas šahistēm. Piecas reizes uzvarējusi Indijas sieviešu šaha čempionātos: 1976., 1977., 1979., 1981. un 1983. gadā. Uzvarējusi pirmajos divos Āzijas sieviešu šaha čempionātos: 1981. un 1983. gadā. 1976. gadā kļuvusi par pirmo sievieti, kas piedalījusies Indijas vīriešu šaha čempionāta finālā. Rohini Kadilkara ir četras piedalījusies Pasaules sieviešu šaha čempiones nosaukuma izcīņas cikla starpzonu turnīros: 1979. gadā starpzonu turnīrā Riodežaneiro, kurā kopā ar Reičelu Kroto dalījusi 12.-13. vietu; 1982. gadā starpzonu turnīrā Tbilisi, kurā kopā ar Daienu Seivereidu dalījusi 13.-14. vietu; 1985. gadā starpzonu turnīrā Žeļenevodskā, kurā ieņēmusi 13. vietu; 1987. gadā starpzonu turnīrā Tuzlā, kurā kopā ar Betinu Trabertu dalījusi 13.-14. vietu. Piecas reizes pārstāvējusi Indiju Pasaules šaha olimpiādēs (1978, 1980, 1982, 1984, 1986). Par panākumiem turnīros FIDE 1981. gadā viņai piešķīrusi starptautiskās meistares (WIM) nosaukumu. 1993. gadā beigusi savu aktīvo šahistes karjeru. Strādājusi par redaktori dažādos Indijas laikrakstos. «1979 Rio de Janeiro Interzonal Tournament : World Chess Championship (women)». www.mark-weeks.com. «1982 Tbilisi Interzonal Tournament : World Chess Championship (women)». www.mark-weeks.com. «1985 Zeleznovodsk Interzonal Tournament : World Chess Championship (women)». www.mark-weeks.com. «1987 Tuzla Interzonal Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Rohini Khadilkar». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)