Fošaņa (ķīniešu: 佛山, piņjiņs: Fóshān) ir prefektūras līmeņa pilsēta Guanduna provincē Ķīnas dienvidos, viena no Pērļu upes deltas aglomerācijas pilsētām. Izvietojusies provinces vidusdaļā, austrumos robežojas ar provinces galvaspilsētu Guandžou, dienvidos — ar Džunšaņu un Dzjanmeņu, rietumos — ar Juņfu un Džaocjinu, ziemeļos — ar Cjinjuaņu. Municipalitātes administratīvais un kultūras centrs ir Čaņčenas rajons. Nozīmīgs rūpniecības centrs. Tiek uzskatīta par Kantonas operas un ušu cīņas paveida «naņcjuaņa» dzimteni. Kā neliela apdzīvota vieta Pērļu upes krastā Fošaņa zināma visā Ķīnas vēstures gaitā. Izaugusi Minu dinastijas laikā kā keramikas un metālapstrādes centrs. 19. gadsimtā Fošaņa attīstītās metalurģijas dēļ dēvēta par Ķīnas Birmingemu. 1951. gadā Fošaņa atdalīta no Naņhajas apriņķa kā atsevišķa apriņķa līmeņa pilsēta, bet 1954. gadā kļuva par prefektūras centru. 1983. gadā Fošaņa kļuva par prefektūras līmeņa municipalitāti. 2002. gadā Fošaņai pievienotas Naņhajas un Šuņdes pilsētas kā Fošaņas rajoni. 2009. gadā Šuņde ieguva provinces tiešās pārvaldes apriņķa statusu un fiskālo neatkarību no Fošaņas. Fošaņa bija viena no 2019. gada FIBA Pasaules kausa norises pilsētām. https://web.archive.org/web/20211123210219/http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. «广东试水“省直管县” 确定佛山市顺德区为首试点». Arhivēts no oriģināla, laiks: 2020. gada 2. martā. Skatīts: 2020. gada 2. martā. Arhivēts 2020. gada 2. martā, Wayback Machine vietnē. Vikikrātuvē par šo tēmu ir pieejami multivides faili. Skatīt: Fošaņa. Encyclopædia Britannica raksts (angliski) Brockhaus Enzyklopädie raksts (vāciski)