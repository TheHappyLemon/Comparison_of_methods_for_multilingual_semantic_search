Aleksandrs Vurcs (vācu: Alexander Wurz; dzimis 1974. gada 15. februārī, Vaidhovenē, Austrijā) ir austriešu autosportists, pazīstams kā bijušais Formula 1 pilots. Savas karjeras laikā Vurcs ir braucis Benetton, McLaren un Williams komandās. Viņš ir viens no visu laiku garākajiem Formula 1 pilotiem.[nepieciešama atsauce] Viņam pieder rekords - vislielākais intervāls starp izcīnītiem diviem goda pjedestāliem pēc kārtas.[nepieciešama atsauce] Viņš pirmo reizi savā karjerā kāpa uz goda pjedestāla 1997. gada Kanādas Grand Prix, bet otro reizi 2005. gada Sanmarīno Grand Prix. 2007. gada 7. oktobrī viņš paziņoja par to, ka beidz karjeru. Pēdējā sezonas sacīkstē viņu aizvietoja viens no komandas testpilotiem Kadzuki Nakadžima. Viņš pēc tam kļuva par Honda komandas testpilotu un saglabāja vietu arī pēc tam, kad komanda tika pārdota un pārsaukta par Brawn. 2008. gada Singapūras Grand Prix Vurcs vadīja medicīnisko mašīnu. Vurca tēvs Francis ir trīskārtējs Eiropas rallijkrosa čempions (1974., 1976. un 1982. gadā). Aleksandrs ir precējies ar Džūliju un viņiem ir trīs dēli: Čārlijs, Fēlikss un Oskars. Piedaloties sacensībās, katrā kājā nēsāja dažādu krāsu sacīkšu apavus. «Vurcs Singapūrā vadīja medicīnisko mašīnu (angliski)». F1-Live. 28.09.2008. «Wurz is father for third time - Racing news and opinions - Auto123.com - Canadian automotive network». Arhivēts no oriģināla, laiks: 2007. gada 25. oktobrī. Skatīts: 2007. gada 1. oktobrī. Arhivēts 2007. gada 25. oktobrī, Wayback Machine vietnē. «Mind Games». btinternet.com. Arhivēts no oriģināla, laiks: 2012-06-30. Skatīts: 2007-06-01. Vikikrātuvē par šo tēmu ir pieejami multivides faili. Skatīt: Aleksandrs Vurcs. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) eWRC-results.com profils (angliski)