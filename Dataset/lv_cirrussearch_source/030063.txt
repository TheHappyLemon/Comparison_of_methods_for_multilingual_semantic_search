USA-263 jeb WGS-7 (Wideband Global SATCOM 7) ir ASV militārais sakaru pavadonis. Tas ietilpst Wideband Global SATCOM sistēmā, ir viens no WGS Block II grupas pavadoņiem. Paredzēts sakaru nodrošināšanai ASV un tās sabiedroto bruņotajiem spēkiem. Kosmisko aparātu izgatavojusi korporācija Boeing uz platformas Boeing 702HP bāzes. Ģeostacionārās orbītas sasniegšanai pavadonis apgādāts ar konvencionālo raķešdzinēju R-4D un jonu dzinēju XIPS-25. Salīdzinot ar iepriekšējiem, WGS-7 izmantota uzlabota derīgā krava, par 17 % palielinot lejupielādes kanālu platumu. Līgums par pavadoņa izgatavošanu noslēgts 2011. gada septembrī. WGS-7 tika palaists 2015. gada 24. jūlijā 00:07 UTC ar nesējraķeti Delta IV Medium+(5,4) (izmantota uzlabota pirmā pakāpe) no Kanaveralas zemesraga Gaisa spēku stacijas starta kompleksa SLC-37B. Pēc veiksmīgā starta pavadonim tika dots nosaukums USA-263. Boeing WGS-7 Satellite to Provide Military with 17 Percent More Bandwidth Arhivēts 2015-08-10 Wayback Machine vietnē. Boeing, 2015-07-23, (angliski) ULA Delta IV successfully lofts WGS-7 Chris Bergin, nasaspaceflight.com, 2015-07-23, (angliski) WGS 1, 2, 3, 4, 5, 6, 7, 8, 9 Gunter Dirk Kreb