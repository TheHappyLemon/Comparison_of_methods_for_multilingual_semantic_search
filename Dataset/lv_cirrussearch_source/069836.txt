Entonijs Mingella (angļu: Anthony Minghella; dzimis 1954. gada 6. janvārī, miris 2008. gada 18. martā) bija angļu dramaturgs, kinorežisors un scenārists. Tādu filmu kā Truly, Madly, Deeply (1990), Mr. Wonderful (1993), "Angļu pacients" (1996), "Talantīgais misters Riplijs" (1999), "Aukstais kalns" (2003) un "Ielaušanās" (Breaking and Entering, 2006) režisors. Papildus tam, bijis arī filmu "Airisa" (Iris, 2001), "Klusais amerikānis" (The Quiet American, 2002), "Maikls Kleitons" (2007) un "Lasītājs" (2008) producents. Par filmu "Angļu pacients" saņēmis Amerikas Kinoakadēmijas balvu kategorijā "Labākais režisors". Nominēts Kinoakadēmijas balvai vēl trīs reizes — par labāko adaptēto scenāriju filmām "Angļu pacients" un "Talantīgais misters Riplijs", kā arī par labāko filmu kā producentam filmai "Lasītājs". IMDb profils (angliski) AllMovie profils (angliski) Box Office Mojo profils (angliski)