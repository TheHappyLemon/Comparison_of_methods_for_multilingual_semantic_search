Jevgeņijs Najers (krievu: Евгений Юрьевич Наер; dzimis 1977. gada 22. jūnijā Maskavā) ir Krievijas starptautiskais lielmeistars šahā (1999). Šahu iemācījies spēlēt piecu gadu vecumā. Uzvarējis Krievijas junioru šaha čempionātā U20 vecuma grupā. Divkārtējs Maskavas pilsētas šaha čempionātu uzvarētājs (1998, 2003). Daudzu starptautisko šaha turnīru laureāts, tajā skaitā uzvarējis vai dalījis pirmo vietu Pardubicē (1996, 1998), ASV atklātajā šaha čempionātā US Open (2002), Francijas šaha festivālā Capella-le-Grande, Jeruzalemes Maccabiah Tournament turnīrā (2005), Maskavas Moscow Open turnīrā (2007), Baku President's Cup (2008), Filadelfijas World Open (2008, 2009 - kopā ar Hikaru Nakamuru), Maskavas Aeroflot Open turnīrā (2016). 2015. gadā Jeruzalemē uzvarējis Eiropas individuālajā šaha čempionātā. Pēc šīs uzvaras kvalificējies Pasaules kausam šahā pēc izslēgšanas sistēmas, kurā 1. kārtā piekāpies Raufam Memmedovam. 2021. gada novembrī Rīgā ierindojies 33. vietā 2021. gada "FIDE Chess.com Grand Swiss" turnīrā. 2022. gada septembrī Čeboksaros dalījis 7.-11. vietu Krievijas šaha čempionāta superfinālā. 2023. gada oktobrī Sanktpēterburgā izcīnījis 4. vietu Krievijas vīriešu šaha čempionāta superfinālā. 2023. gada novembrī Daglasā ierindojies 28. vietā "FIDE Grand Swiss" turnīrā. Par panākumiem turnīros FIDE 1999. gadā Najeram piešķīrusi starptautiskā lielmeistara (GM) nosaukumu. 2016. gada septembrī kļuvis par FIDE vecāko treneri. The Week in Chess #713 Euro: Najer holt Gold «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 20. martā. 2021 FIDE Chess.com Grand Swiss Суперфинал чемпионата России. Чебоксары. 2022 Суперфинал 76-го Чемпионата России по шахматам среди мужчин 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)