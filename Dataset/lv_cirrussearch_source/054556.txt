Ivans Juričs (horvātu: Ivan Jurić; dzimis 1975. gada 25. augustā) ir horvātu futbola treneris un bijušais futbolists. Spēlējis pussarga pozīcijā, aizvadījis piecas spēles Horvātijas izlasē. Kopš 2021. gada ir Itālijas A sērijas kluba Torino galvenais treneris. Spēlētāja karjeru sāka Splitas "Hajduk". 1997. gadā pievienojās Spānijas klubam Sevilla FC. 2000. gadā tika izīrēts Albacete. 2001. gadā uz neilgu laiku atgriezās Horvātijā, uzspēlējot HNK Šibenik. No 2001. gada līdz pat karjeras beigām spēlēja Itālijā, pārstāvot klubus Crotone un Genoa. Spēlējis dažādu vecumu Horvātijas jauniešu izlasēs. 2009. gadā nospēlēja piecas spēles Horvātijas nacionālajā izlasē. Debija izlases rindās notika 2009. gada 11. februārī draudzības spēlē pret Rumāniju. Vēlāk aizvadīja četras spēles 2010. gada FIFA Pasaules kausa kvalifikācijas turnīrā. Pēc spēlētāja karjeras beigām sāka strādāt par treneri. 2010.—2011. gada sezonā trenēja Genoa jauniešu komandu. 2011. gadā kļuva par Džana Pjēro Gasperīni asistentu Milānas "Internazionale". Vēlāk bija Gasperīni asistents arī klubā Palermo. 2014.—2015. gada sezonā guva pirmo pieredzi galvenā trenera amatā, vadot Lega Pro klubu Mantova. 2015.—2016. gada sezonā vadīja B sērijas klubu Crotone, iegūstot 2. vietu un izcīnot komandai ceļazīmi uz A sēriju. Juričs tika atzīts par sezonas labāko B sērijas treneri, iegūstot Panchina d'Argento balvu. 2016. gada jūnijā kļuva par Genoa galveno treneri. 2017. gada februārī tika atbrīvots no amata, bet tā paša gada aprīlī atkal tika tajā atjaunots un nostrādāja līdz tā paša gada novembrim. 2018. gada oktobrī Juričs stājās Genoa galvenā trenera amatā trešo reizi, taču nostrādāja vien nepilnus divus mēnešus un, neizcīnot nevienu uzvaru, 6. decembrī tika vēlreiz atlaists. 2019. gada jūnijā kļuva par Hellas Verona galveno treneri. 2021. gada maijā tika apstiprināts par Torino galveno treneri. «Ivan Jurić, footballer». eu-football.info (angļu). Skatīts: 2020. gada 25. oktobrī. «Sarri wins Panchina d'Oro». football-italia.net (angļu). 2017. gada 27. marts. Arhivēts no oriģināla, laiks: 2018. gada 7. septembrī. Skatīts: 2020. gada 25. oktobrī. «Official: Verona appoint Juric». football-italia.net (angļu). 2019. gada 14. jūnijā. Skatīts: 2020. gada 25. oktobrī. «Ivan Juric allenatore del Toro». torinofc.it (itāļu). 2021. gada 28. maijs. Arhivēts no oriģināla, laiks: 2021. gada 2. jūnijā. Skatīts: 2021. gada 15. augustā. Vikikrātuvē par šo tēmu ir pieejami multivides faili. Skatīt: Ivans Juričs. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)