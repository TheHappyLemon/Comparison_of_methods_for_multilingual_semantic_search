Ašots Nadanjans (armēņu: Աշոտ Նադանյան; dzimis 1972. gada 19. septembrī Baku) ir Armēnijas starptautiskais meistars šahā (1997). Šahu iemācījies spēlēt septiņu gadu vecumā. Trīs reizes piedalījies PSRS junioru šaha čempionātos (1987, 1988, 1989) un tikpat reizes spēlējis Armēnijas šaha čempionātu finālos (1997, 1998, 1999). 1992. gadā dalījis pirmo vietu starptautiskajā šaha turnīrā Čenstohovā. 1996. gadā uzvarējis starptautiskajā šaha turnīrā Tbilisi. Pārstāvējis Armēnijas komandu Pasaules šaha olimpiādē 1996. gadā. 1999. gadā piedalījies pirmajā Eiropas individuālajā šaha čempionātā. 2013. gadā Hantimansijskā piedalījies Pasaules čempionātos ātrajā šahā un šaha ātrspēlē. Par panākumiem turnīros FIDE 1997. gadā Nadanjanam piešķīrusi starptautiskā meistara (IM) nosaukumu. 1996. gadā izstrādājis un ieviesies šaha turnīru praksē oriģinālu variantu Grīnfelda aizsardzībā, kas nosaukts viņa vārdā. 1994. gadā beidzis Armēnijas valsts fiziskās kultūras un sporta institūtu programmā "Šaha treneris". No 1999. līdz 2001. gadam bijis Kuveitas šaha izlases treneris, no 2005. līdz 2010. gadam trenējis Singapūras šaha izlasi. Kopš 2011. gada ir Levona Aronjana sekundants. Pazīstams arī ar saviem aforismiem. 2013. gadā uzņemts Maskavas aforistikas klubā. Tbilisi op 1996 OlimpBase :: Men's Chess Olympiads :: Ashot Nadanian FIDE World Rapid and Blitz Championships 2013 Gruenfeld Defense: Exchange Variation, Nadanian Attack Лучше увидеть детский мат... Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)