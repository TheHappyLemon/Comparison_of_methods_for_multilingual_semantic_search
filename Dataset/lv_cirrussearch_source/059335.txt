Kloda Žozefina Roza "Klaudija" Kardināle (franču: Claude Joséphine Rose "Claudia" Cardinale, dzimusi 1938. gada 15. aprīlī) ir Tunisijā dzimusi itāļu aktrise. Piedalījusies vairākās pazīstamās 60. un 70. gadu filmās, galvenokārt franču un itāļu filmās, bet arī vairākās amerikāņu filmās. Kino debitējusi Omāra Šarifa filmā "Goha" (Goha, 1958). Kardināle kļuva par vienu no itāļu atpazīstamākajām aktrisēm, pateicoties filmām "Roko un viņa brāļi" (1960), La ragazza con la valigia (1961), Cartouche (1962), "Leopards" (Il Gattopardo, 1963) un "Astoņarpus" (1963). Vēlāk piedalījusies tādās Holivudas filmās kā "Rozā pantera" (The Pink Panther, 1963), Blindfold (1966), Lost Command (1966), The Professionals (1966), Don't Make Waves (1967) un Serdžo Leones filmā "Reiz rietumos" (1968). Vēlāk atgriezusies Eiropā un piedalījusies tādās filmās kā Il giorno della civetta (1968), Bello onesto emigrato Australia sposerebbe compaesana illibata (1971), I guappi (1974), "Korleone" (Corleone, 1978) "Fickaraldo" (1982) un Claretta (1984). Vikikrātuvē par šo tēmu ir pieejami multivides faili. Skatīt: Klaudija Kardināle. Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) AllMovie profils (angliski)