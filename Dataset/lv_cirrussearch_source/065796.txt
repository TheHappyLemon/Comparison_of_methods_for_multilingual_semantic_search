Padana (indonēziešu: Pulau Padang) ir Indonēzijai piederoša sala Malakas šaurumā, Sumatras austrumu piekrastē. Administratīvi ietilpst Riau provinces Meranti salu apriņķī. Lielākā apdzīvotā vieta ir Telukbelituna salas austrumu krastā. Sala izvietojusies Indonēzijas rietumdaļā Sumatras austrumu piekrastē. 4 km plats jūras šaurums to šķir no Sumatras, ziemeļos un austrumos mazāki šaurumi to šķir no Benkalisas, Merbau un Tebintingi salām. Sala zema, līdzena ar kūdrainu augsni, valda tropiskais klimats ar izteiktām mitro un sauso sezonu. Salas teritorija intensīvi izmantota lauksaimniecībā.