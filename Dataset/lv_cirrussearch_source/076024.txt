2009. gada Austrālijas Grand Prix bija Formula 1 Grand Prix izcīņa, kura norisinājās no 2009. gada 27. marta līdz 29. martam Albertparka sacīkšu trasē. Šī bija pirmā Grand Prix izcīņa, kurā piedalījās Brawn GP komanda un autobraucējs Sebastjēns Buemi. Pirmajā testu sesijā abi Williams piloti, Niko Rosbergs un Kadzuki Nakadžima, uzstādīja labākos apļa laikus, trešais palika Kimi Reikenens no Ferrari, bet ceturtais - Rubenšs Barikello no Brawn GP. McLaren pilots Heiki Kovalainens palika piektais, kamēr viņa komandas biedrs Luiss Hamiltons spēja sasniegt tikai 16. labāko laiku. Sestais palika otrs Brawn GP pilots Džensons Batons, septītais - Felipe Masa no Ferrari, bet pirmo astotnieku noslēdza Timo Gloks no Toyota. Otrajā testu sesijā joprojām ātrākais bija Niko Rosbergs, kam sekoja Rubenšs Barikello. Trešo labāko laiku uzstādīja Jarno Trulli no Toyota, ceturtais bija Red Bull pilots Marks Vebers, bet uzreiz aiz viņa palika Džensons Batons. Gloks bija sestais, Nakadžima - septītais, bet otrais Red Bull pilots Sebastiāns Fetels uzstādīja astoto labāko apļa laiku. Trešajā testu sesijā turpināja dominēt Niko Rosbergs, aiz kura otro un trešo labāko apļa laiku uzrādīja attiecīgi Trulli un Batons. Masa bija vienīgais no Ferrari braucējiem, kurš tika pirmajā desmitniekā, paliekot ceturtais. Vēl pirmajā astotniekā iekļuva Nakadžima, Barikello, Vebers un Gloks. Kvalifikācijas pirmajā daļā ātrākos apļa laikus uzrādīja abi Brawn GP piloti Rubenšs Barikello un Džensons Batons, bet trešais bija Red Bull pilots Marks Vebers. Otrajā daļā joprojām abi Brawn GP piloti palika vadībā, bet trešajā vietā bija otrs Red Bull pilots Sebastiāns Fetels. Pagājušā gada F1 pasaules čempions Luiss Hamiltons tā arī otrajā daļā trasē neizbrauca ātrumkārbas problēmu dēļ un palika piecpadsmitajā vietā. Kvalifikācija noslēdzās ar Džensona Batona pole-position iegūšanu, otrajā vietā atstājot savu komandas biedru Rubenšu Barikello. Otro starta rindu nākamās dienas sacīkstēs aizņēma Sebastiāns Fetels un Roberts Kubica, bet trešo starta rindu - Niko Rosbergs un Timo Gloks. Pēc kvalifikācijas beigām Luisam Hamiltonam tika piespriests piecu starta vietu sods par ātrumkārbas nomaiņu. Tā kā abi Toyota pilotu rezultāti dēļ kustīgām aerodinamiskajām detaļām to formulās tika anulēti, Hamiltonam tika piešķirta 18. starta vieta, bet abi Toyota piloti startēja no pēdējās starta rindas. Piezīme. Formulām, kuras ir aprīkotas ar KERS sistēmu, pievienots simbols "‡". No sacīkstes sākuma līdz beigām līderis bija Džensons Batons. Trasē divreiz devās drošības mašīna, pirmoreiz pēc Kadzuki Nakadžimas avārijas, otrreiz pēc Roberta Kubicas un Sebastiāna Fetela sadursmes. Otro vietu izcīnīja Rubenšs Barikello, bet trešo - Jarno Trulli, kuram to pēc sacīkstes atņēma sakarā ar piešķirto 25 sekunžu sodu. Tādējādi uz 3. vietu pacēlās Luiss Hamiltons. Vēlāk gan Luisu Hamiltonu, gan Heiki Kovalainenu, gan visu McLaren komandu diskvalificēja par apzinātu maldināšanu, tāpēc Jarno Trulli atguva savu 3. vietu. Piezīme. Formulām, kuras ir aprīkotas ar KERS sistēmu, pievienots simbols "‡". "SV" nozīmē starta vieta. Abās ieskaitēs parādīti tikai pirmie pieci piloti/komandas. «Sezonu ar ātrāko laiku atklāj Rosbergs». Arhivēts no oriģināla, laiks: 2009. gada 30. martā. Skatīts: 2009. gada 27. martā. «Niko Rosbergs - piektdienas ātrākais pilots». Arhivēts no oriģināla, laiks: 2009. gada 30. martā. Skatīts: 2009. gada 27. martā. «Rosbergs ātrākais arī sestdienas treniņā». Arhivēts no oriģināla, laiks: 2009. gada 31. martā. Skatīts: 2009. gada 28. martā. «No pirmās rindas startēs Batons un Barikello». Arhivēts no oriģināla, laiks: 2009. gada 31. martā. Skatīts: 2009. gada 28. martā. «Toyota diskvalificēta, Hamiltonam sods». Arhivēts no oriģināla, laiks: 2009. gada 31. martā. Skatīts: 2009. gada 29. martā. «Batons triumfē, "BrawnGP" dubultuzvara Austrālijā». eSports. 29.03.2009. Arhivēts no oriģināla, laiks: 30.03.2009. Skatīts: 29.03.2009.