Klauna galva (franču: Tête de Clown) ir luksemburgiešu gleznotāja Žozefa Kutēra eļļas krāsas glezna, tapusi ap 1937. gadu. Tā gleznota ar eļļas krāsām uz 62,7 × 45,8 cm liela kartona. Glezna atrodas Nacionālā vēstures un mākslas muzeja kolekcijā Luksemburgā. Ekspresionists Kutērs ir viens no pazīstamākajiem Luksemburgas 20. gadsimta pirmās puses māksliniekiem. No 1927. gada viņš bija viens no nozīmīgākajiem vārdiem Luksemburgas secesijā. Viņa darbos centrālā loma bija cilvēku tēliem un ar tiem viņš izteica cilvēci un sevi pašu. Savos darbos viņš spēja apvienot vairākas viņa laika mākslas tendences. Kopš 1935. gada viņa darbos parādījās klauni; tas notika laikā, kad Luksemburgā tie parādījās varietē izrādēs. Sākotnēji viņa tēliem bija jautrs raksturs, bet pēc 1936.–1937. gada viņš sāka gleznot sēriju ar darbiem, kur klauniem sejās saskatāms satraukums un ciešanas. Tas bija saistīts ar gleznotāja nopietno slimību. http://www.europeana.eu/portal/record/2063622/LUX_280_005.html; pārbaudes datums: 26 aprīlis 2016. «Tête de Clown — Joseph Kutter». Europeana. Skatīts: 2017. gada 25. oktobrī. «Guided tours - Joseph Kutter». Musée National d'Histoire et d'Art. Arhivēts no oriģināla, laiks: 2017. gada 26. oktobrī. Skatīts: 2017. gada 25. oktobrī. Nacionālā vēstures un mākslas muzeja videomateriāls par Žozefu Kutēru YouTube (franciski)