Kšištofs Jakubovskis (poļu: Krzysztof Jakubowski; dzimis 1983. gada 23. septembrī Lomžā) ir Polijas starptautiskais lielmeistars šahā (2009). Daudzkārtējais Polijas jauniešu šaha čempionātu medaļists dažādās vecuma grupās: sudrabs - 1993. gadā (U10), 2002. gadā (U20), bronza - 1995. gadā (U12), 2000. gadā (U18), 2001. gadā (U18). Tāpat izcīnījis medaļas Polijas jauniešu komandu šaha čempionātos un Polijas jauniešu čempionātos ātrajā šahā. 1999. gadā izcīnījis sudrabu Eiropas jauniešu šaha čempionātā U16 vecuma grupā. Daudzkārtējais Polijas šaha čempionātu finālu dalībnieks, tāpat sekmīgi piedalījies Polijas komandu šaha čempionātos, kuros izcīnījis zelta individuālā vērtējumā (2008) un sudrabu komandu vērtējumā (2000, 2001). 2001. gadā Avilesā uzvarējis starptautiskajā šaha turnīrā. 2005. gadā uzvarējis B turnīrā Gausdal Classics (Norvēģija) šaha festivālā. 2006. gadā uzvarējis Brno starptautiskajā šaha turnīrā. 2014. gadā dalījis 2. vietu Rumānijas pilsētas Aradas starptautiskajā šaha turnīrā Banca Feroviara Open (uzvarējis Aleksandrs Mista). Par panākumiem turnīros FIDE 2004. gadā Jakubovskim piešķīrusi starptautiskā meistara (IM), bet 2009. gadā - starptautiskā lielmeistara (GM) nosaukumu. 2016. gadā apprecējies ar Polijas šaha meistari Annu Gasiku. European Youth Championships 1999 OlimpBase :: Polish Team Chess Championship :: Krzysztof Jakubowski «Miśta wygrywa Banca Feroviara Open 2014». Arhivēts no oriģināla, laiks: 2018. gada 29. aprīlī. Skatīts: 2017. gada 15. decembrī. Arhivēts 2018. gada 29. aprīlī, Wayback Machine vietnē. 1st quarter Presidential Board, 5-8 March 2009, Istanbul, TUR Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)