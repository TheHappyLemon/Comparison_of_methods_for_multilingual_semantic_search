Ingus Jakovičs (dzimis 1993. gada 18. aprīlī Madonā) ir latviešu basketbolists, spēlē saspēles vadītāja pozīcijā. 2024. gadā pārstāv Spānijas pēc spēka otrās līgas LEB Oro klubu Básquet Coruña. Latvijas basketbola izlases spēlētājs. Divkārtējs Latvijas Basketbola līgas (LBL) čempions Rīgas VEF un BK Ventspils sastāvā. Basketbola gaitas pieaugušo komandā sāka Gulbenē, pārstāvot Gulbenes "Buki" Latvijas Basketbola otrajā līgā. 2010. gadā pārcēlās uz Rīgu, kur pārstāvēja BAA Riga, spēlējot Rīgas 49. vidusskolā, izcīnīja VEF Rīgas skolu superlīgas kausu. 2011. gadā pārcēlās uz Liepāju, pievienojoties Liepājas "Lauvas", kur pakāpeniski kļuva par vienu no komandas līderiem. 2014. gada 3. janvārī I. Jakovičs pievienojās Rīgas VEF, noslēdzot līgumu uz trim gadiem. Lielāku spēles laiku izpelnījās 2014.—2015. gada sezonā, kad par VEF galveno treneri kļuva Nikolajs Mazurs. 2015. gada 21. februārī piedalījās arī Latvijas Basketbola līgas Zvaigžņu spēlē. 2016. gada vasarā pārcēlās uz Krievijas klubu BC Nizhny Novgorod, kura galvenais treneris bija latvietis Artūrs Štālbergs. Gada beigās pievienojās LBL klubam BK Ventspils. Ar Ventspils komandu kļuva par 2018. gada LBL čempionu. 2019. gada vasarā I. Jakovičs noslēdza līgumu ar Itālijas komandu Pallacanestro Varese. 2021. gaadā pievienojās Ukrainas klubam Kijivas "Budivelnyk", bet sezonas gaitā pārcēlās uz Valmieru, lai spēlētu "Valmiera Glass ViA". 2022. gada 1. februārī pievienojās Francijas klubam CSP Limoges, bet kopš 2023. gada pārstāv Spānijas pēc spēka otrās līgas LEB Oro klubu Básquet Coruña. Ingus Jakovičs spēlējis Latvijas jauniešu izlasēs, tostarp U-18 un U-20 izlasē. Lielākais panākums saistās ar Latvijas U-20 izlasi, kas 2013. gadā izcīnīja sudraba medaļas Eiropas čempionātā Tallinā. I. Jakovičs bija viens no komandas līderiem, vidēji spēlē gūdams 13,6 punktus un izpildot 3,5 rezultatīvas piespēles. 2014. gada 14. jūlijā debitēja Latvijas pieaugušo nacionālajā izlasē, kuras regulārs spēlētājs bijis līdz 2019. gadam. «VEF pievienojas Eiropas jaunatnes vicečempions Ingus Jakovičs». Sportacentrs.com. 2014. gada 3. janv. «Deniss Krestiņins pārstāvēs Leģionāru izlasi LBL Zvaigžņu spēlē – Basketbola klubs "Jelgava"». Valmieras sastāvu papildina latviešu saspēles vadītājs Ingus Jakovičs «Ingus Jakovics | U20 European Championship Men (2013) | FIBA Europe». www.fibaeurope.com. Proballers. «Ingus Jakovics, Basketball Player». Proballers (angļu). Skatīts: 2024-03-03. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) RealGM Basketball profils (angliski)