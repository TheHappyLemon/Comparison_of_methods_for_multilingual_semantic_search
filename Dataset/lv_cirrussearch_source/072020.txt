Tara Lī Patrika (angļu: Tara Leigh Patrick), vairāk pazīstama ar pseidonīmu Karmena Elektra (Carmen Electra; dzimusi 1972. gada 20. aprīlī Šaronvillā, Ohaio), ir amerikāņu modele, aktrise, dziedātāja un mediju personība. Savu dziedātājas karjeru viņa sāka pēc pārcelšanās uz Mineapolisu, kur satika Prinsu, kas producēja viņas debijas studijas albumu Carmen Electra, ko izdeva 1993. gadā. Elektra 1996. gadā pozēja žurnālam Playboy, bet pēc tam pārcēlās uz Losandželosu, kur ieguva lielāku atpazīstamību ar Lani Makenzijas lomu seriālā "Pludmales patruļa" (Baywatch, 1997—1998). 1997. gadā Elektra vadīja kanāla MTV iepazīšanās šovu Singled Out un debitēja kino ar lomu šausmu kinokomēdijā American Vampire. 2004. gadā viņa kopā ar savu vīru Dave Navarro piedalījās MTV realitātes šovā Til Death Do Us Part: Carmen and Dave. Elektra piedalījusies tādās parodiju filmās kā "Šausmenīte" (2000), "Šausmenīte 4" (Scary Movie 4, 2006), "Randiņfilma" (Date Movie, 2006), Epic Movie (2007), "Iepazīstieties, spartieši" (2008) un Disaster Movie (2008). Vēl atveidojusi lomas filmās Good Burger (1997), Get Over It (2001), "Stārskijs un Hačs" (2004), "Ducis ir lētāk 2" (2005), Dirty Love (2005), Hot Tamale (2006) un I Want Candy (2007). Elektra arī laiku pa laikam strādājusi par dejotāju, tostarp kopā ar grupu Pussycat Dolls, kā grupas viesis kanālā VH1 Divas 2004. «Carmen Electra, others sue clubs for using images in ads». Daily Herald (en-US). Associated Press. 2019-06-28. Skatīts: 2020-12-09. «VH1 DIVAS 2004». VH1. Arhivēts no oriģināla, laiks: 2020. gada 26. septembris. Skatīts: 2019. gada 15. septembris. Vikikrātuvē par šo tēmu ir pieejami multivides faili. Skatīt: Karmena Elektra. Oficiālā tīmekļa vietne IMDb profils (angliski) AllMovie profils (angliski) Facebook profils Twitter profils