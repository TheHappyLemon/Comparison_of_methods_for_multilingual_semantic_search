Marks Elens Hendriksons (angļu: Mark Allan Hendrickson; dzimis 1974. gada 23. jūnijā) ir profesionāls amerikāņu beisbolists un bijušais basketbolists. Viņš ir viens no 12 sportistiem, kuri spēlējuši gan NBA, gan MLB. M. Hendriksons ir viens no garākajiem spēlētājiem MLB starp pašlaik aktīvajiem beisbolistiem. Ar panākumiem vidusskolā trenējās beisbolā, basketbolā un tenisā, savukārt universitātē jau pievērsās vienīgi basketbolam un beisbolam. Profesionāļa karjeru uzsāka Nacionālajā basketbola asociācijā. 1996.—1997. gada sezonā viņš 29 spēles aizvadīja Filadelfijas "76ers" sastāvā. Vēlāk parakstīja brīvā aģenta līgumu ar Sakramento "Kings", taču tur bija rezervists. Pēc tam viņš pārgāja uz Kontinentālās basketbola asociācijas klubu La Crosse Bobcats. Arī tur viņš neuzturējās ilgu laiku, pāriedams uz Ņūdžersijas "Nets", Klīvlendas "Cavaliers" un atkal atgriezdamies "Nets" vienībā. 2000. gadā M. Hendriksons izlēma beigt basketbolista karjeru un pievērstiues beisbolam. Kopumā NBA viņš aizvadīja 114 spēles, kurās guva 381 punktu. Pēc basketbolista karjeras beigām viņš spēlēja dažādās pusprofesionālajās beisbola līgās. MLB debitēja 2002. gada 6. augustā Toronto "Blue Jays" vienības sastāvā. Viņš nevienā vienībā nespēlēja ilgāk par trim sezonām, pārstāvēja Tampabejas "Devil Rays", Losandželosas "Dodgers", Floridas "Marlins" un kopš 2009. gada ir Baltimoras "Orioles" kluba spēlētājs. 2008. gada sezonā "Marlins" sastāvā viņš bija sezonas atklāšanas dienas pičers. Basketbols Filadelfijas "76ers" (1996–1997) Sakramento "Kings" (1997–1998) Ņūdžersijas "Nets" (1998) Klīvlendas "Cavaliers" (1999–2000) Ņūdžersijas "Nets" (2000) Beisbols Toronto "Blue Jays" (2002–2003) Tampabejas "Devil Rays" (2004–2006) Losandželosas "Dodgers" (2006–2007) Floridas "Marlins" (2008) Baltimoras "Orioles" (2009–pašlaik) Mark Hendrickson Player File «Sports Hot Line». Beaver Country Times. 1981. gada 1. novembris. Skatīts: 2010. gada 16. aprīlis. «Hendrickson Becomes Latest to Play In Both NBA and Major League Baseball». WSU Cougars. CBS Interactive. 2002. gada 9. augusts. Arhivēts no oriģināla, laiks: 2012. gada 4. martā. Skatīts: 2010. gada 16. aprīlis. Jerry Crowe. «The Inside Track; Morning Briefing; New Coach Pulls the Strings in Washington». The Los Angeles Times, 2002. gada 13. augusts. Arhivēts no oriģināla, laiks: 2012. gada 26. oktobrī. Skatīts: 2010. gada 16. aprīlis. Baseball Reference profils (angliski) Basketball Reference profils Arhivēts 2011. gada 7. augustā, Wayback Machine vietnē. (angliski) NBA profils (angliski)