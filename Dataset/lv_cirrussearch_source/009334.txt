Luijs B. Meiers (angļu: Louis B. Mayer, dzimis kā Lāzars Meirs (krievu: Лазарь Меир) 1884. gada 12. jūlijā, miris 1957. gada 29. oktobrī) bija Baltkrievijas ebreju izcelsmes amerikāņu kinoproducents. Dzimis kā Elizejers Meirs Minskā, tomēr gandrīz tūlīt pēc Elijezera dzimšanas ģimene emigrēja uz Kanādu. 1907. gadā Meiers Masačūsetsā atvēra savu pirmo kinoteātri. 1916. gadā viņš kopā ar kompanjonu Ņujorkā nodibināja kompāniju Metro Pictures, bet 1924. gadā kļuva par kompānijas Metro-Goldwyn-Mayer (MGM) vadītāju. Meiera vadībā MGM kļuva par filmu industrijas prestižāko kinostudiju, kas spēja piesaistīt Holivudā lielāko vadošo rakstnieku, režisoru un aktieru komandu. Meiers sadarbojās ar filmu producentu Ērvingu Tālbergu, un viņi kopā veidoja simtiem mākslinieciski kvalitatīvas filmas. Meijers nodarbojās ar studijas vadīšanu, piemēram, budžeta noteikšanu un jaunu iestudējumu apstiprināšanu, savukārt Talbergs, kuram vēl bija tikai ap divdesmit, pārraudzīja visus MGM iestudējumus. 1927. gadā Meiers bija viens no Kino mākslas un zinātnes akadēmijas dibinātājiem, kas kļuva plaši pazīstama ar Amerikas Kinoakadēmijas balvu piešķiršanu. 1951. gadā Meiers ieguvis Kinoakadēmijas goda balvu "Par izcilo kalpošanu kinoindustrijai". 1952. gadā viņš saņēmis ASV Režisoru ģildes goda balva. Jau pēc nāves Meieram 1960. gadā piešķīra zvaigzni Holivudas Slavas alejā. «Louis Burt Mayer». landofancestors.com. Vikikrātuvē par šo tēmu ir pieejami multivides faili. Skatīt: Luijs B. Meiers. IMDb profils (angliski) AllMovie profils (angliski) Encyclopædia Britannica raksts (angliski)