Obeļi (lietuviešu: Obeliai), līdz 1917. gadam Ābeļi, ir pilsēta Lietuvā 15 km uz austrumiem no Rokišķiem, 8 kilometrus no Latvijas—Lietuvas robežas pie autoceļa KK122 Paņevēža – Daugavpils. Apdzīvotā vieta rakstos pirmoreiz minēta 1519. gadā kā Ābeļu muiža Livonijas ordeņa valsts pierobežā. 1529. gadā pirmo reizi pieminēts Ābeļu miests, 1629. gadā uz Subates ceļa Pakrauņos pie Kurzemes un Zemgales hercogistes robežas uzcēla pirmo koka katoļu Sv. Annas baznīcu. 1859.–1868. gadā uzcēla tagadējo mūra baznīcu. 1873. gadā caur Ābeļiem uzbūvēja dzelzceļa līniju Kalkūni — Radvilišķi, kas savienoja Dzelzceļa līniju Pēterburga—Varšava ar Liepājas-Romnu dzelzceļa līniju. Pirmā pasaules kara laikā Ābeļi ilgu laiku bija piefrontes miests, karaspēka apgādei vācu armija 1915. gadā uzbūvēja 30 km garu šaursliežu dzelzceļa līniju Ābeļi—Subate—Gulbiene—Červonka—Kaldabruņa, kas tur savienojās ar Viesītes šaursliežu dzelzceļu tīkla atzaru Geidāni—Bebrene—Eglaine. 1917. gadā Ābeļu miestu pārdēvēta par Obeļiem. Otrā pasaules kara laikā nacisti 1941. gada augustā Antanašu mežā nošāva 1160 Obeļu miesta ebrejus. Džo Slovo (Joe Slovo, 1926-1995), Dienvidāfrikas politiķis Jānis Reinis (1960—2016), latviešu aktieris Vikikrātuvē par šo tēmu ir pieejami multivides faili. Skatīt: Obeļi. Pilsētu iedzīvotāju skaits gada sākumā; pārbaudes datums: 12 februāris 2023. ОБЯЛЯЙ (Obeliai) - Большой Энциклопедический словарь Remember org Editor. «The SS Einsatzgruppen». The Holocaust History - A People's and Survivor History - Remember.org (en-us), 2011-04-28. Skatīts: 2020-11-12.