Eliška Rihtrova (čehu: Eliška Richtrová; dzimusi kā Kļimova (čehu: Klímová) 1959. gada 1. jūlijā Prāgā, arī Rihtrova-Kļimova (čehu: Richtrová-Klímová)) ir Čehijas starptautiskā lielmeistare šahā (1982). Pieckārtēja Čehoslovākijas sieviešu šaha čempionāta uzvarētāja (1979, 1980, 1981, 1982, 1988). No 1970. gadu beigām līdz 1980. gadu vidum bijusi viena no vadošajām Čehoslovākijas šahistēm. 1978. gadā izcīnījusi otro vietu Eiropas junioru kausā meitenēm. Piecas reizes uzvarējusi Čehoslovākijas sieviešu šaha čempionātos: 1979., 1980., 1981., 1982. un 1988. gadā, vēl divas reizes šajā turnīrā bijusi otrā: 1977. un 1978. gadā. Divas reizes uzvarējusi Čehijas sieviešu šaha čempionātā ātrajā šahā (2006, 2011), kā arī izcīnījusi šajā turnīrā sudraba (2013) un 2 bronzas (2003, 2006) medaļas. Daudzu starptautisko sieviešu šaha turnīru uzvarētāja, tajā skaitā bijusi pirmā Novisadā (1981), Hallē (1983), Bidgoščā (1985) un Prāgā (1986). Četras reizes pārstāvējusi Čehoslovākiju un Čehiju sieviešu šaha olimpiādēs (1988, 1990, 1992, 2008). Par panākumiem turnīros FIDE 1980. gadā viņai piešķīra starptautiskās meistares (WIM), bet 1982. gadā - starptautiskās lielmeistares (WGM) nosaukumu. Eliška Rihtrova ir trīs reizes piedalījusies Pasaules sieviešu šaha čempiones nosaukuma cikla izcīņas starpzonu turnīros: 1982. gadā starpzonu turnīrā Bādkisingenē, kurā kopā ar Barbaru Hundi dalījusi 4.-5. vietu; 1987. gadā starpzonu turnīrā Smederevska Palankā, kurā kopā ar Irinu Levitinu un Nonu Gaprindašvili dalījusi 2.-4. vietu, bet papildus turnīrā par vietu pretendentu turnīrā palikusi pēdējā; 1990. gadā starpzonu turnīrā Azovā, kurā izcīnījusi 3. vietu un ieguvusi tiesības piedalīties pretendentu turnīrā. 1990. gadā piedalījusies pretendentu turnīrā, kurā palikusi pēdējā, 8. vietā. 1984. gadā absolvējusi Prāgas Ekonomikas universitāti kā inženiere, bet 1989. gadā beigusi Prāgas Kārļa universitāti kā šaha trenere. Kopš 1993. gada strādājusi kā grāmatvede un nodokļu konsultante. Kopš 2014. gada ir Česke Budejovice pašvaldības deputāte. Kopš 2015. gada novembra ir Česke Budejovices pašvaldības finanšu komisijas locekle. No 2014. gada decembra līdz 2015. gada novembrim Eliška Rihtrova bija Česke Budejovices dabas uzraudzības padomes locekle, bet kopš 2016. gada februāra viņa ir Česke Budejovices transporta uzņēmuma uzraudzības padomes locekle. «Šachový svaz České republiky » Historické výsledky MČR žen». old.chess.cz. Arhivēts no oriģināla, laiks: 2018. gada 24. februārī. Skatīts: 2018. gada 10. oktobrī. Wojciech Bartelski. «OlimpBase :: Women's Chess Olympiads :: Eliška Richtrová-Klímová». www.olimpbase.org. «1982 Bad Kissingen Interzonal Tournament : World Chess Championship (women)». www.mark-weeks.com. «1987 Smederevska Palanka Interzonal Tournament : World Chess Championship (women)». www.mark-weeks.com. «1990 Azov Interzonal Tournament : World Chess Championship (women)». www.mark-weeks.com. Veidne:Tīmekļa arsauce Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)