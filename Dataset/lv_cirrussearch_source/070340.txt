Semjuels Deivids Hauzers (angļu: Samuel David Hauser; dzimis 1997. gada 8. decembrī Viskonsinas štatā) ir amerikāņu basketbolists, spēlē vieglā uzbrucēja pozīcijā. 2024. gadā viņš spēlē Nacionālās basketbola asociācijas (NBA) komandā Bostonas "Celtics". Vidusskolā nodarbojies ar basketbolu, amerikāņu futbolu un golfu. Tēvs ir basketbola treneris un arī jaunākais brālis Džoijs Hauzers, kurš bija viņa komandas biedrs koledžā, kļuvis par profesionālu basketbolistu. NCAA čempionātā aizvadīja četras sezonas, pārstāvot Marquette un Virdžīnijas Universitātes komandas. 2021. gada NBA draftā S. Hauzers netika izvēlēts, tomēr augustā viņš noslēdza divvirziena līgumu ar Bostonas "Celtics". Pirmajā gadā vairāk pārstāvēja kluba G Līgas komandu Menas "Celtics", NBA aizvadot 26 spēles. Sākot ar 2022.—2023. gada NBA sezonu kļuvis par pastāvīgu "Celtics" rotācijas spēlētāju, kura specialitāte ir trīspunktu metieni, ko S. Hauzers met ar izcilu precizitāti. 2022. gada jūlijā viņš noslēdza 3 gadu līgumu ar "Celtics", kas paredz 6 miljonu dolāru lielu atlīdzību. 2024. gada 17. martā S. Hauzers uzstādīja karjeras rekordu, gūstot 30 punktus uzvarētā spēlē pret Vašingtonas "Wizards" (130—104), spēlē viņš iemeta 10 trīspunktu metienus no 13, kas arī veidoja visus viņa punktus. Scott A. Williams. «Family ties bind SPASH basketball coach, son». Stevens Point Journal (en-US). Skatīts: 2023-12-21. Adam Himmelsbach Globe Staff, Updated July 3, 2022, 1:31 p m Share on Facebook Share on TwitterView Comments. «Celtics to re-sign forward Sam Hauser to three-year deal as sharpshooter could see bigger role next season - The Boston Globe». BostonGlobe.com (en-US). Skatīts: 2023-12-21. Daniel Donabedian. «Celtics, Sam Hauser record insane 3-point feat in Wizards destruction». ClutchPoints | Boston Celtics News (angļu), 2024-03-18. Skatīts: 2024-03-19. Vikikrātuvē par šo tēmu ir pieejami multivides faili. Skatīt: Sems Hauzers. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) RealGM Basketball profils (angliski)