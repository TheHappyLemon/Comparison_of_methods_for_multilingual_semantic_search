Hojersverda (vācu: Hoyerswerda, augšsorbu: Wojerecy) ir pilsēta Vācijā, Saksijas zemē, Baucenes apriņķī pie Švarce Elsteres upes. Rakstos pirmoreiz minēta 1268. gadā. 1423. gadā ieguva pilsētas tiesības. Septiņgadu kara laikā pie pilsētas notika Hojerverdas kauja, kura prūši sakāva austriešu karaspēku. Pirms tam būdama Saksijas sastāvā, Hojerverda kopš 1815. gada ietilpa Prūsijā. Postīta Otrā pasaules kara laikā. VDR laikā pilsēta kļuva par rūpniecības centru. Tuvumā tika izveidots liels brūnogļu ieguves uzņēmums. Pilsētā ražoja monitorus VDR datoriem Robotron. Pēc Vācijas pavienošanas daudzi uzņēmumi bankrotēja. 1991. gada 17./23. septembrī pilsēta notika pret ārvalstu iebraucējiem (no Vjetnamas, Mozambikas) vērsti nemieri. Pilsētā atrodas Aldi Nord loģistikas centrs. Hojerverdā atrodas Konrāda Cūzes datortehnikas muzejs. Hojersverda ir futbolista Tonija Jančkes (Tony Jantschke, 1990) un okultista Rūdolfa fon Zēbotendorfa (Rudolf von Sebottendorf, 1875-1945?) dzimtā pilsēta. Pilsētā uzaudzis poļu nacionālais varonis, ģenerālis Jans Henriks Dombrovskis (Jan Henryk Dąbrowski, 1755-1818). No 1923. līdz 1928. gadam vietējā skolā mācījās datorzinātnieks Konrāds Cūze (Konrad Zuse, 1910-1995). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Hojersverda. Encyclopædia Britannica raksts (angliski) Konrad-Zuse-Computermuseum Arhivēts 2020. gada 1. jūnijā, Wayback Machine vietnē.