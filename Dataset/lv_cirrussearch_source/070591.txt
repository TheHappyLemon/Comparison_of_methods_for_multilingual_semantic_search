Koronadala (filipīniešu: Lungsod ng Koronadal, angļu: City of Koronadal, ilongu: Dakbanwa sang Koronadal, magindanaju: Kuta nu Kurunadal) ir pilsēta Filipīnās, Soksksarhenas reģionā, Dienvidkotabato provinces galvaspilsēta un lielākā pilsēta, reģiona administratīvais centrs. Atrodas provinces ziemeļdaļā Palianas upes krastā. Koronadala ir viena no divām Mindanao pilsētām, kurā iedzīvotāju vairākumu veido ilongi (95 %). Apdzīvotā vieta kā Marbelas (Marbel, blaanu valodā ‘duļķaini ūdeņi’) apmetne dibināta 1939. gadā. 1947. gadā tika pieņemts valdības lēmums par Koronadalas (no blaanu valodas ‘zāļains līdzenums’) plānotas pilsētas izbūvi un nodibināta patstāvīga municipalitāte. Apdzīvotā vieta strauji attīstījās un pēc Dienvidkotabato provinces dibināšanas 1966. gadā Koronadala kļuva par tās galvaspilsētu. 2000. gadā Koronadalai piešķirts pilsētas statuss, bet 2004. gadā ar prezidenta rīkojumu uz Koronadalu no Heneralsantosas pārcēla reģiona administratīvās iestādes. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Koronadala.