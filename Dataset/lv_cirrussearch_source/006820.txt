Arnds Peifers (vācu: Arnd Peiffer; dzimis 1987. gada 18. martā Volfenbītelā, Vācijā) ir bijušais vācu biatlonists, 2018. gada olimpiskais čempions sprintā un pieckārtejs pasaules čempions. Pasaules kausa posmos debitējis 2009. gadā, jau debijas sezonas nogalē izcīnīja savu pirmo uzvaru PK posmā. Piedalījies 2010. gada ziemas olimpiskajās spēlēs, taču neguva lielus panākumus. Pasaules čempionātos izcīnījis 13 medaļas, tai skaitā piecas zelta godalgas. Pārsvarā panākumus guvis stafetēs un jauktajās stafetēs, bet 2011. gada Pasaules čempionātā Hantimansijskā guva uzvaru sprinta distancē, bet 2019. gadā Estešundā izcīnīja zelta medaļu 20 km individuālajā distancē. 2014. gada ziemas olimpiskajās spēlēs Sočos izcīnījis sudraba medaļu stafetē. Piedalījies arī distanču slēpošanā, 50 km brīvā stila distancē iegūstot 40. vietu. 2018. gada ziemas olimpiskajās spēlēs Phjončhanā kļuva par uzvarētāju sprintā un ieguva bronzas medaļu stafetē. 2021. gada martā paziņoja par kajrejas beigām. «Biathlon-Olympiasieger Arnd Peiffer beendet seine Karriere». kicker.de (vācu). 2021. gada 16. marts. Skatīts: 2022. gada 10. janvārī. Vikikrātuvē par šo tēmu ir pieejami multivides faili. Skatīt: Arnds Peifers. Oficiālā mājaslapa (vāciski) Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)