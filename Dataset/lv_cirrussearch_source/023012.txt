Ernsts Kaltenbrunners (vācu: Ernst Kaltenbrunner; dzimis 1903. gada 4. oktobrī, miris 1946. gada 16. oktobrī) bija Austrijā dzimis nacistiskās Vācijas valsts darbinieks. SS obergrupenfīrers. No 1943. līdz 1945. gadam bija SS Reiha Galvenās drošības pārvaldes (SS-Reichssicherheitshauptamt) vadītājs. Studēja tieslietas Grācas universitātē. Par darbību pret Austrijas valsti bijis ieslodzījumā cietumā. No 1935. gada izvirzījās par Austrijas SS vadītāju. Viens no Austrijas anšlusa galvenajiem realizētājiem. II pasaules kara laikā bijis viens no tolaik nacistu kontrolētā Interpol vadītājiem. 1943. gada janvārī ieņēma Reiha Galvenās drošības pārvaldes priekšnieka amatu Prāgā nogalinātā Reinharda Heidriha vietā, un saglabāja to līdz kara beigām. Sevišķi ietekmīgs kļuva pēc 20. jūlija puča sagrāves, kad ieguva tiešu pieeju Hitleram. Amerikāņu patruļas arestēts netālu no Altauzē, Austrijā, 1945. gada 12. maijā. Nirnbergas prāvā atzīts par vainīgu kara noziegumos un noziegumos pret cilvēci un sodīts ar nāvi. Vikikrātuvē par šo tēmu ir pieejami multivides faili. Skatīt: Ernsts Kaltenbrunners. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)