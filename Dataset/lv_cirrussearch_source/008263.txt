Mars Global Surveyor jeb MGS — ASV starpplanētu zonde, kas 1996. gadā tika sūtīta uz Marsu, lai fotografētu un kartētu Marsa virsmu. Tā bija pirmā ASV Marsa misija pēc 20 gadu pārtraukuma. Kosmiskais aparāts darbojās līdz 2006. gada novembrim. Mars Global Surveyor bija uzstādījis ilgdzīvošanas rekordu — vairāk nekā 9 gadi Marsa orbītā. Uz Zemi pārraidīti aptuveni 240 000 Mēness virsmas attēlu. Aparāts startēja 1996. gada 7. novembrī, un pēc 10 mēnešus gara ceļa 1997. gada 12. septembrī veiksmīgi iegāja sākotnējajā orbītā ap Marsu. Nākamo 16 mēnešu laikā, izmantojot īpašu aerobremzēšanas tehniku, Mars Global Surveyor iegāja nepeiciešamajā orbītā, lai 1999. gada martā uzsāktu Marsa kartogrāfēšanu. Pēc pamatmisijas uzdevumu izpildīšanas 2001. gada janvārī tā darbības laiku pagarināja līdz 2008. gadam. Mars Global Surveyor noderēja arī nākamajās ASV Marsa misijās kā sakaru retranslācijas pavadonis. Aparāts turpināja fotografēt Marsa virsmu, kā arī novērot Marsa atmosfēru. 2006. gada novembrī sakari ar MGS tika zaudēti. Tas notika parastas operācijas laikā, kad tika pārorientēti saules bateriju paneļi. Uz 2007. gada janvāri ir vairākas versijas par kosmiskā aparāta zaudēšanas iemasliem, bet par ticamāko tiek uzkatīta kļūme programmatūrā. Ir aizdomas, ka nepareizas komandas programmā, kas tika uzlikta jau jūnijā, noveda pie tā, ka pārkarsa saules baterijas. Tas savukārt izraisīja aparāta pāreju drošajā režīmā (safe mode); tajā nevarēja nodrošināt nepieciešamo elektroenerģijas daudzumu, un Mars Global Surveyor pārstāja darboties. "Mars Global Surveyor" misijas mājas lapa