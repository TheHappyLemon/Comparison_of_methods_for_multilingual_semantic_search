Džeimss Džons Korbets (angļu: James John Corbett, dzimis 1866. gada 1. septembrī Sanfrancisko, miris 1933. gada 18. februārī Ņujorkā) bija īru izcelsmes amerikāņu bokseris, otrais pasaules čempions boksa vēsturē. Viņa iesauka ringā bija Džentlmenis Džims (Gentleman Jim). Viņa vecāki bija migranti no Īrijas. Viņš kļuva par pasaules čempionu, toreiz vienīgajā absolūtajā svara kategorijā, 1892. gadā Ņūorleānā, Luiziānas štatā, 21. raundā nokautējot un atņemot jostu Džonam Salivanam. Aizstāvēja titulu tikai vienu reizi, bet mēģināja to atgūt vēl vairākās cīņās. Džeimss Korbets nomira 1933. gadā Ņujorkā 66 gadu vecumā. Vikikrātuvē par šo tēmu ir pieejami multivides faili. Skatīt: Džeimss Korbets. Encyclopædia Britannica raksts (angliski) Encyclopædia Universalis raksts (franciski) BoxRec profils (angliski) BoxRec profils