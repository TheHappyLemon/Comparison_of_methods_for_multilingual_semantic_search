Puertoriko (Puerto Rico), oficiāli Puertoriko Asociētā Valsts (angļu: Commonwealth of Puerto Rico; spāņu: Estado Libre Asociado de Puerto Rico), ir ASV valdījums Vestindijā, Lielajās Antiļu salās. Aizņem Puertoriko salu (8674 km²), kā arī Vjekesu (134 km²), Monu (54 km²), Kulebru (28 km²) un citas mazākas salas. Ziemeļos Puertoriko apskalo Atlantijas okeāns, dienvidos — Karību jūra. Puertoriko atrodas pašos Lielo Antiļu salu austrumos. Puertoriko ir kalnains reljefs, te valda tropisks klimats, un salu klāj bagātīgs augājs. Vikikrātuvē par šo tēmu ir pieejami multivides faili. Skatīt: Puertoriko. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Zinātniskās fantastikas enciklopēdijas raksts (angliski)