Tetris (krievu: Тетрис) ir datorspēle, ko 1984. gada jūnijā, strādādams PSRS Zinātņu akadēmijas Dorodņicinas datorcentrā, izstrādāja Aleksejs Pažitnovs. Nosaukums veidots no vārdiem “tetramino” (no grieķu: τετρα- — 'četri') un Pažitnova mīļākā sporta veida — tenisa — nosaukuma. Spēle daudzos variantos ir pielāgota gandrīz visām datoru operētājsistēmām, datorspēļu konsolēm, kā arī tādām ierīcēm kā grafiskie kalkulatori, mobilie tālruņi u. c. Lai gan Tetris versijas 1980. gadu laikā tika pārdotas mājas datoru plaformām, tas plašāk kļuva pazīstams kā rokā turamas spēļu iekārtas Game Boy versija, kas tika izlaista 1989. gadā. ASV videospēļu žurnāla Electronic Gaming Monthly 100. izdevums ierindoja Tetris pirmajā vietā kā visu laiku dižāko spēli. 2007. gadā Tetris tika ierindots otrajā vietā IGN 100 visu laiku labāko spēļu sarakstā. Spēles mērķis ir pārvietot un pagriezt uz leju krītošas figūras (kas sastāv no četriem vienādiem kvadrātiem) tā, lai tās aizpildītu veselas rindas. The Tetris saga (angliski) [«Icons: Episode #305: Tetris (angliski)». Arhivēts no oriģināla, laiks: 2005. gada 11. martā. Skatīts: 2008. gada 13. jūlijā. Icons: Episode #305: Tetris (angliski)] «IGN Top 100 Games 2007 (angliski)». Arhivēts no oriģināla, laiks: 2013. gada 7. novembrī. Skatīts: 2008. gada 13. jūlijā. Vikikrātuvē par šo tēmu ir pieejami multivides faili. Skatīt: Tetris. Encyclopædia Britannica raksts (angliski) Oficiālā mājaslapa (angliski) Fanu mājaslapa (angliski) YouTube video par Tetra vēsturi (angliski)