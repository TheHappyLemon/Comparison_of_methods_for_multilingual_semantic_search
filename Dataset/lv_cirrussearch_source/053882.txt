Vīriešu dubultspēles bija viena no četrām tenisa disciplīnām 1900. gada vasaras olimpiskajās spēlēs. Sacensības notika no 1900. gada 6. līdz 11. jūlijam Puto salā, Parīzes pilsētas ziemeļrietumu daļā uz sarkanā māla seguma kortiem. Šajās sacensībās startēja 8 komandas (16 spēlētāji) no 4 valstīm. Šajā turnīrā komandas bija ļauts veidot arī dažādu valstu pārstāvjiem startējot kā Jauktā komanda. Neviens no iepriekšējo 1896. gada Atēnu olimpisko spēļu tenisa dubultspēļu medaļniekiem šajās olimpiskajās spēlēs nestartēja. Zelta medaļu dubultspēlēs izcīnīja Lielbritānijas sportisti, brāļi, Lorenss un Redžinalds Dohertiji, sudraba medaļu ieguva Jauktās komandas pārstāvji Makss Dekužī un Bezils de Garmendija, savukārt bronzas medaļas Francijas tenisisti Žoržs de la Šapels un Andrē Prevo un Lielbritānijas sportisti Harolds Mahoni un Artūrs Noriss. Pamatraksts: Tenisisti 1900. gada vasaras olimpiskajās spēlēs Vīriešu dubultspēļu turnīrā startēja 16 sportisti no 3 valstīm. Atsevišķi dalībnieki veidoja komandas ar citu valstu pārstāvjiem un startēja kā Jauktās komandas pārstāvji. ASV un Francijas tenisisti pirmo reizi bija pārstāvēti šajā disciplīnā. Iekavās norādīts sportistu skaits no attiecīgās valsts.  ASV (2)  Francija (9)  Lielbritānija (5)  Jauktā komanda (4) Teniss 1900. gada vasaras olimpiskajās spēlēs «Tennis at the 1900 Paris Summer Games:Men's Doubles». Sports Reference. Arhivēts no oriģināla, laiks: 2020. gada 13. augusts. Skatīts: 2020. gada 13. augusts. «Paris 1900 Tennis: doubles men». Starptautiskā Olimpiskā komiteja. Skatīts: 2020. gada 13. augusts. Startēja Jauktās komandas sastāvā. Viens sportists startēja Jauktās komandas sastāvā. Veidoja 2 ASV, 1 Francijas un un 1 Lielbritānijas sportists. Olimpisko medaļu ieguvēju datubāze Starptautiskā Olimpiskā komiteja De Wael, Herman. Herman's Full Olympians: "Archery 1900". Accessed 17 January 2006. Available electronically at [1] Arhivēts 2007. gada 12. martā, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.