Džordžs Etvuds (angļu: George Atwood; 1745. gada oktobris Londona — 1807. gada 11. jūlijs Londona) bija Lielbritānijas fiziķis, matemātiķis, izgudrotājs, šahists. Piedzimis Vestminsterē, taču precīzs dzimšanas datums nav saglabājies, vienīgi ir zināms, ka kristības notikušas 1745. gada 15. oktobrī. Beidzis Vestminsteres skolu un Kembridžas Universitāti, vēlāk bijis profesors šajā mācību iestādē. Pēc sava bijušā studenta Viljama Pita Jaunākā uzaicinājuma darbojies Anglijas bankas finanšu politikas komisijā, kā arī bijis viņa personīgais sekretārs. 1776. gadā uzņemts Londonas Karaliskajā biedrībā. Plašāku ievērību guvis 1784. gadā, kad izgudrojis Etvuda iekārtu, kas palīdzējusi demostrēt Ņūtona likumus. Vairāku zinātnisko darbu autors, no kuriem pazīstamākais ir A Treatise on the Rectilinear Motion and Rotation of Bodies. 1787. gadā kļuvis par Londonas šaha kluba biedru. No 1787. līdz 1800. gadam pierakstījis savas un citu šaha klubā spēlētās partijas, kas tajā laikā nav bijusi ierasta prakse. Pateicoties šiem pierakstiem, ir saglabājušās daudzu tā laika vadošo šahistu partijas, tajā skaitā arī Andrē Danikana Filidora 47 partijas. Atwood, George: A treatise on the rectilinear motion and rotation of bodies ... Cambridge : printed bey Archdeacon, 1784 George Atwood (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski)