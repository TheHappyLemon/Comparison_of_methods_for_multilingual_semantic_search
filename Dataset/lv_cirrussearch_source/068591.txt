Ītans Kacbergs (angļu: Ethan Katzberg; dzimis 2002. gada 5. aprīlī Nanaimo, Britu Kolumbijā) ir kanādiešu vieglatlēts, startē vesera mešanas sacensībās. Piedalījās 2021. gada Pasaules U-20 čempionātā Nairobi, Kenijā, iekļuva finālsacensībās, bet tajās neviens no metieniem netika ieskaitīts, un palika bez rezultāta. 2022. gada Nāciju Sadraudzības spēlēs Birmingemā izcīnīja sudraba medaļu ar rezultātu 76,36 m. 2023. gada Pasaules čempionātā Budapeštā jau kvalifikācijā laboja Kanādas rekordu, sasniedzot 81,18 metrus. Finālsacensībās vēlreiz uzstādīja Kanādas rekordu, piektajā mēģinājumā raidot veseri 81,25 metrus tālu, un izcīnīja zelta medaļu. Viņš kļuva par visu laiku jaunāko medaļnieku pasaules čempionātos vesera mešanā vīriešiem. «Katzberg ends Fajdek’s reign as world hammer champion in Budapest». worldathletics.org (angļu). 2023. gada 20. augusts. Skatīts: 2023. gada 21. augustā. Vikikrātuvē par šo tēmu ir pieejami multivides faili. Skatīt: Ītans Kacbergs. IAAF profils (angliski)