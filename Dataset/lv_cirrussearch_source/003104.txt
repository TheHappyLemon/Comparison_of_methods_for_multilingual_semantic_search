Ji Dzjaņliaņs (vienkāršotā ķīniešu: 易建联, tradicionālā ķīniešu: 易建聯, piņjiņs: Yì Jiànlián; dzimis 1984. gada 27. oktobrī Hešanā, Gandongā, Ķīnā) ir bijušais ķīniešu basketbolists, spēlēja spēka uzbrucēja un centra pozīcijā. Bijis Ķīnas basketbola izlases dalībnieks. Karjeras lielāko daļu pārstāvējis Ķīnas Basketbola asociācijas (CBA) klubu Guandunas "Southern Tigers", taču vairākas sezonas aizvadījis Nacionālajā basketbola asociācijā (NBA). Profesionāļa karjeru sācis Ķīnas Basketbola asociācijas kluba Guandunas "Southern Tigers" sastāvā, un 2007. gada NBA draftā viņu izraudzījās Milvoki "Bucks" pirmajā kārtā ar augsto kopējo 6. kārtas numuru. "Bucks" spēlēja līdz 2008. gadam, kad nonāca Ņūdžersijas "Nets" sastāvā. 2012. gadā Ji Dzjaņliaņs atgriezās Ķīnā, un līdz pat karjeras beigām 2023. gadā spēlēja savā pirmajā klubā Guandunas "Southern Tigers". Kopā ar Ķīnas izlasi spēlēja 2004. gada olimpiskajās spēlēs, 2006. gada Pasaules čempionātā un 2008. gada olimpiskajās spēlēs. Ji Dzjaņliaņa dzimšanas gads ir bijis diskutabls jautājums, jo dažos dokumentos kā viņa dzimšanas gads ir norādīts 1984. gads, bet citos 1987. gads. Aran Smith. «Yi Jianlian actually 19 years old». NBADraft.net, 2004. gada 14. jūlijs. Arhivēts no oriģināla, laiks: 2005-12-22. Skatīts: 2007-05-02. «易建联谎言被揭穿 真实年龄铁证曝光 即将23岁». CCTV.com. 2007. gada 10. augusts. Skatīts: 2008-04-12.(ķīniski) «Nets' Yi Jianlian targeted in age investigation». San Francisco Chronicle. 2008. gada 22. decembris. Arhivēts no oriģināla, laiks: 2009-12-07. Skatīts: 2009-02-08. NBA profils (angliski) Basketball Reference profils (angliski)