Maurīcijas krīnija (Crinum mauritianum) ir amariļļu dzimtas suga, kas endēma Maurīcijai. Krīniju ģintī ietilpst aptuveni 105 sugas, un tā apvieno ļoti krāšņa un neparasta izskata tropu-subtropu apgabalu lilijveidīgos. Ģints nosaukums Crinum atvasināts no grieķu vārda krinon ("baltā lilija"). Lai arī suga plaši izplatīta Maurīcijas dārzos, dabā tā ir ļoti reta. Krīniju kādu laiku uzskatīja par izmirušu, līdz 1973. gadā kalnainā apvidū no jauna atklāja vairākus stādus. Lapas garas, veselas, ar gludu malu, novietotas blīvās piezemes rozetēs, tāpēc augam iztrūkst iegarens stublājs. Dzīsla paralēla lapas aprisei un stiepjas no tās pamatnes līdz galam. Zieds balts, ar 6 vainaglapām. Putekšņlapas garas, izvirzītas ārpus vainaglapām, ceriņkrāsas kātu un apputeksnēšanās laikā ar dzeltenu putekšnīcu. National Center for Biotechnology Information: Taxonomy Browser, Crinum mauritianum World Checklist of Selected Plant Families: Crinum «National Tropical Botanical Garden: Crinum mauritianum». Arhivēts no oriģināla, laiks: 2013. gada 24. jūnijā. Skatīts: 2016. gada 31. martā. The Native Plants and Animals of Mauritius. The Mauritius Wildlife Foundation. ISBN 978-999493802-5, page 38.