Arsēnijs Pavlovs (krievu: Арсений Сергеевич Павлов, dzimis 1983. gada 2. februārī, miris 2016. gada 16. oktobrī), labāk zināms ar iesauku Motorola, bija prokrievisko separātistu bataljona "Sparta" komandieris. Piedalījās pret Ukrainas valdību vērstās militārās darbībās Austrumukrainā, Doneckas tautas republikas pusē. Kļuva plašāk pazīstams pēc kaujām Slovjanskas apkārtnē, kuras tika pārraidītas tiešraidē. Nogalināts ar liftā ievietotu spridzekli. Par Motorolas biogrāfiju ir maz drošu un pārbaudītu faktu. Pēc viņa sniegtajām intervijām noprotams, ka viņš ir dzimis Komi APSR, 1983. gadā. Dienējis Krievijas Federācijas jūras kājniekos, divreiz piedalījies kaujas operācijās Čečenijā, katru reizi ar pusgada termiņu. Tāpat ir teicis, ka pēc profesijas esot glābējs (sertificēts), granīta apstrādes speciālists. Uz jautājumu kāpēc atrodas Ukrainā, atbildēja šādi: Iesēdos vilcienā un atbraucu. Nekavējos. Atbraucu tāpēc, ka šeit ir krievi. Jau teicu: tiklīdz Maidanā sāka lidot pirmie Molotova kokteiļi pa drošībniekiem, man kļuva skaidrs — viss, tas ir karš. Pēc tam, kad naciķi paziņoja, ka par katru savu nogalināto nogalinās desmit krievus. Gaidīt to, kad tas kļūs par realitāti, nebija iemesla. Ukrainas žurnālists Aleksandrs Goborecs 2014. gada 20. maijā internetā publicēja rakstu ar nosaukumu "Ar ko patiesi nodarbojas LifeNews žurnālisti pie Kramatorskas? Videopierādījumi." Tajā žurnālists apgalvoja, ka LifeNews žurnālisti "ne tikai sadarbojas ar teroristiem", bet arī veica kaujinieku komandēšanu Kramatorskas kauju laikā. Plašākai sabiedrībai tika parādīts video, kurā tiek apgalvots, ka aizkadra balss, kura dod komandas kaujiniekiem, pieder LifeNews žurnālistam. Tomēr izrādijās, ka balss īpašnieks ir Motorola. Šī bija pirmā epizode, pateicoties kurai Motorola kļuva plašāk pazīstams. 2014. gada 18. jūnijā Arsēnijs Pavlovs kopā ar sievu ieradās Krimā, lai ārstētos no kaujā gūtā rokas ievainojuma. Augusta sākumā atgriezās atpakaļ Donbasā. Apprecējās 2014. gada 11. jūlijā. Tā bija pirmā reģistrētā laulība separātiskajā Doneckas tautas republikā. Viņa kāzas apmeklēja arī citi republikas līderi: Igors Girkins (Strelkovs) un Pāvels Gubarevs. Tomēr 2014. gada 19. jūnija intervijā laikrakstam Zavtra teicis, ka ir jau precējies un viņam ir piecgadīgs dēls. Motorola tika nogalināts 2016. gada 16. oktobrī ar liftā ievietotu spridzekli. Viņa nāvē tikuši vainoti gan Ukrainas, gan Krievijas speciālie dienesti. Jaunkrievijas Georga krusts "Par varonību kaujā" 1. pakāpe «Arhivēta kopija». Arhivēts no oriģināla, laiks: 2014. gada 6. oktobrī. Skatīts: 2014. gada 25. oktobrī. Ополченец Моторола рассказал, как снял бой под Славянском A 'Separatist Wedding' in Donetsk. The Moscow Times. Легендарный Моторола Взрывное устройство в подъезде Моторолы закрепили на тросе лифта lenta.ru