Šons Patriks Astins (angļu: Sean Patrick Astin; dzimis Djūks (angļu: Duke) 1971. gada 25. februārī) ir amerikāņu aktieris, producents un režisors. Starp viņa atveidotajām lomām ir Sems Gimijs "Gredzenu pavēlnieka" triloģijā (2001–2003), Maikijs Volšs filmā "Palaidņi un pirātu zelts" (The Goonies, 1985), Denjels Rutaigers filmā Rudy (1993), Dags Vaitmors filmā "Kārtējais pirmais randiņš" (2004), Bills filmā "Klikt!" (2006), Lins Makgils seriāla "24" piektajā sezonā (2006), Ouzo balss animācijas seriālā Special Agent Oso (2009–2012), Rafaela balss animācijas seriālā "Bruņurupuči nindzjas" (Teenage Mutant Ninja Turtles, 2012–2017), Bobs Ņūbijs Netflix zinātniskās fantastikas šausmu seriāla Stranger Things otrajā un trešajā sezonā (2017; 2019) un Eds seriālā No Good Nick (2019). Vēl piedalījies seriālos "Lielā sprādziena teorija", "NCIS: izmeklēšanas dienests", "Likums un kārtība", "Monks" un filmās "Aste luncina suni" (1997), "Elviss ir prom!" (2004), "Alvins un burunduki: Turpīkstinājums" (2009). Viņš ir aktrises Petijas Djūkas un aktiera Džona Astina dēls. Saņēmis vairākus nozares apbalvojumus, tostrp Ekrāna aktieru ģildes balvu un divas Jaunā aktiera balvass. Papildu, viņu 1994. gadā nominēja 67. Kinoakadēmijas balvai kategorijā "Labākā īsfilma" par īsfilmu Kangaroo Court. Otterson, Joe (June 7, 2018). "Sean Astin Talks 'Stranger Things': 'Bob Newby Was Tailor-Made for Me'". Variety. Vikikrātuvē par šo tēmu ir pieejami multivides faili. Skatīt: Šons Astins. IMDb profils (angliski) AllMovie profils (angliski)