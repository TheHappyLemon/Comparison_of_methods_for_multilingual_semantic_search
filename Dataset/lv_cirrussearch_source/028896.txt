Hellas Sat 2 ir Grieķijas un Kipras pirmais pavadonis. Tas ir uzņēmuma Hellas Sat sakaru pavadonis. Palaists ģeostacionārajā orbītā 2003. gada maijā. Tas nodrošina sakaru pakalpojumus Eiropas centrālajā un dienvidu daļā, Tuvajos un Vidējos Austrumos, kā arī Āfrikas dienvidos. Pavadoni izgatavoja Francijas uzņēmums Matra Marconi Space (tagad Astrium) uz platformas Eurostar-2000+ bāzes. Apgādāts ar 30 aktīvajiem Ku joslas raidītājiem. 1997. gada janvārī pavadoņsakaru operators Intelsat noslēdza līgumu ar Matra Marconi Space par pavadoņa Intelsat K-TV izgatavošanu. Tas tiktu palaists līdz 1999. gada sākumam ar Ariane-4 raķeti un būtu izvietots ģeostacionārajā orbītā 95° austrumu garuma. 1998. gadā no Intelsat tika atdalīts uzņēmums New Skies Satellites (tagad SES World Skies). Līdz ar vairākiem citiem pavadoņiem, tam tika nodots Intelsat K-TV līgums. Pavadonis pārdēvēts par NSS-6. 1999. gada martā NSS-6 nogādāja Gviānas kosmosa centrā. Pirmsstarta sagatavošanas laikā tam atklāja saules bateriju defekts, un kosmiskais aparāts tika atgriezts atpakaļ uz rūpnīcu. Saasinoties Austrumāzijas finanšu krīzei, New Skies Satellites lauza līgumu, jo pavadonis bija paredzēts tieši Austrumāzijas un Klusā okeāna tirgum. Kosmisko aparātu Matra Marconi Space, kura transformējās par Astrium, turēja rezervē. 2001. gada janvārī to iegādājās Intelsat sadarbībā ar Ķīnas Sinosat. Pavadonis pārdēvēts par APR-3 jeb Sinosat 1B. To bija paredzēts palaist ar Ķīnas raķeti Chang Zheng 3B, bet to neizdevas veikt sakarā ar sankcijām, kuras ASV ieviesa pret Ķīnu, aizliedzot eksportēt kosmiskās tehnoloģijas. 2001. gada beigās Astrium vienojās, ka pavadoni iegādāsies Grieķijas Hellas Sat. Hellas Sat 2 tika palaists 2003. gada 13. maijā 22:10 UTC ar nesējraķeti Atlas V/401 no Kanaveralas zemesraga Gaisa spēku stacijas starta laukuma SLC-41. Pavadoni izvietoja ģeostacionārajā orbītā punktā 39° austrumu garuma. Pavadonis nodrošināja Atēnu 2004. gada vasaras olimpisko spēļu translācijas pakalpojumus. INTELSAT SIGNS CONTRACT WITH MATRA MARCONI SPACE FOR PURCHASE OF K-TV SPACECRAFT FOR ASIA-PACIFIC PR Newswire Association, 1997-01-09 Intelsat To Launch K-TV On Ariane TELE-satellit News, 1997-04-04 INTELSAT TRANSFERS SATELLITES TO NEW SKIES Telecom.paper, 1998-12-15 Олимпийский спутник Arhivēts 2012. gada 9. maijā, Wayback Machine vietnē. Теле-Спутник - 9(95) Сентябрь 2003 г. Hellas Sat fleet Arhivēts 2019. gada 25. aprīlī, Wayback Machine vietnē. HellasSat 2 Gunter Dirk Krebs