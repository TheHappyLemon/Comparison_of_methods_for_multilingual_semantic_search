Kālis ir sakņu dārzenis, kas attīstās Brassica napus pasugas augiem. Kālis ir ļoti tuvi radniecīgs ar rapsi, kas ir cita Brassica napus pasuga. Kāļi radās kā hibrīds starp kāpostiem (Brassica oleracea) un rāceņiem (Brassica rapa). To saknes tiek plaši lietotas uzturā un arī lapas ir ēdamas. Gan saknes, gan lapas izmanto arī kā mājlopu barību. Kāļu saknes satur ogļhidrātus, olbaltumvielas, kāliju, sēru, fosforu, dzelzi, pektīnus, nedaudz karotīnu, nikotīnskābi (PP vitamīnu), tiamīnu (B1 vitamīnu) un riboflavīnu (B2 vitamīnu). Tie ir bagāti arī ar C vitamīnu. «Latviskie kāļi un rāceņi - kas tie tādi un kā tos pagatavot». lifehacks.nra.lv (latviešu). Skatīts: 2023-06-17.