Felodipīns (latīņu: Felodipine; zināms kā Renidil®, Plendils®) ir II. paaudzes dihidropiridīnu kalcija kanālu blokators. Prolongētas (paildzinātas) darbības preparāts. Preparātu lieto pie arteriālas hipertensijas (paaugstināts asinsspiediens) un spriedzes stenokardijas. Kontrindicēts cilvēkiem ar hipersensitivitāti (tajā skaitā arī pret citiem dihidropiridīniem), klīniski svarīgu aortālu stenozi, arteriālu hipotensiju (pazemināts asinsspiediens) - mazāk par 90 mmHg, kardiālu šoku, akūtu miokarda infarktu (kā arī periodā 1 mēnesi pēc tā), dekompensētu sirds nepietiekamību, sievietēm stāvoklī un tām, kuras baro zīdaini ar pienu. Preparāta lietošana ir ierobežota cilvēkiem ar nestabilu stenokardiju, ļoti izteiktu bradikardiju (lēnu sirdsdarbību) vai sirds nepietiekamību, aknu funkciju smagiem traucējumiem; bērniem līdz 18 gadiem. Гаевый М. Д., Петров В. И., Гаевая Л. М. Фармакология: Учебник для вузов / Под ред. проф. Петрова В. И. - М.: ИЦК «МарТ», Ростов н/Д: Издательский центр «МарТ», 2008. - 560 с. ISBN 978-5-241-00894-7 Фелодипин (Felodipine): инструкция, применение и формула. Справочник РЛС