2016. gada Milāna—Sanremo bija viendienas klasiskās riteņbraukšanas sacensības, kas 2016. gada 19. martā notika Itālijā. Tā bija 107. reize, kad notika Milāna—Sanremo sacensības, ceturtās sacensības 2016. gada UCI World Tour kalendārā un pirmās no viendienas sacensībām. Tas bija arī pirmais no sezonas klasiku "pieminekļiem". Sacensībās sprinta finišā uzvarēja Arno Demārs (FDJ), pārspējot Benu Sviftu (Team Sky) un Jirgenu Rūlantsu (Lotto-Soudal). Finišu izbojāja kritiens, kurā bija iesaistīts Fernando Gaviria (Etixx-Quick Step), vairākiem braucējiem liekot no tā izvairīties un zaudējot pozīciju. Zemes noslīdējums lika sacensību gaitā mainīt distanci, veicot 9 kilometru apkārtceļu. ^1 — Parādīti pirmie desmit no 180 finišējušajiem Nigel Wynn. «UCI WorldTour calendar 2016». Cycling Weekly. Time Inc. UK. Skatīts: 2016. gada 20. februāris. Vikikrātuvē par šo tēmu ir pieejami multivides faili. Skatīt: 2016. gada Milāna—Sanremo. Oficiālā tīmekļa vietne