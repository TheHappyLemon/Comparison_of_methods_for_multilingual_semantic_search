Espens Barts Eide (norvēģu: Espen Barth Eide, dzimis 1964. gada 1. maijā) ir norvēģu politiķis, bijušais Norvēģijas aizsardzības un vēlāk ārlietu ministrs. Dzimis Oslo. Pēc Oslo katedrālās skolas pabeigšanas iestājies Oslo universitātē, kuru absolvējis 1993. gadā kā politoloģijas doktors. Jau kopš 1983. gada darbojies Norvēģijas Ārlietu institūtā kā pētnieks Apvienoto Nāciju Organizācijas programmā. No 1996. gada vadījis šo programmu un bijis padomnieks ārlietu jautājumos. 2002. gadā iecelts par Norvēģijas Ārlietu institūta Starptautisko attiecību departamenta vadītāju. Eides politiskā karjera aizsākās 2000. gadā, kad viņš līdz 2001. gadam ieņēma Ārlietu ministrijas valsts sekretāra amatu. 2005. gadā bijis Aizsardzības ministrijas valsts sekretārs, bet no 2010. līdz 2011. atkal valsts sekretārs Ārlietu ministrijā. No 2011. līdz 2012. gadam Norvēģijas aizsardzības ministrs un no 2012. līdz 2013. gadam Norvēģijas ārlietu ministrs.