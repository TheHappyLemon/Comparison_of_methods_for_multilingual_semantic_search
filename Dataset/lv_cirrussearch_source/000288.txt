FIBA slavas zāle ir basketbola slavas zāle, kas atrodas Madrides apgabala pilsētā Alkovendasā, Spānijā. Slavas zāle tika dibināta 1991. gadā. Slavas zālē tiek apbalvoti izcili, nopelniem bagāti basketbolisti, treneri, tiesneši un basketbola funkcionāri. Šajā zālē atrodas "Samaranča bibliotēka", kas ir lielākā basketbola bibliotēka pasaulē, šeit atrodas vairāk nekā 10 000 ar basketbolu saistītas grāmatas un vairāk nekā 950 dažādi žurnāli no apmēram 65 valstīm. No Latvijas slavas zālē ir iekļauti daudzi basketbola cilvēki un daudzi pašlaik pretendē uz iekļūšanu slavas zālē. Rūdolfs Jurciņš, Jānis Krūmiņš, Valdis Muižnieks, Maigonis Valdmanis, Valdis Valters pretendē uz iekļūšanu slavas zālē kā izcili basketbolisti. Uļjana Semjonova ir iekļauta slavas zālē kā izcila basketboliste. Dzintra Grundmane, Helēna Bitnere-Hehta, Silvija Ravdone-Krodere, Maija Saleniece-Siliņa, Skaidrīte Smildziņa-Budovska, Dzidra Uztupe-Karamiševa pretendē uz iekļūšanu slavas zālē. Oļģerts Altbergs, Valdemārs Baumanis, Raimonds Karnītis pretendē uz iekļūšanu slavas zālē kā izcili basketbola treneri. Tālivaldis Pētersons, Imants Pļaviņš, Miervaldis Ramāns, Jāzeps Šadeiko pretendē uz iekļūšanu slavas zālē kā izcili basketbola funkcionāri. Latvijas Basketbola asociācija ir iekļauta slavas zālē kā viena no FIBA dibinātājfederācijām. Basketbola slavas zāle Sieviešu basketbola slavas zāle Vikikrātuvē par šo tēmu ir pieejami multivides faili. Skatīt: FIBA slavas zāle. Oficiālā mājaslapa (angliski)