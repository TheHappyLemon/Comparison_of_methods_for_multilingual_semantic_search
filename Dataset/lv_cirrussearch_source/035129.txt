Stefka Savova (bulgāru: Стефка Савова; dzimusi 1958. gada 28. novembrī Pazardžikā) ir Bulgārijas starptautiskā meistare šahā (1983). 1977. gadā Novisadā izcīnījusi bronzas medaļu Eiropas šaha čempionātā juniorēm vecuma grupā līdz 20 gadiem. 1980. gados kļuvusi par vienu no vadošajām Bulgārijas šahistēm. Bulgārijas sieviešu šaha čempionātā ieguvusi visu medaļu komplektu: zeltu (1986), sudrabu (1988) un bronzu (1982). Par panākumiem turnīros FIDE 1983. gadā Savovai piešķīra starptautiskās meistares (WIM) nosaukumu. 1986. gadā Atēnās uzvarējusi starptautiskajā sieviešu šaha turnīrā Acropolis. Divas reizes piedalījusies Pasaules šaha čempiones izcīņas cikla zonas turnīros (1987, 1989). 2002. gadā Stambulā izcīnījusi 3. vietu Balkānu valstu šaha čempionātā sievietēm. 2005. gadā kļuvusi par Bulgārijas sieviešu šaha čempionāta sudraba medaļas ieguvēju. Pārstāvējusi Bulgārijas komandu Pasaules šaha olimpiādēs, kurās piedalījusies 3 reizes (1984-1988). Komandu vērtējumā izcīnījusi sudraba (1984) medaļu. OlimpBase :: Women's Chess Olympiads :: Stefka Savova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)