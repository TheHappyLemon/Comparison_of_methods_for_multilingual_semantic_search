Monotalamejas (Monothalamea) ir foraminīferu klase, kas iekļauj sevī foraminīferas ar vienkameras aglutinētu vai organiska materiāla čaulu. Šajā grupā ieskaitītas visas ģintis, kas tradicionāli pārstāv Allogromiida un Astrorhizida kārtas, kā arī dziļūdens "gigantu" Xenophyophorea. Šajā klasē ir iekļautas saldūdens un jūras bezčaulu amēbveida sugas un ekoloģiskās kladas ar neizpētītu morfoloģiju. Par šīs grupas daudzveidību ģeoloģiskajā vēsturē ir grūti spriest, jo tās pārstāvji parasti neatstāj fosilizētas paliekas. Šī grupa tiek uzskatīta par parafilētisku, un iekļauj sevī visu foraminīferu senčus, tajā skaitā gan monotalamejveidīgās, gan arī politalamejveidīgās grupas. Nākotnē ir nepieciešams veikt detalizētu filoģenētisko analīzi, lai šo grupu sadalītu vairākās neatkarīgās monotalameju līnijās. Monotalameju kārtas, kā arī incertae sedis taksoni:: klase: Monothalamea Haeckel, 1862 kārta: Allogromiida Loeblich & Tappan, 1961 kārta: Astrorhizida Brady, 1881 Incertae sedis ģints: Flexammina Voltski & Pawlowski, 2015 ģints: Lagenidiopsis Golemansky, 1974 ģints: Leannia Apothéloz-Perret-Gentil & Pawlowski, 2014 ģints: Nellya Gooday, Anikeeva & Pawlowski, 2010 dzimta: Lieberkuehniidae Siemensma, at all, 2020 dzimta: Reticulomyxidae Page, 1987, emend. Huelsmann, 2014 virsdzimta: Xenophyophoroidea Tendal, 1972 World Register of Marine Species