Čehija olimpiskajās spēlēs piedalās kopš 1994. gada, kas ziemas olimpiskās spēles notika Norvēģijas pilsētā Lillehammerē. Savukārt vasaras olimpiskajās spēlēs tā piedalās kopš 1996. gada. Kopš tā laika Čehija ir piedalījusies pilnīgi visās vasaras un ziemas olimpiskajās spēlēs. Līdz Čehoslovākijas sabrukumam 1992. gadā, Čehijas sportisti startēja Čehoslovākijas sastāvā (no 1920. gada), savukārt no 1900. līdz 1912. gadam kā Bohēmijas komanda. Čehijas sportisti olimpiskajās spēlēs ir izcīnījuši 101 olimpisko medaļu, no tām 67 medaļas vasaras olimpiskajās spēlēs, bet 34 medaļu ziemas olimpiskajās spēlēs. No vasaras olimpiskajiem sporta veidiem Čehija visvairāk medaļas ir ieguvusi smaiļošanā un kanoe airēšanā — 17 medaļas un vieglatlētikā — 15 medaļas. Savukārt no ziemas olimpiskajiem sporta veidiem visvairāk medaļu ir distanču slēpošanā, 9 medaļas, un ātrslidošanā un biatlonā — pa 8 medaļām. Čehijas sportisti medaļas kopumā ir izcīnījuši 13 vasaras olimpiskajos sporta veidos un 7 ziemas olimpiskajos sporta veidos. Ar medaļām bagātākā Čehijas sportiste ir ātrslidotāja Martina Sāblīkova, kura periodā no 2010. līdz 2022. gadam ziemas olimpiskajās spēlēs ir izcīnījusi 7 medaļas. Distanču slēpotāja Kateržina Noimanova periodā no 1998. līdz 2006. gadam ziemas olimpiskajās spēlēs ir izcīnījusi 6 medaļas. Paskaidrojumi Paskaidrojumi Skatīt arī: Čehijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Čehiju ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Čehijas karognesēji olimpiskajās spēlēs Čehijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Petra Kvitova un Tomāšs Satoranskis 2016 Riodežaneiro — Lukašs Krpaleks 2012 Londona — Petrs Kukals 2008 Pekina — Štepanka Hilgertova 2004 Atēnas — Kvetoslavs Svoboda 2000 Sidneja — Martins Doktors 1996 Atlanta — Vāclavs Čalupa 2022 Pekina — Alena Milsa un Mihals Bržezina 2018 Phjončhana — Eva Samkova 2014 Soči — Šārka Strahova 2010 Vankūvera — Jaromīrs Jāgrs 2006 Turīna — Martina Sāblīkova 2002 Soltleiksitija — Alešs Valenta 1998 Nagano — Lubošs Bučta 1994 Lillehammere — Pāvels Bencs Bohēmija olimpiskajās spēlēs Čehoslovākija olimpiskajās spēlēs «Czech Republic». International Olympic Committee. «Olympic Medal Winners». International Olympic Committee. «Czech Republic». Sports-Reference.com. Arhivēts no oriģināla, laiks: 2008. gada 20. novembrī. Skatīts: 2019. gada 18. martā.