Asinsblakšu ģints (Cimex) ir viena no asinsblakšu dzimtas (Cimicidae) ģintīm, kuru sugas sastopamas visā pasaulē. Šajā ģintī kopumā ir 10 vai vairāk sugas, kas galvenokārt mājo ziemeļu puslodē. Par dažām sugām sistemātiķu domas dalās. Latvijā sastopama viena suga — gultas blakts (Cimex lectularius), kura ir arī visizplatītākā asinsblakšu suga pasaulē. Visas asinsblakšu ģints sugas ir ektoparazīti, kas barojas ar asinīm. Tās atrodamas vai nu uz saviem upuriem (galvenokārt putniem, sikspārņiem un cilvēkiem), vai mājo no tiem nelielā attālumā. Asinsblakšu ģints ir vienīgā ģints visā dzimtā, kuras sugas specializējušās uz dažādiem upuriem. Pārējām ģintīm ir raksturīga samērā stingra specializācija, vai nu uz sikspārņiem, vai putniem. Šajā ģintī ir divas blakšu sugas, kuras barojas ar cilvēku asinīm: gultas blakts un tropu gultas blakts (Cimex hemipterus). Asinsblakšu ģintij piederošās blaktis atkarībā no sugas ir 3—9 mm garas, to ķermeņi ir plakani, ovāli un dzeltenbrūnā vai sarkanbrūnā krāsā. Spārni kā visām asinsblaktīm ļoti īsi, rudimentāri, nesasniedz vēdera posmu. Asinsblakšu ģints (Cimex) Gultas blakts (Cimex lectularius) Tropu gultas blakts (Cimex hemipterus) Cimex adjunctus Cimex antennatus Cimex brevis Cimex columbarius Cimex incrassatus Cimex latipennis Cimex pilosellus Cimex pipistrelli Cimex Linnaeus 1758 Bug Guide: Genus Cimex Dongyou Liu, 2013. Molecular Detection of Human Parasitic Pathogens Revision of the West Palaearctic Cimex species. Preliminary report Latvijas Daba: Blaktis (Heteroptera) Bug Guide: Species Cimex lectularius - Common Bed Bug Bed Bugs (Hemiptera: Cimicidae: Cimex spp.) Blaktis – Hemiptera Bed Bug Manual