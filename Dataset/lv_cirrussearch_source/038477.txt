Caurspīdīgums ir iespējams vairākos grafikas failu formātos. Termins caurspīdīgums tiek izmantota dažādos veidos, bet tā vienkāršākā forma ir "pilnīgs caurspīdīgums", tas ir kad kaut kas ir pilnīgi neredzams. Protams tikai daļai no attēla būtu jābūt pilnīgi caurspīdīgai, vai arī nekas nebūtu redzams. Sarežģītāka par "pilnīgu caurspīdīgumu" ir "daļējs caurspīdīgums", kurš tiek panākts, kad grafika ir daļēji caurspīdīga, kā, piemēram, krāsots stikls. Tā kā dators uz ekrāna vienlaicīgi var attēlot tikai vienu krāsu, tad daļējs caurspīdīgums tiek simulēts kā krāsu sajaukums. Grafikas formātiem caurspīdīgums ir “ekstra”, tādēļ daļa grafikas formātu to ignorē. Rastra grafikas failu formāti, kuri atbalsta caurspīdīgumu ir GIF, PNG, BMP, TIFF, un JPEG 2000. Šie formāti izmanto vai nu caurspīdīgu krāsu, vai arī alfa kanālu, lai attēlotu caurspīdīgumu. Lielākā daļa vektorgrafikas formātu atbalsta caurspīdīgumu, jo tie vienkārši nenovieto nevienu objektu caurspīdīgajos punktos. Šis iekļauj EPS and WMF. Sarežģītāki vectorgrafikas formāti papildus iepriekš minētajai, var iekļaut arī caurspīdīguma kombināciju starp grafikas elementiem Šis iekļauj SVG un PDF. Labs rastra grafikas redaktors attēlos caurspīdīgumu ar īpašu rakstu, piemēram, šaha laukuma rakstu. Vienas noteiktas krāsas pikseļi atsevišķa GIF vai PNG attēla krāsu paletē var tikt definēta kā "caurspīdīga", tādējādi šī konkrētā krāsa tiks attēlota kā caurspīdīga, nevis kā krāsa. Pielietojumi: Attēls, kurš nav noteiktā formā, var tikt pielāgots šai formai izmantojot caurspīdīgu pikseļu robežu. Attēlam var izveidot arī caurumus, piemēram, izveidojot attēli gredzena formā. Ja tekstā jāizmanto speciāls simbols, kurš ir attēls (gadījumā ja tas nav pieejams simbolu sarakstā), tam var uzlikt caurspīdīgu fonu, lai tas iederētos teksta fonā. Caurspīdīgā krāsa ir jāizvēlas uzmanīgi, lai izvairītos no caurspīdīguma nepareizajās vietās. Pikseļu caurspīdīgumā simbolu un citu attēlu malām nevajadzētu būt ar toņu pārejām starp fonu un attēlu. Šīs pārejas uzlabo simbolu izskatu pret, piemēram, balta fona gadījumā pelēkas pārejas uzlabo simbolu kvalitāti, taču ja šo pašu attēlu pārliktu pret sarkanu fonu tad pārejas toņiem būtu jābūt tumši sarkanā krāsā. Pelēkā krāsa pārejā radītu nesmuku un neskaidru rezultātu. Nav iespējams izmantot vienu krāsu pārejai un iegūt labu rezultātu uz visām fona krāsām. PNG un TIFF atļauj izmantot arī daļēju caurspīdīgumu, kas atrisina malu ierobežojumus, kuri bija caurspīdīgiem pikseļiem. Taču daudzas programmas neatbalsta daļēju caurspīdīgumu arī šiem formātiem. Internet Explorer pirms 7. versijas neatbalstīja caurspīdīgumu PNG formātam. Tāpat ļoti maz aplikāciju pareizi apstrādā TIFF formāta failus ar alfa kanāliem. Nozīmīgs daļējās caurspīdības pielietojums (bet ne vienīgais) ir izveidot grafikās "mīkstas robežas", lai attēli saplūstu ar fonu. Daļēji caurspīdīgas krāsa apvienošana ar fona krāsu bieži ir nenoteikts process un rezultāti dažādos gadījumos var atšķirties. Piemēram, gadījumos kad tiek veikta krāsu labošana, vai krāsa būtu jāapvieno pirms vai pēc krāsu labošanas? Alternatīva iespēja pilnīga caurspīdīguma iegūšanai ir izmantojot izgriezuma ceļus (clipping path). Izgriezuma ceļš ir kontūra, kura tie izmantota kopā ar citām grafikām. Viss kontūra iekšpusē ir redzams, viss ārpus tās ir caurspīdīgs. Izgriezuma ceļi pārsvarā tiek izmantoti PostScript failos. Sākot ar PDF standarta 1.4 versiju (Adobe Acrobat versija 5), caurspīdīgums tiek atbalstīts. Caurspīdīgums PDF failos ļauj sasniegt dažādus efektus, ieskaitot, ēnas pievienošanu objektiem, puscaurspīdīgu objektu izveidošana un objektu sapludināšana vienam ar otru vai ar tekstu. PDF atbalsta dažādas sapludināšanas metodes un noteikumi pēc kuriem objekti tiek sapludināti piedāvā izvēles iespējas, piemēram, vai sapludināt visus objektu kopā, pirms sapludināšanas ar fonu, vai arī sapludināt katru objektu ar fonu atsevišķi. PDF caurspīdīgums ir ļoti komplekss modelis, oriģinālā specifikācija, kuru izveidoja Adobe ir vairāk kā 100 lapas gara. Liela problēma ir tas ka sapludinot objektus ar dažādām krāsu telpām (color spaces) var būt sarežģīti un radīt problēmas. Caurspīdīgums PDF tika izstrādāts tā, lai tas neradītu kļūdas, PDF redaktori kuri neatbalsta caurspīdīgumu vienkārši attēlotu visus elementus kā necaurspīdīgus. Taču šis risinājums rada problēmu, kur vecāki redaktori un printeri atgrieztu ko pilnīgi citādu no oriģinālā dizaina. Vektorgrafika Rastra Grafika Portatīvā dokumenta formāts Pikselis Raster Graphics — Scratch Wiki 3D computer graphics Transparent color in palettes Alpha channel