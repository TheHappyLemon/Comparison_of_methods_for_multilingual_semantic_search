Stokholmas Ārlandas lidosta (zviedru: Stockholm-Arlanda flygplats) ir starptautiskā lidosta Stokholmas lēnē, Zviedrijā, netālu no Mēštas pilsētas, apmēram 37 km uz ziemeļiem no Stokholmas un 40 km uz dienvidaustrumiem no Upsālas. Tā ir lielākā lidosta Zviedrijā un trešā lielākā Ziemeļvalstīs. 2017. gadā pasažieru skaits tajā sasniedza gandrīz 27 miljonus (21,2 miljoni starptautisko pasažieru). Viens no lielākajiem lidsabiedrību Scandinavian Airlines un Air Shuttle mezgliem. Otra Stokholmas lidosta (Stokholmas Brommas lidosta) atrodas uz ziemeļrietumiem no pilsētas centra, bet ir spējīga uzņemt mazāka izmēra lidaparātus. «Flygplatsstatistik 2017» (PDF). Swedavia.se. Skatīts: 2018. gada 27. decembris. Vikikrātuvē par šo tēmu ir pieejami multivides faili. Skatīt: Stokholmas Ārlandas lidosta. Oficiālā tīmekļa vietne