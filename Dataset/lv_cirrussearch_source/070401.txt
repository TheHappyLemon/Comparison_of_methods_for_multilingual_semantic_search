"Midsomeras slepkavības" (angļu: Midsomer Murders) ir Apvienotās Karalistes krimināldrāmas televīzijas seriāls, ko pēc rakstnieces Kerolainas Greiemas kriminālromānu sērijas Chief Inspector Barnaby motīviem izveidojuši Entonijs Horovics un Duglass Votkinsons un kuru pārraida Lielbritānijas ITV televīzijas tīkls kopš tā pirmizrādes 1997. gada 23. martā. Seriāla uzmanības centrā ir dažādas slepkavības, kas notiek mazajos lauku ciematiņos izdomātajā Midsomeras grāfistē, Anglijā, kā arī galvenā policijas inspektora Bārnabija un viņa pārinieka centieni atrisināt noziegumu, nosakot, kurš ir vainīgais un kāds ir viņa rīcības motīvs. Seriāls atšķiras no citiem detektīvseriāliem, bieži vien ietverot sirsnīgas dīvainības un melnā humora sajaukumu, kā arī slaveno tituldziesmu, kuras ierakstīšanā tiek izmantots termenvokss. Kopš seriāla pirmizrādes 1997. gadā tam ir bijuši divi galvenie varoņi: Džons Netlss kā galvenais detektīvinspektors Toms Bārnabijs līdz viņa aiziešanai no seriāla 13. sezonas beigās; pēc tam Nīls Dadžens kā galvenais detektīvinspektors Džons Bārnabijs, Toma jaunākais brālēns, kopš 14. sezonas sākuma. "Midsomeras slepkavības" joprojām ir populāra pārraide Lielbritānijas televīzijā, un tā ir starptautiski pārraidīta vairāk nekā 200 valstīs un teritorijās. Seriālu Latvijā pārraida LTV. "Midsomeras slepkavības" ir detektīvdrāma, kuras darbība norisinās mūsdienu Anglijā. Stāsti saistīti ar galvenā detektīvinspektora Toma Bārnabija, un vēlāk viņa pēcteča, brālēna Džona Bārnabija centieniem atrisināt daudzas slepkavības, kas notiek gleznainajos, bet bīstamajos izdomātās Midsomeras grāfistes ciematos. Bārnabiji seriālā strādājuši ar vairākiem seržantiem: Gevinu Troju, Denu Skotu, Benu Džounsu, Čārliju Nelsonu, un Džeimiju Vinteru. Seriāla filmēšana sākās 1996. gada rudenī, un pirmo sēriju The Killings at Badger's Drift pārraidīja Apvienotajā Karalistē 1997. gada 23. martā. To noskatījās 13,5 miljoni skatītāju. Entonijs Horovics un sākotnējie producenti Betija Vilingeila un Braiens Trū-Mejs izveidoja sēriju. Horovics adaptēja lielāko daļu agrīno sēriju no Kerolainas Greiemas oriģinālajiem darbiem. Pašreizējie scenāristi ir Helēna Dženkinsa, Džefs Povijs, Nikolass Hiks-Bīčs, Džūlija Gilberta un Kriss Marejs. Aktieris Džons Netlss attēloja inspektora Toma Bārnabija lomu. Netlsa varonis aizgāja pensijā 13. sezonas 8. sērijā. Nīls Dadžens viņu aizstāja 14. sezonas sākumā, attēlojot Toma Bārnabija brālēnu Džonu Bārnabiju, kurš pirmo reizi bija redzams 13. sezonas 1. sērijā. Dadžens pirmo reizi parādījās "Midsomeras slepkavībās" 2000. gadā, 4. sezonas 1. sērijā, kurā viņš atveidoja dārznieka Daniela Bolta lomu, kuru ļoti interesēja sekss. Midsomera ir izdomāta Anglijas grāfiste. Grāfistes centrs ir Kostona, vidēja lieluma pilsēta, kurā dzīvo inspektors Bārnabijs ar savu sievu un kurā atrodas Midsomeras policijas Kostonas iecirkņa Kriminālizmeklēšanas departaments (CID). Liela daļa seriāla popularitātes izriet no pēkšņas vardarbības neatbilstības gleznainā un mierīgā lauku vidē. Dažādas norādes vairākās sērijās liecina, ka Midsomera īstajā dzīvē atrastos Bārkšīrā un Hempšīras ziemeļos. Šo teoriju atbalsta sērija Dead in the Water, kur Temzā atrod līķi. Daudzu grāfistes ciemu un mazpilsētu nosaukumā ir vārds Midsomer; to daļēji ir iedvesmojusi Somersetas pilsēta Midsomernortonas (Midsomer Norton). Izdomāto Midsomervelovas (Midsomer Wellow) un Kostonas (Causton) nosaukumi ir atvasināti no īstu Somersetas ciematu nosaukumiem Velovas (Wellow) un Korstonas (Corston). Katrā sērijā parasti ir vairākas slepkavības, un lielais līķu skaits ir labi zināma sižeta līnijas iezīme. Neraugoties uz to, vainīgais gandrīz nekad nav sērijveida slepkava, ļoti bieži slepkava ir dažādu apstākļu vadīts, lai sarežģītu viņa vai viņas nozieguma atklāšanu, un viņš turpina slepkavot, lai slēptu sākotnējo slepkavību. Humors ir seriāla galvenā iezīme. Bieži seriālā tiek atveidota melnās komēdijas līnija, piemēram, sieviete tiek noslepkavota ar siera rituli, un daudzas ainas ir komēdijdrāmas piemēri. «Rasisma skandāls un slaveni fani - 10 patiesības par kulta seriālu «Midsomeras slepkavības»». Jauns.lv (latviešu). Skatīts: 2023-12-24. «Midsomer Murders: 15 mysterious facts | Ghostarchive». ghostarchive.org. Arhivēts no oriģināla, laiks: 2022-01-10. Skatīts: 2023-12-24. «Midsomeras slepkavības». ltv.lsm.lv (latviešu). 2023-12-23. Skatīts: 2023-12-24. «TV ratings, January 1: Midsomer Murders shines for ITV1 | Media | The Guardian». web.archive.org. 2015-02-09. Arhivēts no oriģināla, laiks: 2015-02-09. Skatīts: 2023-12-24. «Midsomer Murders - The New Barnaby Joins John Nettles on Exclusive Acorn Media DVD Release | PRLog». web.archive.org. 2012-08-30. Arhivēts no oriģināla, laiks: 2012-08-30. Skatīts: 2023-12-24. «Neil Dudgeon Replaces John Nettles on Midsomer Murders - TV.com». web.archive.org. 2020-01-28. Arhivēts no oriģināla, laiks: 2020-01-28. Skatīts: 2023-12-24. "Midsomer Murders" Garden of Death (TV Episode 2000) ⭐ 7.6 | Crime, Drama, Mystery. Atjaunināts: 2023-12-24 «Midsomer Constabulary». Fictional Police Forces in UK Media Wiki (angļu). Skatīts: 2023-12-24. Rye, Renny (2004-10-17), Dead in the Water, Midsomer Murders. Atjaunināts: 2023-12-25 «Madness, Obsession and 'Midsomer Murders' - PopMatters». web.archive.org. 2019-07-20. Arhivēts no oriģināla, laiks: 2019-07-20. Skatīts: 2023-12-25. Hay, Andy (2013-01-30), Schooled in Murder, Midsomer Murders. Atjaunināts: 2023-12-25 Acorn. «Midsomer Murders Series 23 DVD or Blu-ray». Acorn (angļu). Skatīts: 2023-12-24. Vikikrātuvē par šo tēmu ir pieejami multivides faili. Skatīt: Midsomeras slepkavības. Oficiālā tīmekļa vietne IMDb profils (angliski) TV.com profils (angliski) Metacritic profils (angliski)