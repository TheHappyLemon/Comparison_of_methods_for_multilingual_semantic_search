Armando Durims Sadiku (albāņu: Armando Durim Sadiku, dzimis 1991. gada 27. maijā) ir albāņu futbolists, spēlē uzbrucēja pozīcijā, pārstāv Albānijas futbola izlasi. Kopš 2023. gada Sadiku pārstāv Indijas komandu Mohun Bagan. Sadiku savu profesionāļa karjeru sāka Albānijas pēc spēka otrās līgas komandā Turbina. Vēlāk spēlējis arī Albānijas Superlīgas komandās Gramozi un Elbasani. 2010. gada decembrī Sadiku spēlēs laikā uzbruka tiesnesim, kas noveda pie divu gadu diskvalifikācijas un pārcelšanos uz Šveices komandu Locarno. Tur viņš kļuva par Šveices pēc spēka otrās līgas labāko vārtu guvēju. 2012. gadā pievienojies Lugano, kur otro gadu pēc kārtas kļuvis par līgas labāko vārtu guvēju. 2013. gada novembrī pievienojies Šveices Superlīgas komandai Zürich, kur traumu dēļ daudz nespēlēja. 2015–16. gada sezonas vidū, neskatoties, ka Sadiku bija komandas labākais vārtu guvējs, viņš tika izīrēts citai līgas komandai Vaduz. Tur viņš palīdzēja komandai noturēties augstākajā līgā, izslēdzot no tās tieši Zürich. 2017. gadā noslēdzis trīs gadu līgumu ar Polijas Ekstraklasa komandu Varšavas "Legia". Pēc sezonas viņš tika pārdots uz Spānijas La Liga komandu Levante. Arī tur viņš traumu dēļ spēlēja ļoti maz. Ticis izīrēts Lugano, kā arī citai Spānijas komandai Málaga. 2020–21. gada sezonu pavadījis Turcijas futbola Superlīgas komandā Erzurumspor. 2021. gada ziemā kļuvis par pirmo Albānijas futbolistu Bolīvijā, pievienojoties vienam no valsts spēcīgākajiem klubiem Club Bolívar. Jau vasarā atgriezies Spānijā un pievienojies Las Palmas. 2022. gada pievienojies Cartagena, bet 2023. gadā Indijas komandai Mohun Bagan. Albānijas futbola izlases rindās debitējis 2012. gadā. Pārstāvējis izlasi 2016. gada Eiropas čempionātā. «Ja deklarata e arbitrit që u pështy nga Sadiku 6 vite më parë | JavaNews.al» (en-US). 2016-06-22. Skatīts: 2023-03-23. «CHalcio - Calcio Svizzero: Armando Sadiku al FC Locarno». chalcio.blogspot.com. Skatīts: 2023-03-23. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)