"Spītnieces savaldīšana" (angļu: 10 Things I Hate About You) ir 1999. gada ASV romantiska komēdija, kas veidota kā Viljama Šekspīra lugas "Spītnieces savaldīšana" moderna adaptācija. Filmas režisors ir Džils Jangers. Galvenās lomas filmā atveido Hīts Ledžers, Džūlija Stailsa, Džozefs Gordons-Levits, Larisa Oleinika, Endrū Kīgens, Deivids Krumholcs, Lerijs Millers, Sjūzena Meja Preta un Elisona Džennija. Filmas pirmizrāde notika 1999. gada 31. martā. Kamerons Džeimss ir vidusskolnieks, kurš nesen pārnācis uz Paduā vidusskolu. Kamerons jau no pirmā acu uzmetiena iemīlas populārajā Bjankā Stretfordā, tomēr Maikls Ekmans brīdina Kameronu, ka Bjankas tēvs ir pārlieku aizbildniecisks un neļauj Bjankai un viņas ne pārāk jaukajai māsai Ketai satikties ar puišiem. Bjanka vēlas satikties ar pēdējās klases skolnieku Džouiju Donneru, tomēr viņas tēvs piekrīt šādam notikumam tikai gadījumā, ja sev puisi atradīs arī Keta. Kad Kamerons vēlas uzaicināt Bjanku uz randiņu, Bjanka pastāsta viņam par tēva jauno likumu. Kamerons, cerot, šo likumu apiet, sarunā ar slikto puisi Patriku Veronu, ka viņš centīsies iekarot Ketu, lai Kamerons varētu satikties ar Bjanku. «10 Things I Hate About You». Britu filmu klasifikācijas padome. Skatīts: 2018. gada 22. decembris.[novecojusi saite] «10 Things I Hate About You (1999)». Box Office Mojo (Amazon.com). Skatīts: 2018. gada 22. decembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)