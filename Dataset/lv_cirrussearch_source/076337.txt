Džeisons Alans Kapono (angļu: Jason Alan Kapono; dzimis 1981. gada 4. februārī Longbīčā, Kalifornijas štatā, ASV) ir profesionāls amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2013) pārstāv Grieķijas klubu Atēnu "Panathinaikos". Dž. Kapono 2003. gada NBA draftā ar kopējo 31. numuru izvēlējās Klīvlendas "Cavaliers". Pēc debijas sezonas viņu paplašināšanās draftā izvēlējās Šarlotes "Bobcats". Kopā ar "Bobcats" viņš ievērojami uzlaboja savu statistiku — no vidēji gūtajiem 3,5 līdz 8,5 punktiem. Dž. Kapono arī pirmoreiz Šarlotes vienības vēsturē nobloķēja metienu. Nākamajā sezonā Dž. Kapono parakstīja līgumu ar Maiami "Heat", kļūdams par NBA čempionu. 2006./2007. gada sezonā Dž. Kapono vidējie rādītāji palielinājās. Viņš arī bija līgas precīzākais trīspunktnieku metējs - realizēt 51,4 procenti raidījumu. Tas bija ļoti tuvu visu laiku labākajam NBA sasniegumam, kas ir 52,4 procenti. To uzstādīja Stīvs Kers. Kopsummā Dž. Kapono sasniegums ir 4. labākais NBA vēsturē. Viņš NBA zvaigžņu spēlē triumfēja trīspunktnieku mešanas konkursā, uzveicot tādus spēlētājus kā Dirks Novickis un Gilberts Arenass. Dž. Kapono sasniegumu atkārtoja arī nākamajā gadā, fināla kārtā iegūstot 25 punktus, kas ļāva dalīt visu laiku labāko sasniegumu. 2007./2008. gada sezonā viņš bija NBA precīzākais tālmetējs. 2009. gada 9. jūnijā viņš tika aizmainīts uz Filadelfijas "76ers" klubu. 2011. gada decembrī kļuva par Losandželosas "Lakers" spēlētāju, savukārt pēc dažiem mēnešiem nonāca Klīvlendas "Cavaliers" sastāvā. "Cavaliers" sastāvā neaizvadīja nevienu spēli, 2012. gada decembrī nokļuva Grieķijas klubā Atēnu "Panathinaikos". 2007. gada 25. novembrī Dž. Kapono kļuva par precīzāko tālmetienu izpildītāju NBA vēsturē. Šajā dienā viņš realizēja 250. trīspunktnieku karjerā, kas ļāva kvalificēties rekordam. Viņa precizitāte bija 46,1 procenti. Tikai 27 basketbolisti NBA vēsturē spējuši tālmetienus realizēt ar vairāk nekā 40 procentu precizitāti. Dž. Kapono tika izsaukts uz ASV 2008. gada treniņnometni, taču netika iekļauts sastāvā startam 2008. gada Pekinas olimpiādē. Dž. Kapono ir Džo un Tonijas bērns, viņā rit havajiešu un portugāļu asinis. Džeisonam ir māsa Džiliana, kā arī pusbrālis Tonijs Klīns juniors. Dž. Kapono 2004. gada 28. augustā apprecējās. McMenamin, Dave. «Kapono Lights Up Saturday Night». NBA.com, 2008. gada 17. februārī. Arhivēts no oriģināla, laiks: 2009. gada 23. martā. Skatīts: 2008. gada 18. februārī. (angliski) «2007-08 THREE POINTERS LEADERS: 3-Point FG Percentage». NBA.com. Arhivēts no oriģināla, laiks: 2008. gada 6. oktobrī. Skatīts: 2008. gada 26. augustā. (angliski) «Philadelphia 76ers Acquire Forward Jason Kapono From Toronto». NBA.com. Skatīts: 2009. gada 15. jūnijā. (angliski) «All Time Leaders: Three Point Field Goal Percentage». NBA.com. Arhivēts no oriģināla, laiks: 2009. gada 3. martā. Skatīts: 2008. gada 31. janvārī. (angliski) «UCLA Men's Basketball». uclabruins.cstv.com. Arhivēts no oriģināla, laiks: 2012. gada 16. jūlijā. Skatīts: 2009. gada 16. aprīlī. (angliski) NBA profils (angliski) Basketball Reference profils (angliski)