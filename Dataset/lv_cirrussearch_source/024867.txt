Almazna (ukraiņu: Алмазна) ir pilsēta Ukrainas austrumos Luhanskas apgabalā, pakļauta Kadijivkas pilsētas padomei. Izvietojusies apgabala rietumdaļā, ietilpst Alčevskas-Kadijivkas aglomerācijā (kopā 513 000 iedzīvotāju (2001)). Apdzīvoto vietu uz muižniekam Stebeļskim piederošās zemes 1870. gadā dibināja no Harkivas guberņas Izjumas pilsētas apkaimes pārceltie dzimtļaudis un jauno ciemu nosauca par Izjumu. 1878. gadā ciems tika savienots ar dzelzceļa līniju un uzbūvēta stacija, ko tāpat, kā ciematu pie tās nosauca par Izjumu. Tā kā Harkivas guberņā jau bija viena stacija ar tādu nosaukumu, jaunuzbūvēto staciju un ciemu 1895. gadā pārdēvēja par Almaznu. Ciemats izauga saistībā ar intensīvo akmeņogļu ieguvi apkaimē. 1898. gadā tika uzsākta metalurģiskās rūpnīcas būve. 1962. gadā tika uzbūvēta ferrosakausējumu rūpnīca. 1977. gadā Almaznai piešķirts pilsētas statuss. 2001. gadā metalurģiskā rūpnīca likvidēta. Iedzīvotāju skaits pilsētā samazinājies no 7487 1989. gadā līdz 4301 2011. gadā. Официальный сайт города Алмазная. История города[novecojusi saite]