Pidžinvaloda jeb vienkārši pidžins (angļu: pidgin) ir vienkāršota jaukta kontaktvaloda starp cilvēkiem, kuri savstarpēji nepārzina sava sarunbiedra valodu, bet tomēr ir nepieciešams kontaktēties. Parasti pidžinvaloda veidojas pamatā balstoties uz angļu, franču vai nīderlandiešu valodām, un tām ir Austrumu vai Āfrikas valodu vārdu piejaukumi, bet pidžinvalodu definīcija neizslēdz, ka tā var balstīties arī uz citām valodām. Vēsturiski pidžinvalodas bija plaši izplatītas tirdzniecībā starp dažādu tautību cilvēkiem. Atšķirībā no kreoliskajām valodām, kas ir noteiktu cilvēku grupu dzimtās valodas, pidžinvalodas nav neviena indivīda dzimtā valoda. Kreoliskās valodas Lingua franca «Par pasaules valodu un valodu grupu nosaukumiem latviešu valodā». Latvijas Vēstnesis. 2006. gada 19. jūlijs. Arhivēts no oriģināla, laiks: 2019. gada 31. augustā. Skatīts: 2012. gada 20. augustā.