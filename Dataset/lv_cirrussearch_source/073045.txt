Ladākha (hindi: लदाख) ir Indijas savienības teritorija tās ziemeļos, Himalaju rietumu daļā. Tās galvaspilsēta ir Leha. Šajā teritorijā dominējošā reliģija ir budisms. Šeit atrodas daudzi budistu klosteri. Caur Ladākhu savā laikā gāja cauri Zīda ceļš. Ladākhu mēdz dēvēt arī par Mazo Tibetu, jo gan tās kultūra, gan daba ir ļoti līdzīga Tibetā esošajai. Blakus esošajā Himāčala Pradēšas štatā politisko patvērumu guvis Dalailama, garīgais budistu līderis, kurš bija spiests pamest Tibetu un cenšas panākt ar budismu saistīto kultūrvēsturisko pieminekļu saglabāšanu. Līdz 1681. gadam Ladākha bija neatkarīga budistu karaļvalsts, tad to pakļāva Tibeta, vēlāk tā kļuva par Mogulu impērijas vasaļvalsti. 18. gadsimta vidū Ladākhas valdnieki sāka maksāt nodevas Kašmirai, no 1819. gada Pendžābai. 1834. gadā to iekaroja Džammu valdnieki un Ladākha kļuva par Britu Indijas daļu. Līdz 2019. gadam Ladākha bija autonomā Džammu un Kašmīras štata sastāvā, kuram 1954. gadā pieņemtais Indijas konstitūcijas 370. pants deva tiesības uz savu atsevišķu konstitūciju, karogu un neatkarīgu lēmumu pieņemšanā visās jomās, izņemot aizsardzību, ārlietas un sakarus. Indijas parlaments 2019. gada 6. augustā apstiprināja valdības plānu, kas anulēja štata autonomiju un līdz 31. oktobrim izveidoja divas jaunas savienības teritorijas — vienu Džammu un Kašmīras, bet otru Ladākhas teritorijā. Izplatītākās reliģijas ir islāms (46,4%) un budisms (39,7%). ANO ģenerālsekretārs aicina uz "maksimālu savaldību" Kašmirā LETA/AFP 2019. gada 9. augustā Vikikrātuvē par šo tēmu ir pieejami multivides faili. Skatīt: Ladākha. Encyclopædia Britannica raksts (angliski) Encyclopædia Universalis raksts (franciski)