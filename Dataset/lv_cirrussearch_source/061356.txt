Marija Gurova (krievu: Мария Александровна Гурова; dzimusi 1989. gada 16. aprīlī) ir krievu brīvā stila cīkstone, Eiropas čempione un Eiropas čempionātu medaļniece, Krievijas Nopelniem bagātā sporta meistare. Marija Gurova dzīvo Jegorjevskā. Ar cīņas sportu viņa sāka nodarboties 2000. gadā. 2006. gadā viņa uzvarēja Eiropas kadetu un junioru čempionātos. 2009. gadā viņa atkal kļuva par Eiropas junioru čempioni. Sacensībās Krievijā Gurova pārstāv Maskavas apgabalu. 2010. un 2011. gada pasaules čempionātā viņa bija 5. vietā, jo cīņā par bronzu 2010. gadā zaudēja ASV cīkstonei Tatjanai Suaresai, bet 2011. gadā — ukrainietei Tetjanai Lazarevai. 2011. un 2012. gada Eiropas čempionātā izcīnīja bronzu. Cīņā par bronzu 2011. gadā viņa uzvarēja rumānieti Anu Mariju Pavelu, bet 2012. gadā — grieķieti Mariju Prevolaraki. 2014. gadā Gurova kļuva par Eiropas čempioni. Finālā viņa vēlreiz pieveica Mariju Prevolaraki. 2018. gada Eiropas čempionātā viņa trešoreiz izcīnīja bronzas medaļu. Šoreiz bronzas cīņā uzvarot bulgāru cīkstoni Evelinu Nikolovu. Krievijas čempionātā viņa trīsreiz (2010, 2014, 2017) bija pirmā, divreiz otrā (2012, 2018) un vienreiz trešā (2013). 2010. gada Krievijas čempionāts cīņas sportā sievietēm — 1; 2012. gada Krievijas čempionāts cīņas sportā sievietēm — 2; 2013. gada Krievijas čempionāts cīņas sportā sievietēm — 3; 2014. gada Krievijas čempionāts cīņas sportā sievietēm — 1; 2017. gada Krievijas čempionāts cīņas sportā sievietēm — 1; 2018. gada Krievijas čempionāts cīņas sportā sievietēm — 2; 2019. gada Krievijas čempionāts cīņas sportā sievietēm — 2. Krievijas Nopelniem bagātā sporta meistare (2014) «ГУРОВА Мария Александровна». Борьба вольная (krievu). infosport.ru. Skatīts: 2022-04-22. FILA profils (angliski)