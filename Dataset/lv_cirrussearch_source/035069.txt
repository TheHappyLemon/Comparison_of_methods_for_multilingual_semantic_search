Šīla Džeksone (angļu: Sheila Jackson; dzimusi 1957. gada 11. novembrī) ir Lielbritānijas starptautiskā lielmeistare šahā (1988). 1970. gadā uzvarējusi Lielbritānijas šaha čempionātā juniorēm vecuma grupā līdz 14 gadiem, bet 1971. gadā atkārtojusi šo panākumu vecuma grupā līdz 18 gadiem. Daudzkārtējā Lielbritānijas sieviešu šaha čempionāta dalībniece un četrkārtēja šo turnīru uzvarētāja (1975, 1978, 1980, 1981), bet 1977. gadā pēc papildu mača bijusi otrā. Pārstāvējusi Anglijas komandu lielākajos komandu šaha turnīros: Pasaules šaha olimpiādēs piedalījusies 10 reizes (1974-1992). Komandu vērtējumā izcīnījusi sudraba (1976) medaļu. Individuālajā vērtējumā izcīnījusi sudraba (1982) medaļu. Eiropas komandu šaha čempionātā piedalījusies 1992. gadā. Par panākumiem turnīros FIDE 1981. gadā Džeksonei piešķīra starptautiskās meistares (WIM), bet 1988. gadā - starptautiskās lielmeistares (WGM) nosaukumu. 1991. gadā Suboticā (tagad Serbija) vienīgo reizi savā karjerā piedalījusies Pasaules šaha čempiones izcīņas cikla starpzonu turnīrā, kurā ieņēmusi 31. vietu. Kopš 2000. gada šaha turnīros piedalās reti. British Chess Champions OlimpBase :: Women's Chess Olympiads :: Sheila Jackson OlimpBase :: European Women's Team Chess Championship :: Sheila Jackson «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 22. augustā. «benoni.de/schach/elo: Jackson, Sheila». Arhivēts no oriģināla, laiks: 2016. gada 4. martā. Skatīts: 2016. gada 22. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)