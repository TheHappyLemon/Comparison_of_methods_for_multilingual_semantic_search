Svetlana Ivanovna Gerasimenko (krievu: Светла́на Ива́новна Герасиме́нко; ukraiņu: Світлана Іванівна Герасименко; dzimusi 1945. gada 23. februārī) ir ukraiņu izcelsmes padomju un Tadžikistānas astronome. Pazīstama kā Čurjumova—Gerasimenko komētas atklājēja. Dzimusi 1945. gadā Kijivas apgabala Barišivkas ciematā skolotāju ģimenē. Tēvs bija ukrainis, māte — poliete. Gerasimenko ir izteikusies, ka uzskata sevi par ukrainieti. 1968. gadā absolvēja Kijivas Universitātes Astronomijas nodaļu un pēc tam iestājās aspirantūrā. 1969. gada septembrī Ukrainas Zinātņu akadēmijas Galvenās astronomiskās observatorijas līdzstrādnieka Kļimu Čurjumova vadībā devās ekspedīcijā uz Almati, lai veiktu komētu novērojumus ar 50 centimetru diametra teleskopu. Naktī no 11. uz 12. septembri viņa fotogrāfēja Komasa-Sola komētu. Pēc atgriešanās Kijivā uz Gerasimenko uzņemtajiem attēliem Čurjumovs atklāja vēl vienu komētu, kas tika nosaukta viņu vārdā par Čurjumova—Gerasimenko komētu. 1973. gadā pēc Tadžikistānas Astrofizikas institūta uzaicinājuma Gerasimenko pārcēlās uz Dušanbi. Strādāja par zinātnisko līdzstrādnieci šajā institūtā, veicot komētu novērojumus un pētījumus. 2004. gada 2. martā Gerasimenko kopā ar Čurjumovu bija klāt Gviānas kosmiskā centra kosmodromā, kad tika palaista Eiropas starpplanētu zonde Rosetta. Tā devās uz Čurjumova—Gerasimenko komētu, ko sasniedza 2014. gada novembrī. 12. novembrī no zondes atdalījās nolaižamais aparāts Philae, kas veiksmīgi nosēdās uz komētas kodola. Svetlanas Gerasimenko vārdā nosaukts arī asteroīds Nr. 3945, ko 1982. gadā atklāja Nikolajs Černihs. 2017. gadā Gerasimenko apbalvota ar Abū Alī Sīnā (Avicennas) vārdā nosaukto Tadžikistānas Valsts prēmiju par sasniegumiem zinātnes un tehnikas nozarē. 2019. gadā izdevums Sputnik Таджикистан nosauca Gerasimenko starp piecām slavenākajām Tadžikistānas sievietēm. «Герасименко: я открыла комету случайно». BBC News. «Svetlana Gerasimenko - co-discoverer of comet 67P». European Space Agency. «Светлана Герасименко: «Надо чаще смотреть на небо»». gisaoinform.ru. «(3945) Gerasimenko = 1971 TD2 = 1980 FM1 = 1982 PL». Minor Planet Center. «Светлана Герасименко получит за свою комету госпремию Таджикистана имени Абуали ибн Сино». ASIA-Plus. Arhivēts no oriģināla, laiks: 2019. gada 13. jūlijā. Skatīts: 2020. gada 4. aprīlī. «От пионерки до астронома: топ-5 знаменитых женщин Таджикистана». Sputnik Таджикистан. Vikikrātuvē par šo tēmu ir pieejami multivides faili. Skatīt: Svetlana Gerasimenko. Рандеву с кометой Астрономия и телескопостроение