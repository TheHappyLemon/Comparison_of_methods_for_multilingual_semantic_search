Ķīri, ķīru ģints (Chroicocephalus) ir kaiju dzimtas (Laridae) ģints, kas apvieno 11 mūsdienās dzīvojošas sugas un vienu izmirušu sugu. Nesenā pagātnē visas šīs ģints sugas tika klasificētas kaiju ģintī (Larus), bet balstoties uz jaunākajiem ģenētiskajiem pētījumiem sistemātika kaiju dzimtai ir mainījusies un no kaiju ģints izdalītas vairākas jaunas ģintis. Zinātniskais nosaukums Chroicocephalus nozīmē krāsaina galva. Tas cēlies no grieķu vārdiem — chroa, kas latviski nozīmē krāsa, un cephalus — galva. Lielākajai daļai šīs ģints sugu galvai ir tumšs (krāsains) apspalvojums vai arī galva ir tumša tikai vasaras periodā, bet ziemā tā ir balta ar tumšām "ausīm". Ķīru ģints sugas sastopamas visos kontinentos, Antarktīdas piekrastes salas ieskaitot. Lielākā sugu dažādība sastopma dienvidu puslodē: Dienvidamerikā, Antarktikā, Austrālijā un Jaunzēlandē. Eiropā un Latvijā sastopama tikai viena ķīru ģints suga — lielais ķīris (Chroicocephalus ridibundus). Ķīru ģints (Chroicocephalus) Andu kaija (Chroicocephalus serranus) Austrālijas sudrabkaija (Chroicocephalus novaehollandiae) Brūngalvas kaija (Chroicocephalus brunnicephalus) Hartlauba kaija (Chroicocephalus hartlaubii) Lielais ķīris (Chroicocephalus ridibundus) Melnknābja kaija (Chroicocephalus bulleri) Melnknābja ķīris (Chroicocephalus philadelphia) Patagonijas kaija (Chroicocephalus maculipennis) Pelēkgalvas kaija (Chroicocephalus cirrocephalus) Saundersa kaija (Chroicocephalus saundersi) †Šuahines kaija (Chroicocephalus utunui) Tievknābja kaija (Chroicocephalus genei) World Bird List: Noddies, gulls, terns, auks, 2020 Pons J.M., Hassanin, A., and Crochet P.A.(2005). Phylogenetic relationships within the Laridae (Charadriiformes: Aves) inferred from mitochondrial markers. Molecular phylogenetics and evolution 37(3):686-699 «Sternines: 'Masked' Gulls: Chroicocephalus & Saundersilarus». Arhivēts no oriģināla, laiks: 2016. gada 4. martā. Skatīts: 2013. gada 8. decembrī. «Latvijas Putnu saraksts». Arhivēts no oriģināla, laiks: 2013. gada 18. septembrī. Skatīts: 2013. gada 8. decembrī. Chroicocephalus Eyton, 1836 Genus: Chroicocephalus