Prjevidza (slovāku: Prievidza) ir pilsēta Slovākijā, Trenčīnas apgabala Prjevidzas apriņķa centrs pie Nitras upes. Pirmoreiz rakstos minēta 1113. gadā. No 1383. gada - karaļa brīvpilsēta. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Priviģe (ungāru: Privigye). Pēc Pirmā pasaules kara iekļāvās Čehoslovākijā. Pēc Otrā pasaules kara, būdama brūnogļu ieguves rajona centrā, pilsēta auga ļoti strauji. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (96,65 %). Pēc reliģiskās piederības - katoļi (61,91 %), nereliģiozi (29,01 %). Prjevidza ir amerikāņu aktiera un režisora Kornela Vailda (Cornel Wilde, 1912-1989) dzimtā pilsēta. Vikikrātuvē par šo tēmu ir pieejami multivides faili. Skatīt: Prjevidza. Q110227967.