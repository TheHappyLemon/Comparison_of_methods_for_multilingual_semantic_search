Nils Grandeliuss (zviedru: Nils Grandelius; dzimis 1993. gada 3. jūnijā, Lundā) ir Zviedrijas starptautiskais lielmeistars šahā (2010). 2005. gadā izcīnījis savu pirmo lielāko panākumu šahā, uzvarot Lundas turnīrā SK Mumiens Turnering. Vairākkārt pārstāvējis Zviedriju Eiropas un pasaules jauniešu šaha čempionātos. 2010. gadā izcīnījis sudraba medaļu Pasaules jauniešu šaha čempionātā U18 vecuma grupā. 2011. gadā uzvarējis Eiropas jauniešu šaha čempionātā U18 vecuma grupā. 2007. gadā Stokholmā uzvarējis Zviedrijas jauniešu šaha čempionātā U20 vecuma grupā. 2008. gadā debitējis Zviedrijas šaha čempionāta finālā, kurā ierindojies 7. vietā, kā arī uzvarējis starptautiskajā šaha turnīrā Olomoucā. 2009. gadā turpinājis sekmīgi startēt starptautiskajos šaha turnīros: atkārtoti uzvarējis Olomoucā, bijis otrais Malmes turnīrā Sigeman & Co aiz uzvarētāja Naidžela Šorta, kā arī uzvarējis Lundas turnīrā Schackstudions IM-Turnering. 2013. gadā uzvarējis Bulgārijas starptautiskajā šaha turnīrā Grand Europe Open un Erebrū izcīnījis sudraba medaļu Zviedrijas šaha čempionātā. 2015. gadā kļuvis par Zviedrijas šaha čempionu un uzvarējis Abū Dabī starptautiskajā šaha turnīrā. 2019. gada martā Skopjē izcīnījis sudraba medaļu Eiropas individuālajā šaha čempionātā. 2021. gada janvārī ierindojies 9. vietā Veikanzē (Nīderlande) vadošo lielmeistaru šaha turnīrā. 2021. gada novembrī Rīgā dalījis 24.-25. vietu 2021. gada "FIDE Chess.com Grand Swiss" turnīrā. 2022. gada janvārī ierindojies 13. vietā tradicionālajā Tata Steel Masters lielmeistaru turnīrā. 2023. gada novembrī Daglasā ierindojies 83. vietā "FIDE Grand Swiss" turnīrā. Pārstāvējis Zviedrijas komandu lielākajos komandu šaha turnīros: Pasaules šaha olimpiādēs piedalījies 5 reizes (2010-2018); Pasaules komandu šaha čempionātā piedalījies 2019. gadā; Eiropas komandu šaha čempionātos piedalījies 3 reizes (2011-2015). Par panākumiem turnīros FIDE 2008. gadā Grandeliusam piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. Bijis visu laiku jaunākais zviedru šahists, kas saņēmis šaha lielmeistara nosaukumu. World Youth Chess Championships 2010 Open Under 18 European Youth Chess Championship Albena 2011 - Boys Under 18 Tikkanen beats Grandelius in Swedish Ch. 22nd Abu Dhabi Int. Chess Festival Masters Tournament European Individual Chess Championship 2019 Tata Steel Chess Tournament 2021 2021 FIDE Chess.com Grand Swiss ChessPro. Tata Steel Masters. Вейк-ан-Зее, Нидерланды 2022. Все о турнире 2023 FIDE Grand Swiss OlimpBase :: Men's Chess Olympiads :: Nils Grandelius OlimpBase :: European Men's Team Chess Championship :: Nils Grandelius 3rd quarter Presidential Board Meeting 2010, 24-25 July 2010, Tromso, NOR Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)