Šis raksts ir par Amerikas Savienoto Valstu štatu. Par salām skatīt rakstu Havaju salas. Havajas (angļu: Hawaii, havajiešu: Hawaiʻi) ir viens no Amerikas Savienoto Valstu štatiem, aizņem lielāko daļu Havaju salu arhipelāga (izņemot Midveja atolu) Klusā okeāna ziemeļu daļā. Havaju administratīvais centrs ir Honolulu. Havajas ir astotais mazākais štats ASV, vienpadsmitais mazākais pēc iedzīvotāju skaita un trīspadsmitais blīvāk apdzīvotais štats ASV. Havaju štats ir vienīgais ASV, kura karogā vēl joprojām iekļauts Apvienotās Karalistes karogs. Salas sāktas apdzīvot no 6. līdz 3. gadsimtam p.m.ē. Līdz 18. gadsimtam arhipelāgā bija vairākas pamatiedzīvotāju karalistes, kuras 19. gadsimta sākumā bija apvienotas vienā karalistē (aptuveni 300 000 iedzīvotāju). 1893. gadā arhipelāgā ieradās ASV karaspēks un gāza karalieni Liliuokalani (havajiešu: Lili'uokalani, 1838.-1917.). 1894. gadā tika proklamēta Havaju republika, de facto ASV protektorāts. 1898. gadā ASV anektēja Havaju salas, 1900. gadā piešķirot tām savu "teritoriju" statusu. 1908. gadā Perlharboras līcī tika ierīkota Jūras kara flotes bāze. 1941. gada 7. decembrī Japānas armija uzbruka ASV jūras kara bāzei Havajās — Perlharborai, kas bija nozīmīgs ASV armijas atbalsta punkts Klusajā okeānā. 1959. gada 21. augustā Havaju salas saņēma ASV štata (pavalsts) statusu. Vikikrātuvē par šo tēmu ir pieejami multivides faili. Skatīt: Havajas. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)