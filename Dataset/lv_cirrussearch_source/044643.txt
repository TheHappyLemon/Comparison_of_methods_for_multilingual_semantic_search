Jogas sūtras (sanskritā: योगसूत्र) ir Rādža jogas pamatteksts, kas sastāv no četrās sadaļās apkopotām 196 sūtrām jeb aforismiem. Par tā autoru uzskata Pataņdžali. Šī daļa sākas ar jogas definīciju: योग: चित्त-वृत्ति निरोध – yogaś citta-vṛtti-nirodhaḥ – Joga ir prāta virpuļu norimšana. — Jogas sūtra I.2. Tālāk seko prāta (citta) apraksts un meditācijas un koncentrācijas metodes tā remdināšanai, kā arī deviņi traucēkļi (antaraya), piemēram, slinkums un slimība, kas to neļauj izdarīt. uzskaitīti dažādi samadhi veidi. Otrajā daļā nosaukti ciešanu (klesha) iemesli un darbības veidi. Tālāk seko pieci pirmie astoņkārtīgā jogas ceļa soļi, proti, Yama, Niyama, Asana, Pranayama un Pratyahara, ar kuriem var ietekmēt ciešanu cēloņus. Trešajā daļā aprakstīti trīs pārējie astoņkārtīgā jogas ceļa elementi, proti, Dharana, Dhyana un Samadhi. Tālāk seko pārdabisko spēju (siddhi) iegūšana ar koncentrēšanās palīdzību. Ceturtajā daļa ir iepriekš rakstītā kopsavilkums un sevis atbrīvošana ar jogas palīdzību. Pataņdžali Jogas sūtras vairākos gadsimtos pēc uzrakstīšanas tika pārtulkotas ne tikai daudzās Indijas valodās, bet arī javiešu un arābu valodās (Bīrūnī tulkojums Tarjamat ketāb Bātanjalī fi’l-ḵalāṣ men al-ertebāk pirms 1030. gada). Pirmo moderno tulkojumu 1896. gadā angļu valodā veica Vivekānanda. 1912. gadā īru teozofs Čārlzs Džonstons (Johnston) publicēja savu tulkojumu The Yoga Sutras of Patanjali: The Book of the Spiritual Man ar komentāriem. Yoga Sutras by Patanjali, translated by Charles Johnston The Complete Works of Swami Vivekananda/Volume 1/Raja-Yoga/Patanjali's Yoga Aphorisms — Concentration: Its Spiritual Uses Patandžalio „Joga sūtra” Audrius Beinorius. Liaudies kultūra, 2000 m. Nr.4. pp. 56-67. (lietuviski)