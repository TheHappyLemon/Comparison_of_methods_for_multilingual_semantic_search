Anatolijs Kucevols (ukraiņu: Куцевол Анатолій Анатолійович, dzimis 1985. gada 26. novembrī Kijivā) ir Ukrainas politiķis, diplomāts, Ukrainas ārkārtējais un pilnvarotais vēstnieks Latvijas Republikā kopš 2022. gada decembra, bijušais Ukrainas Ministru kabineta valsts sekretāra vietnieks. Dzimis Kijivā. Absolvējis Tarasa Ševčenko Kijivas Nacionālo universitāti, kur ieguvis filoloģijas maģistra grādu (2007). Vēlāk ieguvis maģistra grādu ekonomikā (2009) un maģistra grādu valsts pārvaldē (2013) Nacionālajā Valsts pārvaldes akadēmijā. Ieguvis doktora grādu valsts pārvaldē (2021), runā ukraiņu, angļu, itāļu un krievu valodā. Profesionālo karjeru sācis Ukrainas Ekonomikas ministrijas Starptautiskās tehniskās palīdzības un sadarbības ar starptautiskajām finanšu organizācijām departamentā. 2011. gadā turpinājis šo darbu Ukrainas prezidenta birojā, kur strādāja pie Ukrainas ārējās ekonomikas jautājumiem, muitas likumdošanas reformām, Ukrainas sadarbību ar starptautiskajām finanšu organizācijām, īpaši ar Pasaules Bankas grupu, Eiropas Rekonstrukcijas un attīstības banku, Eiropas Investīciju banku, kā arī īstenoja starptautisko partnerību par tehnisko palīdzību, īpaši ar Ekonomiskās sadarbības un attīstības organizāciju. Piedalījies jauno Ukrainas darbinieku pārkvalifikācijas programmā Federālā kanclera un Vācijas federālā prezidenta departamentā (2010), lai iepazītos ar Eiropas valstu koalīcijas darbu. A. Kucevols pieder pie Ukrainas Eiropas integrācijas atbalstītājiem un strādāja Ukrainas Ministru kabineta sekretariāta Eiropas integrācijas birojā (2009—2011). Bija atbildīgs par sadarbību ar ES ekonomikas un statistikas jautājumos, tiesiskuma, brīvības un drošības reformās, tehniskajā palīdzībā, sarunās ar Eiropas Komisiju par attīstību, ES un Ukrainas programmas un Asociācijas nolīguma īstenošanu, vispārējiem politiskiem jautājumiem saistībā ar sadarbību starp Ukrainu un ES. Uzreiz pēc Pašcieņas revolūcijas, kļuva par valdības Eiropas un eiroatlantiskās integrācijas koordinācijas biroja direktora vietnieku. Šai laikā Ukrainas integrācija Eiropā kļuva par galveno virzītājspēku reformām Ukrainā. A. Kucevols kā Valdības biroja Stratēģiskās plānošanas departamenta vadītājs bija atbildīgs par Ukrainas Eiropas integrācijas politikas veidošanu, politiskā dialoga ar ES atbalstīšanu, divpusējo asociācijas struktūru atbalstīšanu utt. Vēlāk A. Kucevols strādāja vairākās nevalstiskajās organizācijās, privātajā sektorā un starptautiskās tehniskās palīdzības projektos. Viņš iestajās par vides ilgtspējības veicināšanu Ukrainas ekonomikā, jo īpaši mazinot lietotu automobiļu radītos vides riskus. Savas idejas viņš popularizē emuārā LIGA.net. 2020. gada 12. oktobrī Ukrainas Ministru kabinets iecēla Anatoliju Kucevolu par Ukrainas Ministru kabineta valsts sekretāra vietnieku. 2022. gada 23. decembrī Ukrainas prezidents Volodimirs Zelenskis iecēla Anatoliju Kucevolu par Ukrainas ārkārtējo un pilnvaroto vēstnieku Latvijas Republikā. Sieva — Marija Kucevola (dzimusi 1989. gadā), divas meitas (Elina (2018) un Diana (2018)). Tēvs — Anatolijs Kucevols (1952—2022). Māte — Nadija Kucevola (dzimusi 1959. gadā). 2. pakāpes ierēdnis. Ukrainas Ministru kabineta Goda pateicība (2022), Ukrainas premjerministra pateicība (2021), Ukrainas Valsts robeždienesta vadītāja pateicība (2021), Ukrainas valsts muitas dienesta vadītāja pateicība. «Автореферат дисертації». «Розпорядження Президента України № 140/2012-рп». Managerfortbildungsprogramm des Bundesministeriums für Wirtschaft und Energie(BMWi). «Fit for Partnership with Germany | Анатолій Куцевол – європейська інтеграція – це робочі будні для всіх». Skatīts: 2023-07-19. «Анатолій Куцевол - Портал зовнішньої політики України». web.archive.org. 2020-11-27. Arhivēts no oriģināla, laiks: 2020-11-27. Skatīts: 2023-07-19. «Євроінтеграційний портал». Євроінтеграційний портал (ukraiņu). Skatīts: 2023-07-19. «Європейська та євроатлантична інтеграція – основа зовнішнього вектору України, – політики та експерти - Реанімаційний Пакет Реформ» (ukraiņu). 2020-11-17. Skatīts: 2023-07-19. «Як мінімізувати екологічні ризики від “євроблях”». Економічна правда (ukraiņu). Skatīts: 2023-07-19. «Анатолій Куцевол - Блог / Дневник - ЛІГА.Блоги». blog.liga.net. Skatīts: 2023-07-19. «УКАЗ ПРЕЗИДЕНТА УКРАЇНИ №882/2022 Про призначення А.Куцевола Надзвичайним і Повноважним Послом України в Латвійській Республіці».