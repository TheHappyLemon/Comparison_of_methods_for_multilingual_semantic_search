Tateva Abrahamjana (armēņu: Տաթև Աբրահամյան, angļu: Tatev Abrahamyan; dzimusi 1988. gada 13. janvārī Erevānā) ir Armēnijā dzimusi starptautiskā lielmeistare šahā (2011), kas kopš 2002. gada pārstāv ASV. 2000. gadā pārstāvējusi Armēniju Pasaules junioru šaha čempionātā U12 vecuma grupā. Pēc pārcelšanās uz ASV 2003. gadā piedalījusies ASV junioru šaha čempionātā, kurā ieņēmusi 5. vietu. No 2004. līdz 2008. gadam piecas reizes pārstāvējusi ASV Pasaules junioru šaha čempionātos dažādās vecuma grupās. 2006. gadā Ekvadorā ar simtprocentīgu rezultātu (9 punkti no 9 iespējamiem) uzvarējusi Panamerikas valstu junioru šaha čempionātā U18 vecuma grupā. Daudzkārtēja ASV sieviešu šaha čempionātu finālu dalībniece, kuros izcīnījusi piecas medaļas: trīs sudraba (2005, 2011, 2014) un divas bronzas (2010, 2013). 2019. gadā dalījusi 2.-3. vietu ASV šaha čempionātā. 2021. gada oktobrī dalījusi 4.-6. vietu ASV sieviešu šaha čempionātā. 2023. gada oktobrī Sentluisā izcīnījusi 4. vietu ASV sieviešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas, kuros 2012. gadā 1. kārtā zaudējusi Aleksandrai Kosteņukai, bet 2015. gadā 1. kārtā zaudējusi Dronavalli Hārikai. 2022. gada oktobrī Sentluisā ierindojusies 5. vietā ASV sieviešu šaha čempionātā. Pārstāvējusi ASV komandu lielākajos komandu šaha turnīros: Pasaules šaha olimpiādēs piedalījusies 4 reizes (2008-2014). Komandu vērtējumā izcīnījusi bronzas (2008) medaļu; Pasaules komandu šaha čempionātā piedalījusies 4 reizes (2009, 2013-2015, 2019). Par panākumiem turnīros FIDE 2011. gadā Abrahamjanai piešķīra starptautiskās lielmeistares (WGM) nosaukumu. FIDE Transfers in 2002 «Cuenca 2006 15° Campeonato Panamericano u18 (girls)». Arhivēts no oriģināla, laiks: 2016. gada 16. maijā. Skatīts: 2016. gada 17. novembrī. Results | www.uschesschamps.com 2021 U.S. WOMEN'S CHAMPIONSHIP 2023 U.S. Women's Championship «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 17. novembrī. 2015 FIDE Knockout Matches Pairings & Results | www.uschesschamps.com OlimpBase :: Women's Chess Olympiads :: Tatev Abrahamyan OlimpBase :: World Women's Team Chess Championship :: Tatev Abrahamyan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)