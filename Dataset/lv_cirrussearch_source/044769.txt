Tereza Štadlere (serbu: Тереза Штадлер; dzimusi kā Jovanoviča (serbu: Јовановић); 1936. gada 29. septembris Subotica — 2001. gada 27. marts Subotica) bija Dienvidslāvijas un Serbijas starptautiskā lielmeistare šahā (1977), Dienvidslāvijas sieviešu šaha čempione (1964). 1960. gados bijusi viena no vadošajām Dienvidslāvijas šahistēm. 1964. gadā uzvarējusi Dienvidslāvijas sieviešu šaha čempionātā. Daudzu starptautisko sieviešu šaha turnīru uzvarētāja, tajā skaitā bijusi labākā Bela Crkvā (Ungārija) (1958), Arenisa de Marā (Spānija) (1966), Novisadā (1978). Piedalījusies 1967. gada pretendentu turnīrā šahā sievietēm Suboticā un izcīnījusi augsto 4. vietu (uzvarēja Alla Kušnira). Tāpat piedalījusies 1971. gada sieviešu starpzonu turnīrā Ohridā, kurā palikusi 13. vietā (uzvarēja Nana Aleksandrija).. Tereza Štadlere trīs reizes pārstāvējusi Dienvidslāviju sieviešu šaha olimpiādēs (1957, 1969, 1980). 1980. gadā šaha olimpiādē pie 3. galdiņa ieguvusi individuālo bronzas medaļu. Par panākumiem turnīros FIDE 1977. gadā viņai piešķīra starptautiskās lielmeistares (WGM) goda nosaukumu. «1967 Candidates Tournament : World Chess Championship (women)». www.mark-weeks.com. Arhivēts no oriģināla, laiks: 2017. gada 15. novembrī. Skatīts: 2018. gada 19. septembrī. «1971 Ohrid Interzonal Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Tereza Štadler». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)