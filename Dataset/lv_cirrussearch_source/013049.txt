Ahtium Oyj (līdz 2017. gadam Talvivaaran Kaivososakeyhtiö Oyj, arī Talvivaara Mining Company) bija Somijas uzņēmums, kas nodarbojās ar niķeļa un citu metālu iegūšanu. Dibināts 2004. gadā. 2018. gadā tam pasludināts bankrots. Uzņēmums tika kotēts Helsinku (kods TLV) un Londonas (kods TALV) biržā; bija iekļauts FTSE 250 indeksā. No 1977. līdz 1983. gadam Talvivāras apkārtnē Somijas ģeoloģijas dienests atklāja niķeļa iegulas. Minerālu ieguves licence tika piešķirta uzņēmumam Outokumpu. Iegulas bija lielas, bet sliktas kvalitātes, tāpēc tajā laikā metāla ieguve nebija ekonomiski izdevīga. Eksistēja bioizskatošanas tehnoloģija, kuru varētu šeit izmantot, bet tā bija jauna un neizmēģināta lielos apjomos, tāpēc uzņēmums neriskēja to pielietot. 2000. gados Outokumpu mainīja stratēģiskos plānus un atteicās no savām raktuvēm. Talvivāras depozīta ieguves tiesības 2004. gadā tika pārdots bijušajam darbiniekam Pekam Perē (Pekka Perä) par diviem eiro. Talvivaaran Kaivososakeyhtiö tika dibināts 2004. gadā. Tas no Outokumpu ieguva niķeļa raktuves Sotkamo, Somijas austrumos. 2005. gadā tika sākta bioizskatošanas pilotprojekta celtniecība. Metāla ieguves izmēģināšana notika 2006. gadā no marta līdz septembrim. Sotkamo raktuvēs metāla iegūšana sākās 2008. gada oktobrī. 2007. gadā Talvivaara akcijas tika izliktas Londonas biržā; 2009. gadā — Helsinku biržā. No 2011. gada augusta līdz 2012. gada februārim Talvivaara bija OMX Helsinki 25 indeksā. 2010. gadā uzņēmums paziņoja, ka sāks urāna ražošanu no Sotkamo rakšanas procesā iegūtiem blakusiežiem. 2014. gada novembrī bankrotēja meitas uzņēmums Talvivaara Sotkamo Oy, kas bija Talvivaara galvenais ienākumu avots. Raktuvēs bija notikušas vairākas toksisku metālu piesārņotu atkritumu noplūdes, kas bija drauds vietējiem ūdensceļiem. Uzņēmuma vadības locekļi tika apsūdzēti noziedzīgos nodarījumos videi. Notika ievērojama valdības iesaistīšanās, jo Somijas valdība bija uzņēmuma lielākais īpašnieks ar sabiedrību Solidium (16,7 %). 2015. gadā jaunizveidotais valdības īpašumā esošais uzņēmums Terrafame Oy nopirka Talvivaara kalnrūpniecības biznesu. 2017. gada februārī par Terrafame 15,5 % kapitāldaļu turētāju kļuva Singapūras Trafigura. Tā kā Talvivaara palika kā bezpeļņas apvalks, tā kreditori pieprasīja, lai mātessabiedrība iesniegtu bankrotu. 2017. gada 28. novembrī uzņēmums pārdēvēts par Ahtium Oyj. 2018. gadā uzņēmumam pasludināts bankrots. 2018. gada 6. martā Ahtium Oyj dzēsts no Somijas uzņēmumu reģistra. «Talvivaara History». Arhivēts no oriģināla, laiks: 2012. gada 5. aprīlī. Skatīts: 2012. gada 11. aprīlī. Arhivēts 2012. gada 5. aprīlī, Wayback Machine vietnē. Talvivaara Mining Company Plc to Join the OMX Helsinki 25 Index Beginning August 1, 2011[novecojusi saite] «Amer Sports to Join the OMX Helsinki 25 Index as a result of the semi-annual review». Arhivēts no oriģināla, laiks: 2012. gada 1. februārī. Skatīts: 2012. gada 11. aprīlī. Arhivēts 2012. gada 1. februārī, Wayback Machine vietnē. Talvivaara vietne (angliski), (somiski) Talvivaara NASDAQ OMX Nordic Talvivaara London Stock Exchange