Krasnaja Gora (krievu: Кра́сная Гора́, burtiski — ‘Sarkanais kalns’) ir pilsētciemats Krievijā, Brjanskas apgabala ziemeļrietumos, Krasnaja Goras rajona administratīvais centrs. Tajā dzīvo ap 6 tūkstoši iedzīvotāju. Pilsētciemats atrodas Besedes upes abos krastos, apmēram 230 km uz rietumiem no Brjanskas, netālu no robežas ar Baltkrieviju. Krasnaja Gora pirmoreiz minēta 1387. gadā, bet līdz 1922. gadam tā tikusi saukta "Popova Gora" (krievu: Попо́ва Гора́); 17.—18. gadsimtā tā bija Kijivas Pečeru klostera īpašumā. 1861.—1929. gadā — pagasta centrs. Kopš 1929. gada — rajona centrs, kopš 1968. tas ir pilsētciemats. 1981. gadā Krasnaja Gorai bija pievienots kaimiņu ciems Širki (krievu: Ши́рки) (Besedes upes labajā krastā). «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Численность постоянного населения Российской Федерации по городам, поселкам городского типа и районам на 1 января 2009 г.». Arhivēts no oriģināla, laiks: 2014. gada 2. janvārī. Skatīts: 2021. gada 27. decembrī.