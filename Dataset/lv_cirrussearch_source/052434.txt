Molla Vali Vidadi (azerbaidžāņu: Molla Vəli Vidadi, dzimis 1709. gada 17. martā, miris 1809. gada 13. maijā) bija azerbaidžāņu dzejnieks. Par viņu ir zināms maz. Lielāko dzīves daļu aizvadīja Šemkiras pilsētā, kur mācīja paša dibinātajā reliģiskajā skolā. Pēc dažiem avotiem, Vidadi vairākus gadus aizvadīja Tiflisā, kur bija karaļa Hēraklija II galma dzejnieks. Pēc karaļa dēla Levana nāves 1781. gadā, Vidadi veltīja viņam elēģiju. Viņa galma dienests nebija ilgs, iespējams, tāpēc, ka viņš atklāti kritizēja valdošās šķiras pārstāvjus. Agrākajos gados Vidadi dzejā tika izteikts pozitīvs skatījums uz dzīvi, tomēr gadiem ritot viņa daiļradē parādījās pesimistiskie motīvi. Viņš arī bija pazīstams ar savu poētisko dialogu ar dzejnieku Mollu Panahu Vagīfu. Vidadi stils bija vienkāršais un reālistiskais (dažkārt ar misticisma elementiem). «Азербайджанская литература 18-го века». fnkaa.ru. Arhivēts no oriģināla, laiks: 2007. gada 14. oktobrī. Skatīts: 2020. gada 5. aprīlī. «Видади, Молла Вели». Lielā Padomju enciklopēdija. Arhivēts no oriģināla, laiks: 2016. gada 31. jūlijā. Skatīts: 2020. gada 5. aprīlī. Vikikrātuvē par šo tēmu ir pieejami multivides faili. Skatīt: Molla Vali Vidadi.