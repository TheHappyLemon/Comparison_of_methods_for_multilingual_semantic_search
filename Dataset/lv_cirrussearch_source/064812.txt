Mija Vašikovska (angļu: Mia Wasikowska, dzimusi 1989. gada 25. oktobrī) ir Austrālijas aktrise. Savu debiju piedzīvojusi austrāliešu drāmas seriālā All Saints (2004), bet viņas pirmā pilnmetrāžas filma bija Suburban Mayhem (2006). Viņa kļuva pazīstama, piedaloties HBO seriālā "Ārstēšana" (In Treatment). Nominēta Independent Spirit balvai par lomu filmā That Evening Sun (2009). Pasaules slavu iemantojusi, attēlojot Alisi Tima Bērtona filmā "Alise Brīnumzemē" (2010), kā arī piedaloties filmā "Bērniem viss kārtībā" (2010). Piedalījusies arī Kerija Fukunagas filmā "Džeina Eira" (2011), Paka Čanvuka "Nekrietnās spēles" (2013), Sofijas Bartesas Madame Bovary (2014) un Giljermo del Toro "Purpura smaile" (2015). Vēlreiz attēlojusi Alises lomu filmā "Alise Aizspogulijā" (2016), kā arī piedalījusies vairākās neatkarīgajās filmās. IMDb profils (angliski) AllMovie profils (angliski) Box Office Mojo profils (angliski)