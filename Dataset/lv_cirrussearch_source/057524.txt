Hrona (slovāku: Hron; vācu: Gran; latīņu: Granua) ir upe Slovākijas vidusdaļā, Donavas kreisā pieteka, kuras iztece atrodas Tatru kalnos. Tās kopējais garums ir 298 kilometri, kas tādējādi to padara par otru garāko upi Slovākijā. Hronas krastos atrodas tādas nozīmīgas pilsētas kā Zvolena, Banska Bistrica un Brezno. Upes ūdens tiek izmantots netālu no Tlmačes esošās Mohovces atomelektrostacijas dzesēšanas procesos. Romas impērijas laikā upe bija pazīstama kā Grana (Granua), kuras apkārtni galvenokārt apdzīvoja kvadi (Quadi), kas paši par sevi bija daļa no ģermāņu tautām impērijas pierobežā. William Smith. Dictionary of Greek and Roman Geography I. Boston : Little, Brown, and Company, 1870. 1018. lpp. Vikikrātuvē par šo tēmu ir pieejami multivides faili. Skatīt: Hrona. Encyclopædia Britannica raksts (angliski) Brockhaus Enzyklopädie raksts (vāciski) Austrumeiropas enciklopēdijas raksts (vāciski)