Dmitrijs Hmizs (dzimis 1992. gada 31. jūlijā) ir Latvijas futbolists, pussargs. Kopš 2009. gada spēlē dažādu klubu sastāvā. 2009. gadā karjeru iesāka FHK Liepājas Metalurgs II sastāvā 1. līgas čempionātā, kurā 13 spēlēs guva 6 vārtus un nopelnīja 4 dzeltenās kartītes. 2010. gadā 1. līgā aizvadīja tikai 5 spēles. 2011/2012. gada sezonā Hmizs jau aizvadīja 24 spēles Latvijas futbola virslīgā, kur vārtus gan neguva, bet izpelnījās 9 dzeltenās kartītes. Tajā sezonā Metalurgs arī spēlēja Eiropas līgā, bet Hmizs palika uz soliņa. Liepāja divu spēļu summā atzina Zalcburgas komandas pārākumu. 2013. gadā Dmitrijs piedzīvoja debiju Eiropas līgā pret La Fiorita un Legia Warszawa. Tiesa, trīs spēlēs vārtus neguva un izpelnījās vienu dzelteno kartīti. 2014. gada 14. janvārī Liepājas Metalurgs paziņoja par kluba darbības pārtraukšanu. Tādējādi Hmizs aizvadīja 7 spēles FK Spartaks Jūrmala sastāvā, bet vēlāk atgriezās jaunizveidotajā klubā FK Liepāja. 2015. gadā Dmitrijs Hmizs ar FK Liepāja kļuva par Latvijas futbola virslīgas čempionu, bet 2016. gadā guva savainojumu un pusi sezonas izlaida dēļ savainojuma, bet otru pusi vienkārši neiekļāvās sastāvā. 2017. gadā Hmizs ir atpakaļ FK Liepāja pamatsastāvā un 2017/2018. gada sezonā aizvadījis 3 Eiropas līgas spēles pret Crusaders FC un FC Sūduva. 2017. gadā ar komandu FK Liepāja/MOGO kļuva par Latvijas kausa ieguvēju. 2017. gada 13. novembrī debitēja Latvijas izlases sastāvā draudzības spēlē pret Kosovu, nākot uz maiņu spēles 70. minūtē. Latvijas čempions - 1 (2015.) Latvijas kausa ieguvējs - 1 (2017) «Latvija trīsreiz izvirzās vadībā, taču katastrofālā galotnē zaudē Kosovā». sportacentrs.com. 2017. gada 13. novembris. Skatīts: 2017. gada 14. novembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) FK Liepāja profils Arhivēts 2017. gada 17. jūlijā, Wayback Machine vietnē.