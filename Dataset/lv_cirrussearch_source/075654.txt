Šeihs Hameds bin Halīfa al Tānī (arābu: الشيخ حمد بن خليفة آلثاني / Ḥamad b. Ḫalīfa Āl Ṯānī; dzimis 1952. gada 1. janvārī) ir bijušais Kataras valdnieks. Valdīja no 1995. gada, kad gāza no troņa savu tēvu Halīfu bin Hamadu al Tānī, kurš apvērsuma brīdī atradās atpūtā Šveicē. Mācījies Sandhērstas militārajā akadēmijā, pēc tās beigšanas dienēja Kataras bruņotajos spēkos. 1977. gadā tika oficiāli atzīts par troņmantinieku. Kļuva par aizsardzības ministru un atbildēja par armijas modernizāciju un sporta attīstību valstī. 1996. gadā atbalstīja mediju kompānijas "Al Džazīra" rašanos. 1997. gadā Katara kļuva par pirmo valsti reģionā, kurā sievietēm tika piešķirtas vēlēšanu tiesības. 2013. gadā nodeva varu savam dēlam Tamīmam bin Hamadam al Tānī. Vikikrātuvē par šo tēmu ir pieejami multivides faili. Skatīt: Hameds bin Halīfa al Tānī. Encyclopædia Britannica raksts (angliski) Krievijas Lielās enciklopēdijas raksts (krieviski) Emīra oficiālā mājaslapa (arābiski), (angliski)