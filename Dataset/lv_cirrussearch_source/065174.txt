Forteskjū (angļu: Fortescue River) ir upe Austrālijas ziemeļrietumos, Rietumaustrālijas štatā. Garums 760 km (trešā garākā upe Rietumaustrālijā), baseina platība 49 759 km². Sākas Oftalmijas grēdā, ap 30 km uz dienvidiem no Ņūmenas. Augštecē plūst ziemeļaustrumu, vēlāk ziemeļrietumu virzienā starp Čičesteras un Hamerslija grēdām. Netālu no ietekas pagriežas uz ziemeļiem, ieplūst Indijas okeānā ap 40 km uz dienvidrietumiem no Dampīras. Pie Ņūmenas upe aizsprostota, izveidota Oftalmijas ūdenskrātuve. Ap 100 km uz ziemeļiem no Ņūmenas tek cauri Forteskjū purvam, kas ir valsts nozīmes mitrājs 1048 km² platībā. Upe izžūstoša, tek tikai pēc spēcīgām lietusgāzēm. Upi 1861. gadā atklāja austrāliešu ceļotājs Frānsiss Gregorijs (Francis Gregory), kas nosauca to angļu politiķa Čičestera Forteskjū (Chichester Fortescue) vārdā. Fortescue River, Landgate, Government of Western Australia. Arhivēts 2021. gada 21. oktobrī. Skatīts 2022. gada 27. oktobrī. Basin & Surface Water Management Area: Fortescue River, Australian Natural Resources Atlas, 2009. gada 13. maijā. Arhivēts 2009. gada 4. oktobrī. Skatīts 2022. gada 27. oktobrī. Environmental and water assessments relating to mining and mining-related activities in the Fortescue Marsh management area, Report and recommendations of the Environmental Protection Authority, The Government of Western Australia, 2013. gada jūlijs, 1. lpp. Skatīts 2022. gada 27. oktobrī. Western Australia: Drainage, Britannica com. Skatīts 2022. gada 27. oktobrī. Vikikrātuvē par šo tēmu ir pieejami multivides faili. Skatīt: Forteskjū. Encyclopædia Britannica raksts (angliski)