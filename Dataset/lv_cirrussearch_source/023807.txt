Rubižne (ukraiņu: Рубіжне) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala rietumdaļā, Siverskijdonecas kreisajā krastā, kopā ar Lisičansku un Severodonecku vietām veido Lisičanskas—Severodoneckas aglomerāciju (343 000 iedzīvotāju 2012. gadā). Kopš 2022. gada maija pilsētu okupējusi Krievijas armija. Apdzīvotās vietas dibināšana saistāma ar Lisičanskas—Kupjanskas dzelzceļa izbūvi 1894.—1895. gadā, pie kura 1904. gadā uzcelta Rubižnes stacija, kas nosaukumu ieguvusi no smilšu karjera, kas savukārt nosaukumu ieguvis no Rubižnes ciema tagadējās Lisičanskas pilsētas vietā. 1915. gadā pie stacijas uzbūvēta anilīna krāsu rūpnīca Russko-kraska, pie kuras izveidojās ciemats. 1934. gadā ciematam piešķirtas pilsētas tiesības. Mūsdienās ievērojams ķīmiskās rūpniecības centrs. «Історія міста». Arhivēts no oriģināla, laiks: 2014. gada 11. novembrī. Skatīts: 2014. gada 4. maijā. Vikikrātuvē par šo tēmu ir pieejami multivides faili. Skatīt: Rubižne.