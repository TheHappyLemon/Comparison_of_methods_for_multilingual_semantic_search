Starptautiskā enerģētikas aģentūra (SEA; angļu: International Energy Agency, IEA) ir Parīzē bāzēta autonoma starpvaldību organizācija, kas izveidota 1974. gadā, pēc 1973. gada naftas krīzes. Sākotnēji organizācijas izveides iemesls bija reaģēšana uz fiziskiem naftas piegādes traucējumiem, vēlāk IEA sāka gatavot arī enerģētikas tirgus prognozes, izdodot regulāras publikācijas par starptautisko naftas tirgu un citām enerģētikas nozarēm. Pēdējo gadu laikā tās loma ir vēl vairāk augusi, aptverot visu globālo enerģētikas sistēmu, tostarp, tradicionālos enerģijas avotus, piemēram, nafta, gāze un ogles, kā arī tīrākus un ātrāk augošus energoresursus, kā, piemēram, saules enerģiju, vēja enerģiju un biodegvielu. Par IEA dalībvalstīm kļuvušas tādas OECD dalībvalstis kā Austrālija, Austrija, Beļģija, Kanāda, Čehija, Dānija, Igaunija, Somija, Francija, Vācija, Grieķija, Ungārija, Īrija, Itālija, Japāna, Lietuva, Luksemburga, Meksika, Nīderlande, Jaunzēlande, Norvēģija, Polija, Portugāle, Slovākija, Dienvidkoreja, Spānija un Zviedrija, kā arī tādas tirdzniecības asociācijas valstis kā Argentīna, Brazīlija, Ķīna, Indija, Indonēzija, Maroka, Singapūra, Dienvidāfrika un Taizeme. Latvija plāno pievienoties Starptautiskajai Enerģētikas aģentūrai. «Latvija plāno pievienoties Starptautiskajai Enerģētikas aģentūrai». Dienas Bizness. Skatīts: 2022-12-08. «History». International Energy Agency. Skatīts: 2022-07-23.