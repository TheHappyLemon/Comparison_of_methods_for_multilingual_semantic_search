PSRS Ministru padome (krievu: Совет Министров СССР) bija Padomju Sociālistisko Republiku Savienības (PSRS) augstākā izpildvaras institūcija no 1946. gada 15. marta līdz 1990. gada 26. decembrim. Saskaņā ar 1977. gada PSRS Konstitūciju PSRS Ministru Padome bija PSRS valsts varas augstākā izpildinstitūcija (128.§). PSRS Ministru padomi izveidoja pēc Padomju Savienības pārvaldes orgānu reformas 1946. gada 15. martā no PSRS Tautas komisāru padomes, kas darbojās kopš 1922. gada. PSRS Ministru padomes sastāvu atjaunināja reizi četros gados PSRS Augstākās padomes pirmajā sesijā. Josifs Staļins (1946. gada 15. marts - 1953. gada 5. marts) Georgijs Maļenkovs (1953. gada 5. marts - 1955. gada 8. februāris) Nikolajs Bulgaņins (1955. gada 8. februāris - 1958. gada 27. marts) Ņikita Hruščovs (1958. gada 27. marts - 1964. gada 14. oktobris) Aleksejs Kosigins (1964. gada 14. oktobris – 1980. gada 23. oktobris) Nikolajs Tihonovs (1980. gada 23. oktobris - 1985. gada 27. septembris) Nikolajs Rižkovs (1985. gada 27. septembris - 1990. gada 26. decembris ) 1991. gadā PSRS Ministru padomi ar PSRS Ministru kabinetu, 1991. gada 14. janvārī par pirmo un vienīgo Padomju Savienības premjerministru kļuva Valentīns Pavlovs. Saskaņā ar 1977. gada PSRS Konstitūciju PSRS Ministru Padomes sastāvā ietilpa ne tikai PSRS Ministru padomes priekšsēdētājs, PSRS priekšsēdētāja pirmie vietnieki un vietnieki, PSRS ministri un PSRS valsts komiteju priekšsēdētāji, bet arī visu Padomju Sociālistisko Republiku Ministru padomju priekšsēdētāji, tajā skaitā Latvijas PSR Ministru padomes priekšsēdētājs. Pēc PSRS Ministru padomes priekšsēdētāja priekšlikuma PSRS Augstākā padome iekļāva PSRS valdības sastāvā arī citu PSRS institūciju un organizāciju vadītājus (129.§). Vikikrātuvē par šo tēmu ir pieejami multivides faili. Skatīt: PSRS Ministru padome. Krievijas Lielās enciklopēdijas raksts (krieviski)