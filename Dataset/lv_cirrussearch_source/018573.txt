Roalds Hofmans (angļu: Roald Hoffmann, dzimis Roalds Safrans (poļu: Roald Safran) 1937. gada 18. jūlijā) ir Ukrainas ebreju izcelsmes amerikāņu ķīmiķis, 1981. gada Nobela prēmijas ķīmijā laureāts. Dzimis ebreju ģimenē Zoločivas pilsētā, tolaik Polijā, īsi pirms Otrā pasaules kara. Holokausta laikā, palīdzot iedzīvotājiem, kopā ar māti un citiem cilvēkiem slēpās kāda ukraiņu ciema mājas bēniņos. Pēc kara pārcēlās uz Poliju. 1949. gadā ģimene emigrēja uz ASV. Hofmans 1958. gadā ieguva bakalaura grādu Kolumbijas Universitātē, bet 1960. gadā - maģistra grādu Hārvarda Universitātē. Kopš 1965. gada strādā Kornela Universitātē. Vikikrātuvē par šo tēmu ir pieejami multivides faili. Skatīt: Roalds Hofmans. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Roalds Hofmans Nobela prēmijas mājaslapā (angliski)