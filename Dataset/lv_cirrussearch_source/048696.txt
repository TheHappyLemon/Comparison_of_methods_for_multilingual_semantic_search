Pirolīns (dihidropirols, C4H7N) ir heterociklisks, slāpekli saturošs organiskais savienojums - daļēji hidrogenēts pirols. Iespējami 3 pirolīna izomēri. 2-Pirolīns un 3-pirolīns ir cikliski amīni, bet 1-pirolīns pieskaitāms pie cikliskajiem imīniem. 3-Pirolīnu iegūst, reducējot pirolu ar cinka putekļiem un ledus etiķskābi. 3-Pirolīns ir bezkrāsains šķidrums ar amīniem raksturīgu smaku. 3-Pirolīns viegli šķīst ūdenī. Atšķirībā no pirola, 3-pirolīnam ir stipri izteiktas bāziskas īpašības. Oksidējot ar ozonu, 3-pirolīns veido iminodietiķskābi. Svarīgākie heterocikli *divi sajūgti sešlocekļu cikli    **cikls sastāv tikai no slāpekļa atomiem    ***satur kondensētu benzola gredzenu    ****satur 2 kondensētus benzola gredzenus  