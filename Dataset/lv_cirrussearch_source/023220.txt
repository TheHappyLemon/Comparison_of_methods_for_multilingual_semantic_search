GUAM (no dalībvalstu pirmajiem burtiem — Gruzija, Ukraina, Azerbaidžāna, Moldova), no 2006. gada Organizācija demokrātijai un ekonomiskajai attīstībai ir četru pēc PSRS sabrukšanas izveidoto valstu Gruzijas, Ukrainas, Azerbaidžānas un Moldovas sadarbības organizācija. GUAM nodibināta 1997. gadā Eiropas Padomes valstu vadītāju tikšanās laikā Strasbūrā kā četru tolaik NVS valstu neformāla apvienība, kurai 1999. gadā pievienojās arī Uzbekistāna. Tādēļ līdz Uzbekistānas izstāšanās brīdim 2005. gadā to dēvēja par GUUAM (Gruzija, Ukraina, Uzbekistāna, Azerbaidžāna, Moldova). Galotņu tikšanās laikā 2006. gadā GUAM valstu prezidenti Saakašvili, Juščenko, Alijevs un Voronovs parakstīja Organizācijas Demokrātijai un Ekonomiskajai Attīstībai statūtus. 2013. gada novembrī Azerbaidžāna parakstīja vīzu veicināšanas līgumu ar Eiropas Savienības (ES) valstīm, bet Gruzija un Moldova asociācijas un tirdzniecības līgumu ar ES. Šādu līgumu parakstīt bija paredzēts arī Ukrainai, taču tās prezidents Janukovičs no tā atteicās neilgi pirms galotņu tikšanās. Tā vietā Ukraina Maskavā 2013. gada decembrī parakstīja līgumu par tirdzniecības barjeru atcelšanu un ekonomisko attiecību stiprināšanu ar Krievijas Federāciju. Pēc Eiromaidana sacelšanās un prezidenta Janukoviča gāšanas Ukraina 2014. gada martā tomēr parakstīja asociācijas līgumu ar ES valstīm. Strasbūra (1997) Jalta (2001) Jalta (2004) Kišiņeva (2005) Kijeva (2006) Baku (2007) Viļņa (2007) Batumi (2008) Austrumu partnerība GUAM (angliski) ГУАМ (krieviski) Ukrainas un ES asociācijas līgums Viļņas samitā netiks parakstīts LETA, 2013. gada 21. novembrī ES valstu un valdību vadītāji paraksta Ukrainas asociācijas līgumu[novecojusi saite] Latvijas Republikas Valsts kanceleja 2014. gada 21. martā