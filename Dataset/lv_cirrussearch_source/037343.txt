Spidiļķi, spidiļķu ģints (Rhodeus) ir viena no spidiļķu dzimtas (Acheilognathidae) ģintīm, kas apvieno 23 saldūdens zivju sugas. Lielākā daļa sugu mājo Āzijā, un tikai divas sugas sastopamas Eiropā (spidiļķis un dienvidu spidiļķis). Ķermenis spidiļķiem augsts, no sāniem saplacināts. Mute vērsta nedaudz uz leju. Latvijā mājo viena spidiļķu ģints suga — spidiļķis (Rhodeus amarus), kas sastopams daudzās upēs un ezeros. Līdz šim nav informācijas par spidiļķa sastopamību Austrumlatvijā. Līdz ar ģenētisko pētījumu attīstību, ģints piedzīvojusi vairākas izmaiņas. Piemēram, Latvijā sastopamais spidiļķis ir izdalīts kā atsevišķa Eiropā dzīvojoša suga, bet vecais zinātniskais nosaukums tiek lietots kādreizējās Āzijas populācijas (nominālpasugas) spidiļķim jeb Amūras spidiļķim (Rhodeus sericeus). Balstoties uz ģenētiskajiem atklājumiem, 2016. gadā tika izdalīta spidiļķu dzimta. Pirms tam šī zivju grupa tika sistematizēta kā karpu dzimtas apakšdzimta. Spidiļķu ģints (Rhodeus) Amūras spidiļķis (Rhodeus sericeus) Aņhui spidiļķis (Rhodeus shitaiensis) Austrumāzijas spidiļķis (Rhodeus suigensis) Čikugo spidiļķis (Rhodeus sciosemus) Dienvidu spidiļķis (Rhodeus meridionalis) Hainaņas spidiļķis (Rhodeus haradai) Hanganas spidiļķis (Rhodeus pseudosericeus) Hankas spidiļķis (Rhodeus amurensis) Jandzi spidiļķis (Rhodeus fangi) Japānas spidiļķis (Rhodeus smithii) Kaukāza spidiļķis (Rhodeus colchicus) Kjusju spidiļķis (Rhodeus atremius) Korejas spidiļķis (Rhodeus uyekii) Ķīnas spidiļķis (Rhodeus sinensis) Laita spidiļķis (Rhodeus lighti) Laosas spidiļķis (Rhodeus haradai) Mongolijas spidiļķis (Rhodeus monguonensis) Parfimas spidiļķis (Rhodeus rheinardti) Pojanhu spidiļķis (Rhodeus albomarginatus) Sārtais spidiļķis (Rhodeus ocellatus) Sidzjanas spidiļķis (Rhodeus spinalis) Spidiļķis (Rhodeus amarus) Šaņdunas spidiļķis (Rhodeus notatus) FishBase: Genus: Rhodeus Latvijas Daba: Spidiļķis «Latvijas daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 3. februārī. «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī.