Lučeneca (slovāku: Lučenec) ir pilsēta Slovākijā, Banska Bistricas apgabala Lučenecas apriņķa centrs. Pirmoreiz rakstos minēta 1262. gadā, tomēr līdz 15. gadsimtam bija neliela apdzīvota vieta. 1451. gadā minēta kā pilsēta. Tāpat kā lielākā daļa no Slovākijas teritorijas, Lučeneca gadsimtiem atradusies Ungārijas sastāvā, tās ungāriskais nosaukums ir Lošonca (ungāru: Losonc). No 1554. līdz 1593. gadam atradās Osmaņu impērijā. 18. gadsimtā bija Ungārijas Nogrādas komitāta centrs. 1871. gadā caur pilsētu tika izbūvēta dzelzceļa līnija. Īsu brīdi pēc Pirmā pasaules kara ietilpstot Slovākijas Padomju Republikā, vēlāk iekļāvās Čehoslovākijā. No 1938. līdz 1945. gadam, pamatojoties uz Pirmajām Vīnes arbitrāžām, pilsēta ietilpa Ungārijā. No 1993. gada - Slovākijas sastāvā. Pēc etniskās piederības vairums pilsētas iedzīvotāju ir slovāki (65,6 %), dzīvo arī ungāri (8,3 %) un citu tautību iedzīvotāji (27,1 %). Pēc reliģiskās pārliecības - katoļi (56,56 %), nereliģiozi (21,12 %) un luterāņi (14,77 %). Lučeneca ir ungāru politiķa Zoltāna Tildi (Zoltán Tildy, 1889-1961) dzimtā pilsēta. Vikikrātuvē par šo tēmu ir pieejami multivides faili. Skatīt: Lučeneca. Q110227967.