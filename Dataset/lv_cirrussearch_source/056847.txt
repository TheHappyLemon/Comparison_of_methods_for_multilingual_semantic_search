Baraks Huseins Obama (angļu: Barack Hussein Obama, izrunā: [bəˈrɑːk huːˈseɪn oʊˈbɑːmə]; dzimis 1961. gada 4. augustā Honolulu, Havajās, Amerikas Savienotajās Valstīs) ir ASV politiķis, četrdesmit ceturtais ASV prezidents. Viņš ir pirmais afroamerikānis, kas kļuvis par ASV prezidentu. No 2005. gada janvāra līdz 2008. gada novembrim, kad B. Obama tika ievēlēts par prezidentu, viņš bija Ilinoisas štata jaunākais senators. B. Obama ir absolvējis Kolumbijas Universitāti un Hārvarda Universitātes tieslietu skolu (Harvard Law School), kur viņš bija pirmais prestižā žurnāla Harvard Law Review afroamerikāņu prezidents. Šeit B. Obama ieguva doktora grādu tiesību zinātnēs. Pēc tam viņš bija sabiedriskais darbinieks Čikāgā, kur veica arī praksi kā cilvēktiesību jurists. No 1992. līdz 2004. gadam B. Obama Čikāgas Universitātes Tiesībzinātnes skolā pasniedza studentiem konstitucionālās tiesības. No 1997. līdz 2004. gadam B. Obama uz trim termiņiem tika ievēlēts Ilinoisas senātā. 2000. gadā viņš neieguva vietu ASV Pārstāvju palātā, toties 2004. gadā novembrī B. Obama tika ievēlēts ASV Senātā. Kampaņu par ievēlēšanu ASV prezidenta amatā viņš uzsāka 2007. gada februārī. Pēc sīvas cīņas ar citu demokrātu kandidāti Hilariju Klintoni B. Obama tomēr uzvarēja un vispārējās vēlēšanās sacentās ar republikāņu kandidātu Džonu Makeinu. Šajās vēlēšanās B. Obama uzvarēja un tika ievēlēts par prezidentu. Viņa inaugurācijas ceremonija notika 2009. gada 20. janvārī. 2009. gadā B. Obama saņēma Nobela miera prēmiju par "centieniem stiprināt starptautisko diplomātiju un sadarbību starp cilvēkiem". Nobela prēmiju komiteja īpašu uzmanību pievērsusi Obamas redzējumam par pasauli bez atomieročiem. Baraks Obama dzimis 1961. gadā Honolulu, Havaju salās. Viņa tēvs ir Baraks Obama, luo tautības ieceļotājs no Kenijas, bet māte ir Anna Danhema (Ann Dunham), baltādaina amerikāniete, kura vietējā universitātē studēja antropoloģiju. Obama ir pirmais ASV prezidents, kas dzimis Havaju salās. Obamas vecāki 1960. gadā pirmo reizi satikās krievu valodas lekcijā Havaju Universitātē Mānoa (University of Hawaiʻi at Mānoa). Obamas tēvs bija ārzemju apmaiņas students, kas bija ieguvis stipendiju un varēja mācīties Havajās. 1965. gadā vecāki izšķīrās (tēvs vēlāk atgriezās Kenijā, bet 1982. gadā gāja bojā autoavārijā). Māte apprecējās ar indonēzieti, tāpēc Baraks Obama no 6 līdz 10 gadu vecumam mācījās Džakartas vietējā skolā, kur mācības noritēja indonēziešu valodā. Vēlāk Baraks Obama atgriezās Honolulu, dzīvoja pie mātes vecākiem, apmeklējot vietējo skolu. Koledžu beidza Losandželosā, bet 1983. gadā Kolumbijas Universitātē ieguva bakalaura grādu politoloģijā. Pēc universitātes beigšanas strādāja par sabiedrisko darbinieku (community organizer) Čikāgā. 1988. gadā iestājās Hārvarda Universitātē un 1991. gadā ar izcilību (magna cum laude) ieguva doktora grādu tiesību zinātnē. No 1993. līdz 2004. gadam, kad tika ievēlēts ASV Senātā, pasniedza konstitucionālās tiesības Čikāgas Universitātē. 1996. gadā Obama tika ievēlēts Ilinoisas štata senātā. Viņš pārstāvēja Ilinoisas 13. apgabalu. Pirms Obamas 13. apgabalu Ilinoisas senātā pārstāvēja Alise Palmere (Alice Palmer). Pēc ievēlēšanas Obama ieguva divpartiju atbalstu, lai uzlabotu tiesību aktu ētiku un veselības aizsardzības likumu. Viņš ieviesa likumu, kas nodrošināja palīdzību iedzīvotājiem, kuri nevarēja atļauties veselības apdrošināšanu. 1998. gadā Obama atkārtoti tika ievēlēts Ilinoisas senātā. Viņš vispārējās vēlēšanās sakāva republikāņu kandidātu Jesi Jehudu (Yesse Yehudah). Trešo reizi šajā amatā Obama tika ievēlēts 2002. gadā. 2000. gadā Obama zaudēja demokrātu pārstāvim Bobijam Rašam (Bobby Rush) par tiesībām cīnīties un tikt ASV Pārstāvju palātā. 2004. gada novembrī Baraks Obama tika ievēlēts ASV Senātā ar 70% balsu (lielākais par kādu kandidātu balsojušo procents Ilinoisas vēsturē). 2007. gada februārī Springfīldā pie Vecā Kapitolija ēkas, atsaucot atmiņā 1858. gadā šajā vietā Abrahama Linkolna teikto runu par "sašķelto namu" (House Divided Speech), Baraks Obama deklarēja, ka kandidē 2008. gada ASV prezidenta vēlēšanās. Pamatraksts: 2008. gada ASV prezidenta vēlēšanas 2007. gada februārī Baraks Obama paziņoja par savu kandidēšanu ASV prezidenta amatam. Kaut arī sākumā par reālāko Demokrātu partijas kandidāti prezidenta vēlēšanās tika uzskatīta Ņujorkas štata senatore Hilarija Klintone, pēc vairākām uzvarām dažādu štatu priekšvēlēšanās Baraks Obama izcīnīja pietiekami daudz delegātu, lai tiktu nominēts prezidenta amatam. Viņa galvenais konkurents vēlēšanās bija republikānis Džons Makeins. 2008. gada 4. novembrī Baraks Obama tika ievēlēts par 44. ASV prezidentu. 2009. gada 20. janvārī notika 44. ASV prezidenta Baraka Obamas inaugurācijas ceremonija ASV galvaspilsētā Vašingtonā, kuru klātienē apmeklēja rekordliels cilvēku skaits, aptuveni 2 miljoni cilvēku. Pēc pirmā prezidentūras gada Baraks Obama bija zaudējis dažus procentus popularitātes reitingā, tomēr viņam joprojām palika ievērojams Amerikas Savienoto Valstu pilsoņu atbalsts. Kad viņš kļuva par prezidentu, Obamam uzticējās 63% amerikāņu, bet pēc pirmā gada 57%. Popularitātes kritums tika saistīts ar smago ekonomisko stāvokli un ASV administrācijas nespēju tikt galā ar augsto bezdarbu, kas sasniedza 10%. Salīdzinot ar citiem ASV prezidentiem, kuri bija jau nostrādājuši vienu gadu, Baraka Obamas reitings bija zemāks nekā Ronaldam Reiganam, bet augstāks nekā Billam Klintonam. 2011. gada 4. aprīlī Baraks Obama paziņoja, ka kandidēs uz otro prezidentūras termiņu. Baraka Obamas dzīvesbiedre ir Mišela Obama. Viņi apprecējās 1992. gada 3. oktobrī. Viņu pirmā meita Malija Anna (Malia Ann) piedzima 1998. gada 4. jūlijā, bet otra meita Nataša piedzima 2001. gada 10. jūnijā. Viņu ģimenē ir arī portugāļu ūdens suns, kuru sauc par Bo. Baraks Obama ir publicējis divas grāmatas: Dreams from My Father un The Audacity of Hope. 2008. gadā, kad Obama tika ievēlēts par prezidentu, viņš un viņa sieva Mišela Obama kopīgajā ienākumu deklarācijā uzrādīja 2 656 902 dolāru lielus bruto ienākumus; lielākoties tika nopelnīts no Obamas abām grāmatām. Pēc "angļu īpašvārdu atveides latviešu valodā" (Antonija Ahero. Zinātne. 2006, ISBN 9984-698-68-8) viņa vārds latviski ir rakstāms šādi: Barāks Hūseins Obāma. «President Barack Obama». The White House. Skatīts: 2011. gada 2. aprīlī. (angliski) «Certification of Live Birth: Barack Hussein Obama II, August 4, 1961, 7:24 PM, Honolulu». Department of Health, State of Hawaii. 2008. gada 12. jūnijā. Arhivēts no oriģināla, laiks: 2011. gada 14. aprīlī. Skatīts: 2011. gada 2. aprīlī. (angliski) «American President: Barack Obama». Miller Center of Public Affairs, University of Virginia. 2009. Arhivēts no oriģināla, laiks: 2009. gada 23. janvārī. Skatīts: 2011. gada 2. aprīlī. (angliski) «ASV jauns prezidents - Baraks Obama papildināts». Tvnet.lv. 2008. gada 5. novembrī. Skatīts: 2011. gada 2. aprīlī. Ģirts Kasparāns. «papildināta - Obama uzvar ASV prezidenta vēlēšanās». Diena.lv, 2008. gada 5. novembrī. Skatīts: 2011. gada 2. aprīlī. «ASV vēlēšanas: Baraks Obama ievēlēts par prezidentu». Delfi.lv. 2008. gada 5. novembrī. Skatīts: 2011. gada 2. aprīlī. «The Nobel Peace Prize 2009». Nobel Foundation. «Obama iegūst Nobela Miera prēmiju». Diena. Skatīts: 2011. gada 2. aprīlī. (angliski) Barack Obama. Dreams from My Father: A Story of Race and Inheritance. New York : Three Rivers Press, 1995, 2004. ISBN 1-4000-8277-3., lpp. 9—10. Grāmatas izrakstus skatīt «Barack Obama: Creation of Tales». East African. 2004. gada 1. novembrī. Arhivēts no oriģināla, laiks: 2007. gada 27. septembrī. Skatīts: 2011. gada 2. aprīlī. (angliski) Tim Jones. «Obama's mom: Not just a girl from Kansas: Strong personalities shaped a future senator». Chicago Tribune, reprinted in The Baltimore Sun, 2007. gada 27. martā. Arhivēts no oriģināla, laiks: 2020. gada 7. aprīlī. Skatīts: 2011. gada 2. aprīlī. (angliski) Peter Slevin. «Obama Forged Political Mettle in Illinois Capitol». Washington Post, 2007. gada 9. februārī. Skatīts: 2011. gada 2. aprīlī. (angliski) Scott Helman. «In Illinois, Obama dealt with Lobbyists». Boston Globe, 2007. gada 23. septembrī. Skatīts: 2011. gada 2. aprīlī. (angliski) «13th District: Barack Obama». Democrats. 2000. gada 24. augustā. Arhivēts no oriģināla, laiks: 2000. gada 24. augustā. Skatīts: 2011. gada 2. aprīlī. (angliski) «13th District: Barack Obama». Illinois State Senate Democrats. 2004. gada 9. oktobrī. Arhivēts no oriģināla, laiks: 2004. gada 2. augustā. Skatīts: 2011. gada 2. aprīlī. (angliski) «Federal Elections 2000: U.S. House Results - Illinois». Federal Election Commission. Skatīts: 2011. gada 2. aprīlī. (angliski) «Obama's Loss May Have Aided White House Bid». npr.org. Skatīts: 2011. gada 2. aprīlī. (angliski) Janny Scott. «A Streetwise Veteran Schooled Young Obama». The New York Times, 2007. gada 9. septembrī. Skatīts: 2011. gada 2. aprīlī. (angliski) Pearson, Rick. «Obama: I'm running for president». Chicago Tribune, 2007. gada 10. februārī. Skatīts: 2011. gada 2. aprīlī. (angliski) «U.S. celebrates as President Obama vows new era». CNN Politics. Arhivēts no oriģināla, laiks: 2010. gada 8. martā. Skatīts: 2011. gada 2. aprīlī. (angliski) «Baraks Obama — gads Baltajā namā». Delfi. Arhivēts no oriģināla, laiks: 2012. gada 9. janvārī. Skatīts: 2011. gada 2. aprīlī. «Obama kandidēs uz ASV prezidenta posteni arī otrajā termiņā». Delfi. Arhivēts no oriģināla, laiks: 2012. gada 9. janvārī. Skatīts: 2011. gada 18. aprīlī. «Obamu ģimene deklarē 2,65 miljonus». Latvijas Avīze. Skatīts: 2011. gada 2. aprīlī.[novecojusi saite] (latviski) Kristofs Fon Maršals. Baraks Obama - melnais Kenedijs. Rīga : Pētergailis, 2009. ISBN 9984332918. (angliski) Barack Obama. Dreams from My Father: A Story of Race and Inheritance. New York : Three Rivers Press, 1995, 2004. ISBN 1-4000-8277-3. (angliski) Barack Obama. The Audacity of Hope: Thoughts on Reclaiming the American Dream. New York : Crown Publishing Group, 2006. ISBN 0-307-23769-9. Vikikrātuvē par šo tēmu ir pieejami multivides faili. Skatīt: Baraks Obama. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) AllMovie profils (angliski) Baraka Obamas biogrāfija, Neatkarīgā Rīta Avīze (latviski) President Barack Obama the White House (angliski) Barack Hussein Obama, Jr. Fact Monster (angliski) How Barack Obama works How stuff works (angliski) Baraka Obamas biogrāfija Nobela prēmijas mājaslapā (angliski)