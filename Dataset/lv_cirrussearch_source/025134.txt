Jurijs Ševļakovs (dzimis 1959. gada 24. janvārī) ir bijušais krievu izcelsmes Latvijas futbolists, tagad - futbola treneris. Futbolista gaitas Ševļakovs sāka savas dzimtās Maskavas komandā CSKA, bet pēc dienesta armijā 1981. gadā nonāca savā pirmajā pieaugušo komandā Novorosijskas "Cement". Pēc vienas sezonas Novorosijskā, Ševļakovs nonāca Rīgas "Daugavas" sastāvā, kurā spēlēja līdz pat 1990. gadam, aizvadot komandā vairāk nekā 330 spēles. no 1991. gadā viņš devās uz savu pirmo ārzemju komandu Somijas Ilves. Pēc 3 sezonām Somijā, Ševļakovs atgriezās Latvijā, šoreiz Skonto sastāvā, ar kuru kopā kļuva par četrkārtēju Latvijas čempionu. 1992. gadā, kad tika atjaunota Latvijas futbola izlases darbība, Jurijs Ševļakovs kļuva par stabilu tās spēlētāju. Līdz pat savas karjeras beigām 1997. gadā, Ševļakovs bija Latvijas izlases kapteinis. 1998. gadā viņam tika piešķirta Latvijas pilsonība. Pēc futbolista karjeras beigšanas, Ševļakovs kļuva par treneri. Viņš iesāka kā "Skonto" dublieru komandas treneris, vēlāk kļuva par Latvijas U-21 futbola izlases trenera Jurija Andrejeva palīgu. Pēc Andrejeva aiziešanas no amata, Ševļakovs kļuva par U-21 izlases galveno treneri. Šobrīd Jurijs Ševļakovs ir Skonto FC un Latvijas izlases trenera palīgs. Latvijas gada labākais futbolists - 1997 Latvijas čempions - 4 (1994-1997) Latvijas kausa ieguvējs - 2 (1995, 1997) Latvijas čempionāta labākais aizsargs - 3 (1994-1996) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)