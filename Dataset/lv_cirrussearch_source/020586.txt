Rafaels Marcels Holcdepe (vācu: Raphael Marzel Holzdeppe, dzimis 1989. gada 28. septembrī Kaizerslauternē) ir Vācijas kārtslēcējs, 2013. gada Pasaules čempions, 2012. gada Olimpisko spēļu bronzas medaļas ieguvējs. Holcdepes vecāki ir Āfrikas izcelsmes, taču viņš ir dzimis Vācijā, Kaizerslauternē. Neilgi pēc dzimšanas viņu adoptēja vācu ģimene. Ieguvis 5. vietu 2006. gada Pasaules junioru čempionātā un uzvarējis 2008. gada Pasaules junioru čempionātā. 2007. gada Eiropas junioru čempionātā viņs nepārleca sākuma augstumu. 2008. gada jūnijā Holcdepe sasniedza Pasaules junioru rekordu — 5,80 metri. 2012. gada Olimpiskajās spēlēs Holcdepe ieguva bronzas medaļu, sasniedzot personisko rekordu — 5,91 metri, taču paliekot aiz Bjerna Oto un Reno Lavillenī. 2013. gada Pasaules čempionātā Holcdepe uzvarēja ar rezultātu 5,89 metri, aiz sevis atstājot Lavillenī, kuram bija tāds pats rezultāts kā Holcdepem, bet Lavillenī bija veicis vairāk lēcienus. «Holzdeppe ist der neue deutsche Überflieger» (German). 2008. gada 29. jūnijs. Skatīts: 2012-08-23. «Raphael Holzdeppe stellt U20-Weltrekord ein». German Athletics Association (German). 2008. gada 28. jūnijs. Skatīts: 2008-06-29. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)