Žils Šapāzs (franču: Jules Chappaz; dzimis 1999. gada 22. maijā Ansī) ir franču distanču slēpotājs. 2018. gada Pasaules čempionātā junioriem ieņēma 23. vietu 10 km distancē klasiskajā stilā un 67. vietu skiatlonā. Nākamā gada Pasaules čempionātā junioriem Lahti izcīnīja zelta medaļu 10 km distancē brīvajā stilā. Sekmīgi startēja arī sprintā, kur iekļuva finālā un ieņēma 4. vietu. Pasaules kausa sacensībās debitēja 2019. gada 28. decembrī Lencerheidē ar 55. vietu 15 km distancē, kas bija arī pirmais Tour de Ski posms. 2022. gada Pasaules U-23 čempionātā ieguva sudrabu jauktajā stafetē. 2022. gada 25. novembrī Rukā pirmoreiz iekļuva finālā sprinta sacensībās Pasaules kausa posmā, ieņemot sesto vietu. 2023. gada Pasaules čempionātā Planīcā izcīnīja bronzas medaļu sprintā. «Mixed 4x5km Relay Classic/Free». fis-ski.com (angļu). Skatīts: 2023. gada 28. februārī. «Ski de fond: Ruka : première finale pour Jules Chappaz, Johannes Hoesflot Klæbo seul au monde». nordicmag.info (franču). 2022. gada 25. novembris. Skatīts: 2023. gada 28. februārī. «Klaebo a class apart as he cruises to cross-country world sprint triple». fis-ski.com (angļu). 2023. gada 23. februāris. Skatīts: 2023. gada 28. februārī. FIS profils (distanču slēpošana) (angliski)