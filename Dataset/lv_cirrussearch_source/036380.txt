Augsburgas "Panther" (agrāk pazīstama kā Augsburger EV vai AEV) ir profesionāla hokeja komanda, kas atrodas Augsburgā, Vācijā, un spēlē Vācijas hokeja līgā. Tā izveidota 1878. gadā. 2009.—10. gada sezonā komanda sasniedza DEL finālsēriju, taču tajā piekāpās Hannoveres "Scorpions" hokejistiem. 1946.—47. gada sezonā Augsburgas komandā sāka spēlēt vairāki latviešu hokejisti, kas uz Vāciju bija devušies bēgļu gaitās. Tie bija Roberts Bluķis, Ēriks Koņeckis, Alfons Ansons, Viesturs Kleinops, Ojārs Ritums un Rūdolfs Veide, pēc gada arī Haralds Norītis. Šī iemesla dēļ komanda kļuva pazīstama kā Letten Mannschaft. Pašlaik (2015) komandas rindās spēlē latviešu aizsargs Arvīds Reķis. Viņš "Panther" spēlēja arī no 2003. līdz 2008. gadam. 2000.—01. gada sezonu komandā aizvadīja Rodrigo Laviņš, savukārt 1995.—96. gada sezonās vienu spēli "Panther" rindās aizvadīja Sergejs Boldaveško. Ainis Ulmanis. Melnās ripas bruņinieki. Latvijas Hokeja federācija, 1998. ISBN 9789984190174. Komandas oficiālā mājaslapa Eliteprospects.com komandas lapa