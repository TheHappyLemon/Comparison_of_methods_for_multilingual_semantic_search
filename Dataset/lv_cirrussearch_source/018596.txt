SARAL (Satellite with ARgos and ALtiKa) ir Indijas un Francijas kopējs Zemes tālizpētes pavadonis. Tas palaists 2013. gada februārī. SARAL ir papildinājums OSTM (Jason-2) misijai. Tas aizpildīs spraugu starp darbību beigušo Envisat un plānoto Sentinel 3. Pavadoni izgatavoja ISRO uz platformas Minisatellite-SSB (Mini Satellite-2) bāzes. Instrumenti, kurus izgatavoja CNES: ALTIKA — altimetrs okeāna virsmas topogrāfijas mērīšanai ar precizitāti 8 mm. Tas ir pirmais kosmiskais altimetrs, kas darbojas Ka joslas 35,75 GHz frekvencē. ARGOS-3 — sistēmas ARGOS Data Collection System iekārta, kas savāc datus no okeāna bojām. DORIS — sistēma pavadoņa pozīcijas precīzai noteikšanai, kopā ar lāzera reflektometru. Instruments izgatavots ISRO: SCBT, Solid State C-band Transponder — C joslas raidītājs. SARAL tika palaists 2013. gada 25. februārī 12:31 UTC ar nesējraķeti PSLV-CA no Satiša Dhavana kosmosa centra. Kopā ar to palaisti mikropavadoņi Sapphire, NEOSSat, UniBRITE, TUGSAT-1, AAUSAT3, STRaND-1. 2013 - Launches to Orbit and Beyond SARAL ISRO SARAL/AltiKa CNES SARAL Gunter's Space Page (angliski)