Ešlija Bārtija (angļu: Ashleigh Barty; dzimusi 1996. gada 24. aprīlī) ir bijusī Austrālijas tenisiste. Vienspēlēs izcīnījusi trīs Grand Slam titulus, uzvarot 2019. gada Francijas atklātajā čempionātā, 2021. gada Vimbldonas čempionātā un 2022. gada Austrālijas atklātajā čempionātā. Viņai ir arī viens Grand Slam tituls dubultspēlēs — uzvara 2018. gada ASV atklātajā čempionātā. No 2019. gada jūnijam līdz karjeras noslēgšanai 2022. gada martā bija WTA ranga līdere. E. Bārtija ir uzvarējusi 15 WTA vienspēļu turnīros. Pirmo titulu izcīnījusi 2017. gada martā, uzvarot Malaysian Open. Pirms Grand Slam titula viņas nozīmīgākais panākums bija uzvara 2018. gada WTA Elite Trophy. 2019. gada 24. jūnijā pēc uzvaras Birmingemas Premier 700 turnīrā E. Bārtija kļuva par WTA ranga līderi. Šo pozīciju zaudēja 2019. gada 12. augustā. WTA ranga līderes godā atgriezās 2019. gada 9. septembrī. Uzvarējusi 2019. gada WTA Finals turnīrā. Panākumus guvusi arī dubultspēlēs, kur ir spēlējusi visu Grand Slam turnīru finālos. Pārī ar amerikānieti Koko Vandeveju uzvarējusi 2018. gada ASV atklātā čempionāta dubultspēļu turnīrā. 2018. gada maijā sasniegusi 5. vietu WTA dubultspēļu rangā. Kopš 2013. gada pārstāv Austrālijas izlasi Federācijas kausā (Fed Cup). 2014. gadā izlases sastāvā sasniegusi Fed Cup pusfinālu, 2019. gadā piedzīvoja zaudējumu finālā pret Franciju. 2014. gada nogalē pārtrauca tenisistes karjeru un sāka spēlēt kriketu, pārstāvot Brisbane Heat komandu Austrālijas sieviešu Twenty20 kriketa līgā WBBL. 2016. gada februārī pēc WBBL sezonas beigām atgriezās tenisā. 2022. gada 23. martā E. Bārtija paziņoja par tenisa karjeras beigām, kļūstot par otro tenisisti pēc Žustīnes Enānas, kas pamet profesionālo sportu, atrodoties WTA ranga pirmajā vietā. «Ashleigh Barty wins Malaysian Open final for first title». espn.com (angļu). 2017. gada 5. martā. Skatīts: 2018. gada 4. novembrī. «"WTA Elite Trophy" turnīrā uzvar brīnumaini no grupas izkļuvusī Bārtija». sportacentrs.com. 2018. gada 4. novembrī. Skatīts: 2018. gada 4. novembrī. «Bārtija pēc uzvaras Birmingemā kļūs par WTA ranga līderi». sportacentrs.com. 2019. gada 23. jūnijā. Skatīts: 2019. gada 24. jūnijā. «Zaudējums Toronto turnīrā neliegs Osakai atgriezties tenisa ranga līderes tronī». www.lsm.lv (latviešu). Skatīts: 2019-08-12. «Bārtija un Vandeveja dramatiskā finālā triumfē 'US Open' dubultspēļu turnīrā». delfi.lv. 2018. gada 9. septembrī. Skatīts: 2018. gada 4. novembrī. «Mladenoviča divreiz uzvar Bārtiju, Francijai trešais "Fed Cup" tituls». Sportacentrs.com (latviešu). 2019-11-10. Skatīts: 2019-11-10. «Ash Barty making her mark at WBBL». cricket.com.au (angļu). 2015. gada 12. maijā. Skatīts: 2018. gada 4. novembrī. Greg Garber. «World No.1, three-time Grand Slam winner Ashleigh Barty announces retirement». Women's Tennis Association, 2022. gada 22. marts. Skatīts: 2022. gada 23. marts. Vikikrātuvē par šo tēmu ir pieejami multivides faili. Skatīt: Ešlija Bārtija. Olympedia profils (angliski) The Sport.org profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski) ESPNcricinfo profils (angliski) CricketArchive profils (angliski)