Kemrina Rodžersa (angļu: Camryn Rogers; dzimusi 1999. gada 7. jūnijā Ričmondā, Britu Kolumbijā) ir kanādiešu vieglatlēte, startē vesera mešanas sacensībās, 2023. gada pasaules čempione. 2017. gadā uzvarēja Panamerikas U-20 čempionātā, kas risinājās Truhiljo, Peru. Nākamajā gadā ieguva zelta medaļu Pasaules U-20 čempionātā Tamperē. Piedalījās 2020. gada vasaras olimpiskajās spēlēs Tokijā, kur ieņēma piekto vietu. 2022. gada Pasaules čempionātā Jūdžīnā ieguva sudraba medaļu ar 75,52 metrus tālu metienu. Tajā pašā gadā Nāciju Sadraudzības spēlēs Birmingemā izcīnīja zeltu. 2023. gada 26. maijā Losandželosā Rodžersa laboja Kanādas rekordu vesera mešanā sievietēm (78,62 m), kas viņu ierindoja 5. vietā visu laiku tālāko vesera metēju sarakstā. 2023. gada Pasaules čempionātā Budapeštā ar 77,22 metrus tālu metienu izcīnīja pasaules čempiones titulu. Viņa kļuva tikai par otro Kanādas sieviešu vieglatlēti, kas ieguvusi zeltu pasaules čempionātā. Pirms tam to bija paveikusi Perdita Felisjēna 2003. gadā 100 metru barjerskrējienā. «Former Cal Star Camryn Rogers Soars to No. 5 All-Time in Women's Hammer Throw». si.com (angļu). 2023. gada 29. maijs. Skatīts: 2023. gada 25. augustā. «Camryn Rogers claims hammer throw gold, becoming 1st Canadian woman to win world title in 20 years». cbc.ca (angļu). 2023. gada 24. augusts. Skatīts: 2023. gada 25. augustā. Vikikrātuvē par šo tēmu ir pieejami multivides faili. Skatīt: Kemrina Rodžersa. Olympedia profils (angliski) IAAF profils (angliski)