Nacionālā enciklopēdija ir universāla enciklopēdija latviešu valodā. Tās elektronisko versiju atvēra 2018. gada 18. decembrī. Enciklopēdijas redakcija darbojas Latvijas Nacionālās bibliotēkas paspārnē. Nacionālās enciklopēdijas projekts darbu sāka 2014. gada nogalē. 2014. gada 18. decembrī par elektroniskās platformas piegādātāju izvēlēts uzņēmums "Tilde". Nacionālās enciklopēdijas redakcija darbu sāka 2015. gada jūlijā. Enciklopēdijas izveidi pārrauga Nacionālās enciklopēdijas padome, kuru vada kultūras ministre Agnese Logina. Nacionālās enciklopēdijas redakcija sastāv no sešām redaktorēm un galvenā redaktora, vēstures zinātņu doktora Valtera Ščerbinska. Nozaru redakcijas kolēģijā darbojas 46 nozaru konsultanti, un to vada Latvijas Nacionālās bibliotēkas direktors Andris Vilks. Finansējums no 200 000 līdz 250 000 eiro gadā Nacionālās enciklopēdijas izveidei piešķirts no 2014. līdz 2018. gadam, kopā sasniedzot 1 100 000 eiro. Enciklopēdija 2018. gadā oktobrī izdota papīra formā, pirmajā sējumā ir 864 lappuses, tas maksā no 38,50 eiro. Drukātais sējums ir tematiski fokusēts uz Latviju un veltīts Latvijas Republikas simtgadei. Interese par šo izdevumu bija tik liela, ka dažu dienu laikā tas tika izpārdots un tika drukāta papildu tirāža. Kopš 2018. gada decembra enciklopēdija ir pieejama elektroniskā versijā. Interneta versija nav tematiska un aptver visdažādākās tēmas par pasaules kultūru, zinātni, tautsaimniecību u.c. 2019. gada februārī Nacionālās enciklopēdijas vietnē bija ap 900 šķirkļu. 2023. gada jūlijā to skaits bija pieaudzis līdz 3948. «VIDEO: Atklāj nacionālās enciklopēdijas elektronisko vietni «enciklopedija.lv»». www.lsm.lv (latviešu). Skatīts: 2018-12-18. Enciklopēdijas satura izstrādes un publicēšanas tehnoloģiskās platformas un enciklopēdiska rakstura informācijas datu masīva iegāde Arhivēts 2016. gada 5. martā, Wayback Machine vietnē. iepirkums, Latvijas Nacionālā bibliotēka «Padome». enciklopedija.lv. Skatīts: 2023. gada 29. oktobrī. Valstiskās audzināšanas apakškomisija: Nacionālā enciklopēdija būs ieguldījums latviešu valodas stiprināšanā 2015-10-06 Top Latvijas Nacionālā enciklopēdija LETA, 2015-10-06 Iepazīsimies ar Valteru Ščerbinski Baiba Haringtona, Laikraksts Latvietis Nr. 327, 2014-09-19 Linda Balode, Aiga Dambe (LV portāls) - Klajā nāk Nacionālā enciklopēdija «Pirms valsts svētkiem laiž klajā Nacionālās enciklopēdijas pirmo drukāto sējumu • IRIR.lv». IRIR.lv (lv-LV). 2018-10-15. Skatīts: 2018-10-16. «FOTO, VIDEO: Atver enciklopēdiju nācijas gudrībai». LA.lv (lv-LV). Skatīts: 2018-11-15. «Lielās intereses dēļ drukās Nacionālās enciklopēdijas papildu tirāžu». LSM.LV (lv-LV). 2018-10-20. Skatīts: 2019-02-03. LSM.LV: "Valters Ščerbinskis: Īsā laikā Nacionālā enciklopēdijā būs pieejams «skolas somā» nepieciešamais". Oficiālā tīmekļa vietne