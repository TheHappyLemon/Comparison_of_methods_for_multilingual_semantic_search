Progress MS-12 (Прогресс МС-12; SKS apzīmējums ISS-73P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā tika palaists 2019. gada jūlijā. Progress MS-12 darbību beidza 2019. gada novembrī. Kopējā kravas masa starta brīdī bija 2454 kg. Īpašajās tvertnēs ietilpa degviela (800 kg), skābeklis (50 kg), ūdens (420 kg). Hermētiskajā kravas telpā (pavisam 1 184 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-12 tika palaists 2019. gada 31. jūlijā 12:10:46 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika tajā pašā dienā 15:29 UTC pie Pirs moduļa, 3 stundas 19 minūtes pēc starta. 2019. gada 29. novembrī 10:25 UTC Progress MS-12 atvienojās no SKS. 13:39 UTC tika iedarbināts dzinējs bremzēšanas manevram. 14:11 UTC kravas kuģis nogāja no orbītas. Tas iegāja Zemes atmosfērā un sadega. Nesadegušās daļas aptuveni 14:19 UTC iekrita Klusā okeāna dienvidu daļā. «Прогресс МС-12» произвел доставку грузов к МКС по ускоренной схеме astronews.ru, 2019-08-01, (krieviski) Progress MS-12 arrives at ISS Anatoly Zak