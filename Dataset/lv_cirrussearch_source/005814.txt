Nickelback ir kanādiešu alternatīvā roka grupa, kas tika dibināta 1995. gadā. Nickelback bāzējas Hannā, Albertas provincē, Kanādā. Grupas sastāvā ir Čads Krogers (vadošais vokāls, ģitāra), Raiens Pīks (ģitāra, bekvokāls), Maiks Krogers (basģitāra) un Daniels Adērs (bungas, bekvokāls). Lai arī pamatā grupa izpilda rokmūziku, tā eksperimentē ar dažādiem stiliem — popu un kantrīmūziku, taču pamatā grupa izpilda smago roku un post-grunge. Nickelback ir viena no komerciāli visveiksmīgākajām Kanādas grupām, pārdodot vairāk nekā 30 miljonos ierakstu visā pasaulē. Nickelback ierindojas 11. vietā 2000. gados vislabāk pārdotāko mākslinieku ierakstu topā un otrajā vietā aiz The Beatles ASV 2000. gados vislabāk pārdotāko ārzemju mākslinieku ierakstu sarakstā. 2009. gada decembrī izveidotajā Billboard Magazine sarakstā Artists of the Decade grupa ieņēma 7. vietu. Nickelback savus albumu ir pārdevusi vairāk nekā 21 miljonos kopiju ASV. Nickelback ir izdevuši septiņus studijas albumus, vienu izlases albumu, vienu EP ierakstu, 21 singlu un piecus videoalbumus. Oficiālā mājaslapa (angliski)