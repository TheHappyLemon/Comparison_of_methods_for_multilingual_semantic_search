Šarlote Lūsija Gensbūra (angļu: Charlotte Lucy Gainsbourg, dzimusi 1971. gada 21. jūlijā) ir britu-franču aktrise un dziedātāja. Dzimusi angļu aktrises Džeinas Birkinas un franču dziedātāja Serža Gensbūra ģimenē. Savu muzikālo debiju piedzīvojusi 12 gadu vecumā, kopā ar savu tēvu dziesmā Lemon Incest. 15 gadu vecumā kopā ar tēvu izlaidusi pirmo kopīgo albumu. Vēlāk izlaidusi vēl četrus albumus. Piedalījusies arī vairākās filmās, saņēmusi vairākas balvas, tostarp Cēzara balvu un Kannu kinofestivāla balvu kā labākā aktrise. Piedalījusies vairākās Larsa fon Trīra filmās kā "Antikrists" (2009), "Melanholija" (2011) un "Nimfomāne" (Nymphomaniac, 2013). Attēlojusi arī lomas filmās "21 grams" (2003), "Manis tur nav" (2007), "Neatkarības diena: Atdzimšana" (2016), "Sniegavīrs" (2017) un Lux Æterna (2019). Vikikrātuvē par šo tēmu ir pieejami multivides faili. Skatīt: Šarlote Gensbūra. IMDb profils (angliski) AllMovie profils (angliski)