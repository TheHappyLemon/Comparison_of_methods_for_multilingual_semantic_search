Rihards Pavlikovskis (slovāku: Richard Pavlikovský; dzimis 1975. gada 3. martā Ilavā, Slovākija) ir bijušais slovāku hokejists, aizsargs. Karjeras lielāko daļu aizvadījis slovāku Trenčīnas "Dukla" un vācu Krēfeldes "Pinguine" komandās. Slovākijas hokeja izlases sastāvā spēlējis 2002. gada olimpiskajās spēlēs. Savu profesionālo karjeru viņš uzsāka 1992. gadā, kad pievienojās tobrīdējam Čehijas Ekstralīgas, bet jau nākamajā sezonā Slovākijas Ekstralīgas, klubam HK Trenčinas "Dukla". 1994. un 1997. gadā Pavlikovskis kļuva par Slovākijas čempionu. "Dukla" sastāvā viņš spēlēja līdz pat 2000. gadam, kad devās uz Zviedriju. Vispirms divas sezonas viņš aizvadīja HV 71 rindās, bet 2003.-04. sezonā viņš spēlēja Leksands IF rindās. 2005. gadā Pavlikovskis pievienojās Krēfeldes "Pinguine" rindām, tās sastāvā aizvadot nākamās astoņas sezonas. Šajā laikā Pavlikovskis trīs reizes spēlēja līgas Zvaigžņu spēlē, savukārt 2010. gadā tika atzīts par līgas labāko aizsargu. No 2013. līdz 2015. gadam aizsargs pārstāvēja Znojmo "Orli" rindas, taču 2015.—16. gada sezonā atgriezās Trenčīnas "Dukla" sastāvā. Tās rindās laukumā vēl devās vienā spēlē 2017. gadā, taču tad noslēdza profesionāļa karjeru. Slovākijas hokeja izlases sastāvā spēlējis 2002. gada olimpiskajās spēlēs un 2001. gada Pasaules čempionātā. Junioru vecumā spēlējis arī 1994. gada Pasaules čempionātā junioriem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)