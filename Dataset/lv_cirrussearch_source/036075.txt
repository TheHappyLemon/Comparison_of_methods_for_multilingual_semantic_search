Makrobijs (latīņu: Macrobius) ir triecienkrāteris Mēness redzamajā pusē, uz rietumiem no Krīžu jūras, neliela līdzenuma Lacus Bonitatis DA malā. Krāteris nodēvēts romiešu rakstnieka, filozofa Makrobija vārdā. Nosaukumu 1935. gadā apstiprinājusi Starptautiskā Astronomijas savienība. Makrobijs ir sens krāteris, radies pirms apmēram 3,8 miljardiem gadu. Tam ir daudzstūraina forma, valnis daļēji erodējis (virs apkārtējās virsmas paceļas līdz 1 240 m augstumam). DR daļā valni pārklāj neliels krāteris Makrobijs C (Ø 11 km). Krātera iekšpusē vaļņa sienas ar terasveida pakāpieniem. Krātera dibens nelīdzens, centrā atrodas vairāki, līdz 1 600 m augsti pauguri. Uz austrumiem no krātera atrodas Tisserāns (Ø 35 km), uz dienvidiem Prokls (Ø 27 km), uz DA Pīrss (Ø 18 km), uz DR Francs (Ø 25 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Makrobija krāterim. Macrobius on Moon Macrobius Vikikrātuvē par šo tēmu ir pieejami multivides faili. Skatīt: Makrobijs.