Lielmeistars ir augstākais spēlētāja tituls šahā. Mūsdienās Starptautiskā Šaha federācija (FIDE) piešķir starptautiskā lielmeistara titulus. Vēsturiski par lielmeistariem sauca pašus spēcīgākos šahistus: pasaules čempionus un spēcīgu turnīru uzvarētājus, bet striktu kritēriju nosaukumam nebija. Oficiāli FIDE tikai 1950. gadā 27 spēcīgākajiem pasaules šahistiem piešķīra starptautiskā lielmeistara titulus. 2013. gada jūnijā to skaits bija 1414. Atsevišķi, FIDE starptautiskā lielmeistara tituli tiek piešķirti sievietēm, kā arī šaha kompozīcijā un uzdevumu risināšanā. Savus lielmeistaru titulus piešķir arī Starptautiskā Korespondencšaha federācija (ICCF). Lielmeistara tituli tiek piešķirti arī dambretistiem. «Players (GM) in FIDE Rating list». FIDE. Skatīts: 2013-06-28. (angliski)