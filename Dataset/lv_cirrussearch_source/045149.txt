A Streetcar Named Marge ir amerikāņu animētā seriāla "Simpsoni" ceturtās sezonas 2. sērija. Pirmoreiz tā tika pārraidīta 1992. gada 4. oktobrī. Sēriju sarakstīja Džefs Mārtins, režisēja - Ričs Mūrs. Šajā sērijā Mārdža attēlo Blānšu Dibuā lugā "Ilgu tramvajs". Jaunorleānas iedzīvotāji apbēra seriāla veidotājus un amerikāņu presi ar niknām vēstulēm un draudiem. Viņiem nepatika, ka izrādes dalībnieki nodziedāja par viņu pilsētu sekojošus vārdus: "Jaunorleāna - pirātu, dzērāju un padauzu mājas, strutaina un smirdīga vieta". "Simpsonu" veidotāji atvainojās saniknotajiem pilsētas iedzīvotājiem ar to, ka nākamās sērijas sākumā (Homer the Heretic) Bārts skolā uz tāfeles uzrakstīja frāzi "Es neaizvainošu Jaunorleānu." (I will not defame New Orleans). IMDb profils (angliski)