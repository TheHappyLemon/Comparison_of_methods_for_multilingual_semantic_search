Stigs (angļu: The Stig) ir pseidonīms personai, kurš ir automobiļu testētājs, populārajā BBC raidījumā "Gāzi grīdā!" (angļu: Top Gear). Stiga personība tiek turēta noslēpumā. Raidījumu laikā viņš vienmēr ir tērpies vienā un tajā paša aizsargtērpā un ķiverē, nekad nerunā, ja neskaita atsevišķas replikas. Raidījumā viņam ir atvēlēta noslēpumainā "piejaucētā sacīkšu braucēja" loma. Vēl Stigs parādās raidījuma beigu titros kā raidījuma vadītājs kopā ar Džeremiju Klārksonu, Ričardu Hamondu un Džeimsu Meju. Stiga pamatuzdevums ir maksimāli ātri izbraukt testa trasi Dasfoldas parkā. Stiga rezultāti tiek piefiksēti speciālā rezultātu sarakstā. Pirms uz raidījumu uzaicināto slavenību brauciena automobilī par saprātīgu cenu, viņus trenē Stigs. Ir zināms, ka iepriekšējais Stigs, kas bija tērps pilnīgi melnā ekipējumā, bija slavenais britu autobraucējs Perijs Makartijs, pēc kura personības atklāšanas, melnais Stigs "gāja bojā" mēģinot ar Jaguar XJS sasniegt ātrumu 109 jūdzes/h (175 km/h), uz aviācijas kuģa "Invincible" klāja, 2003. gada sezonā. Nākamajā "Gāzi grīdā!" raidījumā skatītāji tika iepazīstināti ar jauno Stigu, kas bija ietērpts pilnīgi baltā. 2009. gada 21. jūlijā autobraucēju, kura īstais vārds ilgu laiku tika turēts noslēpumā, atklāja. Tas izrādījās septiņkārtīgs pasaules čempions Formula 1 sacīkstēs Mihaels Šūmahers. Lai arī raidījuma beigās Džeremijs Klārksons teica, ka nav īsti pārliecināts, par to, ka Stigs ir Šūmahers, bet beigu titros Šūmahers bija atzīmēts kā pieaicinātā slavenība. No oficiāliem avotiem zināms, ka Šūmahers patiesība bija uzaicināts melnā Ferrari FXX testam, kā automobiļa īpašnieks, un viņa izlikšanās par Stigu bija tikai raidījuma reitinga celšanas triks. 2010. gada 1. septembrī bija oficiāli apstiprināts, ka baltais Stigs ir Bens Kolins. 2010. gada 16. septembrī Bens Kolins izdeva autobiogrāfijas grāmatu "Cilvēks baltā kostīmā", ko vēlējās aizliegt BBC. Pēc šī atgadījuma Kolins tika atlaists un viņa vietā pieņemts cits autobraucējs. 17. sezonas pēdējā epizodē Bens Kolins atgriezās raidījumā kā autovadīšanas instruktors, bet jau neslēpjot savu seju. Ričards Hamonds skatītājiem viņu stādīja priekša kā veco Stigu. Vikikrātuvē par šo tēmu ir pieejami multivides faili. Skatīt: Stigs. YouTube — Top Gear: The Stig talks! YouTube — Top Gear. The Stig — HMS Invincible — BBC BBC NEWS | Entertainment | Schumacher 'revealed' as the Stig «Schumies special-edition black Ferrari FXX». Arhivēts no oriģināla, laiks: 2009. gada 19. jūlijā. Skatīts: 2011. gada 6. septembrī. «Michael Schumacher, Ferrari FXX». Arhivēts no oriģināla, laiks: 2011. gada 10. janvārī. Skatīts: 2011. gada 6. septembrī. Top Gear’s The Stig Is Finally Unmasked[novecojusi saite] Top Gear’s The Stig unmasked after High Court ruling