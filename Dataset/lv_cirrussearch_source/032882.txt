Alesandro Skarlati (itāļu: Alessandro Scarlatti; dzimis 1660. gada 2. maijā, miris 1725. gada 22. oktobrī) bija itāliešu baroka komponists. Pazīstams ar savām operām un kantātēm. Neapoles muzikālās skolas pamatlicējs, Domeniko Skarlati tēvs. Dzimis Palermo. Pēc dažām ziņām esot bijis Džakomo Karisimi skolnieks. 1679. gadā Romā iestudēja savu pirmo operu Gli Equivoci nell sembiante, kas nodrošināja Zviedrijas karalienes Kristīnes protekciju, un Skaralati kļuva par viņas kapelmeistaru. 1684. gadā kļuva par Neapoles vicekaraļa galma kapelmeistaru. 1702. gadā pārcelās uz Florenci, vēlāk uz Romu, kur bija Santa Maria Maggiore bazilikas kapelmeistars. No 1708. gada - atkal Neapolē, kur 1725. gadā mira. Vikikrātuvē par šo tēmu ir pieejami multivides faili. Skatīt: Alesandro Skarlati. Alesandro Skarlati Petrucci Music Library Alesandro Skarlati allmusic.com