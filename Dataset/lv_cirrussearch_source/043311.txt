Leipcigas Universitāte (vācu: Universität Leipzig) ir sabiedriski finansēta universitāte Leipcigā, Vācijā. Tā ir viena no vecākajām universitātēm pasaulē un otra vecākā universitāte Vācijā (pēc pastāvēšanas ilguma). Universitāti 1409. gada 2. decembrī dibināja Saksijas kūrfirsts Frīdrihs I un viņa brālis Meisenes markgrāfs Vilhelms II. Sākumā universitāte sastāvēja no četrām fakultātēm. Kopš dibināšanas Leipcigas Universitāte pastāvējusi bez pārtraukumiem vairāk nekā 600 gadus. Leipcigas Universitātē mācījušies vai strādājuši daudzi slaveni zinātnieki, ar to saistīti deviņi Nobela prēmijas laureāti. Leipcigas Universitātes absolventu skaitā ir Gotfrīds Leibnics, Johans Volfgangs fon Gēte, Leopolds fon Ranke, Frīdrihs Nīče, Roberts Šūmanis, Rihards Vāgners, Tiho Brahe, Georgs Agrikola, Angela Merkele. «Jahresbericht 2015». uni-leipzig.de.[novecojusi saite] «Zahlen und Fakten». uni-leipzig.de. Arhivēts no oriģināla, laiks: 2018. gada 5. jūnijā. Skatīts: 2018. gada 6. jūnijā. Vikikrātuvē par šo tēmu ir pieejami multivides faili. Skatīt: Leipcigas Universitāte. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Universitātes mājaslapa[novecojusi saite] (angliski)