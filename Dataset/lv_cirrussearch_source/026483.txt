Li Dzunvei (vienkāršotā ķīniešu: 李宗伟, tradicionālā ķīniešu: 李宗偉, piņjiņs: Lǐ Zōngwěi; dzimis 1982. gada 21. oktobrī) ir ķīniešu tautības Malaizijas badmintona spēlētājs. Bijis Pasaules ranga līderis vienspēlēs 199 nedēļas pēc kārtas no 2008. gada augusta līdz 2012. gada jūnijam. Viņš kļuva par trešo Malaizijas sportistu, kas guvis šādu panākumu pēc Rašida Siseka un Roslina Hašima, un ir pirmais no Malaizijas, kas ranga līdera statusā bijis ilgāk nekā gadu. Četras reizes piedalījies olimpiskajās spēlēs (2004, 2008, 2012, 2016). 2008. gadā Pekinā, 2012. gadā Londonā un 2016. gadā Riodežaneiro vienspēļu turnīrā izcīnījis sudraba medaļu. Viņš kļuva par sesto Malaizijas sportistu, kas olimpiskajās spēlēs izcīnījis medaļu. Pašlaik ir medaļām bagātākais Malaizijas sportists olimpisko spēļu vēsturē. Ar panākumiem startējis arī Pasaules čempionātā, Āzijas spēlēs, Nāciju Sadraudzības spēlēs. 2014. gada oktobrī tika paziņots, ka kāds no vadošajiem Malaizijas badmintona spēlētājiem bijušas pozitīvas dopinga analīzes. Sportista vārds netika nosaukts, tomēr tika uzskatīts, ka tas ir Li. 2014. gada novembrī Badmintona pasaules federācija apstiprināja, ka Li ir atstādināts no sacensībām uz laiku par antidopinga noteikumu pārkāpumu. Ajitpal Singh, Fabian Peters. «BAM: Top national shuttler fails doping test». New Straits Times Online, 2014. gada 21. oktobris. Arhivēts no oriģināla, laiks: 2014. gada 23. oktobrī. Skatīts: 2014. gada 8. novembris. Paul Osborne. «Badminton world number one provisionally suspended over doping violation». inside the games, 2014. gada 11. novembris. Skatīts: 2014. gada 11. novembris. Vikikrātuvē par šo tēmu ir pieejami multivides faili. Skatīt: Li Dzunvei. Olympedia profils (angliski) The Sport.org profils (angliski) BWF profils (angliski) BWF badminton.com profils (angliski)