Konstantinopole (grieķu: Κωνσταντινούπολις, latīņu: Constantinopolis) bija Turcijas lielākās pilsētas Stambulas nosaukums līdz 1930. gadam. Konstantīns I pēc kļūšanas par vienīgo imperatoru 330. gadā pārcēla Romas impērijas galvaspilsētu uz seno grieķu Bizantijas pilsētu Trāķijas (Eiropas) provincē, ko nosauca par Jauno Romu (Nova Roma) Tomēr tautā jauno pilsētu sāka dēvēt imperatora vārdā par Konstantinopoli un vēl Konstantīna dzīves laikā šo nosaukumu sāka izmantot arī oficiālā līmenī. Līdz 395. gadam Konstantinopole bija Romas impērijas galvaspilsēta; no 395. līdz 1204. gadam un no 1261. līdz 1453. gadam — Bizantijas jeb Austrumromas impērijas galvaspilsēta (Bizantijas Konstantinopole, kas atradās uz stratēģiski nozīmīga zemesragā starp Zelta ragu un Marmora jūru, uz Eiropas un Āzijas robežas, viduslaikos bija lielākā un bagātākā pilsēta Eiropā); no 1204. līdz 1261. gadam — Latīņu impērijas galvaspilsēta un no 1453. līdz 1922. gadam — Osmaņu impērijas galvaspilsēta. 20. gadsimta 20. gados pilsēta tika pārdēvēta par Stambulu. Konstantinopoles vēsture Vikikrātuvē par šo tēmu ir pieejami multivides faili. Skatīt: Konstantinopole. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Ebreju enciklopēdijas raksts (angliski)