Šis raksts ir par Formula 1 komandas vadītāju. Par citām jēdziena Ferrari nozīmēm skatīt nozīmju atdalīšanas lapu. Enco Anselmo "Komendatore" Ferrāri (itāļu: Enzo Anselmo Ferrari; 1898. gada 18. februāris — 1988. gada 14. augusts) bija itāļu biznesmenis. Viņš dibināja Formula 1 komandu Scuderia Ferrari un vēlāk arī autoražošanas uzņēmumu Ferrari. Enco tēvs Alfrēdo nomira 1916. gadā no gripas. Ferrāri nepieņēma darbā FIAT, tāpēc viņš sāka strādāt mazākā kompānijā ar nosaukumu CMN. Viņš sāka piedalīties sacīkstēs pārstāvot CMN komandu, tomēr šajā jomā netika tālu. Kopš 1920. gada viņš strādāja un brauca ar Alfa Romeo. 1923. gadā Ravennā viņš iegādājās satrakotā zirga logo, kas rotāja Frančesko Barakas lidaparātu Pirmā pasaules karā. 1929. gadā viņš dibināja Alfa Romeo sacīkšu komandu — Scuderia Ferrari. Pirmoreiz pakaļkājās saslējušos zirgu uz mašīnas Ferrāri attēloja 1932. gadā. 1933. gadā Alfa atsauca savu atbalstu Ferrāri. Tikai Pirelli iejaukšanās glāba komandu. 1937. gadā Alfa Romeo atgriezās sacīkstēs, bet pazemināja amatā Ferrāri. Viņš pameta kompāniju, tomēr līguma punkta dēļ četrus gadus nevarēja veidot sacīkšu mašīnas vai ar tām braukt. Otrā pasaules kara laikā komanda pārcēlās uz Maranello, jo Modēna izpostīja karadarbības rezultātā. Ferrāri sāka piedalīties Formula 1 pasaules čempionātā kopš 1950. gada, tomēr pirmoreiz uzvarēja nākamā gada Lielbritānijas Grand Prix. 1960. gados finansiālu problēmu dēļ FIAT pārņēma daļu komandas. 1963. gadā Ford bija iespēja nopirkt Ferrāri komandu par 18 miljoniem ASV dolāru, tomēr sarunu beigu posmā Enco Ferrāri atsauca piedāvājumu. Tikmēr, FIAT 1969. gadā piederēja jau 50% kompānijas (līdz 1990. gadam jau kopumā 90%). Līdz 1971. gadam Ferrāri bija izpilddirektors. Par spīti atkāpšanai no amata, Ferrāri saglabāja lielu ietekmi komandā. Ferrāri nomira 1988. gada 14. augustā, tomēr par viņa nāvi paziņoja tikai 16. augustā, lai pēc Enco pieprasījuma kompensētu divas dienas, kuras netika reģistrēta viņa dzimšana. Pēc sava dēla Dino Ferrāri nāves Enco Ferrāri gandrīz vienmēr valkāja tumšas saulesbrilles. Ferrāri piedzima 18. februārī, tomēr dzimšanu reģistrēja 20. februārī. Enco Ferrāri tēvs nevarēja reģistrēt dzimšanu slikto laikapstākļu dēļ. Vikikrātuvē par šo tēmu ir pieejami multivides faili. Skatīt: Enco Ferrāri. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski)