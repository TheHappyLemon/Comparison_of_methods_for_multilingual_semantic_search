Karolinskas Universitātes slimnīca (zviedru: Karolinska Universitetssjukhuset) ir universitātes slimnīca, kas atrodas Stokholmā, Zviedrijā. Kopā ar Karalisko Kārļa institūtu tā veido vienu no lielākajiem medicīnas, zinātnes un izglītības centriem Ziemeļeiropā. Karolinskas Universitātes slimnīca ir izveidota 2004. gadā, apvienojot Karolinskas slimnīcu Solnā (dibināta 1940. gadā) ar Hudinges universitātes slimnīcu (dibināta 1972. gadā). Apvienotajā universitātes slimnīcā iekļauta arī Astrīdas Lindgrēnas Bērnu slimnīca un Bērnu slimnīca Hudingē. 2008. gadā Stokholmas lēnes padome pieņēma lēmumu būvēt jaunu Karolinskas Universitātes slimnīcas ēku Solnā. Pirmā kārta pacientiem tika atvērta 2016. gadā. Jaunā slimnīca celta un pārvaldīta ar publiskās-privātās partnerības palīdzību. Karolinskas Universitātes slimnīcas trīs pamatuzdevumi ir veselības aprūpe, zinātne un izglītība. Pacientu ārstēšanai, pētniecībai, inovācijai un izglītībai jābūt vienlīdz nozīmīgiem komponentiem centienos pagarināt cilvēku dzīves ilgumu un uzlabot tās kvalitāti. Kā lielai mācību slimnīcai tai jāizglīto un jāapmāca nākotnes medicīnas speciālistus un veselības aprūpes profesionāļus. Kā Stokholmas lēnes universitātes slimnīca tā ir atbildīga par specializēto un augsti specializēto veselības aprūpi Stokholmas pilsētā un tās apkārtnē. Šis uzdevums ietver atbildību par starptautisko zinātnisko pētniecību un studentu izglītību stratēģiskā partnerībā ar Karolinskas institūtu un sadarbībā citām universitātēm. Tā bija atbildīga par jaunceļamās Karolinskas slimnīcas Solnā (Nya Karolinska Solna) iekārtojuma un funkcionalitātes plānošanu. 1 600 stacionāra gultu 108 000 hospitalizāciju gadā 6 000 citu lēņu un ārvalstu pacientu hospitalizāciju gadā 1,5 miljoni pacientu vizīšu gadā 48 000 citu lēņu un ārvalstu pacientu vizīšu gadā 15 300 darbinieku 2 500 zinātnieku 2 400 zinātnisku rakstu gadā kopā ar Karolinskas institūtu gada budžets 15,7 miljardi zviedru kronu (ap 1,7 miljardi eiro) Karolinskas Universitātes slimnīcu pārvalda slimnīcas Valde, kas ieceļ slimnīcas direktoru. Pacientu aprūpe ir sadalīta septiņās divīzijās 70 dažādās nozarēs. Zinātniskai pētniecībai un izglītībai ir savs personāls, kas savus uzdevumus veic ciešā sasaistē ar pacientu ārstēšanu. Savs personāls ir arī slimnīcas pārvaldei Solnas un Hudinges filiālēs. Astrīdas Lindgrēnas Bērnu slimnīca ANOPIVA (anestēzijas, intensīvās aprūpes un algoloģijas) klīnika Dzirdes un līdzsvara klīnika Infekciju klīnika Orālā un maksillofaciālā klīnika Kardiotorakālās ķirurģijas klīnika (Solnā) Neirofizioloģijas klīnika Nefroloģijas klīnika Neiroķirurģijas klīnika Neiroloģijas klīnika Plaušu klīnika Hudingē Plaušu klīnika Solnā Psiholoģijas klīnika Torakālās ķirurģijas klīnika Uroloģijas klīnika Klīniskā farmakoloģija Klīniskā ģenētika Klīniskā imunoloģija/transfuzioloģija Klīniskā ķīmija Klīniskā mikrobioloģija Klīniskā patoloģija/citoloģija ECMO centrs Fetālās medicīnas centrs Gastrocentrs Laboratorijas medicīnas studiju centrs Laktācijas centrs Pārmantoto metabolo slimību centrs (CMMS) Reto slimību centrs Traumu centrs CPR apmācības centrs Klīniskās apmācības centrs (KTC) Apsvērumi par aprūpes sniegšanu Karolinskas Universitātes slimnīcā (latviski) Jaunā Karolinskas slimnīca (angliski) «New Karolinska Solna». group.skanska.com. About Karolinska