Kibra Eztirka (turku: Kübra Öztürk; dzimusi 1991. gada 5. novembrī Ankarā) ir Turcijas starptautiskā lielmeistare šahā (1991). Kopš 1999. gada pārstāvējusi Turciju Eiropas un Pasaules junioru šaha čempionātos, kuros izcīnījusi 2 zelta (Eiropas junioru šaha čempionātā U16 vecuma grupā 2006. un 2007. gadā) un 3 bronzas (Pasaules junioru šaha čempionātā U20 vecuma grupā 2008. gadā, Eiropas junioru šaha čempionātā U18 vecuma grupā 2008. gadā, Pasaules junioru šaha čempionātā U18 vecuma grupā 2008. gadā) medaļas. 2008. gadā bijusi trešā Turcijas sieviešu šaha čempionātā. 2010. gadā dalījusi trešo vietu Ankaras sieviešu starptautiskajā šaha turnīrā. 2012. gadā uzvarējusi Turcijas sieviešu šaha čempionātā. Pārstāvējusi Turcijas komandu lielākajos komandu šaha turnīros: Pasaules šaha olimpiādēs piedalījusies 6 reizes (2006-2016); Eiropas komandu šaha čempionātos piedalījusies 4 reizes (2007, 2011-2015); Pasaules komandu šaha čempionātos piedalījusies 2 reizes (2011-2013); Pasaules jauniešu komandu šaha čempionātā U16 vecuma grupā piedalījusies 2003. gadā. Par panākumiem turnīros FIDE 2009. gadā Eztirkai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. Kübra Öztürk wins Turkish Women's Championship 2012 OlimpBase :: Women's Chess Olympiads :: Kübra Öztürk OlimpBase :: European Women's Team Chess Championship :: Kübra Öztürk OlimpBase :: World Women's Team Chess Championship :: Kübra Öztürk OlimpBase :: World Youth U16 Chess Olympiads :: Kübra Öztürk Title Applications (WGM): Ozturk, Kubra Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)