Šis raksts ir par sporta veidu. Par citām jēdziena Polo nozīmēm skatīt nozīmju atdalīšanas lapu. Polo (angļu: polo, cēlies no persiešu: چوگان‎) ir komandu sporta veids, kurā spēles dalībnieki piedalās, jādami ar zirgiem. Spēles mērķis ir iesist vārtus pretinieku komandai, kas tiek darīts ar īpašām nūjām. Polo tiek spēlēts uz 274 x 146 metrus liela zāles laukuma. Katrā komandā piedalās četri dalībnieki. Profesionāli tas tiek spēlēts 16 valstīs. Tiek uzskatīts, ka polo pirmoreiz ticis spēlēts Persijā kaut kad laikā no 6. gadsimta p.m.ē. līdz mūsu ēras 1. gadsimtam. Šis ir vecākais jāšanas sporta veids. Nozīmīgākās polo sacensības ir Pasaules čempionāts, kas kopš 1987. gada notiek ik pēc 3—4 gadiem. Piecas reizes šis sporta veids tika iekļauts olimpisko spēļu programmā (1900—1936). Polo sporta veidu pārrauga Starptautiskā Polo federācija (Federation of International Polo). «Polo (sport)». Britannica.com. Skatīts: 2014. gada 22. aprīlī. Vikikrātuvē par šo tēmu ir pieejami multivides faili. Skatīt: Polo. Encyclopædia Britannica raksts (angliski) Krievijas Lielās enciklopēdijas raksts (krieviski) Starptautiskās Polo federācijas mājaslapa (angliski)