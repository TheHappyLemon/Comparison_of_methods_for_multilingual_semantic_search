"Ķertais profesors" (angļu: The Nutty Professor) ir 1996. gada ASV zinātniskās fantastikas kinokomēdija, kuras režisors ir Toms Šedjaks. Filmā galvenās lomas atveido Edijs Mērfijs, Džeda Pinketa, Džeimss Kobērns un Deivs Šapels. Edijs Mērfijs filmā attēlo septiņas lomas. Filma ir rīmeiks 1963. gada versijai, kur galveno lomu atveidoja Džerijs Lūiss, kas pati ir balstīta uz Roberta Luisa Stīvensona romānu "Doktora Džekila un mistera Haida dīvainais stāsts" (Strange Case of Dr Jekyll and Mr Hyde). Filma stāsta par koledžas profesoru Šermanu Klampu, kurš izgudro svara zaudēšanas zāles un pārbauda tās uz sevi, cerot iekarot savas sapņu meitenes sirdi. Filmas "Ķertais profesors" pirmizrāde notika 1996. gada 28. jūnijā. Filma saņēma Amerikas Kinoakadēmijas balvu kategorijā "Labākais grims un matu sakārtojums". Filma saņēma pozitīvas kritiķu atsauksmes par grimu un Mērfija aktierspēli. 2000. gadā filmai iznāca turpinājums "Ķertais profesors 2". «The Nutty Professor». Box Office Mojo. Skatīts: 2022. gada 24. decembrī. IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)