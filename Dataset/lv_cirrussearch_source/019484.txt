Gunnars Ūsi (igauņu: Gunnar Uusi; 1931. gada 23. jūnijs, Hāpsalu - 1981. gada 7. augusts, Tartu) bija Igaunijas daudzkārtējais čempions šahā. Jau skolas gados ieguvis augsto 4.—5. vietu Igaunijas šaha čempionātā. 1951. gadā beidzis Veru vidusskolu, pēc tam studējis Maskavas Ekonomikas institūtā. Studiju laikā aktīvi piedalījies šaha sacensībās — pārstāvējis Maskavas izlasi 1953. gada PSRS komandu čempionātā, tajā pat gadā ieņēmis 5. vietu PSRS čempionāta pusfinālā Viļņā, bet 1954. gadā Maskavas čempionātā dalījis 6.—7. vietu un kļuvis par PSRS sporta meistaru šahā. Pēc studiju beigām 1956. gadā atgriezies Igaunijā un strādājis Tartu lauksaimniecības mašīnu rūpnīcā, bijis arī šīs rūpnīcas direktors (1966-1972). Igaunijas 1957. gada šaha čempionātā izcīnījis 3. vietu. Vēlākajos gados sešas reizes (1958., 1959., 1963., 1966., 1979., 1980.) kļuvis par Igaunijas čempionu šahā, bet trīs reizes (1960., 1961., 1972.) bijis Igaunijas vicečempions. 1969. un 1973. gadā uzvarējis Pērnavas vasaras šaha turnīros. Piedalījies arī 1961. gada Latvijas atklātajā šaha čempionātā Rīgā. Mūža beidzamos gadus strādājis Tartu šaha klubā. Viens no Ūsi pēdējiem turnīriem bija 1981. gada Tallinas starptautiskais Paula Keresa memoriāls. Tartu regulāri tiek rīkoti Gunnara Ūsi piemiņas turnīri jaunajiem šahistiem. 7 Championship of Estonia- Tallinn 1950 Semifinal of 21 Championship of USSR - Vilnius June 1953 32 Championship of Moscow - 1954 14 Championship of Estonia - Tartu March-April 1957 15 Championship of Estonia - 1958 Tallinn April-May 16 Championship of Estonia - Tartu March-April 1959 Championship of Estonia - Tallinn 1963 Championship of Estonia - 1966 36 Championship of Estonia - Tartu 1979 Championship of Estonia - Tallinn 1980 17 Championship of Estonia - Viljandi 20.3-12.4.1960 18 Championship of Estonia - 1961 Championship of Estonia - Tartu 1972 National Tournament- Parnu 1973 Memorial P.Keres Tallinn 6-28.3.1981 UUSI, GUNNAR[novecojusi saite] Gunnars Ūsi. Atjaunināts: 2013. gada 21. maijā šahista profils vietnē chessgames.com Gunnars Ūsi šahista profils vietnē 365chess.com Gunnars Ūsi šahista profils vietnē chesstempo.com Gunnars Ūsi šahista profils vietnē olimpbase.org (PSRS komandu čempionāti)