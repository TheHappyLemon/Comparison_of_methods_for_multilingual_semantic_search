Bārija karbonāts (BaCO3) ir cieta, balta, kristāliska, ūdenī nešķīstoša viela. No bārija karbonāta sastāv samērā rets minerāls - viterīts. Bārija karbonāts lēnām reaģē ar sulfātus saturošiem ūdeņiem, veidojot bārija sulfātu, tāpēc dabā sastopamais bārija karbonāts no ārpuses mēdz būt pārklāts ar bārija sulfātu. Bārija karbonāts reaģē ar daudzām skābēm, veidojot šķīstošos sāļus (piem. sālsskābi un slāpekļskābi, attiecīgi veidojot bārija hlorīdu un bārija nitrātu). Reakcija ar sērskābi notiek lēni, jo bārija sulfāts ir mazšķīstošs. Bārija karbonātu apdedzinot pie 1300 °C atmosfēras spiedienā, iegūst bārija oksīdu. Bārija karbonāts ir galvenā visu pārējo bārija savienojumu izejviela.