Gaviezes pagasts ir viena no Dienvidkurzemes novada administratīvajām teritorijām. Robežojas ar sava novada Grobiņas, Bārtas, Otaņķu, Tadaiķu, Bunkas un Virgas pagastiem. Kaķene Gaviezes nosaukums (Gaveyssen vai Geneisen) pirmo reizi minēts 1253. gada 4. aprīļa līgumā par Piemares zemes dalīšanu, ko noslēdza Kurzemes bīskaps Heinrihs un Livonijas ordeņa mestrs. 1259. gadā notika Atskaņu hronikā aprakstītais Vārtājas pils aplenkums, kad Livonijas ordeņa karaspēks gatavojās cīņai ar lietuviešu sirotājiem, taču tie bez cīņas atkāpās. Mūsdienu Gaviezes pagasta teritorijā vēsturiski atradās Gaviezes muiža (Gut Gaweesen, Gavieze), Sustas muiža (Gut Susten). 1935. gadā Gaviezes pagasta platība bija 134,6 km². 1945. gadā pagastā izveidoja Sustas un Gaviezes ciema padomes, bet pagastu 1949. gadā likvidēja. 1954. gadā Gaviezes ciemam pievienoja Sustas ciemu. 1990. gadā ciemu reorganizēja par pagastu. 2009. gadā Gaviezes pagastu kā administratīvo teritoriju iekļāva Grobiņas novadā. 2021. gadā Grobiņas novadu iekļāva Dienvidkurzemes novadā. Lielākās apdzīvotās vietas ir Gavieze (pagasta centrs), Vārtāja, Kradzes, Mazgavieze, Susta, Gaviezes stacija, Krīzberga. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.