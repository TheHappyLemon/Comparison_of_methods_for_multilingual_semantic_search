Klods Etjēns Minjē (franču: Claude-Étienne Minié, dzimis 1804. gada 12. februārī, miris 1879. gada 14. decembrī) bija franču armijas virsnieks un izgudrotājs, kurš vairāk ir pazīstams ar to, ka 1848. gadā radīja Minjē lodi un gadu vēlāk tā saukto Minjē vītņstobru šauteni, kas ļāva attiecīgi Minjē lodes izšaut daudz lielākā ātrumā un stabilākā rotējošā trajektorijā nekā no parastajām musketēm izšautās lodes. Savā militārajā karjerā Minjē sākotnēji dienēja vairākās Āfrikas kampaņās, pēc kurām viņš tika paaugstināts par kapteini. 1858. gadā Minjē tika atvaļināts no armijas, kur pēc tam viņš kalpoja par militāro instruktoru Ēģiptē un ASV. Tieši Minjē uzlabojumi vītņstobru šauteņu konstrukcijā ļāva izgudrot Minjē lodi. Izgudrojums ļāva uzlabot šāvienu precizitāti, tas tika plaši pielietots Amerikas pilsoņu kara laikā. Klods Etjēns Minjē uzauga un nomira Parīzē, Francijā. Minjē lode Ādolfs, G. "19. gadsimts — militāri tehniskā revolūcija". PDF. Tēvijas sargs, Nr. 1., 2007. 28.-29. lpp. Robert L. O'Connell. Of Arms and Men: A History of War, Weapons, and Aggression. New York; Oxford : Oxford University Press, 1989. 191. lpp. ISBN 0-19-505360-5.