Nokia Asha platform ir Nokia programmatūras platforma mazbudžeta viedtālruņiem. To izmanto Nokia Asha sērijas modeļos. Asha ir Series 40 tiešs pēctecis, un uz tas var darbināt progrmmatūru, kura izstrādāta platformai Series 40. Tās izstrādē izmantotas tehnoloģijas no Norvēģijas uzņēmuma Smarterphone, kuru Nokia iegādājās 2012. gadā. Lietotāja saskarnes dizainu izstrādāja grupa Pītera Skillmena (Peter Skillman) vadībā, kurš agrāk darbojās webOS projektā un izstrādāja MeeGo dizainu moodelim Nokia N9. Lietotnes var izmantot veidotas uz Java ME bāzes vai kā tīmekļa lietotnes, kuras attēlo ar Nokia Xpress pārlūkprogrammu. Sistēmai nav daudzuzdevumu režīma, bet radio un mūzikas lietotnes var darboties fonā. Sākotnēji Nokia strādaja pie projekta Meltemi kā Series 40 pēcteša. Tā būtu uz Linux bāzēta sistēma. 2012. gada jūlijā projekts tika pārtraukts, tā iestrādes turpinot Asha platform. Pirmais tālrunis ar Asha platform bija Nokia Asha 501, kurš izlaists 2013. gada vasarā. Pēdējā versija Asha Platform 1.4 izlaista 2014. gada 7. aprīlī. 2014. gadā Nokia mobilo telefonu biznesu nopirka Microsoft. 2014. gada jūlijā paziņots, ka 18 mēnešu laikā tiks pārtraukts Asha atbalsts, turpmāk izlaižot modeļus tikai ar Windows Phone operētājsistēmu. «Nokia Asha platform overview». Arhivēts no oriģināla, laiks: 2014. gada 27. septembrī. Skatīts: 2014. gada 1. septembrī. Microsoft is killing off Nokia’s feature phones in favor of Windows Phone The Verge, July 17, 2014