Demokrātiskā partija (angļu: Democratic Party) ir kreisi centriska politiskā partija Amerikas Savienotajās Valstīs. Demokrātiskā partija ir viena no divām lielajām partijām ASV; otra ir Republikāniskā partija. Pēc 2014. gada vēlēšanām Demokrātiskā partija bija mazākumā ASV Senātā ar 44 senatoriem, 18 štatos bija Demokrātiskās partijas gubernatori. 2021. gada janvārī Demokrātiskā partija atguva vairākumu Senātā, jo balsīm sadaloties 50 pret 50, izšķirošā balss pieder jaunievēlētajai ASV viceprezidentei Kamalai Herisai. Tādējādi demokrāti pirmo reizi kopš 2009. gada ieguva kontroli pār Senātu, Pārstāvju palātu un Balto namu. Pēc 2022. gada vidustermiņa vēlēšanām, Demokrāti zaudēja vairākumu Pārstāvju palātā. Tagad 23 štatos ir Demokrātiskās partijas gubernatori. Pašreizējais ASV prezidents Džo Baidens ir 16. ASV prezidents no Demokrātiskās partijas. 1792. gadā Tomass Džefersons nodibināja Demokrātiski-republikānisko partiju. 1828. gadā Endrū Džeksons to pārveidoja par Demokrātisko partiju. 20. gadsimta sākumā tajā apvienojās ziemeļu štatu lielpilsētu progresīvie un dienvidu štatu konservatīvie politiķi. Vudro Vilsona vadībā Demokrātiskā partija 1913.–1921. gadā aizsāka progresīvas sociālās politikas kursu, 1948. gadā to pameta politiķi, kas aizstāvēja rasu segregāciju. 1960. gados iezīmējās Demokrātiskās partijas sociālliberālā politika. Demokrātiskā-republikāniskā partija Tomass Džefersons Džeimss Medisons Džeimss Monro Džons Kvinsijs Adamss Demokrātiskā partija Endrū Džeksons Martins Van Burens Džeimss Polks Frenklins Pīrss Džeimss Bjūkenens Grovers Klīvlends (2 reizes) Vudro Vilsons Franklins Rūzvelts Harijs Trumens Džons Kenedijs Lindons Džonsons Džimijs Kārters Bills Klintons Baraks Obama Džo Baidens «Demokrāti iegūst vairākumu ASV Senātā.». 2021. gada 6. janvāris. Skatīts: 2021-01-21. Vikikrātuvē par šo tēmu ir pieejami multivides faili. Skatīt: ASV Demokrātiskā partija. Encyclopædia Britannica raksts (angliski) Krievijas Lielās enciklopēdijas raksts (krieviski) Partijas oficiālā mājaslapa (angliski)