Vulverhemptona (angļu: Wolverhampton) ir pilsēta (city) Anglijā, Rietummmidlendā uz ziemeļrietumiem no Birmingemas. Pilsētu 985. gadā nodibināja lēdija Vulfruna un tās nosaukums ir atvasināts no lēdijas vārda. Viduslaikos pazīstams vilnas tirdzniecības centrs. No XVI gadsimta šeit attīstījās metāla ieguve un apstrāde. Līdz ar rūpniecisko revolūciju Vulverhemptona kļuva par lielu ogļu un dzelzs ieguves un ražošanas centru. Ietilpa t.s. Melnajā zemē (Black Country), kura nosaukta vai nu tāpēc, ka šeit gandrīz zemes virspusē atradās ogļu atradnes, vai nu rūpnieciskā piesārņojuma dēļ. Pilsētā radušās rokgrupas Slade un The Mighty Lemon Drops. Vulverhemptonā dzimuši: Deivs Hollands (Dave Holland, 1946 - ) - džeza mūziķis Džonatans Vailds (Jonathan Wild, 1683 - 1725) - noziedznieks Liams Peins (Liam Payne, 1993 - ) - popdziedātājs Miris Aleksandrs Mežciems (1891—1960), ķirurgs, latviešu strēlnieku, vēlāk Latvijas armijas virsnieks.