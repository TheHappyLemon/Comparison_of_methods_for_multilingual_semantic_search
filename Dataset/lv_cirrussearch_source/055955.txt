Gitega (kirundi: Gitega) ir Burundijas galvaspilsēta un otrā lielākā pilsēta pēc agrākās galvaspilsētas Bužumburas. Atrodas valsts centrā Burundijas centrālajā plato. Pilsētu no trim pusēm dažu kilometru attālumā apliec Ruvironzas upe pirms tās ietekas Ruvubu upē. No pagātnes statusa Gitegā saglabājusies Gitegas katoliskā arhidiecēze (izveidota 1959. gadā) un Burundijas Nacionālais muzejs, Karaliskā tiesa un citas karaļvalsts centrālās ēkas. Pilsēta tradicionāli kalpojusi kā izglītības un reliģisks centrs. 2014. gadā Gitegā dibināta Politehniskā universitāte. Tūristiem pazīstama ar māla trauku un pinumu tirgu. Kopš 15.—16. gadsimta līdz 19. gadsimta beigām Gitega atradās Burundijas Karalistes teritorijā, par kuru ir maz vēsturisku datu. 1912. gadā Vācijas kolonizatori šeit nodibināja pilsētu, sākotnēji sauktu par Kitegu, kā kolonijas galvaspilsētu, jo tā atradās praktiski kolonijas ģeogrāfiskajā centrā. Kad Pirmā pasaules kara rezultātā Burundija nonāca Beļģijas rokās, tā saglabāja šo statusu. Vienlaikus daļu valdības pilnvaru saglabāja arī Bužumbura (Usumbura, Uzambāra) kā osta pie Tangaņikas ezera un lielākā pilsēta. Pēc neatkarības atjaunošanas 1962. gadā bija galvaspilsēta tutsi aristokrātu Burundijas Karalistei līdz tās likvidēšanai 1966. gada apvērsumā, kad galvaspilsētas statuss pilnībā pārgāja Bužumburai. 2018. gada decembra beigās Burundijas prezidents Pjērs Nkurunziza paziņoja, ka viņš izpildīs 2007. gadā doto solījumu atgriezt Gitegai bijušo politiskās galvaspilsētas statusu, Bužumburai paliekot kā ekonomiskajai galvaspilsētai. Parlamenta lēmumā izmaiņas tika oficiāli noteiktas 2019. gada 16. janvārī, un tika paredzēts, ka visas valdības iestādes pārvietosies trīs gadu laikā. Pilsētas ziemeļrietumu daļā atrodas vairs nefunkcionējoša lidosta. Ar Bužumburas starptautisko lidostu un ezera ostu rietumos Gitegu saista šoseja RN2, ir arī ceļi uz Ruandu ziemeļos (RN15), Tanzāniju ziemeļaustrumos (RN12) un dienvidos (RN16). Baznīca Gitegā Uzlabota sanitārijas telpa ar roku mazgājamo ierīci Autobusu un taksometru stacija Pilsētas ielas Piemineklis skolai, kur 1993. gadā tika sadedzināti tutsi skolnieki un skolotāji Lopkautuve Aptieka Nacionālais muzejs https://www.isteebu.bi/wp-content/uploads/2022/01/Annuaire-Statistique-du-Burundi_2020.pdf. Britannica: Gitega WorldAtlas: Biggest Cities In Burundi DAM, Burundi: Début des cours à l’Université Polytechnique de Gitega en février Arhivēts 2019. gada 2. jūlijā, Wayback Machine vietnē., burundi-agnews.org, Burundi, January 9, 2014 «Консульский Департамент МИД России. www.kdmid.ru». Arhivēts no oriģināla, laiks: 2020. gada 29. oktobrī. Skatīts: 2021. gada 14. februārī. Zeit: Regierung erklärt Kleinstadt zur neuen Hauptstadt Petit Futé's opinion on KIBIMBA MEMORIAL Vikikrātuvē par šo tēmu ir pieejami multivides faili. Skatīt: Gitega. Encyclopædia Britannica raksts (angliski) Krievijas Lielās enciklopēdijas raksts (krieviski)