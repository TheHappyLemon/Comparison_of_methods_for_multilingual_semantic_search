Kinburna pussala (ukraiņu: Кінбурнський півострів) ir ap 45 km gara un 4 līdz 12 km plata zema pussala Melnās jūras ziemeļu piekrastē Ukrainā. Administratīvi ietilpst Mikolajivas (rietumu daļa) un Hersonas (austrumu daļa) apgabalos. Atdala Dņepras limānu ziemeļos no Jahorlikas līča dienvidos. Bieži to dēvē par Kinburna strēli, kas faktiski ir 8,5 km gara smilšu strēle pussalas rietumu galā. Dominē stepes ainava ar daudziem iesāļiem saldūdens ezeriem. Austrumu gals pārpurvots. Pussalas rietumu galā kopš 1992. gada nodibināts Kinburna strēles reģionālais ainavu parks, bet dienvidaustrumu krastā — daļa no Melnās jūras biosfēras rezervāta. Nosaukums cēlies no turku Kinburna (Kilburun) cietokšņa, kas 16. gadsimtā bija uzcelts uz Kinburna strēles. «Kinburnas strēle». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 355. lpp. Vikikrātuvē par šo tēmu ir pieejami multivides faili. Skatīt: Kinburna pussala. Mūsdienu Ukrainas enciklopēdijas raksts (ukrainiski)