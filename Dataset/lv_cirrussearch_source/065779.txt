Tambelanas salas (indonēziešu: Kepulauan Tambelan) ir Indonēzijai piederoša salu grupa Natunas jūrā. Administratīvi ietilpst Riau Salu provinces Bintanas apriņķī, veito atsevišķu kečamatanu (distriktu), kurā ietilpst arī Pedžantana (9,4 km²), Badasas salas (7 km²) un Peniki salas (0,8 km²). Lielākā apdzīvotā vieta ir kečamatana centrs Batulepuka Tambelanas salā. Lielākā daļa iedzīvotāju ir malajieši. Salas izvietojušās Indonēzijas ziemeļrietumu daļā Dienvidķīnas jūras (Natunas jūras) dienvidos 140 km uz rietumiem no Kalimantānas krasta, pieder Tudžuhu arhipelāgam. Lielākās salas ir Tambelana un Benua. Salas lielākoties paugurainas, piekrastē koraļļu rifi. Valda tropiskais klimats, ainavā dominē tropiskie lietusmeži. Lielākā daļa salu un jūras akvatorijas ietilpst Bintanas jūras rezervātā.