Dmitrijs Peteļins (Дмитрий Александрович Петелин; dzimis 1983. gada 10. jūlijā) ir Krievijas kosmonauts, inženieris. Dmitrijs Peteļins piedzima 1983. gada 10. jūlijā Kostanajas pilsētā, Kazahstānas PSR (tagad Kazahstānas Republika), kur viņa vecāki (māte bija skolotāja, tēvs — inženieris) pārcēlās no Galējiem Ziemeļiem. No 1990. līdz 1992 .gadam viņš mācījās Sahas Republikas (Jakutijas) Udačnijas pilsētas 24. skolā, No 1992. līdz 1997. gadam Peteļins mācījās Družbinskas vidusskolā. 2000. gadā viņš absolvēja Kostanajas Tehniski ekonomisko liceju. Pēc tam viņš iestājās Dienvidurālu Valsts universitātes Aerokosmiskajā fakultātē. 2006. gadā viņš ieguva inženiera diplomu lidmašīnu un helikopteru specialitātē. Dmitrijs Peteļins strādāja uzņēmumā NIK lidmašīnu projektēšanas nodaļā par 3. kategorijas konstruktoru. Viņš nodarbojās ar Boeing 747, Boeing 777, Boeing 787, Boeing 787 Dreamliner un citu lidmašīnu konstrukcijas elementu inženierijas un stiprības aprēķiniem. Viņu sūtīja komandējumos uz Sietlu. 2012. gadā Peteļins pieteicās atklātajā konkursā, lai iekļūtu Krievijas kosmonautu vienībā. 8. oktobrī viņu apstiprināja par kosmonautu kandidātu, un 26. oktobrī Peteļins tika uzņemts kosmonautu vienībā. 2014. gada 6. jūnijā viņš pabeidza vispārējos kosmonautu sagatavošanas kursus, un 16. jūnijā viņam piešķīra kosmonauta izmēģinātāja kvalifikāciju. 2020. gada 3. novembrī Dmitrijs Peteļins tika apstiprināts par kosmosa kuģa Sojuz MS-18 dublieru apkalpes lidojuma inženieri, un līdz ar to Sojuz MS-19 pamatapkalpes 2. bortinženieri. 2021. gada februārī Peteļina vieta Sojuz MS-19 tika atdota ASV pārstāvim. 2021. gada vasarā Peteļins sāka gatavoties lidojumam ar kosmosa kuģi Sojuz MS-22, un bija Sojuz MS-21 dublieru apkalpē. Dmitrija Peteļina pirmais kosmiskais lidojums sākās 2022. gada 21. septembrī, esot kosmosa kuģa Sojuz MS-22 lidojuma inženierim. Starptautiskās kosmosa stacijas (SKS) 67., 68. un 69. ekspedīcijā viņš bija lidojuma inženieris. Tā kā decembrī Sojuz MS-22 tika konstatēta noplūde dzesēšanas sistēmā, apkalpes nodrošināšanai uz staciju 2023. gada februārī nosūtīja Sojuz MS-23, bet apkalpes uzturēšanās laiku pagarināja vēl par 6 mēnešiem. Uz zemes viņš atgriezās 27. septembrī kosmosa kuģī Sojuz MS-23. Šis lidojums ilga 370 dienas 21 stundas 23 minūtes. Iziešanas atklātā kosmosā: Vikikrātuvē par šo tēmu ir pieejami multivides faili. Skatīt: Dmitrijs Peteļins. Biogrāfija Kosmonautu sagatavošans centrs Biogrāfija astronaut.ru, (krieviski)