2020. gada Parīze—Nica bija šosejas riteņbraukšanas daudzdienu sacensības, kas notika no 8. līdz 14. martam Francijā. Tā bija 78. reize, kad notika Parīze—Nica sacensības un tās bija piektās sacensības 2020. gada UCI Pasaules tūres kalendārā. 13. martā tika paziņots par sacensību pēdējā posma atcelšanu saistībā ar COVID-19 pandēmiju. Tās dēļ vairākas komandas no dalības atteicās jau pirms starta un atsauca dalībniekus arī sacensību gaitā. Sacensību kopvērtējumā uzvarēja Vācijas sportists Maksimilians Šahmanis no Bora–Hansgrohe komandas. Pamatraksts: 2020. gada Parīze—Nica komandas un dalībnieki Tā kā Parīze—Nica bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Tomēr vairākas komandas, ieskaitot Astana, CCC Team, Mitchelton–Scott, Movistar Team, Ineos GrenadiersError, Jumbo–Visma un UAE Team Emirates, atsauca savu dalību COVID-19 epidēmijas dēļ, šajā laikā nestartējot nevienās sacensībās. Papildus 12 WorldTeam komandām tika uzaicinātas piecas UCI profesionālās kontinentālās komandas, veidojot 17 komandu pelotonu. Tika palielināts arī katras komandas dalībnieku skaits no septiņiem uz astoņiem, lai dotu iespēju startēt vairāk dalībniekiem, kuri bija plānojuši startēt atceltajās Tirreno–Adriatico daudzdienu sacensībās Itālijā. Sacensību gaitā daudzi dalībnieki un komandas izstājās, ieskaitot Bahrain–McLaren, Israel–Start Up Nation un tā brīža Pasaules čempionu Madsu Pēdersenu. Tā rezultātā no 136 startējušajiem braucējiem finišēja tikai 61. Pēc piektā posma tika pieņemts lēmums atcelt pēdējo sacensību posmu, lai ierobežotu braucēju un darbinieku iespējamo saskarsmi ar COVID-19 epidēmiju. «UCI reveals the calendars for the 2020 UCI WorldTour and UCI Women’s WorldTour». UCI. Arhivēts no oriģināla, laiks: 2019. gada 10. decembrī. Skatīts: 2019. gada 13. oktobris. «Teams selected for 2020 Paris–Nice». 2020. gada 7. janvāris. Skatīts: 2020. gada 9. janvāris. «Paris-Nice 2020 start list: Egan Bernal returns to defend title». Cycling Weekly. 2020. gada 27. februāris. Skatīts: 2020. gada 28. februāris. «Coronavirus: Team withdrawal tracker». cyclingnews. 2020. gada 5. marts. Skatīts: 2020. gada 6. marts. Stephen Farrand. «Bahrain-McLaren pull out of Paris-Nice over coronavirus concerns». CyclingNews, 2020. gada 13. marts. Skatīts: 2020. gada 14. marts. Daniel Ostanek. «Coronavirus: World champion Mads Pedersen leaves Paris-Nice». CyclingNews, 2020. gada 14. marts. Skatīts: 2020. gada 14. marts. Stephen Farrand. «Paris-Nice to end on Saturday to help fight the spread of coronavirus». cyclingnews.com, 2020. gada 13. marts. Skatīts: 2020. gada 13. marts. Vikikrātuvē par šo tēmu ir pieejami multivides faili. Skatīt: 2020. gada Parīze—Nica. Oficiālā tīmekļa vietne ProCyclingStats profils