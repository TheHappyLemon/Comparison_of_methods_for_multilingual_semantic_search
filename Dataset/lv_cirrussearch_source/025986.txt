Pēters Kristians Herslebs Hjēršovs Mikelsens (norvēģu: Peter Christian Hersleb Kjerschow Michelsen; dzimis 1857. gada 15. martā, miris 1925. gada 29. jūnijā) bija norvēģu valsts darbinieks. Pirmais Norvēģijas premjerministrs. Pazīstams ar centrālo lomu Norvēģijas un Zviedrijas ūnijas sadalīšanās procesā 1905. gadā, ūniju lauza tieši Mikelsena valdība. Bija viens no liberālās Kreisās partijas labā spārna līderiem. Viens no sava laika ietekmīgākajiem Norvēģijas politiķiem. Karjeru sācis jurista amatā. Vēlāk dibināja pats savu kuģniecības firmu, kas kļuva par vienu no lielākajām Norvēģijā. No 1892. līdz 1894. gadam un no 1904. līdz 1906. gadam bijis Stortinga (parlaments) deputāts. No 1903. līdz 1905. gadam bijis koalīcijas valdības ministrs, 1905. gadā pameta to, protestējot pret valdības vadītāja Francisa Hāgerupa (Francis Hagerup) ieturēto mēreno politiku pieaugošajā konfliktā ar Zviedriju. 1905. gadā, kļuvis par Norvēģijas premjerministru jaunajā koalīcijā, kļuva par neapstrīdamu norvēģu līderi konfliktā ar Zviedriju. Konflikts beidzās ar ūnijas laušanu un Norvēģijas Karalistes ar karali Hokonu VII izveidošanos. Amatu saglabāja līdz 1907. gada oktobrim, kad pameta to slimības dēļ. 1910. gadā pabeidza savu politisko karjeru. Latvijas padomju enciklopēdija. 6. sējums. Rīga : Galvenā enciklopēdiju redakcija. 672. lpp. Vikikrātuvē par šo tēmu ir pieejami multivides faili. Skatīt: Kristians Mikelsens. Encyclopædia Britannica ieraksts (angliski)