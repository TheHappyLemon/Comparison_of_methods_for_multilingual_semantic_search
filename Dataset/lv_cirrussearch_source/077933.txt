"Daodedzjin" jeb "Daodedzin" (ķīniešu: 道德经 (Dào dé jīng) — 'Dao un de kanons') ir senās Ķīnas Dao De rokraksts. Par tā autoru uzskata Laodzi. Pašreizējais teksta variants ir no mūsu ēras 3. gadsimta. Tiek uzskatīts, ka teksta oriģināls ticis uzrakstīts apmēram 600. g. p.m.ē. "Daodedzjin" ir viens no būtiskākajiem darbiem ķīniešu filozofijā un reliģijā, īpaši daoismā un dzenbudismā. Vēlāk līdz ar daoisma un budisma daļēju saplūšanu izveidojās Ķīnas budisms. Šis darbs bija uzrakstīts senajā ķīniešu valodā. Attiecīgā laika lasītpratēji pārzināja klasiskus literārus darbus, no kuriem daudzi gājuši bojā. Klasiskajā ķīniešu valodā nav pieturzīmju, tāpēc šodienas tulkotājiem nav vienkārši noteikt, kur teikums sākas un kur beidzas. "Daodedzjin" ir visvairāk tulkotais darbs pēc Bībeles. Manuskripta tulkojumi ir atšķirīgi līdz pat to pretstatam un vietām jēdzieni tajā konfliktē ar darba citā vietā apliecināto. Līdz ar to teksts ir lasāms vairāk intuitīvi. Ieinteresētam un uzmanīgam lasītājam tas atver visdziļāko dzīves atziņu izpratni. Šis darbs ir iedvesmojis daudzas izcilas personības. Darbs sastāv no 81 paragrāfa. Pirmajā 37 paragrāfu daļā aprakstītas pasaules vispārīgās sakarības. Lieliski parādīta lietu un parādību iekšējā mijiedarbe un savstarpējās attiecības. Otrās daļas 44 paragrāfos minētas atziņas par cilvēku, tā dabu un cilvēku kopuma — sabiedrības — likumsakarībām. Ir daudz norāžu cilvēkam, kurš apveltīts ar varu. Jeļena Staburova. Ķīniešu valodas īpašvārdi un to atveide latviešu valodā. Rīga : Jāņa Rozes apgāds, 2006. 103. lpp. ISBN 978-9984-232-23-2. Laodzi. Sacerējums par Dao un De (Daodedzin).- Rīga: Zvaigzne ABC. M. Kūle, R. Kūlis. Filosofija.- Zvaigzne ABC,1998. 656. lpp. Viļņa Zariņa tulkojums latviešu valodā no vācu valodas, izmantojot arī tulkojumus franču, krievu un angļu valodās Ralfa Berzinska tulkojums latviešu valodā no angļu valodas Viens no "Daodedzjin" tulkojumiem angļu valodā "Daodedzjin" tulkojums daudzās valodās; navigācija angliski vai vāciski