Astana Qazaqstan Team (UCI komandas kods: AST) ir profesionāla šosejas riteņbraukšanas komanda, ko sponsorē Astanas uzņēmumu grupa, ko veido Kazahstānas valsts uzņēmumu apvienība. Komanda nosaukta Kazahstānas galvaspilsētas Astanas vārdā. Jau pirmajā savā sezonā Astana ieguva UCI ProTeam statusu. Pēc dopinga skandāla, kurā bija iesaistīts Kazahstānas braucējs Aleksandrs Vinokurovs, komandas vadība tika atlaista un 2008. gada sezonā komandas vadību pārņēma Johans Breinēls, bijušais U.S. Postal/Discovery Channel komandas vadītājs. Lai arī Astana Breinēla vadībā guva ievērojamus panākumus un piesaistīja lielo velobraucienu iepriekšējos uzvarētājus Alverto Kontadoru un Lānsu Ārmstrongu, kā arī otro vietu ieguvējus Levi Leipheimeru un Andreasu Klēdenu, 2009. gadā komandai bija nopietnas finansiālas problēmas. Cīņa par vadošām lomām komandā saistībā ar Vinokurova atgriešanos no diskvalifikācijas un dalību 2009. gada Vuelta a España lika Breinēlam un vismaz četrpadsmit sportistiem 2009. gada sezonas beigās pamest komandu, vairumam pārejot uz RadioShack. Palika tikai četri spāņu braucēji, ieskaitot Kontadoru un vairums kazahu. Visi četri spāņu braucēji komandu pameta 2011. gadā, pievienojoties Saxo Bank-SunGard. Pirms 2022. gada sezonas komanda mainīja nosaukumu uz Astana Qazaqstan. 2016. gada sezonā komandu pārstāvēja Latvijas riteņbraucējs Gatis Smukulis. piezīme: Leonardo Baso «Astana-Premier Tech will become Astana Qazaqstan next season». CyclingTips (angļu). 2021-10-08. Skatīts: 2021-10-08. Smukulim līgums ar pasaules tūres komandu "Astana Pro team" Vikikrātuvē par šo tēmu ir pieejami multivides faili. Skatīt: Astana Qazaqstan Team. ProCyclingStats komandas profils (angliski) Oficiālā tīmekļa vietne Twitter profils