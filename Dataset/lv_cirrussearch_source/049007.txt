Elmīra Sizdikova (kazahu: Эльмира Сыздықова; dzimusi 1992. gada 5. februārī) ir kazahu brīvā stila cīkstone, 2016. gada vasaras olimpisko spēļu bronzas medaļas ieguvēja. Ar cīņas sportu Elmīra Sizdikova nodarbojas kopš 2006. gada. 2008. gadā viņa kļuva par Āzijas kadetu čempioni. Nākamajā gadā tajās pašās sacensībās bija otrā. 2010. gadā Āzijas junioru čempionātā viņa ieguva bronzas medaļu. Nākamajā gadā šo rezultātu atkārtoja Pasaules jauniešu čempionātā un, gadu vēlāk, 2012. gadā kļuva par Āzijas čempioni tajā pašā vecuma grupā. 2016. gada olimpiskajās spēlēs Riodežaneiro Elmīra svara kategorijā līdz 69 kg izcīnīja bronzas medaļu, izšķirošā cīņā pārspējot ēģiptieti Enasu Mostafu. Pēc olimpiskās medaļas iegūšanas Elmīrai Sizdikovatikai piešķirts Goda ordenis (Kurmet). Viņa ieguva arī automašīnu Toyota Corolla un miljonu tenges. Viņas treneris Vladislavs Sutormins saņēma trīs miljonus tenges. Sizdikova studējusi E.A. Buketova Karagandas Valsts universitātes Fiziskās kultūras un sporta fakultātē. Pirms tam mācījusies Karagandas sporta vidusskolā, ko vada treneri-pasniedzēji Vladimirs Staroseļskis un Vladislavs Sutormins. Kazahstānas Republikas Kurmet ordenis. Kazahstānas IeM medaļa "Par ieguldījumu starptautiskās sadarbības attīstībā". «Борчиха Эльмира Сыздыкова стала бронзовой призёркой Азиады» (krievu). informburo.kz. 2018. gada 21. augusts. Skatīts: 2019-05-27. «Бронзовой медалистке Рио2016 Эльмире Сыздыковой подарили авто и миллион тенге» (krievu). bestnews.kz. 02 September 2016. Arhivēts no oriģināla, laiks: 2019-05-30. Skatīts: 2019-05-30. Vikikrātuvē par šo tēmu ir pieejami multivides faili. Skatīt: Elmīra Sizdikova. Olympedia profils (angliski) FILA profils (angliski)