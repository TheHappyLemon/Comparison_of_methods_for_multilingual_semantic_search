Stefans Cveigs: Ardievas Eiropai (vācu: Vor der Morgenröte) ir 2016. gada biogrāfiska filma, kuras režisore ir Marija Šrādere. Galvenās lomas filmā atveido Jozefs Haders, Barbara Sakova, Anne Švarca, Tomass Lemarks, Lens Kudrjavickis un citi. 2016. gadā filma tika nominēta Vācijas kinoakadēmijas balvai par labāko režiju un labāko otrā plāna aktrises lomu (Barbara Sakova). 2017. gadā tika nominēta Austrijas kinoakadēmijas balvai par labāko vīriešu lomu un labāko grimu; filma arī pretendēja uz Austrijas „Oskara” balvu 2017. gadā kategorijā „Labākā ārzemju filma”, kā arī piedalījās Lokarno starptautiskajā kinofestivālā Šveicē. Uzmanību! Turpmākajā tekstā var tikt atklātas nozīmīgas detaļas par filmas saturu! Pasaule ir agonijā. Eiropā valda Hitlers, un Eiropas inteliģence bēg uz Ameriku. Austrijas rakstnieks Stefans Cveigs ir slavas virsotnē, bet arī viņš ir spiests doties svešumā. Viņš aizbrauc uz Ameriku, viesojas Ņujorkā, pēc tam Buenosairesā, Riodežaneiro, un beigu beigās ar savu jauno sievu apmetas Petropolē, Brazīlijā. No režīma cietušo literātu visur uzņem ar godu, ar cerībām uz viņu raugās citi disidenti, savukārt jaunais ģimenes mājoklis ir īsts paradīzes dārzs. Tomēr ebreju intelektuāli nomāc domas par dzimto Eiropu, kas deg Otrā pasaules kara ugunīs. «BestFilm.eu | STEFANS CVEIGS, ARDIEVAS EIROPAI». bestfilm.eu. «Pirmizrāde filmām "Stefans Cveigs: ardievas Eiropai" un "Pirmdzimtais"». Kino Bize. http://www.rigaiff.lv/2017/lv/stefans-cveigs-ardievas-eiropai/ IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski) Filmas treileris