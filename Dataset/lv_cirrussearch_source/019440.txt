STRaND-1 (Surrey Training, Research and Nanosatellite Demonstrator 1) bija Apvienotās Karalistes eksperimentāls pavadonis. Tas palaists 2013. gada februārī. Pavadoni izgatavoja Sari Universitātes Surrey Space Centre (SSC) un Surrey Satellite Technology (SSTL). Tā masa bija 3,5 kg un izgatavots CubeSat 3U formā. Apgādāts ar diviem vadības datoriem: SSC izstrādāto ātrdarbīgu datoru ar Linux operētājsistēmu un Google Nexus One viedtālruni ar Android operētājsistēmu. Pavadonim bija divu veidu dzinējsistēmas: 8 pulsējošās plazmas dzinēji un ūdens—spirta dzinējsistēma. STRaND-1 bija plānots veikt eksperimentus divās fāzēs. Sākotnēji ar viedtālruni tiktu izpildītas tikai lietojumprogrammas, lai savāktu dažādus datus. Otrajā fāzē pavadoņa vadība tiktu pārslēgta uz viedtālruni. STRaND-1 tika palaists 2013. gada 25. februārī 12:31 UTC ar nesējraķeti PSLV-CA no Satiša Dhavana kosmosa centra. Tas bija sekundārā kravas Indijas/Francijas Zemes tālizpētes pavadonim SARAL. Kopā ar to palaisti pavadoņi NEOSSat, UniBRITE, TUGSAT-1, AAUSAT3, Sapphire. Radiokontakts ar STRaND-1 zaudēts marta beigās, kad vēl nebija sākta otrā fāze. Tādējādi tas nekļuva par pirmo viedtālruņa vadītu kosmisko aparātu. 2013 - Launches to Orbit and Beyond STRaND-1 NASA's PhoneSats set mark for first smartphone satellites STEPHEN CLARK, SPACEFLIGHT NOW, 2013-05-25, (angliski) STRaND-1 SSTL (angliski) STRaND 1 Gunter's Space Page (angliski)