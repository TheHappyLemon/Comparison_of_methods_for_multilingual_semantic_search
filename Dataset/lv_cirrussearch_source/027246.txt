RenderMan ir 3D fotoreālistiskās vizualizācijas programmatūra. To izveidoja Pixar Animation Studios animācijas studija 1989. gadā, un kopš tā brīža RenderMan programmatūru sāka plaši izmantot vairākas filmu kompānijas. Vizualizēšanai RenderMan pārsvarā izmanto Rejesa algoritmu, tomēr tas ir arī pielāgots staru izsekošanas un globāla apgaismojuma renderēšanas metodēm. Kaut arī par RenderMan atklāšanu un licencēšanu Pixar Animation Studios publiski paziņoja 1989. gadā, programmatūras pirmsākumi meklējami 1970. gados Jūtas Universitātē, kad Pixar Animation Studios dibinātājs Edvīns Ketmuls rakstīja savu diplomdarbu par renderēšanas problēmām. Vēlāk Ketmuls strādāja Džordža Lūkasa Lucasfilm studijā Kalifornijā ar citiem grafikas pētniekiem, kuru uzdevums bija radīt kinofilmās (daļa no Lucasfilm vēlāk kļuva par Pixar Animation Studios studiju) izmantojamu programmatūru. Lorens Karpenters izveidoja pamatu renderēšanas sistēmai, un Robs Kuks sarakstīja ēnu apakšsistēmu. Pets Henrehens bija galvenais arhitekts, kas bija atbildīgs par visu projektu. Izveidoto renderēšanas algoritmu nosauca par „Reyes” – pirmkārt, jo Karpenteru iedvesmoja gleznaina vieta Kalifornijas piekrastē, kas saucās Rejesa Punkts (Point Reyes), un, otrkārt, jo „Reyes” ir saīsināta frāze „Render Everything You Ever Saw” (latviešu: Renderē visu, ko jebkad esi redzējis). Neskatoties uz to, ka RenderMan netika publiski piedāvāts līdz pat 1989. gadam, to izmantoja Lucasfilm studijā dažādu vizuālu efektu un animāciju veidošanai. 1982. gadā, izmantojot RenderMan agrāko versiju, tika izveidots Ģenēzes efekts (Genesis Effect) filmā Zvaigžņu ceļš 2. Mūsdienās RenderMan ir vadošo renderēšanas programmatūru vidū, kuru izmanto labākas animācijas un vizuālo efektu studijas pasaulē. RenderMan izmantots šādās filmās: Kapteinis Amerika: Ziemas kareivis (2014) Galaktikas sargi (2014) Dzelzs vīrs 3 (2013) Lielais Getsbijs (2013) 2012 (2009) Avatars (2009) Karību jūras pirāti: Pasaules malā (2007) Transformeri (2007) Juras laikmeta parks (1993) RenderMan 19 2014 (64-bit Windows 7+, Mac OS 10.7+, un Linux) Pastāv arī kā modulis Autodesk Maya 2013.5 versijai un jaunākām versijām, kā arī Katana 1.5.-1.6. versijām. RenderMan 18 2013 RenderMan Pro Server 17.0 Oktobris 2012 RenderMan Pro Server 16.0 Maijs2011 RenderMan Pro Server 15.2 Oktobris 2010 RenderMan Pro Server 15.1 Februāris 2010 RenderMan Pro Server 15.0 Septembris 2010 RenderMan Pro Server 14.0.1 Novembris 2008 RenderMan Pro Server 14.0 Augusts 2008 RenderMan Pro Server 13.5 Augusts 2007 RenderMan Pro Server 13.0.3 Februāris 2007 RenderMan Pro Server 13.0.2 Oktobris 2006 RenderMan Pro Server 13.0.1 Jūnijs 2006 RenderMan Pro Server 13.0: Maijs 2006 RenderMan Pro Server 12.5: Aprīlis 2005 RenderMan Pro Server 12.0: Oktobris 2004 RenderMan Pro Server 11.5: Septembris 2003 RenderMan Toolkit 11.0: Novembris 2002 RenderMan Toolkit 10.0: Marts 2002 RenderMan Toolkit 3.9: Februāris 2000 RenderMan Toolkit 3.8: 1998 RenderMan Toolkit 3.7: 1997 RenderMan Toolkit 3.6: 1996 RenderMan Toolkit 3.5: 1994 RenderMan Toolkit 3.4: 1993 RenderMan Toolkit 3.3: 1992 RenderMan Toolkit 3.2: 1991 RenderMan Toolkit 3.1: 1990 RenderMan Toolkit 3.0: 1989 Autodesk Maya Autodesk 3ds Max Cinema 4D «Installation and Licensing Guide». RenderMan Studio 19 Documentations. Pixar Animation Studios. Skatīts: 2014. gada 16. decembris.