Look Cycle International ir Francijas uzņēmums, kurš ražo velosipēdu rāmjus, ekipējumu un apģērbu riteņbraucējiem. Uzņēmums dibināts Neverā, Francijā, 1951. gadā kā slēpju ekipējuma ražotājs. Kompānija ražoja stiprinājumus ar savu nosaukumu, kā arī citām kompānijām kā Rossignol un Dynastar. Sadarbība ar Rossignol (kurš vēlāk apvienojās ar Dynastar) padarīja Look par vadošo stiprinājumu ražotāju ar Marker zīmolu. Look radīja jauna veida stiprinājumus brīvajam stilam, kas atšķīrās no Marker. Rossignol tos pārdeva ar zīmolu FKS. Pēc īpašnieku maiņas to 2008. gadā aizvietoja PX sērija. 1980. gados Look riteņbraukšanā ieviesa klipšu pedāļus, bāzējot tos uz slēpju stiprinājumu ekipējuma. Pie kurpes zoles pieskrūvēto stiprinājumu pie pedāļa turēja aizbīdnis ar atsperi. Pēdas pagriešana sāņus atbrīvoja pedāli. Kompānija tos nosauca par pédales automatiques (automātiskajiem pedāļiem). Tos pārdeva no 1984. gada un 1985. gadā Bernārs Ino tos izmantoja savā Tour de France uzvarā. Tika apgalvots, ka tie ir drošāki un komfortablāki par spicītēm ar potīšu saitēm. Līdz 2000. gadam tie bija ieguvuši plašu popularitāti šosejas, treka un kalnu riteņbraukšanā, īpaši pieredzējušu braucēju vidū. 1986. gadā Gregs Lemons uzvarēja Tour de France ar pirmo Look oglekļa šķiedras rāmi, KG 86. Tas bija pilnībā izgatavots ar rokām un tajā bija apvienots kevlars ar oglekļa šķiedru palielinātai stingrībai. 1990. gadu sākumā Look izstrādāja revolucionāro KG 196, pirmo uzņēmuma vienā gabalā izgatavoto oglekļa šķiedras rāmi no kevlara, keramikas un alumīnija. KG186/KG196 bija integrēta dakša, regulējams iznesums, ierobežota priekšējā amortizācija un tas bija paredzēts izmantošanai gan šosejas, gan treka riteņbraukšanai. Šī sērija vēlāk pārtapa par KG x96 (KG 296, KG 396, KG 496 un 596) treka velosipēdu sēriju, kuru izmanto vairākas nacionālās izlases visā pasaulē. Look starptautiskā vietne