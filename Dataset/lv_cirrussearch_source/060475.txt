Upmalas veronika (Veronica anagallis-aquatica) ir augu suga ceļteku dzimtas veroniku ģintī. Savvaļā tā ir sastopama Ziemeļāfrikā un Eirāzijā, tostarp visā Latvijas teritorijā mitrās, applūstošās ūdenstilpju krastmalās (t.sk. arī jūras piekrastē) un grāvjos. Upmalas veronika ir daudzgadīgs 15—70 cm garš lakstaugs. Šai augu sugai ir stāvs vai pacils, vienkāršs, kails un zaļgans stublājs. Auga lapas ir pretējas, sēdošas, iegareni olveidīgas līdz lancetiskas, aptuveni 3—8 cm garas un 0,5—3 cm platas. Lapas plātnes mala ir attāli sīkzobaina vai gandrīz gluda, un gals ir smails. Ziedi ir blīvos ķekaros lapu žāklēs. To vainags ir nedzidri violets līdz violeti sārts ar tumšākām, violetām dzīslām. Seglapas ir lineāras, ziedu laikā īsākas nekā ziedkāts. Auglis ir pogaļa ar seklu jomu. Zied no jūnija līdz septembrim. "An update of the Angiosperm Phylogeny Group classification for the orders and families of flowering plants: APG II". Botanical Journal of the Linnean Society 141 (4): 399–436. 2003-04. doi:10.1046/j.1095-8339.2003.t01-1-00158.x. ISSN 0024-4074. «upmalas veronika - Veronica anagallis-aquatica L. - Augi - Latvijas daba». www.latvijasdaba.lv. Skatīts: 2022-02-26.