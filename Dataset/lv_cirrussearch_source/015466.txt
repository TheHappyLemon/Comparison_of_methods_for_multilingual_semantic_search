Bumbvedējs ir kara lidmašīna, kas paredzēta zemes, pazemes, ūdens un zemūdens objektu bombardēšanai, izmantojot aviācijas bumbas vai raķešieročus. Tā kā galvenais ierobežojums bija dzinēja jauda, ​​kā arī vēlme pēc precizitātes un citi darbības faktori, bumbvedēju konstrukcijas pielāgoja konkrētām vajadzībām. Līdz kara sākumam bija izveidoti sekojoši lidmašīnu tipi: pikējošais bumbvedējs — īpaši paredzēts vertikālās pikēšanas uzbrukumiem lielākai precizitātei; vieglais, vidējais, smagais bumbvedējs — subjektīvas definīcijas, kuru pamatā ir izmērs un/vai kravnesība; torpēdnesējs — specializētas lidmašīnas, kas bruņotas ar torpēdām; triecienlidmašīna — lidmašīnas, ko izmanto pret mērķiem kaujas laukā, piemēram, karaspēka vai tanku mērķiem; nakts bumbvedējs — īpaši aprīkoti, lai darbotos naktī, kad pretinieku aizsardzība ir ierobežota; jūras patruļas lidmašīna — liela attāluma bumbvedēji, ko izmanto pret ienaidnieka kuģiem, īpaši zemūdenēm; iznīcinātājs-bumbvedējs — modificēts iznīcinātājs, ko izmanto kā vieglo bumbvedēju. Vikikrātuvē par šo tēmu ir pieejami multivides faili. Skatīt: Bumbvedējs. Encyclopædia Britannica raksts (angliski)