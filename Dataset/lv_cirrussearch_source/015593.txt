Sterliņu mārciņa (angļu: pound sterling, izrunā: [paʊnd ˈstɜː(ɹ).lɪŋ]), plaši zināma vienkārši kā mārciņa (pound), ir Apvienotās Karalistes un tās Kroņa īpašumu (Džērsijas, Gērnsijas, Menas Salas) oficiālā valūta. Valūtas ISO 4217 kods ir GBP, bet pieņemtais simbols ir £. Sterliņu mārciņas sīkāka vienība ir peniji (viena mārciņa ir 100 peniji). Valūtas tirgū sterliņu mārciņa ir ceturtā vistirgotākā valūta aiz ASV dolāra, eiro un Japānas jenas. 2019. gada maijā pēc tā brīža valūtas kursa viena sterliņu mārciņa aptuveni atbilda 1,13 EUR. Daži britu vēsturnieki uzskata, ka “sterliņu mārciņa” parādījās 12. gadsimtā un sākotnēji tās burtiskais nosaukums esot bijis “tīra sudraba mārciņa” (pound of fine silver). “Sterliņš” bija sena sudraba monēta, un 240 tādas monētas pēc masas bija vienādas ar vienu Tauera mārciņu (aptuveni 350 g), tāpēc lielākus pirkumus un norēķinus veica, sverot monētas, norēķinoties sterliņu mārciņās. No otras puses tādā veidā varēja pārbaudīt, vai monētas ir no sudraba. Ja 240 monētas nesvēra vienu mārciņu, tad tās bija viltotas vai arī nolietotas. 1971. gadā tika ieviesta sterliņu mārciņas decimalizācija. Pirms tam viena mārciņa atbilda 20 šiliņiem, un katrs šiliņš 12 pensiem, tādējādi mārciņa bija vērtīga 240 pensiem. Jeff Desjardins. «Here are the most traded currencies in 2016» (angļu). Business Insider, 2016. gada 29. decembris. Skatīts: 2019. gada 1. jūnijā. «Pound sterling». Britannica. Skatīts: 2023-01-08. Vikikrātuvē par šo tēmu ir pieejami multivides faili. Skatīt: Sterliņu mārciņa. Encyclopædia Britannica raksts (angliski) Krievijas Lielās enciklopēdijas raksts (krieviski) Anglijas Banka Sterliņu mārciņa (Banknotes) (vāciski) (angliski) Skotijas sterliņu mārciņa (vāciski) (angliski) (franciski) Ziemeļīrijas sterliņu mārciņa (vāciski) (angliski) (franciski)