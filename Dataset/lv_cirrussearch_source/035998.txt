Hanss Reihenbahs (vācu: Hans Reichenbach, dzimis 1891. gada 26. septembrī, miris 1953. gada 9. maijā) bija vācu/amerikāņu fiziķis, filozofs un loģiķis, viens no loģiskā empīrisma redzamākajiem pārstāvjiem. 1928. gadā dibināja Gesellschaft für empirische Philosophie, pazīstamu kā Berlīnes pulciņš, kur bez viņa darbojās Kārlis Gustavs Hempels, Dāvids Hilberts un Rihards fon Mīzess. 1930. gadā kopā ar Rūdolfu Karnapu nodibināja žurnālu Erkenntnis ("Zināšanas"). Pēc Hitlera nākšanas pie varas 1933. gadā Reihenbahs pameta valsti. Vispirms viņš devās uz Turciju, bet 1938. gadā emigrēja uz ASV, kur palīdzēja izveidot Kalifornijas Universitāti Losandželosā par ievērojamu filozofiskās domas centru. Vikikrātuvē par šo tēmu ir pieejami multivides faili. Skatīt: Hanss Reihenbahs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu)