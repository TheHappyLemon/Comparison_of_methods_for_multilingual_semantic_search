Pūpolu svētdiena, arī palmu svētdiena, ir kristiešu svētki, kas vienmēr iekrīt svētdienā pirms Lieldienām. Šajos svētkos tiek pieminēta Jēzus Kristus iejāšana uz ēzeļa Jeruzalemē, kad pirms viņa tika kaisīti palmu zari. Šis notikums ir minēts Mateja evaņģēlija 21. nodaļā un Marka evaņģēlija 11. nodaļā. Pūpolsvētdiena ir Klusās nedēļas pirmā diena. Katoļu baznīca šajos svētkos rīko palmu procesijas un iesvēta palmu zarus (arī lauru un eļļas koku zarus vai vītolu pūpolus), kas vēlāk tiek izdalīti cilvēkiem, lai pasargātu tos no ļaunuma un nelaimēm. Līdzīgi rīkojas arī pareizticīgie. Latviešiem ir vairāki ticējumi, kas darāms pūpolsvētdienā. Viens no populārākajiem ir simboliska pēršana ar pūpoliem, vēlot veselību un bagātību. «Pūpolu svētdienas ticējumi». Arhivēts no oriģināla, laiks: 2016. gada 5. martā. Skatīts: 2014. gada 1. aprīlī. Vikikrātuvē par šo tēmu ir pieejami multivides faili. Skatīt: Pūpolu svētdiena. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)