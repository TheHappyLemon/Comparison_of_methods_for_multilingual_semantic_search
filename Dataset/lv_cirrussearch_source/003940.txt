Šis raksts ir par dzelzceļa staciju. Par pilsētu skatīt rakstu Aizkraukle. Aizkraukle ir dzelzceļa stacija netālu no Aizkraukles. Aizkraukles stacijā pietur dīzeļvilcieni, kas kursē pa Rīgas—Krustpils dzelzceļa līniju (Rīga—Krustpils, Rīga—Zilupe, Rīga—Rēzekne II, Rīga—Daugavpils, Rīga—Madona, Rīga—Gulbene), kā arī te ir elektrovilcienu Rīga—Aizkraukle galapunkts. Stacijas kods 10390 (pēc PSRS klasifikācijas). Aizkraukle ir E biļešu zonas gala stacija. Biļešu cena uz Rīgu (2022. gadā), pērkot biļeti kasē, ir 3,10 €. Eksprešvilcienos Rēzekne II—Rīga un Daugavpils—Rīga biļešu cena ir augstāka, jo ir jāiegādājas biļeti ar norādītu sēdvietu, maksa 3,80 €. Ir saglabājies dzelzceļa atzars no Aizkraukles stacijas, kas gan vairs neved līdz Pļaviņu HES, bet beidzas Aizkraukles pilsētā un to retumis izmanto pilsētā esošie uzņēmumi. Stacijā darbojas biļešu kase. Staciju «Stepiņi» uzbūvēja 1919. gadā, kas ir salīdzinoši vēlu, jo dzelzceļa līnija Rīga—Daugavpils tika atklāta vēl 1861. gadā. Pēc diviem gadiem, 1921. gadā, staciju pārdēvēja tagadējā vārdā. 1927. gadā uzbūvēta stacijas ēka pēc L. Grīnbergas projekta, kura nojaukta 2010. gadā sakarā ar otra sliežu ceļa izbūvi posmā Skrīveri—Krustpils. Pašreizējā ēka būvēta PSRS laikā. 1961. gadā no stacijas uzbūvēts dzelzceļa atzars Pļaviņu HES celtniecības vajadzībām. 2013. gadā uzbūvēti paaugstinātie (550 mm augstuma) peroni, rekonstruēti sliežu ceļi un no jauna uzbūvēts kontakttīkls, kā dēļ no 2013. gada 22. jūlija līdz 2014. gada 17. septembrim elektrovilcienu kustība posmā Skrīveri—Aizkraukle bija pārtraukta un aizstāta ar autobusiem. Dzelzceļa stacija 1920. gadā Dzelzceļa stacija 1927. gadā Aizkraukles stacija 2010. gadā Vecās stacijas ēkas atrašanās vieta Pašreizējā stacijas ēka Elektrovilciens ER2 stacijā Stacijas peroni un sliežu ceļi Sliežu ceļi Rīgas virzienā Sliežu ceļi Krustpils virzienā, kur pavisam drīz beidzas elektrolīnija Elektrolīnijas beigas (Skats Krustpils virzienā) T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 33. lpp. ISBN 978-9984-38-698-0 «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04. «No 22.07. līdz 25.10. būs izmaiņas vilcienu satiksmē uz Aizkraukli». Arhivēts no oriģināla, laiks: 2016. gada 6. martā. Skatīts: 2018. gada 3. septembrī. «Izmaiņas Aizkraukles virziena vilcienu sarakstos būs līdz 17. septembrim». Arhivēts no oriģināla, laiks: 2016. gada 7. martā. Skatīts: 2018. gada 3. septembrī. Vecās Aizkraukles stacijas foto Maģiskās Aizkraukles stacijas vēsture YouTube