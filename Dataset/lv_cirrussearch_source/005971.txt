Alesandro Petaki (itāļu: Alessandro Petacchi, dzimis 1974. gada 3. janvārī, Spēcijā, Ligūrijā, Itālijā) ir bijušais itāļu šosejas riteņbraucējs. Viņš ir specializējies sprintā, kur guvis ievērojamus panākumus, tai skaitā, uzvarējis 6 Tour de France posmos un 2010. gadā kļuvis par šī visprestižākā velobrauciena uzvarētāju sprinteru konkurencē. Tāpat viņa krājumā ir 22 uzvaras Giro d'Italia un 20 uzvaras Vuelta a España posmos (arī šajās abās lielajās tūrēs bijis sprinteru konkurences uzvarētājs), kā arī divas uzvaras klasiskajos viendienas braucienos (Milāna-Sanremo un Parīze-Tūra). A. Petaki profesionālā karjera ilga 18 gadus, kuru laikā viņš guva 183 uzvaras.. 2007. gadā A. Petaki tika diskvalificēts par dopinga lietošanu, taču tiesa vēlāk atzina, ka dopings nav ticis lietots apzināti, bet bijis neuzmanīgi lietotu legālu astmas preparātu sastāvā, tomēr gada diskvalifikācija netika atcelta. 2013. gada 23. aprīlī pēc Parīzes-Rubē sacīkstes viņš paziņoja par aiziešanu no profesionālās riteņbraukšanas. Tomēr jūlijā tika izplatīta informācija ka A. Petaki pārstāvēs Omega Pharma-Quick Step komandu nākamos 14 mēnešus. 2015. gadā pārstāvēja komandu Southeast Pro Cycling. Par karjeras beigām paziņoja 41 gada vecumā pēc izstāšanās no Giro d'Italia dienu pirms sacensību noslēguma vīrusa dēļ. 2019. gada 14. maijā tika publicēta informācija, ka karjeru beigušais Petaki 2012. un 2013. gadā kopā ar vairākiem citiem riteņbraucējiem sadarbojies ar Operation Aderlass asins pārliešanas skandālā iesaistīto sporta ārstu Marku Šmitu. Petaki noliedza apsūdzības, bet dienu vēlāk UCI tāpat piemēroja pagaidu diskvalifikāciju. Vēlāk Petaki saņēma divu gadu diskvalifikāciju, tomēr nozīmīgākās uzvaras atņemtas netika. «Petacchi announces retirement». MSN Sports (Microsoft). pa.press.net. 2013. gada 23. aprīlis. Arhivēts no oriģināla, laiks: 2013. gada 6. jūnijā. Skatīts: 2013. gada 24. aprīlis. Gregor Brown. «Alessandro Petacchi retires from professional cycling – again». British Cycling, 2015. gada 13. jūnijs. Skatīts: 2015. gada 14. jūnijs. Clément Guillou. «L’ancien cycliste italien Alessandro Petacchi, maillot vert du Tour de France, soupçonné de dopage» (French). Le Monde, 2019. gada 14. maijs. Skatīts: 2019. gada 15. maijs. «Petacchi, Koren, Durasek, Bozic named in Austrian doping ring». cyclingnews.com. 2019. gada 15. maijs. Arhivēts no oriģināla, laiks: 2019. gada 15. maijā. Skatīts: 2019. gada 15. maijs. «Retired sprint great Petacchi banned from cycling for two years». CyclingTips (en-US). 2019-08-25. Arhivēts no oriģināla, laiks: 2019-08-24. Skatīts: 2019-08-24. Vikikrātuvē par šo tēmu ir pieejami multivides faili. Skatīt: Alesandro Petaki. The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)