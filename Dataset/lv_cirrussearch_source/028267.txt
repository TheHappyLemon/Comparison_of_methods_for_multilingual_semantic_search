Eiropas Savienības bruņotie spēki jeb Eiropas armija ir kopš Eiropas Savienības pirmsākumiem apspriesta kopīga militāra struktūra, kas pakļauta kopīgai ES aizsardzības virspavēlniecībai. Aukstā kara periodā Francijas premjerministrs Renē Plevēns (René Pleven) 1950. gada oktobrī iesniedza plānu kopīgas Eiropas armijas veidošanai, kas būtu kopīgas Eiropas Aizsardzības ministrijas pakļautībā. 1951. — 1954. gadā notika Eiropas Ogļu un tērauda kopienas dalībvalstu sarunas par Eiropas Aizsardzības kopienas izveidi, ko tomēr noraidīja Francijas parlaments. 2003. gada aprīlī atsākās sarunas par Kopīgas Drošības un Aizsardzības Politikas veidošanu, kā rezultātā izveidoja Eirokorpusu, kas piedalījās Kosovas krīzes militārajās akcijās. Donbasa kara iespaidā atsākās ES dalībvalstu konsultācijas par kopēju bruņoto spēku izveidi. 2015. gada 8. martā Eiropas Komisijas prezidents Žans Klods Junkers paziņoja par savu atbalstu kopīgas Eiropas armijas izveidošanai. Otto Ozols: Vēsturisks notikums — pirmdien gaisā izkūpēja Krievijas impērijas ilūzija delfi.lv, 2015. gada 19. marts