Divdabis jeb particips (latīņu: participium) ir darbības vārda forma, kam raksturīgas divu vārdšķiru pazīmes (ir divas "dabas"): darbības vārda un īpašības vārda pazīmes (dūdojoša balss) vai darbības vārda un apstākļa vārda daba (ieskrēja sodīdamies). Daļa divdabju ar tos paskaidrojošu vārdu vai vārdiem var veidot divdabja teicienu. Divdabim piemīt laika, kārtas un veida kategorija, tomēr tam nepiemīt izteiksmes un personas kategorija. Divdabjus latviešu valodā iedala sešās kategorijās pēc lokāmības, laika un kārtas. Lokāmie divdabji tiek locīti tāpat kā īpašības vārdi ar nenoteikto vai arī noteikto galotni. Daļēji lokāmajiem divdabjiem ir vienīgi nominatīva forma, kas mainās dažādās dzimtēs un skaitļos. Latviešu valodā pavisam ir septiņas divdabju grupas: četri lokāmie divdabji, divi nelokāmie divdabji un daļēji lokāmie divdabji. Divdabju darināšanā tiek izmantoti visi darbības vārdu celmi: nenoteiksmes celms, piemēram, rakstī-t → rakstīt + dams → rakstīdams; tagadnes celms, piemēram, skrien-u → skrien + ošs → skrienošs; pagātnes celms, piemēram, klausīj-os → klausīj + ies → klausījies. Piezīmes var veidot divdabja teicienu veido no atgriezeniskajiem darbības vārdiem Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 80. lpp. Brigita Ceplīte, Laimdots Ceplītis. Latviešu valodas praktiskā gramatika (pārstrādāts izd.). Zvaigzne ABC, 1997. 89. lpp. ISBN 9984-04-641-9. Rūta Koluža. Kas meklē, tas atrod. Lielvārds, 2007. 42.—43. lpp. ISBN 978-9984-11-241-1. AILab ieraksts Letonikas ieraksts