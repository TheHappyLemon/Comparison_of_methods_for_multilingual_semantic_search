Blūbejas līča jūras parks (angļu: Blue Bay Marine Park) ir aizsargājama dabas teritorija Maurīcijas salas dienvidaustrumos. 2008. gadā parks iekļauts Rāmsaras vietu sarakstā. Līcī ir unikāla zemūdens ekosistēma. To apdzīvo 38 koraļļu sugas, 72 zivju sugas, kā arī globāli apdraudētais zaļais jūras bruņurupucis (chelonia mydas). Jūras parka tuvumā atrodas tūrisma infrastruktūra. 2020. gada 25. jūlijā netālu no parka uz koraļļu rifa uzskrēja japāņu kuģis MV Wakashio. Jūrā noplūda 1000 tonnas degvielas, tomēr valdošie vēji aiznesa degvielu citā virzienā un līča ekosistēma tiešā veidā necieta. Blue Bay Marine Park, Ramsar Sites Information Service