Mārīšu dzimta (latīņu: Coccinellidae) ir viena no lielākajām vaboļu dzimtām. Tajā ietilpst galvenokārt plēsīgi kukaiņi, arī augēdāji un sēņēdāji. Pasaulē sastopamas apmēram 6000 sugas, apvienotas 360 ģintīs, no tām ap 2000 apdzīvo Palearktikas teritoriju. Latvijā sastopamas 62 sugas, Krievijā var sastapt ~100 sugu. Lielāka sugu koncentrācija ir visu kontinentu tropos un Dienvidaustrumāzijā. Pieauguša īpatņa ķermenis parasti gandrīz apaļš, izliekts, it īpaši augšējā daļa, reizēm ķermenis var būt puslodveidīgs, reti mazizliekts. Apakšējā ķermeņa daļa ir plakana vai mazliet izliekta. Dažām mārīšu grupām ķermenis ir izstiepti-ovāls vai izstiepts. Ķermeņa virsma var būt kaila vai ar matiņiem. Mārīšu nokrāsai ir raksturīgi kontrastaini punkti vai traipi uz augšējās daļas, dažreiz tādu nav. Mārīšu dzimtas vabolēm ir svarīga praktiska nozīme. Mārīšu vairākums ir plēsēji, kuri iznīcina laputu, lapu blusiņu, Aleyrodidae, bruņutu, tripšu, tīklērces, lapgraužu kāpurus, kā arī citus posmkājus un ir to skaita dabiski regulatori. Šādas īpašības ļauj plaši izmantot mārītes bioloģiskai augu aizsardzībai. Starp mārīšu dzimtas vabolēm eksistē arī tāda grupa (daži Epilachninae apakšdzimtas pārstāvji), kura var kaitēt kultūraugiem. Pēc literatūras datiem Latvijas faunā minētas 62 mārīšu sugas. Vairākas literatūrā minētās sugas, iespējams, Latvijā nav sastopamas, jo par tām pēdējo gadu desmitu laikā gandrīz nav nekādu datu. Daļa sugu Latvijā ir sastopamas reti. Izmēros sīkās sugas grūti pamanāmas un bieži nelīdzinās tādām "tipiskām" mārītēm, kā divpunktu mārīte (Adalia bipunctata), septiņpunktu mārīte (Coccinella septempunctata) un citām. No tipiskiem augēdājiem Latvijā sastopama biešu mārīte (Subcoccinella vigintiquattuorpunctata). Ar sēnēm barojas melndzeltenā sēņmārīte (Psyllobora vigintiduopunctata) un citas sugas. Lielākā Latvijā sastopamā suga ir acainā mārīte (Anatis ocellata). Latvijā sastopamo mārīšu sugu saraksts Magro A.; Lecompte E.; Magné F.; Hemptinne J.-L. & Crouau-Roy B. Phylogeny of ladybirds (Coleoptera: Coccinellidae): Are the subfamilies monophyletic? Arhivēts 2012. gada 23. martā, Wayback Machine vietnē.. Molecular Phylogenetics and Evolution 54 (2010) 833–848 Семьянов В. П. Божьи коровки (Coccinellidae). ЗИН РАН saite Dmitrijs Teļnovs (2004). Latvijas Entomoloģijas biedrība. Latvijas vaboļu (Insecta: Coleoptera) sugu saraksts. ISBN 9984-9768-0-7 Определитель насекомых Дальнего Востока России. / под общ.ред. П. А. Лера. — Владивосток: «Дальнаука», 1992. — Т. 3. Жесткокрылые, или жуки. Ч. 2. — 704 с. — 1400 экз. Кузнецов В. Н. (2006). Фауна и распределение кокцинеллид (Coleoptera: Coccinellidae) на Дальнем Востоке России. Труды Русского энтомологического общества. С.-Петербург. Т. 77: 192–199. Богданов-Катьков Н. Н. (1927). Обзор божьих коровок (Coccinellidae) вредящих культурным растениям.