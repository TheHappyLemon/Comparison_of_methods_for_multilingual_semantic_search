Paklenicas nacionālais parks (horvātu: Nacionalni park Paklenica) ir 1949. gadā izveidots nacionālais parks Horvātijas rietumos, Dalmācijā, 20 kilometrus uz dienvidaustrumiem no Zadaras. Ietver Velebita kalnu masīva dienvidu daļu. Parkā ietilpst divi karsta kanjoni - Lielā Paklenica un Mazā Paklenica. Parka teritorijā atrodas karsta alu sistēma, kas mākslīgi padziļināta, jo bija paredzēta kā slēpnis Dienvidslāvijas vadībai kara gadījumā. Parkā izveidotas takas vairāk nekā 150 kilometru garumā. To iecienījuši klinšu kāpēji. Vikikrātuvē par šo tēmu ir pieejami multivides faili. Skatīt: Paklenicas nacionālais parks. Oficiālā tīmekļa vietne