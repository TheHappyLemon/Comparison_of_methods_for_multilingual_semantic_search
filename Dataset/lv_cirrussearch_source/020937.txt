Mants Kalnietis (lietuviešu: Mantas Kalnietis; dzimis 1986. gada 6. septembrī) ir lietuviešu basketbolists, spēlē saspēles vadītāja pozīcijā, Lietuvas basketbola izlases dalībnieks. Pašlaik (2021) pārstāv Lietuvas Basketbola līgas klubu Kauņas "Žalgiris". Karjeru sācis Lietuvas līgas klubā Kauņas "Žalgiris", kur spēlēja laikā no 2006. līdz 2012. gadam. Šajā laikposmā četras reizes kļuvis par Lietuvas čempionu, kā arī uzvarējis BBL. 2012. gadā pievienojās Krievijas Profesionālās basketbola līgas klubam Krasnodaras "Lokomotiv-Kuban". Lietuvas izlases sastāvā ir piedalījies 2012. gada vasaras olimpiskajās spēlēs (8. vieta), divos Pasaules čempionātos (2010. gadā tika izcīnīta bronzas medaļa), kā arī vairākos Eiropas čempionātos (2013. gadā izcīnīta sudraba medaļa). Eurobasket profils (angliski)