Šis raksts ir par TV seriālu. Par citām jēdziena Merlins nozīmēm skatīt nozīmju atdalīšanas lapu. "Merlins varenais burvis" jeb "Merlins" (angļu: Merlin, sākotnēji The Adventures of Merlin) ir britu televīzijas seriāls, kas tika translēts kanālā BBC One no 2008. gada 20. septembra līdz 2012. gada 24. decembrim. Seriāls ir balstīts uz leģendām par Karali Arturu un viņa kalpu — Merlinu. Merlins ir jauns burvis, kurš dodas uz Kamelotas karaļvalsti pēc tam, kad viņa māte liek viņam doties pie galma ārsta — Gaja. Viņš atklāj, ka karalis Uters Pendragons savā karaļvalstī ir aizliedzis maģiju un Vareno Pūķi viņš ir apcietinājis dziļi zem pilsētas mūriem. Pūķis viņam pasaka, ka viņam ir dota nozīmīga loma un viņam būs jāpasargā Utera dēls Arturs, kurš radīs varenu savu karaļvalsti. Kad Merlins satiek Arturu viņš domā, ka Arturs ir augstprātīgs kauslis, arī Arturs par Merlinu nedomā neko labāku. Merlinam ir jāpatur savas maģijas spējas noslēpumā, lai Uters viņam nepiespriestu nāvessodu. Morgana ir Utera aizbilstamā. Viņai sapņos redz vīzijas un no šiem sapņiem baidās un patur tos noslēpumā. Gvenavēra, kuru viņa sauc vienkārši par Gvenu ir viņas kalpone un tuva draudzene. Pirmā sērija fokusējās uz Merlinu un viņa draudzību ar Arturu, bet otrā uz otrā plāna tēliem. Vēlākajās sērijās ir parādīti arī Morganas pūliņi savaldīt savas maģiskās spējas un nostāšanos ļaunuma pusē. Tam par iemeslu ir Utera rīcība, Artura gatavošanās kļūt par varenu karali un viņa romāns ar Gvenu. Pēc gada Morgana atgriežas tumšāka un daudz spēcīgāka, kā jebkad agrāk. Ceturtās sezonas sākumā viņa uzzina par Merlina identitāti kā Emīru (viņa nezina, ka Merlins un Emīrs ir viens un tas pats) un Merlins kļūst bezspēcīgs pret mirušo gariem, kurus kontrolē Morgana. Galu galā Arturs kļūst par karali, pēc tam, kad Uters mēģina pasargāt savu dēlu no slepkavām. Arī citi tēli no Artura leģedām ir parādījušies seriālā. Landselots ilgi nevarēja kļūt par bruņinieku, jo bija vienkāršās tautas pārstāvis. Morderds bija parādījies kā Druīds, kurš ar Morganu bija vienojies par palīdzību (leģendā Mordreds ir viņas dēls un Artura māsasdēls), Varenais Pūķis pareģoja, ka tieši Mordreds nogalinās Arturu (leģendā tā parādījās kā Klamlanas kauja. Mordreds un reizēm arī Varenais Pūķis atgādina viņam par viņa druīdu vārdu (Emīrs, no velsiešu valodas — Ambrocijs); Ambrocijs Aureliāns bija vēsturiska figūra, ko Monmotas Džeofrijs daļēji apvienoja ar Merlinu. Ekskaliburs ir parasts zobens, kas vēlāk top svētīts ar Varenā Pūķa elpu un iemests ezerā (leģendā šo zobenu Nimehs iedeva Arturam). Tristans un Izolde arī parādījās 4. sezonas pēdējās divās sērijās pēc Morganas un Morgozas uzbrukuma Kamelotai. Šajās sērijās zobens ir iesprūdis akmenī, kur to ielicis Merlins, lai pasargātu to no mirstīgo rokām. Pamatraksts: Seriāla Merlins varenais burvis tēli Kolins Morgans attēlo Merlinu — seriāla galveno varoni. Viņš ir ārkārtīgi talantīgs burvis, kura liktenis ir aizsargāt Princi Arturu. Viņš ir pieklājīgs un pazemīgs cilvēks, bet rīkojas tā, kā viņam šķiet taisnīgi un godīgi. Sākotnēji viņš uzskata, ka Arturs ir augstprātīgs kauslis, bet vēlāk viņi nodibina draudzību. Bredlijs Džeimss attēlo Karali Arturu Pendragonu, iepriekš princi — ļoti stūrgalvīgais, drosmīgais un labsirdīgais Karaļa Utera dēls, tagad ir Kamelotas karalis. Viņš ļoti uztraucas par Kamelotas iedzīvotājiem un vēk vairāk — par sevi. Arturs kopš dzimšanas ir mācījies cīnīties un ir lielisks cīnītājs tuvcīņā, bet viņš bieži ir viegli ievainojams un Merlinam ir jāspēj viņu aizsargāt, lai piepildītos leģenda. Neskatoties uz to, ka Merlins ir Artura padotais viņi abi sadraudzējas. Arturs Merlina klātbūtnē jūtas pasargāts un viņš nebaidās no viņa maģijas spējām. Abi bieži glābj viens otram dzīvības, lai gan viņš piekrīt tēva aizspriedumiem pret maģiju viņš ir iecietīgāks un taisnīgāk domājošs kā Uters. Viņš bieži atbalsta un cilvēkiem dod otrās iespējas. Nāvessoda vietā viņš cilvēkus vienkārši padzen. Pirmās sezonas beigās viņš sāk cienīt Gvenavēru, 2. un 3. sezonā viņš pret viņu sāk izjust romantiskas izjūtas. Ceturtajā sezonas trešajā sērijā viņš kļūst par karali sava tēva vietā. 4. sezonas beigās Arturs apprec Gvenavēru, tādējādi viņa kļūst par Kamelotas karalieni. Andžela Kolbija attēlo Karalieni Gvenavēru (Gvenu Pendragonu) — Morganas bijusī kalpone un labākā draudzene. Viņa ir atvērta, draudzīga un vienmēr spēj piedot. Sākumā bija parādīts, ka viņa iemīlējusies Merlinā, pēc tam Landselotā un galu galā Arturā. Gvenas tēvam — Tomam tika piespriests nāvessods par burvja atbalstīšanu. Izrādījās, ka Toms nemaz nezināja, ka šis vīrs pie burvis un bēga tikai tāpēc, ka karalis jau bija izlēmis viņa likteni. Pēc viņa nāves Gvenai atļāva palikt dzīvot viņa mājā. Ir vairākas pazīmes, ka viņš Gvenai iemācījis vairākas prasmes. 3. sezonā ir atklāts, ka Gvenai ir arī brālis — Elians (attēlo Adetomivs Eduns), ar kuru viņa bija atsvešinājusies. Vēlāk viņš kļūst par Kamelotas bruņinieku. 4. sezonas sākumā izrādās, ka Gvena ir rūpējusies par Uteru, kāmēr viņš ir bijis salauzts; viņa to dara Artura labad, ne Utera. Pēc Utera nāves viņas un Artura attiecības attīstās novedot līdz bildinājumam. Diemžēl pirms viņu kāzām Gvena tiek noburta nododot Arturu un uzsākot romānu ar Landselotu. 4. sezonas beigās Artur viņai piedod un viņa kļūst par Kamelotas karalieni. Keitija Makgrāsa attēlo Morganu — Utera aizbilstamā un ārlaulības meita (3. sezona Uters to pasaka Gajam, ko nejauši izdzird pati un Merlins). Morgana bija Gvenas labākā draudzene. Tāpat arī 1. sezonā un lielākajā daļā 2. sezonas ar Merlinu viņa bija labos draugos. Viņa ir slepena pareģe, bet viņa to neapzinās līdz pat 2. sezonai. Viņa tāpat kā Merlins ir piedzimusi ar maģiskām spējām (lai gan Merlinam piemīt lielāks talants). Kamēr Gajs ir Merlina padomdevējs, viņš pasaka Morganai, ka viņai ir nepietiekamas maģiskas spējas, lai izvairītos no pareģojošajiem sapņiem. Viņš viņai iedod mikstūru, lai viņa neredzētu pareģojošos sapņus. Baidoties, ka Uters atklās viņas spējas un viņu nogalinās, viņa nodibina savienību ar Morgozu — spēcīgu burvi ar ļauniem nodomiem — un kļūst par Utera un Merlina pretinieci. Gajs atklāj, ka Morgoza un Morgana ir pusmāsas. 3. sezonā viņa ar Morgozu kaļ plānus, lai gāztu Kamelotu. Morganai tad ir vēlme atriebties Kamelotai un Uteram jo īpaši. 4. sezonā viņa atkal ir ļaundare un ienīst Kamelotu, jo Morgoza ir mirusi. Antonijs Heds attēlo Uteru Pendragonu — Artura tēvu un Kamelotas bijušo karali. Uters bieži ir nežēlīgs un cietsirdīgs vīrs, ko bieži sauc par tirānu, bet Kamelota viņam rūp, tāpat kā Arturs un Morgana, neskatoties uz to, ka bieži pret viņiem ir stingrs. Lai nu kā, bet viņš bieži ir akls, jo tur ļaunu prātu uz maģiju. Pēc viņa sievas nāves dzemdību laikā, kad piedzima Arturs (jo Arturs bija radīts izmantojot maģiju) viņš uzsāka karu pret visiem maģijas lietotājiem. Viņš paziņo Gajam, ka Morgana ir viņa meita, kura dzimusi mīlestības dēkā, kad viņas vīrs bija prom. Viņa atteikums to atklāt Morganu spiež rīkoties pret viņu. Morganas nodevība salauž viņu. Uters nomirst 4. sezonas 3. sērijā (Nelabā diena) no spēcīga zobena cirtiena, kuru viņš uzņēma, lai pasargātu Arturu. Ričards Vilsons attēlo Gaju — Kamelotas galma ārsts, Merlina padomdevējs un viens no dažiem, kas zina Merlina noslēpumu. Gajs pats ir burvis, bet Uters viņu apžēloja, ar nosacījumu, ka viņam jāatsakās no burvju spējām. Tāpat Gajs ir alķīmiķis un burvju zinātnieks. Viņam ir laba humora izjūta un Merlinu viņš uzlūko kā savu dēlu, kura viņam nekad nav bijis. Viņš ir Merlina mātes uzticamais draugs. Gajs ir liels padomdevējs Merlinam un viņš atbalsta jaunoburvi ar savām zināšanām par maģiju un maģiskām būtnēm. Natanjels Pārkers attēlo Agravainu de Boju — Artura tēvocis un Igraina brālis. Viņš atgriezās Kamelotā pēc ilgiem prombūtnes gadiem, kāmēr izskatās, ka viņš vada Arturu, viņš ir nosdibinājis draudzību ar Morganu palīdzot viņai kļūt par karalieni un viņa tic, ka tāda viņa arī ir. Viņa iemesli pievienoties Morganai izrietēja no tā, ka viņš Igraina nāvē vainoja gan Arturu, gan arī Uteru, vēloties atriebties viņiem abiem. Pēc tam kad Antonijs Heds vairs nebija viens no galvenajiem varoņiem viņš ieņēma Antonija vietu titros. Džons Hērts attēlo Varenā Pūķa (Kilgaraha) balsi — Merlins viņu bieži apmeklē, jo viņš zinot Merlina likteni. Pūķis ir arī viemns no dažiem, kas zina Merlina un Morganas noslēpumu. Pūķis iedrošina Merlinu izmantot maģiju, lai aizstāvētu Artutu, bet viņš pasaka Merlinam arī to, ka Morgana nedrīkst zināt neko par savām burvju spējām. 2. sezonas beigās Merlins uzzina, ka viņš ir šī pūķa pavēlnieks. 3. sezonā viņiem abiem ir ļoti tuva saikne kā pavēlniekam un pūķim, pūķis sniedz Merlinam palīdzību vienmēr kad tas nepieciešams. Tā kā Merlins ir pūķu pavēlnieks pūķim ir jāpilda viņa pavēles pat ja viņš tām nepiekrīt. Emīlija Foksa attēlo Morgozu — Morgoza bija spēcīga burve, kura neapstātos, lai iznīcinātu Kamelotu. Viņa ir Morganas pusmāsa, jo abām ir kopīga māte. Viņa korumpē Morganu un abas nostājas pret Kamelotu. 4. sezonā Morgana upurē Morgozu, lai atriebtos Kamelotai. Santjago Kabrera attēlo Landselotu — Landselots ilgi nespēja kļūt par bruņinieku, jo nebija dižciltīgs. 1. sezonas 5. sērijā viņš uzzināja par Merlina spējām incidenta dēļ ar grifu. Pēc tam, kad viņš Merlinam un Arturam vairākkārt palīdzēja viņš kļuva par Kamelotas bruņinieku tāpat kā Sers Persivals un Sers Gveins. 4. sezonā Landselots upurēja sevi, lai izglābtu Kamelotu. Drīz Morgana viņu atdzīvināja tādējādi viņš kļuva par Morganas vergu, bet vēlāk viņš nomira atkal. Neskatoties uz palīdzību, ko viņš deva Arturam un Kamelotai viņam bija jūtas arī uz Gvenu, kas vēlāk noveda pie tā, ka viņš nodeva Arturu, kāmēr bija Morganas kontrolē. Ioins Makens attēlo Gveinu — Gveins ir uzticīgs cilvēks, kurš sadraudzējas ar Arturu un Merlinu tādējādi kļūstot par Kamelotas bruņinieku.