Terijs Īgltons (angļu: Terence Francis Eagleton, dzimis 1943. gada 22. februārī) ir angļu literatūras teorētiķis un kritiķis. Viņš tiek uzskatīts par vienu no Lielbritānijas ietekmīgākajiem mūsdienu kritiķiem. Īgltons ieguvis maģistra un doktora grādu Trinity koledžā Kembridžā. Īgltons ir bijis angļu literatūras profesors Oksfordas Universitātē (1992-2001) un Mančestras Universitātē (līdz 2008), pašlaik ir Lankasteras universitātes profesors un Īrijas Nacionālās universitātes viesprofesors (Golvejā). Viņš ir sarakstījis vairāk nekā 40 grāmatu, ieskaitot Literary Theory: An Introduction (1983), The Ideology of the Aesthetic (1990) un The Illusions of Postmodernism (1996). Viņš ir pazīstams kā viens no nozīmīgākajiem angļu marksistiskās literatūras kritikas pārstāvjiem. Marksisms un literatūras kritika. Rīga: 1/4 Satori/LU LFMI, 2008. Terry Eagleton: Class warrior (angliski). Iegūts 2007. gada 13. oktobrī.