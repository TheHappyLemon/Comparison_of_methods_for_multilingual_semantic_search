Andrejs Kiviļevs (krievu: Андрей Кивилев; 1973. gada 20. septembris — 2003. gada 12. marts) bija profesionāls krievu izcelsmes Kazahstānas šosejas riteņbraucējs. 2003. gada martā viņš Parīze-Nica sacensību laikā piedzīvoja smagu kritienu un no gūtajiem savainojumiem mira. Viņa nāve pamudināja UCI ieviest noteikumu, kurš pieprasīja obligātu ķiveres valkāšanu visās apstiprinātajās sacensībās. Dzimis Taldikorghanā, Kiviļevs savu amatiera sportista karjeru uzsāka Spānijā, bet vēlāk pārcēlās uz Franciju, kur pārstāvēja EC Saint-Etienne komandu. 1993. gadā viņš veiksmīgi startēja Regio-Tour sacensībās, kuras bija īpaši veiksmīgas Kazahstāns pārstāvjiem: Kiviļevs uzvarēja punktu kategorijā, bet komandas biedrs Aleksandrs Vinokurovs uzvarēja kombinācijā, kā arī komanda uzvarēja savā ieskaitē. 1998. gadā viņš parakstīja profesionālu līgumu ar Festina, kuru pārstāvēja līdz 1999. gadam. Festina komandā viņa rezultāti bija piezemēti un labākais rezultāts bija piektā vieta Cīrihes čempionātā un septītā Critérium International sacensībās. Lai arī viņa nebija uzvaru profesionālā konkurencē, Kiviļevs ar savu braukšanas stilu piesaistīja līdzjutējus un par spīti interesei no US Postal Service, 2000. gadā parakstīja līgumu ar Ag2r Prévoyance, bet pēc gada pārcēlās uz Cofidis. Cofidis komandā viņa karjera sāka attīstīties: pirmajā sezonā viņš uzvarēja Route du Sud sacensībās un Dauphiné Libéré piektajā posmā starp Romānu un Grenobli, bet arī uzrādīja sensacionālu sniegumu Tour de France. Zaudējis vairāk kā astoņpadsmit minūtes vējainajā un nogurdinošajā 4. posmā starp Ui un Verdenu, Kiviļevam komanda atļāva piedalīties atrāvienā ar četrpadsmit braucējiem 8. posmā starp Kolmāru un Pontarljē, kurš ieguva 33 minūšu pārsvaru pār sacensību favorītiem. Kiviļevs bija spējīgs kalnu braucējs un lielajos kalnos nezaudēja daudz spēku. Viņu pievīla individuālā brauciena prasmes un pēdējā individuālajā braucienā viņš zaudēja vietu uz pjedestālā Hosebam Beloki. Tomēr viņš spēja kopvērtējumā ierindoties 4. vietā. 2003. gada 11. martā Kiviļevs piedalījās Parīze-Nica otrajā posmā starp Laklaetu un Sentetjēnu. Aptuveni četrdesmit kilometrus pirms posma finiša, peletonam dodoties cauri Senšamonai, Kiviļevs sadūrās ar savu komandas biedru Mareku Rutkeviču un Folkeru Ordovski no Team Gerolsteiner, kuri netika nopietni savainoti un spēja pabeigt posmu. Kiviļevs bez ķiveres atsitās pret zemi un nepiecēlās. Viņš komas stāvoklī tika nogādāts Senšamonas slimnīcā, bet vēlāk ar helikopteru pārvests uz intensīvās aprūpes nodaļu Sentetjēnas slimnīcā, kur viņam noteica diagnozi ar nopietnu galvaskausa traumu un divām lauztām ribām. Nakts laikā viņa situācija pasliktinājās un viņš mira no savainojumiem 12. marta plkst. 10. Viņam palika sieva Natālija un sešus mēnešus vecs dēls Leonardo. Dažas dienas vēlāk viņa draugs Aleksandrs Vinokurovs uzvarēja sacensībās. Fabio. «Andrei Kivilev». Daily Peloton - Pro Cycling News, 2003-03-12. Arhivēts no oriģināla, laiks: 2006-09-05. Skatīts: 2006-09-12. Arhivēts 2006-09-05 Wayback Machine vietnē. «19th Rothaus Regio-Tour International - Past Winner». Cyclingnews.com. 2003-08-06. Skatīts: 2006-09-12. «Meisterschaft von Zürich, World Cup Round 8». Cyclingnews.com. 1999-08-22. Skatīts: 2006-09-12. «Criterium International de la Route, Cat 2.2 Final GC after Stage 3». Cyclingnews.com. 1999-03-28. Skatīts: 2006-09-12. «Andrei Kivilev: September 21, 1973 - March 12, 2003». Cyclingnews.com. 2003-03-20. Skatīts: 2006-09-12. «53rd Criterium du Dauphiné Libére - Stage 5 Results». Cyclingnews.com. 2001-06-15. Skatīts: 2006-09-12. Tim Maloney. «88th Tour de France - Stage 4». Cyclingnews.com, 2001-07-11. Skatīts: 2006-09-12. Tim Maloney. «88th Tour de France, Stage 8 - Just another epic day to Pontarlier». Cyclingnews.com, 2006-07-15. Skatīts: 2006-09-12. «Palmarès de Andrei KIVILEV (KAZ)». Bienvenue sur l'historique du Tour de France (French). Amaury Sport Organisation. 2006-07-05. Arhivēts no oriģināla, laiks: 2006-09-05. Skatīts: 2006-09-12. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski)