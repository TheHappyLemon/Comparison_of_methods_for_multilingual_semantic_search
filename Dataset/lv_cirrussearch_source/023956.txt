Pāvests Urbāns VII (latīņu: Urbanus VII, dzimis 1521. gada 4. augustā, miris 1590. gada 27. septembrī), īstajā vārdā Džovanni Batista Kastanja (Giovanni Battista Castagna), bija Romas pāvests 1590. gadā no 15. septembra līdz 27. septembrim. Pāvesta krēslā viņš bija 13 dienas. Tas ir visīsākais termiņš, kāds jebkad ir bijis kādam no Romas pāvestiem. Džovanni Batista Kastanja ir dzimis 1521. gadā aristokrātu ģimenē Romā. Viņa vecāki bija nākuši no Venēcijas. 1583. gada 12. decembrī kļuva par kardinālu. Tajā pašā dienā par kardināliem kļuva vēl trīs cilvēki, kas vēlāk kļuva par Romas pāvestiem. Tie bija Gregorijs XIV, Leons XI un Inocents IX. Interesanti, ka neviens no šiem četriem pāvestiem šajā amatā nebija ilgāk par gadu. Pirms kļūšanas par kardinālu Kastanja bija Rosāno arhibīskaps un vairākus gadus pāvesta nuncijs Spānijā. Džovanni Kastanja par pāvestu tika ievēlēts 1590. gada 15. septembrī. Lielā mērā viņa ievēlēšanu par pāvestu atbalstīja spāņi. Kļūstot par pāvestu, Džovanni Kastanja pieņēma vārdu Urbāns VII. 13 dienas vēlāk Urbāns VII nomira no malārijas. Šis ir visu laiku īsākais termiņš pāvesta amatā. Vikikrātuvē par šo tēmu ir pieejami multivides faili. Skatīt: Urbāns VII. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski)