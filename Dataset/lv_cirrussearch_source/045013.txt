Kellija Sildaru (igauņu: Kelly Sildaru; dzimusi 2002. gada 17. februārī) ir igauņu frīstaila slēpotāja. Vairākas reizes piedalījusies X spēlēs. Pirmajā reizē 2016. gadā (būdama 13 gadus veca), Sildaru uzvarēja sloupstaila disciplīnā, kļūstot par visu laiku jaunāko X spēļu čempioni, kā arī pirmo Igaunijas medaļnieci sacensību vēsturē. Sloupstailā sportiste uzvarēja arī nākamajā gadā, 2017. gadā arī kļuva par vicečempioni big air disciplīnā. Vairākkārtēja Pasaules čempionāta junioriem medaļniece. Pasaules kausā debitēja 2017. gada augustā Jaunzēlandē, debijas posmā uzvarēja sloupstailā. 2019. un 2022. gadā atzīta par Igaunijas gada sportisti. «SILDARU, KELLY». ESBL. Skatīts: 2018. gada 2. oktobrī. «Kelly Sildaru, 13, becomes youngest athlete to win X Games». news.err.ee. Skatīts: 2018. gada 2. oktobrī. Vikikrātuvē par šo tēmu ir pieejami multivides faili. Skatīt: Kellija Sildaru. Olympedia profils (angliski) FIS profils (frīstaila slēpošana) (angliski)