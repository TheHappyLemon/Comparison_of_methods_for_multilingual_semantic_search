"Ceļš" (itāļu: La Strada) ir 1954. gada Itālijas drāmas filma, kuras režisors un viens no scenārija autoriem ir Federiko Fellīni. Filmā galvenās lomas atveido Džuljeta Mazīna, Entonijs Kvinns un Ričards Beisharts. Filma stāsta par jaunu meiteni, kuru viņas māte atdod ceļojošā cirka spēkavīram. Filmas filmēšanas process bija garš un sastapās ar vairākām problēmām, kā finansējuma nepietiekamība, problēmas aktieru meklēšanā, un vairāki pārtraukumi. Turklāt tieši pirms filmēšanas procesa baigām Fellīni piedzīvoja nervu sabrukumu, prasot medicīnisku palīdzību, lai filmu pabeigtu. Sākotnējā kritiķu reakcija bija skarba, un filmas demonstrēšana Venēcijas kinofestivālā izraisīja publisku kautiņu starp Fellīni atbalstītājiem un kritiķiem. Neskatoties uz to, Fellīni saņēma festivāla "Sudraba lauvas" balvu kā labākais režisors. "Ceļš" saņēma arī Amerikas Kinoakadēmijas balvu kategorijā "Labākā filma svešvalodā" un nomināciju kategorijā "Labākais oriģinālscenārijs". Mūsdienās, saskaņā ar Amerikas Kinoinstitūtu, "Ceļš" ir viena no visu laiku ietekmīgākajām filmām. 2022. gada žurnāla Sight & Sound 100 visu laiku labāko filmu režisoru sarakstā filma ierindojās 38. vietā. John Baxter. Fellini. New York : St. Martin's Press, 1993. ISBN 0-312-11273-4. «AFIPreview21.indd». Skatīts: 26.03.2023. «Directors’ 100 Greatest Films of All Time». BFI (angļu). Skatīts: 2023-03-26. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)