Gordons Jangs (angļu: Gordon Young; dzimis 1964. gada 29. aprīlī) ir skotu futbola treneris. Gordons Jangs bijis treneris dažādām komandām Skotijā, bijis Anglijas Sheffield United jauniešu koordinators, kā arī Latvijas futbola izlases galvenā trenera Miksu Pātelainena asistents un FK Liepāja galvenais treneris. Lielākoties savas karjeras laikā Jangs bijis trenera asistents vai galvenā trenera vietas izpildītājs. Būdams Liepājas komandas galvenais treneris, viņš sniedza interviju laikrakstam "Kurzemes Vārds", kurā saka, ka viņš neesot ārkārtēji stereotipisks par spēlēšanu ar tālām piespēlēm vai pārāk fizisku futbolu. Kā treneris viņš iedrošina spēlētājus darīt to, kas viņiem labi sanāk, iedrošina spēlētājus kontrolēt bumbu un grib, lai viņi spēlētu "uz priekšu" un atspoguļotu trenera personību. FK Liepāja treneris Jangs bija laikā no 2018. gada septembra līdz 2019. gada aprīlim, 2018. gada sezonā viņa vadībā komanda uzvarēja sešās no deviņām spēlēm, vienreiz cīnījās neizšķirti un divos mačos zaudēja, turklāt šajās spēlēs liepājnieki ielaida tikai divus vārtus. 2019. gada sezonu komanda iesāka neveiksmīgi, liepājnieki Virslīgas pirmajās sešās spēlēs pamanījās zaudēt četras reizes. Šā gada aprīlī Jangs tika atstādināts no galvenā trenera amata. Kopš 2019. gada 3. jūlija Jangs ir Skotijas FC Cove Rangers trenera asistents. «Gordons Jangs: "Nav jāstrādā smagāk, ir jāstrādā gudrāk"». liepajniekiem.lv. Arhivēts no oriģināla, laiks: 2019. gada 26. oktobrī. Skatīts: 2019. gada 26. oktobrī. «Jangs: "Liepāja" nav aizsardzības komanda». liepajniekiem.lv. Arhivēts no oriģināla, laiks: 2019. gada 26. oktobrī. Skatīts: 2019. gada 26. oktobrī. «Jangs pametis "Liepāju"». liepajniekiem.lv. Arhivēts no oriģināla, laiks: 2019. gada 20. oktobrī. Skatīts: 2019. gada 26. oktobrī. Transfermarkt profils