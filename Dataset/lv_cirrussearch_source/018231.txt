Koblenca (vācu: Koblenz, izrunā: [ˈkoːblɛnt͡s]) ir pilsēta Vācijas rietumos, Reinzemes-Pfalcas federālajā zemē. Tā atrodas Reinas upes krastos, vietā, kur tajā ietek Mozele. Romiešu laikā šī vieta bija zināma ar latīnisko nosaukumu Confluentes, kas varētu nozīmēt "satekvieta". Romieši pilsētu dibināja 9. gadā p.m.ē. 6. gadsimtā pilsētā atradās franku karaliskā rezidence. 1018. gadā Koblenca kļuva par vienu no Svētās Romas impērijas pilsētām. 1815. gadā tā kļuva par Prūsijas pilsētu. No 1824. līdz 1945. gadam Koblenca bija Prūsijas Reinas provinces administratīvais centrs.[nepieciešama atsauce] Otrā pasaules kara laikā lielākā daļa no pilsētas tika iznīcināta, tomēr daudzas vēsturiskās ēkas pēc tam atjaunoja. Pilsētā atrodas velosipēdu ražotāja un izplatītāja Canyon Bicycles galvenā mītne. Koblencā dzimuši vai dzīvojuši: Klēmenss fon Meternihs (vācu: Klemens Wenzel Nepomuk Lothar, Fürst von Metternich-Winneburg zu Beilstein; 1773–1859) bija Austrijas impērijas politiķis un valstsvīrs. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Koblenca. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)