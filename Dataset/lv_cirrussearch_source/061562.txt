Kārena Anne Kārpentere (angļu: Karen Anne Carpenter; 1950. gada 2. marts — 1983. gada 4. februāris) bija amerikāņu dziedātāja un bundziniece, kopā ar savu brāli Ričardu Kārpenteru grupas The Carpenters biedre no grupas izveides 1968. gadā līdz savai nāvei 1983. gadā. Ar raksturīgu trīs oktāvu kontralta vokālo diapazonu, laikabiedri viņu atzinīgi novērtēja kā lielisku vokālisti. Kārpentere dzimusi Ņūheivenā, Konektikutas štatā, un 1963. gadā kopā ar ģimeni pārcēlās uz Dauniju, Kalifornijā. Vidusskolā viņa sāka mācīties bungu spēli un pēc skolas beigšanas pievienojās Longbīčas štata korim. Pēc vairāku gadu ilgas turnejas un ierakstīšanas The Carpenters 1969. gadā noslēdza līgumu ar A&M Records, 1970. gados gūstot milzīgus komerciālus panākumus un kritikas atzinību. Sākotnēji Kārpentere bija grupas pilnas slodzes bundziniece, taču pamazām viņa ieņēma vadošās solistes lomu, un viņas bungošana tika samazināta līdz dažām dzīvajām uzstāšanās reizēm vai ierakstiem albumos. Kamēr 70. gadu beigās grupai Carpenters bija pārtraukums, viņa ierakstīja soloalbumu, kas tika izdots vairākus gadus pēc viņas nāves. 32 gadu vecumā Kārpentere nomira no sirds mazspējas, ko izraisīja tolaik maz zināmās anoreksijas izraisītās komplikācijas, un viņas nāve palielināja ēšanas traucējumu redzamību sabiedrībā un izpratni par tiem. Interese par viņas dzīvi un nāvi ir radījusi daudzas dokumentālās un mākslas filmas. Viņas darbs joprojām gūst atzinību, tostarp iekļūšanu Rolling Stone 2010. gada 100 visu laiku labāko dziedātāju sarakstā. Offering/Ticket to Ride (1969) Close to You (1970) Carpenters (1971) A Song for You (1972) Now & Then (1973) Horizon (1975) A Kind of Hush (1976) Passage (1977) Christmas Portrait (1978) Made in America (1981) Voice of the Heart (1983) An Old-Fashioned Christmas (1984) Lovelines (1989) As Time Goes By (2004) Karen Carpenter (1996; ierakstīts 1979) Rob Hoerburger. «Recordings View; Revisionist Thinking On the Carpenters». The New York Times, 1991. gada 3. novembris. Arhivēts no oriģināla, laiks: 2021. gada 25. septembrī. Skatīts: 2022. gada 2. maijs. Joel Samberg. «Remembering Karen Carpenter, 30 Years Later». NPR, 2013. gada 4. februāris. Arhivēts no oriģināla, laiks: 2022. gada 2. maijs. Skatīts: 2022. gada 2. maijs. Schmidt, 2010, 24. lpp. Schmidt, 2010, 289. lpp. Neil McCormick. «Karen Carpenter and the mystery of the missing album». The Daily Telegraph, 2016. gada 4. februāris. Arhivēts no oriģināla, laiks: 2022. gada 2. maijs. Skatīts: 2022. gada 2. maijs.