Pavlo Li (ukraiņu: Павло Романович Лі, dzimis 1988. gada 10. jūlijā, miris 2022. gada 6. martā) bija ukraiņu aktieris un televīzijas raidījumu vadītājs. Sākoties Krievijas 2022. gada iebrukumam Ukrainā kara pirmajā dienā iestājās Ukrainas teritoriālās aizsardzības spēkos. Gājis bojā kaujā, kad Krievijas spēki bombardēja Irpiņas pilsētu netālu no galvaspilsētas Kijivas. Dzimis 1988. gadā Eipatorijā, Krimā, korejiešu-ukraiņu izcelsmes tēva un mātes ukrainietes ģimenē. Viņu sauca arī par Pašu Li. Li bija aktieris Kijevas akadēmiskajā teātrī «Колесо», darbojās filmās un reklāmās. Viņš kļuva pazīstams ar lomu Ļubomira Levitska šausmu filmā Штольня (2007). Viņš arī filmējies filmā Тіні незабутих предків (2013). Plašu popularitāti ieguva, piedaloties šova "Zvaigžņu fabrika 3" ukraiņu versijā. Lai arī viņš nebija šova uzvarētājs, tomēr viņu pamanīja Konstantīns Meladze un Anastasija Prihodko un tika izveidots televīzijas projekts "Paša Li". Turpināja arī filmēties, tai skaitā filmās SelfieParty (2016), Правило бою, (2017), Зустріч однокласників (2019). Filmās "Karalis Lauva" un filmu sērijā "Hobits" Li dublēja lomas ukraiņu valodā, viņš bija arī tādu varoņu dublējošā balss kā Ēriks Kartmens "Dienvidparkā", Stīvs Smits no "Amerikāņu tētuks", Glens Kvagmairs filmā "Mana trakā ģimene", Psidaks filmā "Pokémon: Detektīvs Pikaču". 2021. gadā Li filmējās TV seriālā Provincial. Pēdējā Li loma bija filmā Мирний-21 (2022). Li iestājās Ukrainas teritoriālajos aizsardzības spēkos Krievijas 2022. gada iebrukumam Ukrainā pirmajā dienā. Cīņu laikā viņš savā Instagram kontā vairākas reizes bija publicējis ziņas par kara apstākļiem un Ukrainas spēku. Li tika nogalināts Krievijas apšaudes rezultātā Kijevas priekšpilsētā Irpiņā 2022. gada 6. martā. Par viņa nāvi paziņoja Odesas Starptautiskajā filmu festivālā. Viņš tika apglabāts 18. martā Ivanofrankivskas apgabala Vorohtā, kur dzīvo viņa māte. «Ukrainian actor Pasha Lee killed in Russian bombardment». BBC News. «Pasha Lee dead – The Hobbit & The Lion King actor, 33, killed by Russian shell after joining Ukrainian army». The Sun. «У лавах тероборони загинув під час обстрілу в Ірпені актор Павло Лі». playua.net. «Ukrainian Actor Pasha Lee Killed by Russian Shelling After Joining Armed Forces». The Hollywood Reporter. «У Ворохті попрощалися із актором Павлом Лі, який загинув в російсько-українській війні». kolugcc.org.ua. IMDb profils (angliski)