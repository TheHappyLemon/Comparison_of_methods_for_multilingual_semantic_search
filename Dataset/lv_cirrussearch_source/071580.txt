Luijs Marī Malls (franču: Louis Marie Malle; dzimis 1932. gada 30. oktobrī, miris 1995. gada 23. novembrī) bija franču kinorežisors, producents un scenārists, kurš strādājis gan Francijā, gan Holivudā. Veidojis dokumentālās filmas, kā arī romantiskās, vēsturiskās un trillera filmas. Viņa filmas bieži bija par provokatīvām un strīdīgām tēmām. Malla Le Monde du silence (1956), ko viņš režisēja kopā ar Žaku Kusto, saņēma Kannu kinofestivāla Zelta palmas zaru. Par romantisko kriminālfilmu Atlantic City (1980) un autobiogrāfisko filmu "Uz redzēšanos, bērns" (Au revoir les enfants, 1987) saņēmis Venēcijas kinofestivāla Zelta lauvu. Citas Malla pazīstamākās filmas ir trilleris "Lifts uz karātavām" (Ascenseur pour l'échafaud, 1958), romantiskā drāma Les amants (1958), Otrā pasaules kara drāma Lacombe, Lucien (1974), vēsturiskā drāma Pretty Baby (1978) un komēdijdrāma "Manas vakariņas ar Andrē" (My Dinner with Andre, 1981). Par filmām Atlantic City un "Uz redzēšanos bērns" saņēmis arī BAFTA kino balvu kategorijā "Labākais režisors". Par filmu "Uz redzēšanos, bērns" saņēmis arī trīs Cēzara balvas. Par filmu Le souffle au cœur (1971) Mallu nominēja Amerikas Kinoakadēmijas balvai kategorijā "Labākais oriģinālscenārijs", bet par filmu Atlantic City viņu nominēja kategorijā "Labākais režisors". «Where to begin with Louis Malle». BFI (angļu). Skatīts: 2024-03-02. Vikikrātuvē par šo tēmu ir pieejami multivides faili. Skatīt: Luijs Malls. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)