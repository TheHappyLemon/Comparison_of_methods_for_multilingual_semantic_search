Fasāde (no franču: façade — 'priekšējais, ēkas priekšpuse') ir celtnes vai tās daļas ārpuse, parasti priekšpuse vai parādes puse, ēkas ārējā siena pretskatā. Tāpat par fasādi sauc ēkas ortogonālās projekcijas rasējumu uz vertikālo plakni. Fasādes formas, proporcijas un dekoru nosaka celtnes lietojums, tās konstruktīvās īpatnības un arhitektoniskā tēla stilistiskie risinājumi. Izšķir galveno, sānu, aizmugurējo, kā arī ielas un sētas fasādi. Pie fasādes elementiem (fasādes detaļām) attiecina nenoņemamas daļas, kā piemēram portiku, portālu, kolonādi, pilastrus, kariatīdes, durvis, logus, frontonu. Pie fasādes elementiem nevar attiecināt noņemamus elementus, kā piemēram pieliekamus tentus, plakātus u.c. Portāls Portiks Pilastrs Kolonāde Kariatīde Frontons Durvis Logs ILUSTRĒTĀ VĀRDNĪCA pasaulē un Latvijā