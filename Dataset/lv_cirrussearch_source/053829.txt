2020.—2021. gada UEFA Čempionu līgas sezona bija Eiropas spēcīgākā futbola klubu turnīra 66. sezona un 29. ar UEFA Čempionu līgas nosaukumu. To organizēja UEFA. Sezona sākās ar priekšsacīkšu kārtu 2020. gada 8. augustā. Kvalifikācijas spēles notika līdz 30. septembrim. Grupu turnīrs sākās 2020. gada 20. oktobrī. Sezona noslēdzās 2021. gada 29. maijā ar finālu Dragau stadionā Portu, Portugālē. Sākotnēji bija paredzēts, ka tas notiks Ataturka Olimpiskajā stadionā stadionā Stambulā, Turcijā, kur bija plānots arī 2020. gada UEFA Čempionu līgas fināls, bet pārcelts COVID-19 pandēmijas dēļ. Lai nodrošinātu Anglijas klubu līdzjutēju klātbūtni stadionā, UEFA nolēma mainīt fināla norises vietu uz Portugāli, jo Turcija tika iekļauta Apvienotās Karalistes COVID-19 dēļ noteikto ceļošanas ierobežojumu sarkanajā sarakstā. Par Čempionu līgas uzvarētājiem kļuva Chelsea, kas finālā ar rezultātu 1:0 pieveica Manchester City un Eiropas spēcīgākā futbola kluba trofeju izcīnīja otro reizi. 2020.—2021. gada UEFA Čempionu līgas uzvarētāji ieguva tiesības spēlēt 2021. gada UEFA Superkausā, kur tiksies ar 2020.—2021. gada UEFA Eiropas līgas uzvarētājiem, kā arī kvalificējās 2021. gada FIFA Klubu Pasaules kausam Japānā. Priekšsacīkšu kārtas izloze notika 2020. gada 17. jūlijā. Pusfinālu spēles tika aizvadītas 2020. gada 8. augustā, bet priekšacīkšu kārtas fināls bija paredzēts 11. augustā. Visas spēles tika aizvadītas Nionā, Šveicē. Priekšacīkšu kārtas uzvarētāji iekļuva 1. kvalifikācijas kārtā, bet pārējās trīs komandas nonāca 2020.—2021. gada UEFA Eiropas līgas 2. kvalifikācijas kārtā. Priekšsacīkšu kārtas finālspēlei starp Drita un Linfield bija jānotiek 2020. gada 11. augustā. Tā kā diviem Drita spēlētājiem tika konstatēta inficēšanās ar COVID-19, Šveices atbildīgās institūcijas nozīmēja karantīnu visai komandai, līdz ar to spēle nevarēja notikt attiecīgajā laikā. UEFA nolēma piešķirt Linfield tehnisko uzvaru ar 3:0. 1. kvalifikācijas kārtas izloze notika 2020. gada 9. augustā. Spēles notika 18.—19. augustā. 1. kvalifikācijas kārtas spēli starp KÍ un Slovan Bratislava sākotnēji bija paredzēts aizvadīt 2020. gada 19. augustā, tā tika atlikta uz 21. augustu, jo vienam spēlētājam un vienam darbiniekam no Slovan Bratislava bija pozitīvs COVID-19 tests. Fēru salu iestādes nozīmeja komandai karantīnu. Maču 21. augustā nevarēja izspēlēt tāpēc, ka citam spēlētājs no Slovan Bratislava arī konstajēja COVID-19. Saskaņā ar noteikumiem, kas saistīti ar COVID-19, UEFA piešķīra KÍ tehnisko uzvaru 3:0. 2. kvalifikācijas kārtas izloze notika 2020. gada 10. augustā. Spēles notika 25.—26. augustā. 3. kvalifikācijas kārtas izloze notika 2020. gada 31. augustā. Spēles tika aizvadītas 15.—16. septembrī. Pirmās spēles tika aizvadītas 22. un 23. septembrī, atbildes spēlēs notika 29. un 30. septembrī. Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Pamatraksts: 2021. gada UEFA Čempionu līgas fināls «UEFA competitions to resume in August». uefa.com (angļu). 2020. gada 17. jūnijā. Skatīts: 2020. gada 8. augustā. «UEFA Champions League final to move to Portugal to allow 6,000 fans of each team to attend». UEFA.com (angļu). 2021. gada 13. maijā. Skatīts: 2021. gada 28. maijā. «2020/21 UEFA Champions League match calendar». uefa.com (angļu). 2020. gada 1. jūlijā. Skatīts: 2020. gada 8. augustā. «UEFA Champions League preliminary round draw». uefa.com (angļu). 2020. gada 17. jūlijā. Skatīts: 2020. gada 8. augustā. «UEFA Appeals Body renders decision on KF Drita». UEFA. 2020. gada 12. augusts. «UEFA Champions League first qualifying round draw». uefa.com (angļu). 2020. gada 9. augustā. Skatīts: 2020. gada 9. augustā. «UEFA Appeals Body renders decision on UCL first qualifying round match KÍ Klaksvík v ŠK Slovan Bratislava». UEFA. 2020. gada 24. augusts. «UEFA Champions League second qualifying round draw». uefa.com (angļu). 2020. gada 10. augustā. Skatīts: 2020. gada 10. augustā. «UEFA Champions League third qualifying round draw». uefa.com (angļu). 2020. gada 31. augustā. Skatīts: 2020. gada 31. augustā. Oficiālā mājaslapa (angliski)