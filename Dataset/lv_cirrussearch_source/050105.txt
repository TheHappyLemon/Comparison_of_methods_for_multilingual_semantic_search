1935. gada Eiropas čempionāts cīņas sportā abās cīņas sporta disciplīnās notika šķirti: sacensības grieķu-romiešu cīņā no 18. līdz 22. aprīlim Kopenhāgenā (Dānija), bet brīvajā cīņā 5. septembrī Briselē (Beļģija). Sacīkstēs piedalījās 76 cīkstoņi. Eiropas čempionātā no Latvijas piedalījās septiņi cīkstoņi: visi grieķu-romiešu cīņā — Jānis Beinarovičs (gaiļa svars), Krišjānis Kundziņš (spalvas svars), Pāvels Atars (vieglais svars), Kārlis Jespars (pusvidējais svars), Arnolds Kalniņš (vidējais svars), Edvīns Bietags (pussmagais svars) un Alberts Zvejnieks (smagais svars; izcīnīja bronzas medaļu). Bietags, Edvīns. "Pēc Kopenhāgenas cīņām ...". Sporta Pasaule (Nr. 160 (29.04.1935)): 3. lpp. "E. Bietagam Kopenhāgenā 2 uzvaras un 1 zaudējums". Sporta Pasaule (Nr. 159 (23.04.1935)): 7. lpp. United World Wrestling Database Arhivēts 2015. gada 14. jūlijā, Wayback Machine vietnē.