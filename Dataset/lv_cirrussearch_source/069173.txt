Klorisa Līčmena (angļu: Cloris Leachman; dzimusi 1926. gada 30. aprīlī, mirusi 2021. gada 27. janvārī) bija amerikāņu aktrise, modele un komiķe. Savas karjeras laikā saņēmusi vairākus apbalvojumus, tai skaitā no 22 nominācijām astoņas Emmy balvas, kopā ar Džūliju Luisu-Dreifusu padarot viņu par visvairāk nomināciju saņēmušo aktrisi, kā arī par visvairāk Emmy balvu saņēmušo personu. Saņēmusi arī Amerikas Kinoakadēmijas balvu, BAFTA kino balvu un Zelta globusa balvu. Kino debitējusi ar nelielu lomu Roberta Oldriča filmā "Skūpsti mani nāvējoši" (1955). Par lomu Pītera Bogdanoviča filmā The Last Picture Show (1971) saņēmusi Kinoakadēmijas balvu kategorijā "Labākā aktrise otrā plāna lomā", kā arī BAFTA kino balvu. Atveidojusi lomas arī Mela Bruksa filmās Young Frankenstein (1974) un History of the World, Part I (1981). Emmy balvas saņēmusi par dalību televīzijas šovā The Mary Tyler Moore Show, televīzijas filmā A Brand New Life (1973), skeču šovā Cher (1975), šovā ABC Afterschool Special (1983), kā arī televīzijas seriālos Promised Land (1998) un Malcolm in the Middle (2000—2006). Piedalījusies arī seriālos Gunsmoke (1961), "Krēslas zona" (1961; 2003) un Raising Hope (2010—2014). Atveidojusi lomas tādās filmās kā "Bačs Kesidijs un Sandenss Kids" (1969), WUSA (1970), Castle in the Sky (1986), "Spāņu-angļu" (Spanglish, 2004) un Mrs. Harris (2005). Carrie Wittmer. «The 17 actors who have won the most Emmys of all time». Business Insider (en-US). Skatīts: 2023-10-01. Vikikrātuvē par šo tēmu ir pieejami multivides faili. Skatīt: Klorisa Līčmena. IMDb profils (angliski) Internet Broadway Database profils (angliski) AllMovie profils (angliski)