Valujeva apkārtraksts jeb Valujeva cirkulārs (krievu: Валуевский циркуляр, ukraiņu: Валуєвський циркуляр) bija Krievijas Impērijas Iekšlietu ministra Pjotra Valujeva 1863. gada 18. jūlijā izdots dekrēts, ar kuru aizliedza rakstpratības pamatapguvei paredzētās reliģiskās un mācību literatūras, izņemot daiļliteratūras, izdošanu ukraiņu valodā (jeb tā laika apzīmējumā — mazkrievu valodā). Tajā arī noliegta ukraiņu valodas esamība un pausts uzskats, ka parastās tautas vidū lietotā ukraiņu valoda neesot nekas vairāk kā Polijas ietekmē samaitāts krievu valodas dialekts. Vēl vairāk ukraiņu valodu ierobežoja 1876. gadā izdotais Emsas ukazs, ar kuru pilnībā aizliedza jaunu tekstu iespiešanu ukraiņu valodā. Emsas ukazs