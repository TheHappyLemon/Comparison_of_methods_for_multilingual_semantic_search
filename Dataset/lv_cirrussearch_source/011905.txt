Osijeka (horvātu: Osijek) ir pilsēta Horvātijas austrumos pie Dravas upes. Slavonijas ekonomiskais un kultūras centrs. Osijekas-Baranjas župānijas galvaspilsēta. Pazīstama ar savu baroka laika arhitektūru. Senākie pilsētas iedzīvotāji bija ilīrieši. Romiešu imperators Adriāns 131. gadā piešķīra Osijekai (toreiz ar nosaukumu Mursa (Mursa)) kolonijas tiesības. Līdz ar slāvu ierašanos reģionā Mursa tika pamesta. 1196. gadā rakstos pirmoreiz pieminēts Osijekas vārds. Starp 1353. un 1472. gadu tā bija Korogu dzimtas īpašumā. 1526. gada 8. augustā to ieņēma un nopostīja osmaņi. Osmaņu sultāna Suleimana I valdīšanas laikā pilsētā uzcēla 8 kilometru garu koka tiltu, kurš tika uzskatīts par vienu no pasaules brīnumiem. 1687. gada 29. septembrī pilsētu ieņēma Hābsburgu impērijas karaspēks un tā tika iekļauta Hābsburgu impērijā. 1809. gadā Osijekai piešķīra Impērijas brīvpilsētas titulu un XIX gadsimta sākumā tā bija lielākā pilsēta Horvātijā. Horvātijas pilsoņu kara laikā pilsēta cieta relatīvi maz. Osijekā dzimuši: Marko Babičs (Marko Babić; 1981) — futbolists; Jelena Dokiča (Jelena Dokic, Јелена Докић; 1983) — tenisiste; Josips Jurajs Strosmajers (Josip Juraj Strossmayer; 1815—1905) — politiķis; Franjo Šepers (Franjo Šeper; 1905—1981) — kardināls; Davors Šukers (Davor Šuker; 1968) — futbolists; Jurica Vranješs (Jurica Vranješ; 1980) — futbolists; Donna Vekiča (Donna Vekić; 1996) - tenisiste. Vikikrātuvē par šo tēmu ir pieejami multivides faili. Skatīt: Osijeka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Q118496886.