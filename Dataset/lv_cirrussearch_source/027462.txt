Iškošimas grēda (tadžiku: қаторкӯҳи Ишкошим) ir kalnu grēda Pamirā, Tadžikistānā. Izvietojusies Pamira dienvidrietumos, stiepjas ziemmeļu—dienvidu virzienā 95 km garumā starp Pandžas ieleju rietumos un Šohdaras ieleju ziemeļaustrumos. Austrumos paceļas Šohdaras grēda, par kuras daļu dažkārt tiek uzskatīta. Grēdas augstākā virsotne ir Majakovska smaile (6096 m). Grēda veidota galvenokārt no gneisiem, amfibolītiem un citiem pirmskembrija metamorfiskajiem iežiem; korē ap 315 ledāju ar kopējo platību ap 165 km². Nogāzēs kalnu stepes un tuksnesis, ielejās skrajas paegļu audzes. Grēdas rietumdaļā zināmi termisko minerālūdeņu avoti, pie viena no kuriem ierīkots Garmčašmas balneoloģiskais kūrorts. «Šahdaras grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 669. lpp. Topokarte J-42-96 ХОРОГ Topokarte J-42-108 РОШТКАЛА Topokarte J-42-120 ИШКАШИМ