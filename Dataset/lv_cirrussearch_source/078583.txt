Zemītes pagasts ir viena no Tukuma novada administratīvajām teritorijām. Robežojas ar sava novada Zantes, Vānes, Kandavas, Jaunsātu, Irlavas un Viesātu pagastiem. Mūsdienu Zemītes pagasta teritorijā vēsturiski atradās Grenču muiža (Gut Grenzhof/Grendsen, Grenči), Zemītes muiža (Gut Samiten, Zemīte). 1935. gadā Zemītes pagasta platība bija 90 km² ar 1348 iedzīvotajiem. 1945. gadā pagastā izveidoja Kukšu un Zemītes ciema padomes, bet pagastu 1949. gadā likvidēja. 1954. gadā Zemītes ciemam pievienoja likvidēto Kukšu ciemu. 1965. gadā pievienoja likvidēto Grenču ciemu, bet kolhoza "Zaļā zeme" teritoriju pievienoja Abavas ciemam. 1990. gadā ciemu reorganizēja par pagastu. 1997. gadā Zemītes pagastu pievienoja Kandavas lauku teritorijai, kuru 1999. gadā reorganizēja par Kandavas novadu. 2009. gadā, administratīvi teritoriālās reformas rezultātā, Zemītes pagasts tika izdalīts par atsevišķu administratīvo teritoriju novada ietvaros. Līdz ar 2021. gada administratīvi teritoriālā reformu Zemītes pagasts iekļauts Tukuma novadā. Esošajās robežās, pēc CSP un OSP datiem. Lielākās apdzīvotās vietas ir Zemīte (pagasta centrs), Grenči, Klāvciems, Laukmuiža. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP