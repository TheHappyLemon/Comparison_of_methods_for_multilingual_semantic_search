Kleiveringa sala (dāņu: Clavering Ø) ir neapdzīvota sala Grenlandes austrumos, Grenlandes nacionālā parka teritorijā, Gēla Hamkesa līcī (Gael Hamkes Bugt). Salu 1869. gadā šādi nosauca vācu polārā ekspedīcija par godu britu polārpētniekam Duglasam Kleiveringam (1794–1827), kurš 1823. gadā apceļoja šo rajonu un sastapa inuītu kopienu. 1869. gadā vācu ekspedīcija šeit atrada vairs tikai apmetņu paliekas, toties salā bija atgriezušies muskusvērši. Otrā pasaules kara laikā salā darbojās dāņu meteo, radio un telegrāfa stacija, kuras galveno ēku 1943. gada 25. martā nodedzināja vācu patruļa, bet 14. maijā bombardēja ASV. Vikikrātuvē par šo tēmu ir pieejami multivides faili. Skatīt: Kleiveringa sala.