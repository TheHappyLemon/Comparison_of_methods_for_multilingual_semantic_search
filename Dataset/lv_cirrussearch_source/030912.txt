Viljams Hartstons (angļu: William Hartston; dzimis 1947. gada 12. augustā, Londonā) ir Lielbritānijas šahists un žurnālists. Daudzkārtējais Lielbritānijas šaha čempionātu laureāts - 1973. un 1975. gadā bijis uzvarētājs, bet 1967. un 1980. gadā izcīnījis sudraba medaļas. Sekmīgi startējis starptautiskajos šaha turnīros. Vienu no lielākajiem panākumiem guvis 1972. gadā Hastingsas turnīrā, kad aiz Benta Larsena un Volfganga Ūlmana ieņēmis 3. vietu. FIDE 1973. gadā Hartstonam piešķīra starptautiskā meistara (IM) nosaukumu. Anglijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 6 reizes (1966, 1970-1978). Komandu kopvērtējumā izcīnījis bronzas (1976) medaļu, bet individuālā vērtējumā zelta (1970) un bronzas (1972) medaļas; Eiropas komandu šaha čempionātos piedalījies 4 reizes (1973-1983). Komandu kopvērtējumā izcīnījis bronzas (1980) medaļu; Pasaules studentu komandu šaha čempionātos piedalījies 4 reizes (1966-1969). Komandu kopvērtējumā izcīnījis bronzas (1967) medaļu. 20. gadsimta 70. un 80. gados strādājis BBC, kur vadījis šaham veltītu televīzijas programmu Play Chess. Bijis arī laikrakstu The Independent un Daily Express žurnālists. Sarakstījis vairākas grāmatas par šaha tematiku. Bijis precējies ar čehu izcelsmes starptautisko šaha lielmeistari Janu Bellinu. British Championship (1975) Hastings 1972 Viljams Hartstons šahista profils vietnē fide.com Viljams Hartstons šahista profils vietnē chessgames.com Viljams Hartstons šahista profils vietnē 365chess.com Viljams Hartstons šahista profils vietnē chesstempo.com Viljams Hartstons šahista profils vietnē olimpbase.org (Pasaules šaha olimpiādes) Viljams Hartstons šahista profils vietnē olimpbase.org (Eiropas komandu šaha čempionāti) Viljams Hartstons šahista profils vietnē olimpbase.org (Pasaules studentu komandu šaha čempionāti)