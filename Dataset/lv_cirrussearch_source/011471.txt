Roda (grieķu: Ρόδος, Ródos) ir sala Grieķijā, atrodas Egejas jūras austrumos. Tā ir lielākā no Dienvidsporādu salām gan platības, gan iedzīvotāju skaita ziņā. Rodas pilsēta ir Dodekanesas vēsturiskais centrs. Vēsturiski tā ir pazīstama kā Rodas kolosa (viens no septiņiem pasaules brīnumiem) atrašanās vieta. Savukārt Rodas viduslaiku vecpilsēta ir iekļauta UNESCO Pasaules mantojuma objektu sarakstā. Mūsdienās Rodas sala ir viens no populārākajiem tūrisma galamērķiem Eiropā. Senās Grieķijas laikā Rodas sala bija sadalīta trīs pilsētvalstīs (Jalisa, Kameira un Linda), kas piedalījās grieķu karos ar persiešiem (499—449 p.m.ē.). Peloponēsas kara laikā (431–404 p.m.ē.) Rodas pilsētvalstis cīnījās Atēnu pusē, bet kara beigās pārgāja Spartas pusē. Pēc kara ta tās apvienojās un 404. gadā Roda kļuva par neatkarīgu valsti ar jaunuzceltu galvaspilsētu salas ziemeļu galā. Vēlāk Roda nokļuva Maķedonijas atkarībā, bet pēc Maķedonijas Aleksandra nāves sabiedrojās ar Ēģiptes Ptolemaju dinastijas valdniekiem. 3. gadsimts p.m.ē. bija Rodas uzplaukuma laiks, kad pēc uzvaras pār satrapa Antigona dēlu Dēmetru pie Rodas ostas uzcēla milzīgu Saules dieva Hēlija statuju, kas kļuva pazīstama kā Rodas koloss. 164. gadā p.m.ē. Roda kļuva par Senās Romas lielvalsts sabiedroto, tad pakāpeniski zaudēja saimniecisko nozīmību un par galveno Egejas jūras tirdzniecības centru kļuva Dēlas sala. 74. gadā Roda kļuva par Līkijas un Pamfīlijas provinces daļu, bet 293. gadā par Salu provinces (latīņu: Provincia Insularum) centru. Kopš 74. gada laika sala atradās vairāku valstu pakļautībā: Paul Hellander, Greece, 2008 Duncan Garwood, Mediterranean Europe, 2009 Ryan Ver Berkmoes, Oliver Berry, Geert Cole, David Else, Western Europe, 2009 Harry Coccossis, Alexandra Mexa, The challenge of tourism carrying capacity assessment: theory and practice, 2004 Vikikrātuvē par šo tēmu ir pieejami multivides faili. Skatīt: Roda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Austrumeiropas enciklopēdijas raksts (vāciski) Oficiālā tīmekļa vietne Rhodes ceļojumu padomi no Wikivoyage (angliski)