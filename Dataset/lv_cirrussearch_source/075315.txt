Landser bija Vācijas neonacistu rokgrupa, kura darbojās no 1992. līdz 2003. gadam. Vācu valodā ar šo novecojošo terminu "Landser" saprot rūdītu frontes karavīru. Landser ir viena no pazīstamākajām RAC stila grupām. Sākotnēji grupas nosaukums bija "Endlösung" (Galīgais atrisinājums) un arī "Lunikoff" (šņabja marka VDR). Ar nosaukumu Landser šī grupa uzstājās no 1992. gada. Grupa savas dziesmas ir iedziedājusi gan vācu, gan angļu valodā. Grupa sastāvēja no dalībniekiem, kas nākuši no bijušās Vācijas Demokrātiskās Republikas (VDR). Landser sadarbojās ar Vācijas Nacionāldemokrātiskā partiju. Grupa (no 2003.) un tās ieraksti ir aizliegti Vācijā. 2003. gadā trīs grupas dalībnieki tika tiesāti par teroristiskas grupas izveidi (domāta grupa), nacisma ideoloģijas propagandēšanu un nacionālā naida kurināšanu. Bundzinieks Kristians Vendorfs un ģitārists Andreas Meriks tika nosacīti notiesāti. Grupas līderi Mihaelam Regeneram piesprieda reālu cietumsodu, kura lielums bija trīs gadi. Viņš iesniedza apelācijas prasību. Līdz ar tiesu beidzās Landser pastāvēšana. Kamēr Regers gaidīja tiesas lēmumu par lietas pārskatīšanu, viņš pievienojās citai vācu RAC grupai ("Spreegeschwader"). Tika izveidota jauna grupa ar nosaukumu "Die Lunikoff Verschwörung" (Lunikoff sazvērestība). 2005. gada 10. martā Vācijas Augstākā tiesa atteicās izskatīt Regenera lietu un viņam nācās doties uz cietumu. Šajā laikā tika sodīts arī cits grupas dalībnieks Žans-Renē Bauers, jo viņš bija izplatījis Landser ierakstus un iegādājies ieroci. 2006. gada 21. oktobrī vairāk kā 700 grupas un tās līdera atbalstītāji izgāja demonstrācijā pie Berlīnes cietuma, kur bija ieslodzīts Regeners. Viņi pieprasīja viņa atbrīvošanu. 2008. gada februārī Mihaels Regeners tika atbrīvots no ieslodzījuma. Landser darbība netika atjaunota. Šobrīd Regeners turpina uzstāties ar grupu "Die Lunikoff Verschwörung". Jau 2008. gadā viņiem iznāca pirmais albums. Muzikālā ziņā grupa ir pieskaitāma pie RAC stila grupām, tomēr atsevišķas dziesmas var pieskaitīt heitroka stilam. Vairākas grupas dziesmas ir apolitiskas, piemērām, uz tautas "alus dziesmu" motīviem veidotās "Totsauflied" un "Zeit zu geh'n" vai arī dziesmas, kuras skar Vācijas varenības laikus "Vom Frühstück bis zum Abendbrot". Atsevisķās dziesmās tiek noliegts neveselīgs dzīvesveids, piemēram, dziesma "From Breakfast 'till Dinner" ir vērsta pret narkotiku lietošanu. Tomēr centrālā vieta dziesmu tekstos saistās ar agresīvu un radikālu nacionālismu, rasismu ("Afrika-Lied/Afrika für Affen"), antisemītismu, antikomunismu ("10 kleine Kommieschweine") un antiliberālismu. Daudzās dziesmās tiek kritizēta Vācijas valsts politika pret minoritātēm un imigrantiem, kā arī tās drošības dienesti. Viena no populārākajām dziesmām "Opa war Sturmführer" ("Mans vectēvs bija šturmfīrers") ir veltīta Mihaela Regenera vectēvam, kurš bija waffen-ss šturmfīrers. Pazīstamākās dziesmas ir arī «Rudolf Heß» (veltīta Rūdolfam Hesam), Freiheit (Brīvība) un daudzas citas. Dziesmas tiek ierakstītas Vācijā, bet albumi tiek izdoti ASV, Kanādā un Austrumeiropā. Tā kā lielākā daļa grupas ierakstu ir aizliegti, tad albumi un dziesmas tiek izplatītas internetā vai ar cilvēkiem, kas tos izplata. Valstīs, kur šāda rakstura ieraksti nav aizliegti, tie tiek brīvi izplatīti (lielākoties Apvienotajā Karalistē un Austrumeiropā). Tumšiem burtiem ir apzīmēti albumi, kuri ir aizliegti Vācijā. Lunikoff Demo '92 (~1992) Das Reich kommt wieder (1992) Republik der Strolche (1995) Berlin bleibt deutsch (1996) Deutsche Wut (1998) Best of... (2001) Amalek Ran an den Feind (2001) Sampler (2001) Endlösung - Final Solution: The Early Years (2002) Tanzorchester Immervoll (2002) Rock gegen ZOG (2003) Tribute to Landser (2003) Neo-Nazis rally for jailed singer Atjaunināts: 2009. gada 26. septembrī. (angliski) Sänger der Band "Landser" kommt frei Atjaunināts: 2009. gada 26. septembrī. (vāciski) Landser dziesmas