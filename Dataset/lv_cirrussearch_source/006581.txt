Biezpēdaiņi jeb biezpēdaiņu apakškārta (Tylopoda) ir viena no pārnadžu kārtas (Artiodactyla) apakškārtām, kas apvieno lamas, kamieļus un alpakas. Piezpēdaiņu sugu dabiskais izplatības areāls aptver Dienvidameriku, Ziemeļāfriku un Āziju. Austrālijā dzīvojošie savvaļas kamieļi ir cilvēku introducēti 19. gadsimta vidū. Ziemeļamerikā un Eiropā ir bagātīgi kamieļu fosiliju atradumi. Senākie zināmie biezpēdaiņi dzīvoja eocēnā pirms 46,2 miljoniem gadu. Biezpēdaiņu kārtā ir tikai viena mūsdienās dzīvojoša dzimta — kamieļu dzimta (Camelidae). Biezpēdaiņu dzimtas ārēji ir bijušas ļoti atšķirīgas. Piemēram, kamieļu dzimtas dzīvnieki ir lieli vai vidēji lieli, bet Eiropā dzīvojošās un izmirušās Cainotheriidae dzimtas dzīvnieki bija līdzīgi zaķiem un trušiem, toties Protoceratidae dzimtas dzīvniekiem bija ragi un atgādināja briežus un antilopes. Bet kādreiz Ziemeļamerikā dzīvojošie Merycoidodontodae dzimtas dzīvnieki bija aitas augumā un ārēji līdzinājās dasijiem (Hyracoidea). Biezpēdaiņu apakškārta (Tylopoda) Kamieļu dzimta (Camelidae) Kamieļu apakšdzimta (Camelinae) Kamieļu cilts (Camelini) Lamu cilts (Lamini) †apakšdzimta Poebrodontinae †apakšdzimta Poebrotheriinae †apakšdzimta Miolabinae †apakšdzimta Stenomylinae †apakšdzimta Floridatragulinae †dzimta Agriochoeridae †dzimta Cainotheriidae †dzimta Xiphodontidae †dzimta Merycoidodontidae †dzimta Oromerycidae «Priscocamelus». Arhivēts no oriģināla, laiks: 2012. gada 13. oktobrī. Skatīts: 2011. gada 19. februārī. SUBORDER TYLOPODA: CAMELS Tylopoda Arhivēts 2011. gada 27. februārī, Wayback Machine vietnē. Tylopoda - Definition Arhivēts 2005. gada 23. janvārī, Wayback Machine vietnē. Zipcode: Tylopoda Position of tylopoda in the system of placental mammals