2016. gada Eirovīzijas dziesmu konkurss (angļu: Eurovision Song Contest 2016; franču: Concours Eurovision de la chanson 2016) bija 61. ikgadējais Eirovīzijas dziesmu konkurss. Tas notika Zviedrijā, kas konkursu rīko pēc Monsa Selmerlēva uzvaras 2015. gadā ar dziesmu Heroes. Šī bija sestā reize Eirovīzijas vēsturē, kad konkurss notika Zviedrijā (iepriekš 1975., 1985., 1992., 2000. un 2013. gadā). Pirmo reizi kopš 1975. gada tiks mainīti balsošanas noteikumi. Tagad katra valstij būs divas balsošanas kārtas: skatītāju un žūrijas balsojums. Pusfināli notika 10. un 12. maijā, savukārt fināls — 14. maijā. Konkursā uzvarēja Ukrainas pārstāve Džamala ar dziesmu 1944. 2015. gada 24. maijā Zviedrijas raidorganizācija Sveriges Television (SVT) paziņoja, ka nākamā Eirovīzijas norises vieta būs Tele2 arēna, bet vēlāk uz rīkošanu pieteicās vēl citas norises vietas. Zviedrijas raidorganizācija izvirzīja šādus nosacījumus: Ir jābūt brīvām telpām 4-6 nedēļas pirms Eirovīzijas, lai varētu uzstādīt skatuvi un nepieciešamās tehnoloģijas; Jābūt vietai preses konferencēm: Jābūt pietiekami daudz vietām viesnīcās; Rīkotājpilsētā jābūt lidostai. Gēteborga Linšēpinga Malme Ērnšeldsvika Sandvikena un Jēvle Stokholma      Rīkotāji 2015. gada 26. novembrī EBU publicēja 43 valstu dalībnieku sarakstu. Dalībvalstu skaits šoreiz ir viens no lielākajiem Eirovīzijas dziesmu konkursā. Starp šīm 43 valstīm ir arī Austrālija, kas Eirovīzijā piedalās kopš 2015. gada. Eirovīzijā piedalās arī Bosnija un Hercegovina, kas pēdējo reizi piedalījās 2012. gadā, Bulgārija un Horvātija, kas pēdējo reizi piedalījās 2013. gadā un Ukraina, kas pēdējo reizi piedalījās 2014. gadā. 2016. gada 20. aprīlī EBU paziņoja, ka konkursā tomēr piedalīsies 42 valstis. Pusfinālu izloze notika 2016. gada 21. janvārī. Pārējās valstis, izņemot lielo piecinieku un rīkotājvalsti, tika sadalītas sešās grupās. Pirmajā pusfinālā piedalījās 18 valstis. Šajā pusfinālā balsoja Francija, Spānija un Zviedrija. Otrajā pusfinālā piedalījās 18 valstis. Šajā pusfinālā balsoja Itālija, Lielbritānija un Vācija. «ESC’16: Malmö Withdraws Its Bid To Host». eurovoix.com. 2015. gada 11. jūnijs. Skatīts: 2015. gada 11. jūnijs. «Örnsköldsvik enters the race with Fjällräven Center». Skatīts: 2015. gada 12. jūnijs. «Eurovision 2016: Sandviken enters the host city race with Göransson Arena!». Skatīts: 2015. gada 2. jūnijs.