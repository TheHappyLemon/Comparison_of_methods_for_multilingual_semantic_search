Bādnauheima (vācu: Bad Nauheim) ir pilsēta Vācijā, Hesenes federālajā zemē. Pilsētā ir ap 31 000 iedzīvotāju, tā atrodas 35 km uz ziemeļiem no Frankfrurtes pie Mainas, Taunusa kalnu pakājē. Pilsēta ir slavens kūrorts ar sālsūdens avotiem, kas izsenis izmantoti sirds un nervu slimību ārstēšanai. Kūrorts īpaši uzplaucis 20. gadsimta sākumā. Pirmās rakstiskās liecības par apdzīvoto vietu datējamas ar 900. gadu. Vieta saistīta ar sāls ieguvi, kas rūpnieciski turpinājās līdz 1959. gadam. 1854. gadā Nauheima ieguva pilsētas statusu, bet 1869. gadā tās nosaukumam tika pievienots priedēklis „Bad”, kas nozīmē, ka pilsēta ir kūrorts ar minerālavotiem. No 19. gadsimta pilsēta ir kūrorts, 1887. gadā tika uzbūvēta pirmā ārstnieciskā atpūtas iestāde.. 20. gadsimta sākumā būvētās atpūtas un ārstniecības iestādes ir spilgti jūgendstila arhitektūras paraugi. Īpaši pieminams komplekss Šprūdelhofa (Sprudelhof) jeb strūklaku pagalms ar 240 vannu kabīnēm, speciālām kabīnēm karaliskās ģimenes locekļiem un strūklaku baseiniem, kas celti 1905.—1912. gadā. Bagātīgi dekorētās pirtis un pirts priekštelpas, kā arī krāšņie iekšpagalmi ļauj Šprūdelhofu pamatoti dēvēt par iespaidīgāko vācu jūgendstila paraugu. Pilsēta darbojusies kā kūrorts arī I un II pasaules karu laikā. Otrā pasaules kara laikā šeit gūstā turēti Sabiedroto armijas augstu pakāpju militārpersonas, kas kara beigu posmā, lielā mērā pasargājis pilsētu no gaisas spēku uzlidojumiem un izpostīšanas. Dažus mēnešus pirms Otrā pasaules kara beigām, Bādnauheimā mira izcilais latviešu gleznotājs Vilhelms Purvītis, kurš 1944. gadā bija devies bēgļu gaitās no Latvijas. Pēc II pasaules kara Bādnauheima bija ASV armijas apmešanās vieta. Sava militārā dienesta laikā, Bādnauheimā zināmu laiku ir pavadījis Elviss Preslijs un atsevišķas vietas pilsētā tiek minētas kā iedvesmas avots mūziķa dziesmām. Mūsdienās, ik gadus pilsētā notiek Preslijam veltīts mūzikas festivāls. 2022. gada Vācijas pašvaldību reģistrs; pārbaudes datums: 7 oktobris 2023. [1] Hessenes federālās zemes statistika Bathhouse Row Adaptive Use Program / The Maurice Bathhouse: Technical Report 4. National Park Service. June 1985. «Artnouveau-net.eu». Arhivēts no oriģināla, laiks: 2016. gada 10. aprīlī. Skatīts: 2016. gada 31. jūlijā. «Бад Наухайм (Bad Nauheim).». Arhivēts no oriģināla, laiks: 2015. gada 24. novembrī. Skatīts: 2016. gada 31. jūlijā. Прогулка по курорту трех императриц. «Mākslas vēstures portāls». Arhivēts no oriģināla, laiks: 2013. gada 21. decembrī. Skatīts: 2016. gada 31. jūlijā. «Elvis Festival celebrates 14th year in Bad Nauheim, Germany». Skatīts: 2015. gada 20. septembris. Vikikrātuvē par šo tēmu ir pieejami multivides faili. Skatīt: Bādnauheima. Brockhaus Enzyklopädie raksts (vāciski)