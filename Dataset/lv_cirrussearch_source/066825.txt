Sārtā bezlape (latīņu: lathraea squamaria; angļu: toothwort, krievu: Петров крест чешуйчатый) ir daudzgadīgs Brūnkāšu dzimtas pusparazītisks lakstaugs. Augums neliels, līdz 20 cm. Saknenis zarains, sulīgs, klāts plēkšņveida lapām. Saknenis var sasniegt pat 5 kg svaru un iestiepties līdz 1 m dziļumam. Stumbrs stāvs, sukulents. Stumbra galā ir vienpusēja ķekarveida ziedkopa. Ziedi sārti. Zied maijā, jūnijā. Auglis — pogaļa. Augs lielāko dzīves daļu pavada zem zemes. Var noziedēt arī pazemē. Pazemes ziedi neizplaukst, tiem notiek tikai pašappute. Barības vielas augs iegūst parazitējot. Ar savu sakņu piesūcekņiem tas barojas no lazdu, liepu un alkšņu saknēm. Suga izplatīta Eiropā (izņemot ziemeļu rajonus) un Āzijā. Augs Latvijā sastopams visā teritorijā. Aug krūmājos, mitros lapkoku mežos. «Brūnkāšu dzimta - Orobanchaceae - Latvijas daba». www.latvijasdaba.lv. Skatīts: 2022-03-13. Vikikrātuvē par šo tēmu ir pieejami multivides faili. Skatīt: Sārtā bezlape. Encyclopædia of Life raksts (angliski)