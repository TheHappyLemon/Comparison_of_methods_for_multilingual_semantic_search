XRISM jeb X-Ray Imaging and Spectroscopy Mission (sākotnēji XARM jeb X-ray Astronomy Recovery Mission) ir Japānas Aerokosmisko pētījumu aģentūras (JAXA) sadarbībā ar NASA un Eiropas Kosmosa aģentūru īstenota orbitālā observatorija, kas paredzēta novērojumiem rentgenstaru spektrā. Tā orbītā tika palaista 2023. gada 6. septembrī. Tās darbība plānota 3 gadiem. Observatorijas mērķis ir nodrošināt atklājumus Visuma struktūras veidošanās, galaktiku kodolu izplūdes un tumšās matērijas izpētē. Misija ir starpposms, lai izvairītos no iespējamās novērošanas perioda plaisas starp pašreizējiem rentgena staru teleskopiem (Chandra, XMM-Newton) un nākotnes teleskopiem (Advanced Telescope for High Energy Astrophysics (ATHENA), Lynx X-ray Observatory). XRISM ir 2016. gadā palaistā un zaudētā rentgena teleskopa Hitomi pēctecis, bet atšķirībā no tā XRISM veic novērojumus tikai mīkstajos rentgenstaros. XRISM tika palaista 2016. gada 17. februārī 08:45 UTC ar nesējraķeti H-IIA (lidojums F30) no Tanegasimas kosmosa centra. Kā sekundārā krava palaisti Mēness nolaižamais aparāts SLIM ar mobiļiem LEV-2 un LEV-1. XRISM ir uzstādīti divi instrumenti, kas veic novērojumus mīkstajos rentgenstaros: Resolve, rentgenstaru mikrokalorimetrs, ko izstrādāja Japānas un ASV (NASA un Godarda Kosmosa lidojumu centrs) sadarbības grupa; Xtend, rentgena lādiņpārneses ierīce (CCD) kamera. Next-generation X-ray space telescope and lunar lander launches from Japan Spaceflight Now, 2023-09-06 Vikikrātuvē par šo tēmu ir pieejami multivides faili. Skatīt: XRISM. XRISM JAXA XRISM NASA XRISM (XARM) Gunter's Space Page