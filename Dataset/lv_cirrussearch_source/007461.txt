Iļja Brizgalovs (krievu: Илья Николаевич Брызгалов; dzimis 1980. gada 22. jūnijā Toljati, Krievijas PFSR, PSRS) ir bijušais krievu hokejists, vārtsargs. Karjeras laikā aizvadījis 12 sezonas Nacionālajā hokeja līgā, 2007. gadā Anahaimas "Mighty Ducks" sastāvā izcīnot Stenlija kausu. Krievijas hokeja izlases sastāvā kļuvis par 2009. gada Pasaules čempionu, kā arī izcīnījis Soltleiksitijas Olimpisko spēļu bronzas medaļas. 2000. gada NHL draftā viņu izraudzījās Anahaimas "Mighty Ducks" ar kopējo 44. kārtas numuru. Anahaimas "Ducks" ("Mighty Ducks" jaunais kluba nosaukums) sastāvā 2007. gadā I. Brizgalovs izcīnīja Stenlija kausu. Karjeru uzsāka 1999. gadā Krievijas otrajā līgā, tad pusotru sezonu aizvadīja Toljati "Lada" sastāvā Krievijas Superlīgā. Kopš 2001.—2002. gada sezonas viņš spēlē Ziemeļamerikā: Anahaimas "Mighty Ducks", Anahaimas "Ducks", Sinsinati "Mighty Ducks" (AHL) un Fīniksas "Coyotes". "Coyotes" pārstāvēja no 2007.—2008. līdz 2011.—2012. gada sezonai, pēc tam pārgāja uz Filadelfijas "Flyers". Uzreiz pēc 2012.—13. gada sezonas noslēguma "Flyers" krievu vārtsarga līgumu izpirka. Novembrī hokejists parakstīja līgumu ar Edmontonas "Oilers", tās sastāvā aizvadot 20 spēles, taču martā Brizgalovs tika aizmainīts uz Minesotas "Wild" rindām. 2014. gadā uz pārbaudes laiku pievienojās Anahaimas "Ducks", tās sastāvā nākamajā sezonā aizvadot 8 spēles. Pēc sezonas beigām Brizgalovs noslēdza profesionāļa karjeru. Krievijas izlases sastāvā ir izcīnījis sudraba medaļu 2000. gada Pasaules U-20 čempionātā, bronzas medaļu 2002. gada ziemas olimpiskajās spēlēs un 2009. gada Pasaules čempionāta. Vēl ir piedalījies 2000. gada Pasaules čempionāta (11. vieta), 2004. gada Pasaules kausā (5. vieta), 2006. gada ziemas olimpiskajās spēlēs (4. vieta) un 2010. gada ziemas olimpiskajās spēlēs (6. vieta). Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)