Furkans Korkmazs (turku: Furkan Korkmaz; dzimis 1997. gada 24. jūlijā Stambulā) ir Turcijas basketbolists, spēlē uzbrūkošā aizsarga un vieglā uzbrucēja pozīcijā, Turcijas basketbola izlases dalībnieks. 2023. gadā pārstāv Nacionālās basketbola asociācijas (NBA) klubu Filadelfijas "76ers". Kopš 2013. gada bijis viena no labākajiem Turcijas klubiem Stambulas "Anadolu Efes" sistēmā. Bijis izīrēts zemāka līmeņa klubiem, pēc tam pieaugušo komandā, ar kuru 2015. gadā izcīnījis Turcijas kausu un superkausu, bet 2017. gadā Turcijas kausu. 2016. gada NBA drafta otrajā kārtā F. Korkmazu ar kopējo 26. numuru izvēlējās Filadelfijas "76ers". 2017. gadā pārstāvējis arī komandas fārmklubu G Līgā Delavēras "87ers". 2021. gadā spēlētājs un klubs vienojās par jaunu trīs gadu līgumu. Spēlējis Turcijas visu vecumu jaunatnes izlasēs, kļūstot par Eiropas čempionu U-18 izlases sastāvā 2014. gada čempionātā, kas notika Turcijā. Turcijas pieaugušo izlases sastāvā spēlējis 2015. gada Eiropas čempionātā, 2016. gada olimpisko spēļu kvalifikācijas turnīrā un 2017. gada Eiropas čempionātā. «76ers Re-Sign Furkan Korkmaz». www.nba.com (angļu). Skatīts: 2023-04-04. Vikikrātuvē par šo tēmu ir pieejami multivides faili. Skatīt: Furkans Korkmazs. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)