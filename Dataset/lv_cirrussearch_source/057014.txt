"Mūzikas skaņas" (angļu: The Sound of Music) ir 1965. gada ASV muzikāla drāmas filma, kuras producents un režisors ir Roberts Vaizs. Filmā galvenās lomas atveido Džūlija Endrūsa un Kristofers Plamers, kā arī Ričards Heidns, Pegija Vuda, Čarmians Kerrs un Elinora Pārkere. Filma ir 1959. gada mūzikla "Mūzikas skaņas" ekranizācija. Mūzikas autors ir Ričards Rodžers, bet vārdus dziesmām sarakstījis Oskars Hammersteins II. Filmas scenārijs tapis, izmantojot 1949. gadā Marijas fon Trapas uzrakstītās atmiņas par Trapa ģimenes dziedātājiem. Filmas darbība norisinās Austrijā, kur 1938. gadā Marija fon Trapa ir nosūtīta par auklīti atvaļināta flotes virsnieka bērniem. 1966. gadā filma "Mūzikas skaņas" saņēma piecas Amerikas Kinoakadēmijas balvas, tajā skaitā Labākā filma un Labākais režisors. Vikikrātuvē par šo tēmu ir pieejami multivides faili. Skatīt: Mūzikas skaņas. Encyclopædia Britannica raksts (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)