Fumijuki Bepu (japāņu: 別府史之; dzimis 1983. gada 10. aprīlī) ir bijušais Japānas šosejas riteņbraucējs. Bepu par profesionāli kļuva 2005. gadā Discovery Channel komandā, kurā palika līdz 2007. gadam. 2006. gada jūnijā, Bepu kļuva par Japānas čempionu gan individuālajā, gan grupas braucienā. 2007. gada 28. septembrī Skil-Shimano komanda paziņoja, ka parakstījuši līgumu ar Bepu uz vienu sezonu. 2008. gada aprīlī Bepu pārstāvēja Japānu Āzijas riteņbraukšanas čempionātā un izcīnīja zelta medaļu grupas braucienā. Bepu piedalījās 2008. gada vasaras olimpisko spēļu šosejas riteņbraukšanas sacensībās. Individuālajā braucienā viņš palika pēdējais no 39 startējušajiem dalībniekiem, bet grupas braucienā izstājās. 2009. gada 26. jūlijā, Bepu, pārstāvot Skil-Shimano, finišēja kā 112. no 180. braucējiem 2009. gada Tour de France. 21. posmā ar finišu Elizejas laukos viņš saņēma cīnītāja balvu. Trešajā posmā viņš bija 8. vietā, bet 19. posmā 7. vietā. Līdz ar Jukiju Araširo viņi kļuva par pirmajiem Japānas sportistiem, kas nobraukuši šīs sacensības līdz galam, jo iepriekš startējušie japāņi Kiso Kavamuro un Daisuke Imanaka startēja, bet izstājās, nenobraucot visus sacensību posmus. 2009. gada 23. novembrī tika paziņots, ka Bepu parakstījis līgumu ar Team RadioShack uz 2010. gada sezonu. Vēlāk noskaidrojās, ka Bepu vēl bija viena gada līgums ar Skil-Shimano, tāpēc viņam nācās pašam to izpirkt. 2010. gada februārī viņš startēja pirmajās sacensībās ar RadioShack komandu — Omloop Het Nieuwsblad un Kīrne—Brisele—Kīrne. 2011. gada oktobrī tika ziņots, ka Bepu pārstāvēs Austrālijā bāzēto komandu GreenEDGE. Viņš startēja 2012. gada vasaras olimpisko spēļu šosejas riteņbraukšanas grupas braucienā, finišējot 22. vietā. Pavadījis komandā divus gadus, Bepu 2013. gada sezonas beigās pievienojās Trek Factory Racing. 2016. gada aprīlī Bepu pārstāvēja Japānu Āzijas riteņbraukšanas čempionātā un izcīnīja bronzas medaļu grupas braucienā. Bepu tika iekļauts starta sarakstā 2016. gada Vuelta a España sacensībām, kas bija viņa pirmais starts Vuelta. Pirms 2020. gada sezonas Bepu lauza līgumu ar Trek–Segafredo un pievienojās Nippo–Delko Provence. Komandas sponsoram, Japānas uzņēmumam Nippo, pārejot no Nippo–Delko Provence komandas uz EF Pro Cycling, līgums tika piedāvāts arī Bepu. Piezīme: IZST — izstājās Arī viņa vecākais brālis Takumi Bepu bija profesionāls šosejas riteņbraucējs. «Fumiyuki Beppu – Trek Factory Racing». Trekfactoryracing.com. Skatīts: 2014. gada 10. maijs. «Beppu finally confirmed for GreenEdge». Cycling News (Future Publishing Limited). 2011. gada 5. oktobris. Skatīts: 2012. gada 1. janvāris. «Tour de France 2009: Rider 192 – Fumiyuki Beppu». Letour.fr. Arhivēts no oriģināla, laiks: 2009. gada 2. augustā. Skatīts: 2017. gada 30. novembrī. Jean-François Quénet. «Tour de France likely for two Japanese riders». Cyclingnews. Skatīts: 2012. gada 20. maijs. Richard Tyler. «Skil-Shimano terminates contract with Beppu». Cyclingnews.com, 2010. gada 3. februāris. {http://www.cyclingnews.com/news/beppu-gets-off-to-a-classic-start-with-radioshack} Arhivēts 2016. gada 15. martā, Wayback Machine vietnē. «Men's Road Race». London 2012. Arhivēts no oriģināla, laiks: 2012. gada 5. decembris. Skatīts: 2012. gada 9. augusts. «Beppu signs for new Trek WorldTour Team». Cyclingnews.com (Future plc). 2013. gada 8. augusts. Skatīts: 2013. gada 8. augusts. «71st Vuelta a España». ProCyclingStats. Skatīts: 2016. gada 20. augusts. admin. «Beppu opts for Japanese-tinted Delko Marseille Provence». Time24 News (en-US), 2019-11-08. Arhivēts no oriģināla, laiks: 2019-11-08. Skatīts: 2019-11-08. Vikikrātuvē par šo tēmu ir pieejami multivides faili. Skatīt: Fumijuki Bepu. Oficiālā tīmekļa vietne Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Twitter profils