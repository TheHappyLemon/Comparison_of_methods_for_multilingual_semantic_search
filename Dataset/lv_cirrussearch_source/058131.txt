Boleslaveca (poļu: Bolesławiec), vēsturiski arī Bunclava (vācu: Bunzlau)) ir pilsēta Polijas dienvidrietumos, Lejassilēzijas vojevodistē, uz ziemeļiem no Jeleņa Guras pie Bobras upes. Sens keramikas ražošanas centrs (Bunzlauer keramika). Pilsētā atrodas Polijas armijas kara bāze (23. Silēzijas Artilērijas brigāde , 23 Śląska Brygada Artylerii). Pirmoreiz rakstos minēta 1201. gadā. Viduslaikos ap pilsētu bija uzcelti aizsardzības mūri, kuri daļēji saglabājušies. Smagi cieta husītu karu laikā. No 1522. gada - viens no reformācijas centriem. Līdz 1945. gadam - Vācijas sastāvā, pēc Otrā pasaules kara pilsētas vācu iedzīvotāji tika padzīti, bet pilsētā iebrauca poļi, kuri paši bieži bija pārcēlušies no PSRS ieņemtajiem apgabaliem. Sociālistiskās Polijas laikā pilsētā bija viena no lielākajām PSRS kara bāzēm. 1813. gada 28. aprīlī Boleslavecā (Bunclavā) slimības dēļ mira krievu feldmaršals Mihails Kutuzovs. Vācu dzejnieka Martīna Opica (Martin Opitz, 1597 - 1639) un poļu tenisista Lukaša Kubota (Łukasz Kubot, 1982 - ) dzimtā pilsēta. https://bdl.stat.gov.pl/api/v1/data/localities/by-unit/030210101011-0935989?var-id=1639616&format=jsonapi; P2701: JSON; pārbaudes datums: 3 oktobris 2022. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 115. lpp. Vikikrātuvē par šo tēmu ir pieejami multivides faili. Skatīt: Boleslaveca.