STEM (no angļu: Science, Technology, Engineering, and Mathematics — 'zinātne, tehnoloģija, inženierija, matemātika') ir saīsinājums, ko izmantoto izglītības politikā, apzīmējot akadēmisko izglītības, pētniecības un tehnoloģiskās attīstības jomu, kuras pamatu veido dabaszinātnes, tehnoloģijas, inženierzinātnes un matemātika. Mūsdienās akronīmu STEM plaši izmanto, lai veicinātu uz ražošanas modernizāciju vērstas studiju programmas un pētniecības jomas. STEM jomā ietilpst zinātnes, kuras tradicionāli dēvē par eksaktajām (precīzajām) zinātnēm, proti matemātika, fizika, ķīmija, bioloģija, ģeogrāfija, ģeoloģija, kā arī informācijas un komunikācijas tehnoloģijas, tehniskās zinātnes un ar šīm jomām saistītās starpdisciplināras specialitātes. IKP uz iedzīvotāju dažādās valstīs korelē ar skolēnu sekmēm centralizētajos matemātikas un dabaszinātņu eksāmenos: 2016. gadā Latvijas valdība pieņēma darbības programmu "Izaugsme un nodarbinātība" (MK noteikumi Nr. 533.) ar mērķi uzlabot dabaszinātņu, tehnoloģijas, inženierzinātnes, matemātikas, tajā skaitā medicīnas un radošās industrijas studiju mācību vidi pirmā līmeņa profesionālās augstākās izglītības koledžās. Programmas ietvaros izveidoja specifiskā atbalsta mērķa grupu, kurā ietilpa un finansējumu saņēma deviņas koledžas: Daugavpils Universitātes Daugavpils medicīnas koledža; Jēkabpils Agrobiznesa koledža; Liepājas Jūrniecības koledža; Latvijas Lauksaimniecības universitātes Malnavas koledža; Rīgas Tehniskās universitātes Olaines Tehnoloģiju koledža; profesionālās izglītības kompetences centrs "Rīgas Tehniskā koledža"; Latvijas Universitātes Rīgas 1. medicīnas koledža; Rīgas Celtniecības koledža; Rīgas Stradiņa universitātes Sarkanā Krusta medicīnas koledža. 2022. gada jūlijā Ekonomikas ministrija informēja, ka Eiropas Savienības struktūrfondu plānošanas perioda finansējuma ietvaros sāktas jaunas atbalsta programmas un veidoti atbalsta instrumenti, lai sekmētu STEM jomas priekšmetu apguvi mācību iestādēs. Latvijā finansēja dažādas STEM iniciatīvas — Ventspils zinātnes centru VIZIUM, Cēsīs — Kosmosa Izziņas centru, Rīgā — RTU Zinātnes centru, kuros plānoja izglītības nodarbības. Darbības programmas "Izaugsme un nodarbinātība" 8.1.4. specifiskā atbalsta mērķa "Uzlabot pirmā līmeņa profesionālās augstākās izglītības STEM, tajā skaitā medicīnas un radošās industrijas, studiju mācību vidi koledžās" īstenošanas noteikumi Ministru kabineta noteikumi Nr. 533, 2016. gada 9. augustā Ekonomikas ministre Ilze Indriksone: Izglītība ir investīcija! 28.07.2022.