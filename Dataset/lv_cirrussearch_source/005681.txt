Gaigalas jeb niras, gaigalu ģints (Bucephala) ir viena no pīļu dzimtas (Anatidae) ģintīm, kas pieder gauru apakšdzimtai (Merginae). Gaigalu ģintī ir 3 mūsdienās dzīvojošas sugas. Gaigalas ir maza auguma ziemeļu puslodes ūdensputni, kas ligzdo koku dobumos. Tās ir sastopamas Eirāzijā un Ziemeļamerikā. To dzīves veids ir līdzīgs nirpīlēm, jo, lai barotos, tās ienirst dziļi zem ūdens. Visām sugām ir melnbalts apspalvojums. Gaigalas tāpat kā gauras barojas ar zivīm, vēžveidīgajiem un citiem nelieliem ūdens dzīvniekiem. Latvijā ir sastopama viena gaigalu ģints suga - gaigala (Bucephala clangula). Tā ir parasta caurceļotāja visā teritorijā. To bieži var novērot, ziemojot jūrā un neaizsalušajos piejūras ezeros. Gaigala arī diezgan bieži ligzdo Latvijas iekšzemē dažādu ūdenstilpju krastos. Vasaras beigās jūrā reizēm koncentrējas lieli spalvmetēju bari. Gaigalu ģints (Bucephala) Gaigala (Bucephala clangula) Islandes nira (Bucephala islandica) Mazā nira (Bucephala albeola) Latvijas putnu sistemātiskais saraksts «Gaigala». Arhivēts no oriģināla, laiks: 2012. gada 10. februārī. Skatīts: 2010. gada 21. decembrī. «Putni Daba». Arhivēts no oriģināla, laiks: 2017. gada 29. maijā. Skatīts: 2015. gada 4. jūlijā.