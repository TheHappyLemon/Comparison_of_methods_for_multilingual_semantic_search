Džida (arābu: جدّة, Jiddah, izrunā: [ˈdʒɪddæ]) ir pilsēta Saūda Arābijas rietumos pie Sarkanās jūras. Otrā lielākā Saūda Arābijas pilsēta. Hidžazas vēsturiskais centrs. Islāma konferences organizācijas mītnes vieta. Pilsētas pārticības pamats ir tas, ka Džida ir transporta mezgls — "vārti" uz netālo Meku. Pamatojoties uz islāma mācības pieciem pīlāriem, katram musulmanim vismaz vienreiz dzīvē jāveic hadžs — svētceļojums uz Meku. Džida ir Mekas transporta mezgls, un šeit atrodas daudzas viesnīcas iebraukušo svētceļnieku izmitināšanai. Šī paša iemesla dēļ pilsētā atrodas 67 valstu konsulāti. Pēc austrumu ticējumiem Džida ir pirmās sievietes Ievas kapa vieta, tomēr pilsēta strauji attīstījās pēc islāma uzvaras gājiena, kad uz Meku sāka doties svētceļnieku pūļi, un Džida tika izmantota par Mekas ostas pilsētu. 17. gadsimtā to iekaroja osmaņi. Pirmā pasaules kara laikā Hidžasā notika pret osmaņiem vērsta sacelšanās un nodibinājās neatkarīga valsts. Tomēr 1924. gadā Saūdi iekaroja Hidžasu un pievienoja to Saūda Arābijai. Tā kā daudzus gadsimtus cauri Džidai ir ceļojuši svētceļnieku miljoni, tā tiek uzskatīta par kosmopolītiskāko Saūda Arābijas pilsētu. Džidā dzimuši: Abass I (1813—1854) — valdnieks Osama bin Ladens (1957—2011) — terorists Džidai ir 23 sadraudzības pilsētas: Adana, Turcija Aleksandrija, Ēģipte Almati, Kazahstāna Ammāna, Jordānija Baku, Azerbaidžāna Dubaija, Apvienotie Arābu Emirāti Džakarta, Indonēzija Džohorbaru, Malaizija Kaira, Ēģipte Kasablanka, Maroka Karāči, Pakistāna Kazaņa, Tatarstāna, Krievija Mari, Turkmenistāna Odesa, Ukraina Oša, Kirgizstāna Plovdiva, Bulgārija Riodežaneiro, Brazīlija Sanktpēterburga, Krievija Siaņa, Ķīna Stambula, Turcija Strasbūra, Francija Šimonoseki, Japāna Štutgarte, Vācija Vikikrātuvē par šo tēmu ir pieejami multivides faili. Skatīt: Džida. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)