Lorisa Oržaka (krievu: Лориса Бюрбюевна Ооржак; dzimusi 1985. gada 10. augustā) ir bijusī Krievijas brīvā stila cīkstone, 2004. gada vasaras olimpisko spēļu dalībniece, Pasaules čempionātu medaļniece, trīskārtējā Eiropas čempione, Krievijas Nopelniem bagātā sporta meistare. Lorisa Oržaka ir dzimusi Tuvas APSR Ovjurskas rajona Handagaiti ciematā. Beigusi Handagaiti vidusskolu un Tuvas Valsts universitātes Fiziskās kultūras un sporta fakultāti. Kopš 1994. gada viņa nodarbojās ar brīvo cīņu Handagaiti Bērnu un jaunatnes sporta skolas trenera Viktora Dostaja vadībā. No 2002. līdz 2013. gadam trenējās Krasnojarskas Cīņas sporta augstākās sporta meistarības skolā Viktora Raikova vadībā. Krievijas izlasē kopš 2003. gada. Autokatastrofas rezultātā 2007. gada 21. aprīlī viņa guva nopietnas traumas un zaudēja vienu nieri. Izgājusi rehabilitācijas kursu, viņa 2008. gada vasarā viņa atgriezās lielajā sportā. Oržaka ir trīskārtējā Eiropas (2000, 2001, 2002) kadetu čempione, divkārtēja Pasaules (2003, 2005) un Eiropas (2004, 2005) jaunatnes čempione. 2004. gadā viņa kļuva par Krievijas čempioni sieviešu vidū un ieguva ceļazīmi uz 2004. gada vasaras olimpiskajām spēlēm Atēnās. 2004. gada olimpisko spēļu turnīrā viņa startēja svara kategorijā līdz 48 kg. Priekšsacīkšu apakšgrupā Oržaka izcīnīja otro vietu aiz amerikāņu cīkstones Patrīcijas Mirandas un iekļuva starp dalībniecēm, kam bija jācīnās par 5.—8. vietu. Uzvarot Tadžikistānas cīkstoni Lidiju Karamčakovu un vācieti Brigiti Vāgneri, viņa gala rezultātā ieguva piekto vietu. 2005. gadā Oržaka izcīnīja savu pirmo Eiropas čempiones titulu kategorijā līdz 48 kg. 2007. gadā viņa otrreiz kļuva par Eiropas čempioni. 2009. gadā viņa kļuva par pasaules vicečempioni Herningā (Dānija). 2009. gadā viņa kļuva par Zelta Grand Prix sērijas sieviešu cīņas turnīra sudraba medaļnieci. 2010. gadā viņa ieguva Varšavas sieviešu cīņas kausu. 2010. gada aprīlī viņa izcīnīja zeltu Eiropas čempionātā Baku. 2010. gada septembrī viņa izcīnīja sudrabu pasaules čempionātā Maskavā. Krievijas Nopelniem bagātā sporta meistare. «Лориса Ооржак поборется за звание трехкратной чемпионки Европы». newslab.ru. Skatīts: 2021-5-18. «Лориса Ооржак - Академия борьбы им. Д.Г. Миндиашвили». akwrest.ru. Arhivēts no oriģināla, laiks: 2021-05-18. Skatīts: 2021-5-18. «Чемпионку Европы Лорису Ооржак после автоаварии прооперировали». tuvaonline.ru. 2007-04-22. Arhivēts no oriģināla, laiks: 2007-05-02. Skatīts: 2010-09-08. «Лориса вернулась!». Skatīts: 2010-09-08. «Лориса Ооржак вернулась в большой спорт». «Центр Азии». 2008-06. Skatīts: 2021-05-18. «Лориса Ооржак. Ген борьбы». Тува-Онлайн (krievu). Skatīts: 2020-12-14. «Лориса Ооржак - чемпионка Европы в олимпийской категории 48 кг!». Тува-Онлайн (krievu). Skatīts: 2021-05-18. «Красноярки стали серебряными призерами турнира по женской борьбе серии Golden Grand Prix». newslab.ru. Skatīts: 2021-05-18. «Лориса Ооржак стала обладательницей Кубка Варшавы по женской борьбе». newslab.ru. Skatīts: 2021-05-18. Olympedia profils (angliski) FILA profils (angliski)