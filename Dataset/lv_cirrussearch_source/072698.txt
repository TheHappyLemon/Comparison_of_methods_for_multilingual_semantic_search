"451 grāds pēc Fārenheita" (angļu: Fahrenheit 451) ir 1953. gadā izdots Reja Bredberija zinātniskās fantastikas romāns par iztēlotu nākotni, kurā likums aizliedz glabāt un lasīt grāmatas. Ir izveidota dedzinātāju komanda, kas līdzīgi ugunsdzēsējiem, pēc izsaukuma dodas uz cilvēku mājām, taču, nevis, lai tās glābtu, bet tieši otrādi - lai iznīcinātu. Antiutopiskais darbs parāda vienu no ceļiem, pa kādu cilvēce varētu iet, ja tehniskā attīstība ikdienu padarītu pietiekoši vienkāršu un izklaidējošu, lai cilvēka smadzenes atradinātos no domāšanas. Grāmata atspoguļo Bredberija mīlestību pret grāmatām un bibliotēkām. Latviski izdots 1975. gadā izdevniecībā "Zinātne" Ineses Veides tulkojumā, sērijā "Fantastikas pasaulē". 2022. gadā izdots atkārtoti izdevniecībā "Zvaigzne ABC". Billy C. Lee, Charlotte Laughlin. Paperback Quarterly (Vol. 3 No. 3) Fall 1980. Wildside Press LLC, September 2010. 22. lpp. ISBN 978-1-4344-0633-0.