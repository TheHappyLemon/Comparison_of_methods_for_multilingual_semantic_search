Proton Mail ir tīmekļa e-pasta pakalpojums ar šifrēšanu, ko 2013. gadā izveidoja CERN darbinieki. Serveri un galvenā mītne atrodas Šveicē. Proton Mail atšķiras no daudziem citiem pasta pakalpojumiem ar iespēju šifrēt e-pastu, pirms tas tiek nosūtīts uz serveri. E-pasti starp Proton Mail lietotājiem vienmēr tiek šifrēti automātiski. Proton Mail e-pasta ziņu, kas nosūtīta saņēmējam, kurš izmanto citu pakalpojumu sniedzēju pakalpojumus, pēc klienta pieprasījuma var šifrēt vai arī to var nosūtīt nešifrētu. Šifrēšanai tiek izmantots AES-256 algoritms ar paroli, kas jāzina gan adresātam, gan sūtītājam. Saņēmēja saņemtajā e-pasta ziņojumā ir saite, kas novirza uz Proton Mail serveri. Noklikšķinot uz saites, saņēmējs ievada paroli, kas ļauj nolasīt ziņojumu. Vikikrātuvē par šo tēmu ir pieejami multivides faili. Skatīt: Proton Mail.