Trevizo (itāļu: Treviso, venēciešu: Trevixo) ir pilsēta un komūna Itālijas ziemeļaustrumu daļā, Veneto reģionā, Trevizo provincē pie Adrijas jūras. Trevizo provinces administratīvais centrs un lielākā pilsēta. Pilsēta atrodas 554 kilometru attālumā no Itālijas galvaspilsētas Romas un 26 kilometru attālumā no Venēcijas. Pilsēta vidēji atrodas 15 metrus virs jūras līmeņa. Trevizo kopējā platība ir 55,5 km², pēc 2012. gada datiem pilsētā dzīvoja 82 535 iedzīvotāji. Pēc 40 gadu lejupslīdes ar katru gadu pilsētā iedzīvotāju skaits pieaug. Trevizo atrodas dažādu ar apģērbu industriju saistītu uzņēmumu vadība, piemēram, Benetton, Sisley, Diadora un Lotto Sport Italia. Tiek uzskatīts, ka pilsētas restorānā tika izgudrots populārais itāļu deserts tiramisu. Pilsētā atrodas basketbola klubs Trevizo "Benetton". Vikikrātuvē par šo tēmu ir pieejami multivides faili. Skatīt: Trevizo. Oficiālā tīmekļa vietne https://demo.istat.it/?l=it.