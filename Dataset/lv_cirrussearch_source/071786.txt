SpaceX CRS-30 ir ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā palaida 2024. gada 21. martā. CRS-30 lidojumam izmantoja Cargo Dragon kapsulu C209, kas jau izmantota trīs reizes. Nesējraķetei izmantoja pirmo pakāpi (sērijas numurs B1080), kas lidojusi piecas reizes. Cargo Dragon kopējā kravas masa augšupceļā bija 2841 kg. Hermētiskais nodalījums bija piepildīts ar 2210 kg kravas (kopā ar iepakojumu). Transportkuģa hermētiskajā sekcijā bija: mantas un pārtika apkalpei (545 kg), zinātnisko eksperimentu aparatūra un materiāli (1135 kg), stacijas rezerves daļas un aprīkojums (415 kg), ārpuskuģa aktivitāšu aparatūra (90 kg), datoru resursi (25 kg). Nehermētiskajā kravas sekcijā bija 631 kg krava. Cargo Dragon palaida 2024. gada 21. martā 20:55 UTC ar nesējraķeti Falcon 9 Block 5 no Kanaverala raga Kosmosa spēku stacijas starta laukuma SLC-40. Pēc derīgās kravas atdalīšanas raķetes pirmā pakāpe nosēdās nolaišanās laukumā LZ-1 Kanaveralas zemesragā. 23. martā 11:19 UTC kravas kuģis automātiskā režīmā saslēdzās ar SKS pie Harmony moduļa augšējai pieslēgvietai pievienotā adaptera PMA-3 saslēgšanās mezgla IDA-3. Vikikrātuvē par šo tēmu ir pieejami multivides faili. Skatīt: SpaceX CRS-30. CRS-30 Mission SpaceX NASA’s SpaceX CRS-30 NASA NASA’s SpaceX CRS-30 Mission Overview NASA NASA's SpaceX CRS-30 Commercial Resupply Mission Blog NASA Dragon CRS-21,... CRS-35 (SpX 21,... 35) Gunter Dirk Krebs