Bernhards Fleisigs (vācu: Bernhard Fleissig; 1853. gads Ungārijas Karaliste — 1931. gada 7. marts Vīne) bija Austrijas šahists. 19. gadsimta beigās bijis viens no Vīnes šaha meistariem. 1882. gada Vīnes šaha turnīrā ieņēmis 2. vietu aiz čehu šaha meistara Vincenca Hrubija. 1890. gadā Ignaca Koliša memoriālā dalījis 2.-3. vietu ar Johanu Baueru (uzvarējis Makss Veiss). Devis ieguldījumu šaha atklātņu teorijā. Fleisiga vārdā ir nosaukts variants skotu atklātnē: 1. e4 e5 2. Zf3 Zc6 3. d4 exd4 4. Zxd4 Lc5 5. Le3 Df6 6. c3 Zge7 7. Zc2. Bernharda Fleisiga vecākais brālis Makss Fleisigs arī bija šaha meistars. Kolisch Memorial (1890) «Fleissig, Meitner Variation, Scotch (C45)». Arhivēts no oriģināla, laiks: 2016. gada 17. aprīlī. Skatīts: 2017. gada 13. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)