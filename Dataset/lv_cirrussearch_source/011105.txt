Ježijs Karols Buzeks (poļu: Jerzy Karol Buzek; dzimis 1940. gada 3. jūlijā) ir poļu politiķis, kopš 2009. gada Eiroparlamenta prezidents. No 1997. gada 31. oktobra līdz 2001. gada 19. oktobrim - Polijas premjerministrs. Dzimis luterticīgā ģimenē mūsdienu Čehijas teritorijā. Pēc Otrā pasaules kara ģimene pārcēlās uz Hožovu. 1963. gadā Ježijs Buzeks kā ķīmijas inženieris absolvēja Silēzijas Politehniku. Strādāja Polijas Zinātņu akadēmijas Ķīmijas institūtā Glivicē. XX gadsimta astoņdesmitajos gados iesaistījās arodbiedrības Solidaritāte darbībā. No 1997. līdz 2001. gadam Ježijs Buzeks bija pirmais Polijas premjerministrs, kurš nostrādāja pilnu termiņu. 2001. gadā, līdz ar zaudējumu vēlēšanās, aizgāja no politikas, tomēr 2004. gadā no Silēzijas reģiona tika ievēlēts Eiropas parlamentā. Vikikrātuvē par šo tēmu ir pieejami multivides faili. Skatīt: Ježijs Buzeks. Encyclopædia Britannica raksts (angliski) Brockhaus Enzyklopädie raksts (vāciski) Eiroparlamenta prezidenta oficiālā mājaslapa (angliski), (vāciski), (franciski), (poliski)