Stokrotka (no poļu: mārpuķīte), uzņēmuma nosaukums Stokrotka Sp. z o.o., ir Polijas mazumtirdzniecības veikalu tīkls. Galvenais birojs atrodas Ļubļinā. Dibināts 1994. gadā. Uzņēmuma īpašnieks ir Emperia Holding S.A., kā lielākais akcionārs ir Lietuvas Maxima Grupė. 2018. gada martā Stokrotka tīkls aizņēma aptuveni 20 % tirgus daļu Polijā, un tīklā bija 436 veikali. 2022. gadā tīklā bija vairāk nekā 900 veikli. 1994. gadā tika dibināts uzņēmums EDEN. 1996. gadā EDEN Ļubļinā atvēra pirmo veikalu. 2000. gadā EDEN zīmols mainīja uz Stokrotka. 2009. gadā veikalu skaits sasniedza 30. 2013. gadā Stokrotka izveidoja savu loģistikas tīklu ar izplatīšanas centru Teresinā netālu no Varšavas un 9 reģionālām noliktavām. Tika izveidots jauns logotips un sākta veikalu vizuālā modernizācija. 2013. gada novembrī tika atvērta pirmā Stokrotka franšīze. 2015. gadā veikalu skaits sasniedza 300. 2016. gada janvārī Stokrotka Ļubļinā atvēra otro izplatīšanas centru. 2017. gada aprīlī tika atvērts pirmais kompaktā formāta Stokrotka Express veikals. 2018. gadā tika paplašināts Ļubļinas izplatīšanas centrs. 2017. gada 23. novembrī Stokrotka mātes sabiedība Emperia Holding noslēdza vienošanos par akciju pārdošanu Lietuvas tirdzniecības uzņēmumam Maxima Grupė. 2018. gada 4. aprīlī šo pārņemšanu atļāva Polijas Konkurences padome. Darījums tika pabeigts 18. aprīlī, Maxima iegūstot 93,66 % Emperia kapitāldaļu. 2018. gada jūlijā tika paziņots, ka veikalu tīklam Stokrotka tiks pievienoti Maxima Grupė piederošie Aldik veikali, tiem turpmāk darbojoties ar Stokrotka zīmolu. 2019. gadā Stokrotka pievienoja Sano veikalu tīklu, kas darbojās Pomerānijā. 2019. gada novembrī Stokrotka sāka ieviest veikalu formātu ar nosaukumu Stokrotka Optima, kas apvieno lielveikala un zemo cenu veikala iezīmes. Litwini kupili polską sieć. Przejmują 440 sklepów tvn24bis.pl, 2018.04.18 Vikikrātuvē par šo tēmu ir pieejami multivides faili. Skatīt: Stokrotka. Stokrotka