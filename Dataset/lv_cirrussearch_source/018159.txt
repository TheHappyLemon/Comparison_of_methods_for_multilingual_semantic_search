2013. gada Latvijas pašvaldību vēlēšanas notika 1. jūnijā. Domes tika ievēlētas 119 pašvaldībās — 9 republikas pilsētās un 110 novados. Vēlēšanas organizēja Centrālā vēlēšanu komisija. Vēlētāju uzskaitei pašvaldību vēlēšanās Centrālā vēlēšanu komisija (CVK) izmantoja Vēlētāju reģistru. Katrs vēlētājs tika iekļauts noteikta vēlēšanu iecirkņa sarakstā atbilstoši reģistrētajai dzīvesvietai 90 dienas pirms vēlēšanām — 3. martā. Kandidātu sarakstu iesniegšana notika no 12. līdz 22. aprīlim. Pašvaldību vēlēšanās kandidātu saraksti bija jāiesniedz attiecīgās pašvaldības vēlēšanu komisijai. Līdz 2. maijam kandidātu sarakstu iesniegšanas termiņš tika pagarināts septiņos novados, proti, Baltinavā, Naukšēnos, Nīcā, Pāvilostā, Rūjienā, Salacgrīvā un Skrundā, kur līdz 22. aprīlim bija iesniegts tikai viens kandidātu saraksts. Priekšvēlēšanu aģitācijas periods bija no 2. februāra līdz 1. jūnijam. Iecirkņu darba laiks vēlēšanu dienā bija no plkst. 7 līdz 22. Iepriekšējā balsošana norisinājās trīs dienas: trešdien, 29. maijā (17—20), ceturtdien, 30. maijā (9—12) un piektdien, 31. maijā (10—16). «Pašvaldību vēlēšanas 2013». Centrālā vēlēšanu komisija. 2013.01.18. Arhivēts no oriģināla, laiks: 2013. gada 8. februārī. Skatīts: 2013.03.03. 2013. gada 1. jūnija pašvaldību vēlēšanas — Daugavpils, rezultāti 2013. gada 1. jūnija pašvaldību vēlēšanas — Jelgava, rezultāti 2013. gada 1. jūnija pašvaldību vēlēšanas — Jēkabpils, rezultāti 2013. gada 1. jūnija pašvaldību vēlēšanas — Jūrmala, rezultāti 2013. gada 1. jūnija pašvaldību vēlēšanas — Liepāja, rezultāti 2013. gada 1. jūnija pašvaldību vēlēšanas — Rēzekne, rezultāti 2013. gada 1. jūnija pašvaldību vēlēšanas — Rīga, rezultāti 2013. gada 1. jūnija pašvaldību vēlēšanas — Valmiera, rezultāti 2013. gada 1. jūnija pašvaldību vēlēšanas — Ventspils, rezultāti CVK informācija par vēlēšanām