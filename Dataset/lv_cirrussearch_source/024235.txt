Červjeņa (baltkrievu: Чэрвень) jeb Červeņa (krievu: Червень) ir pilsēta Baltkrievijā, Minskas apgabala Červjeņas rajona centrs. Rakstos pirmoreiz minēta 1387. gadā. Līdz pat 1923. gadam pilsētas nosaukums bija Ihumena (Ігумен). Atradās Lietuvas lielkņazistē. Apdzīvotā vieta pievienota Krievijai pēc Polijas Otrās dalīšanas 1793. gadā. No 1920. gada - Baltkrievijas PSR sastāvā. Pēc Vācijas uzbrukuma PSRS, 1941. gada 26. jūnijā pilsētas apkaimē NKVD daļas veica masu slepkavību, nošaujot apmēram 5000 Minskas cietumu ieslodzītos. Otrā pasaules kara laikā no 1941. gada līdz 1944. gadam pilsēta atradās vācu okupācijā. Pilsētas ebreju iedzīvotāji tika iznīcināti holokaustā. No 1991. gada - neatkarīgajā Baltkrievijā. Červjeņa ir krievu kosmonauta Oļega Novicka (Олег Викторович Новицкий, 1971) dzimtā pilsēta. Q125194897. Vikikrātuvē par šo tēmu ir pieejami multivides faili. Skatīt: Červjeņa. Červjeņa vietnē "Baltkrievijas globuss" Arhivēts 2014. gada 7. jūlijā, Wayback Machine vietnē. (krieviski)