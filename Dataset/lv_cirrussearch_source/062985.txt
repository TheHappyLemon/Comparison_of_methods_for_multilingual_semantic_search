Fandoms (no angļu: Fandom) jeb fanu bāze ir subkultūra, ko veido fani, kam raksturīga empātija un biedrošanās ar tiem, ar kuriem sakrīt intereses. Fani parasti interesējas pat par nelielām detaļām no viņu fanošanas objektiem un pavada ievērojamu sava laika un enerģijas daļu, izkopjot savas intereses, bieži vien sociālajos tīklos, tādējādi atšķirot fanus no tiem, kuriem tā ir tikai gadījuma interese. Fandoms var attīstīties ap jebkuru cilvēku interešu vai darbības jomu. Fanu intereses temats var būt šauri definēts, fokusēts uz kādu atsevišķu slavenību vai aptvert veselus vaļaspriekus, žanrus vai modi. Lai gan mūsdienās šo terminu attiecina uz cilvēku grupām, kas aizraujas ar jebkuru tēmu, tomēr termina saknes meklējamas sporta fanos. Merriam-Webster vārdnīca šo termina lietojumu piefiksējusi jau 1903. gadā. Daudzi fandomi pārklājas. Ir vairāki lieli pasākumi, kas rūpējas par atsevišķu fandomu interesēm, piemēram, filmām, komiksiem, anime, televīzijas šoviem, kosplejiem un iespēju pirkt un pārdot saistītās preces. Ikgadējie pasākumi, piemēram, Comic Con International, Wondercon, Dragon Con un New York Comic Con, ir daži no pazīstamākajiem un apmeklētākajiem pasākumiem, kas rūpējas par fandomu pārklāšanos. «Fandom - Definition of fandom by Merriam-Webster». merriam-webster.com. Vikikrātuvē par šo tēmu ir pieejami multivides faili. Skatīt: Fandoms.