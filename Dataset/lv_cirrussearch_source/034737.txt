e-st@r-II ir Itālijas studentu pavadonis. Orbītā palaists 2016. gada aprīlī. Pavadoni izgatavoja Turīnas politehniskās universitātes studenti. e-st@r-II ar masu aptuveni 1 kg izgatavots pēc CubeSat 1U formas, ar izmēriem 10 × 10 × 11 cm. Ar pavadoni tiek pārbaudīta jauna aktīva stāvokļa noteikšanas un kontroles sistēma Active Attitude Determination and Control System (A-ADCS). Otrs mērķis bija izmēģināt komerciāli pieejamās komponentes un pašu izgatavotu aparatūru. e-st@r-II palaišana notika Eiropas Kosmosa aģentūras studentu nanopavadoņu palaišanas projekta Fly Your Satellite! (FYS) ietvaros. e-st@r-II tika palaists 2016. gada 25. aprīlī 21:02:13 UTC ar Krievijas nesējraķeti Sojuz-ST/Fregat-MT no Gviānas kosmiskā centra Franču Gviānā. Tas bija sekundārā krava Eiropas Zemes tālizpētes pavadonim Sentinel-1B. Kopā ar to palaisti arī pavadoņi MICROSCOPE, AAUSAT4, OUFTI-1. 23:50:24 UTC no raķetes atdalīti e-st@r-II, AAUSAT4 un OUFTI-1. University teams selected for phase 2 of Fly Your Satellite ESA e-st@r-II CubeSat Team of Politecnico di Torino e-st@r Gunter's Space page