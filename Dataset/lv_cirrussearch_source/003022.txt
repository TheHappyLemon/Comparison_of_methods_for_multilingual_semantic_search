1908. gada vasaras olimpiskās spēles bija ceturtās vasaras olimpiskās spēles. Tās no 1908. gada 27. aprīlim līdz 31. oktobrim notika Lielbritānijas galvaspilsētā Londonā. Spēles atklāja Lielbritānijas un Īrijas karalis Eduards VII. Šīs bija pirmās olimpiskās spēles, kuras notika Londonā, uz kuru tās pārcēla Vezuva izvirduma dēļ, jo sākotnēji tās bija plānotas Itālijā. Londonā pirmo reizi uz starta drīkstēja iziet tikai amatieri. Olimpiskajā stadionā pirmo reizi plīvoja dalībvalstu karogi. Tenisa sacensības notika gan ārā, gan slēgtā hallē. Olimpiskajā programmā pirmo reizi tika iekļauts ziemas sporta veids - daiļslidošana. Austroungārijas dubultmonarhiju pārstāvēja Austrijas, Bohēmijas un Ungārijas komandas. Maratona skrējienā piedalījās Londonā dzīvojošais latvietis Juris Liepiņš, kurš kā Georgs Linds tolaik dzīvoja Londonā un pārstāvēja Krievijas Impērijas komandu. Pamatraksts: 1908. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Lielbritānijā notikušās olimpiskās spēles 1908. gada vasaras olimpiskās spēles — Londona 1948. gada vasaras olimpiskās spēles — Londona 2012. gada vasaras olimpiskās spēles — Londona Vikikrātuvē par šo tēmu ir pieejami multivides faili. Skatīt: 1908. gada vasaras olimpiskās spēles. Encyclopædia Britannica raksts (angliski) Encyclopædia Universalis raksts (franciski) SOK jumtalapa par Londonas olimpiskajām spēlēm (angliski) Sports-Reference profils (angliski)