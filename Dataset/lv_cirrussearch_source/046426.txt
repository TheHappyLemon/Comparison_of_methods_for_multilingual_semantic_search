Vienpadsmitais Doktors ir Doktora, BBC zinātniskās fantastikas televīzijas seriāla Doctor Who personāža un galvenā varoņa vienpadsmitā inkarnācija, kuru atveido aktieris Mets Smits. Doktors ir vairākus simtus gadu vecs Laika pavēlnieks no planētas Galifrejas, kurš ceļo laikā un telpā savā TARDIS, bieži kopā ar pavadoņiem. Dzīves beigās Doktors var reģenerēties, to darot, mainās viņa izskats un personība, un seriālā viņa lomu uzsāk atveidot jauns aktieris. Smita atveidotais Doktors ir ātras dabas, taču līdzjūtīgs cilvēks, kura jauneklīgais izskats ir pretrunā ar viņa apķērību un pasaules nogurdināta vīra temperamentu. Viņa galvenie pavadoņi ir straujā Emija Ponda (Amy Pond), viņas vīrs Rorijs Viljamss (Rory Williams) un noslēpumainā Klāra Osvalda (Clara Oswald). Bieži viņš parādās kopā ar Riveru Songu (River Song), kolēģi laika ceļotāju, ar kuru viņam ir romantiskas attiecības. 2013. gada 1. jūnijā kļuva zināms, ka Mets Smits atstāj seriālu. Viņa pēctecis bija slavenais Skotijas aktieris, Amerikas Kinoakadēmijas balvas laureāts Pīters Kapaldi. 2008. gada 29. oktobrī Deivids Tenants paziņoja, ka pārtrauks Doktora lomas atveidošanu, jo uzskata, ka četri gadi, ko pavadījis, tēlojot Doktoru, ir pietiekami ilgs laiks. Kā iespējamie kandidāti uz šo lomu tika minēti Džozefs Patersons, Deivids Morisejs, Šons Pertvs (Trešā Doktora lomas atveidotāja Džona Pertva dēls), Rasels Tovi un Džeimss Makevojs. Aktiera izvēle ilga vairākus mēnešus. Lai gan Stīvens Mofats kā Doktora jauno atveidotāju vēlējās redzēt pusmūža aktieri, galu galā lomai tika apstiprināts Mets Smits, kurš tobrīd bija 26 gadus vecs. Tas padarīja viņu par jaunāko aktieri, kurš tēlojis Doktoru (Pīters Deivisons, Piektā Doktora atveidotājs, savu lomu uzsākot, bija 29 gadus vecs). Šova veidotāji šaubījās, jo viņi uzskatīja, ka 26 gadus vecs aktieris nevar adekvāti tēlot Doktoru. BBC Vales galvenais producents Pīts Vendžers daļēji tam piekrita, taču atzīmēja, ka Smits spēs šo lomu nospēlēt pietiekami labi. Vienpadsmitais Doktors sākumā ir tērpies brūnā tvīda žaketē ar elkoņsargiem, valkā melnas bikses, bikšturus, tauriņu un melnus zābakus. Viņš jūsmo par tauriņiem un feskām, saukdams tos par superīgiem (cool), īsu brīdi viņš pat valkā fesku. Apģērba detaļas seriāla gaitā variē. Pēc Viktorijas laikmeta apģērba valkāšanas epizodē The Snowmen viņš nomaina savu tvīda žaketi pret purpurbrūnu kašmira fraku un dažādām vestēm, krekla un tauriņa krāsas kļūst pieticīgākas. Intervijā Doctor Who Magazine Stīvens Mofats atklāja, ka Vienpadsmitajam Doktoram līdz pat filmēšanas sākumam bijis paredzēts pilnīgi citāds apģērbs. Tas bijis mazliet līdzīgs kapteiņa Džeka Sperova tērpam no filmas "Karību jūras pirāti". Tomēr Mets Smits bija neapmierināts ar šo kostīmu, jo viņš uzskatīja, ka pats Doktors nebūtu vēlējies tā ģērbties. Kādā intervijā 2012. gadā Smits norādīja, ka viņa varonis būtu vēlējies garu, melnu ādas jaku, taču tas būtu pārāk līdzīgi "Matrikss" stilam. Viņa izvēlēto stilu ietekmēja Otrā Doktora, Patrika Trahtona ģērbšanās stils. Stīvens Mofats apraksta Vienpadsmito Doktoru kā "vecu vīru, kas iesprostots jauna cilvēka ķermenī", Mets Smits to raksturo kā cilvēku, kas ļoti mīl ceļot un meklē asus piedzīvojumus. Gan Desmitā, gan Vienpadsmitā Doktora personību attēlojumi ir ar zināmām līdzībām, piemēram, abi ir jauneklīgi, enerģiski, draudzīgi, bērnišķīgi un ļoti cilvēciski, salīdzinot ar citām inkarnācijām. Viņš vienmēr cenšas izskatīties labi ienaidnieku priekšā, pat ja izšķiras visas planētas liktenis. Ļoti diplomātisks un vienmēr cenšas rīkoties mierīgi, bet tai pašā laikā ir diezgan viegli aizkaitināms, jo tam nepatīk steiga un pļāpāšana viņa pārdomu brīžos. Turklāt Doktors necieš, ka viņu kritizē, it īpaši, ja tas attiecas uz viņa tauriņu vai frizūru. Viņš zaudē kontroli pār sevi, ja kāds mēģina darīt pāri viņa draugiem. Neskatoties uz Vienpadsmitā Doktora ārējo bezrūpību, jūtama deviņsimt gadus veca vīra dvēsele. Doktors reizēm var būt ārkārtīgi naivs, un, pats mēģinādams viltībā pārspēt citus, bieži neatpazīst viltības, kas pielietotas pret viņu pašu. Vienpadsmitais Doktors neprot melot, tas viņam izdodas ļoti slikti. Vienpadsmitais Doktors labi saprotas ar bērniem. Sezonas sākumā viņš saņēma jaunu skaņas skrūvgriezi ar zelta korpusu un zaļu lukturīti. Vienpadsmitā Doktora mīļākā frāze ir "Geronimo!". Meta Smita tēlotais Doktors izpelnījās kritiķu atzinību. Martins Andersons no Shadowlocked apgalvoja, ka viņš ir labākais Doktors kopš Toma Beikera 1970. gados radītā Doktora tēla. Gan seriāla fani, gan kritiķi atzīmēja Smita sniegumu epizodē Flesh and Stone. Arī Gevins Fullers no The Daily Telegraph, Kails Andersons no Nerdist News un Dans Martins no The Guardian vērtēja Metu Smitu kā veiksmīgu Doktora lomas atveidotāju. «New Doctor actor is youngest ever». UK : BBC News. 2009. gada 4. janvāris. Skatīts: 2009. gada 3. janvāris. «David Tennant quits as Doctor Who». News (BBC). 2008. gada 29. oktobris. Skatīts: 2009. gada 3. janvāris. «David Tennant quits as Doctor Who». BBC News. 2008. gada 29. oktobris. Arhivēts no oriģināla, laiks: 2012-03-20. Skatīts: 2008. gada 29. oktobris. Sean Pertwee keen on 'Doctor Who' role[novecojusi saite] Ben Rawson-Jones. Digital Spy. 2 December 2007 John Scott Lewinski. «Announces Matt Smith as Next Doctor Who». Wired, 2009. gada 3. janvāris. Skatīts: 2010. gada 2. janvāris. BBC NEWS | Entertainment | New Doctor actor is youngest ever «Matt Smith is the New Doctor». Press Office (UK : BBC). 2009. gada 3. janvāris. Skatīts: 2009. gada 3. janvāris. «The Eleventh Doctor». Doctor Who Confidential (15). «His time has come: New Doctor Who Matt Smith begins filming with his gorgeous young redheaded assistant». The Daily Mail (UK). 2009. gada 20. jūlijs. Skatīts: 2009. gada 20. jūlijs. «Matt Smith – One Plus One Interview». YouTube.com. Skatīts: 2014. gada 29. jūnijs. Doctor Who Magazine issue 418, 3 February 2010 Tom Eames. «'Doctor Who' casting: You want to shock people, says Steven Moffat». Digital Spy, 2013. gada 4. augusts. Skatīts: 2013. gada 26. decembris. Annaliza Savage. «Exclusive: New Time Lord's Take on Doctor Who». Wired, 2010. gada 24. marts. Skatīts: 2013. gada 26. decembris. James T. Cornish. «Doctor Who Series 8: Everything We Know So Far " Page 9 of 15». Whatculture.com, 2014. gada 1. augusts. Skatīts: 2014. gada 9. augusts. https://www.theguardian.com/tv-and-radio/2014/aug/16/doctor-who-peter-capaldi William Martin. «'Doctor Who' news summary: Everything we know so far about Peter Capaldi's Doctor». CultBox, 2014. gada 4. augusts. Skatīts: 2014. gada 9. augusts. «Doctor Who series 8: Mark Gatiss on Peter Capaldi's Doctor». Den of Geek. 2014. gada 1. augusts. Arhivēts no oriģināla, laiks: 2017. gada 1. decembrī. Skatīts: 2014. gada 9. augusts. «'Doctor Who': Steven Moffat Teases 'Doctor Rude'; New Season 8 Images». Screenrant.com. Skatīts: 2014. gada 9. augusts. Doctor Who Series 4 Doctor Who Series 5 Одиннадцатый Доктор седьмой в списке 10 лучших Докторов Telegraph(angliski) «The Eleventh Doctor (2010-2013)» (angļu). Arhivēts no oriģināla, laiks: 2013-10-21. Skatīts: 2013-09-30.