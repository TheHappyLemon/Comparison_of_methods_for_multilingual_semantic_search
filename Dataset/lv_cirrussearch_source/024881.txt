Zboriva (ukraiņu: Зборів) ir pilsēta Ukrainas rietumos, Ternopiļas apgabala Zborivas rajona centrs pie Stripas upes. Rakstos pirmoreiz minēta 1166. gadā kā Volīnijas kņazistes apdzīvotā vieta. Kopš 14. gadsimta - Lietuvas lielkņazistes (vēlāk Lietuvas-Polijas) sastāvā. Pēc Polijas Pirmās dalīšanas 1772. gadā pilsēta iekļāvās Austrijas impērijā (Austroungārijā) un bija tur līdz Pirmā pasaules kara beigām. Pirmā pasaules kara laikā 1917. gada jūlijā pie pilsētas notika Zborovas kauja, kurā pirmoreiz Krievijas pusē kaujās piedalījās Čehoslovāku leģions. Pēc Pirmā pasaules kara Zboriva iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Zboriva tika iekļauta Ukrainas PSR. No 1941. gada 2. jūlija līdz 1944. gadam atradās vācu okupācijā. Kara laikā pilsēta stipri nopostīta. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Zboriva.