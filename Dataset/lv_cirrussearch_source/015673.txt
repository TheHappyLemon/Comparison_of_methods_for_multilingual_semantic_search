A7 autoceļš Rīga—Bauska—Lietuvas robeža (Grenctāle) ir augstākās kategorijas Latvijas autoceļš, kas savieno galvaspilsētu Rīgu ar Bausku un tālāk ar Latvijas-Lietuvas robežu, daļa no Via Baltica. A7 no Rīgas apvedceļa līdz robežai ietilpst starptautiskajā autoceļā E67, bet ar A10 sakrītošajā posmā Rīgā — E22. Autoceļa kopgarums ir 85,6 km un tas visā garumā ir ar asfaltbetona segumu. A7 posmu no Iecavas līdz Bauskai pārbūvēja 2001. gadā, piesaistot Eiropas Savienības līdzekļus. 2013. gadā šim posmam atjaunoja dilumkārtu. 2022. gada jūnijā A7 posmā no Iecavas līdz Bauskai (44,8—65,4 km) sāka atjaunot segumu.2015. gada 30. janvārī izsludināja konkursu par A7 posma Jenči-Iecava (25,0-42,9 km) seguma atjaunošanu. 2021. gada 16. jūlijā starp VSIA "Latvijas Valsts ceļi" un AS "Kekava ABT" kā privāto partneri noslēdza publiskās — privātās partnerības līgumu par E67/A7 posma 7,9—25,0 km (Ķekavas apvedceļa) projektēšanu, būvniecību, finansēšanu un uzturēšanu. 2021. gada 29. novembrī apstiprināja Ķekavas apvedceļa būvprojektu, pārejot pie būvdarbu fāzes. Satiksmi pa apvedceļu atklāja 2023. gada 13. oktobrī. «Noteikumi par valsts autoceļu un valsts autoceļu maršrutā ietverto pašvaldībām piederošo autoceļu posmu sarakstiem». Arhivēts no oriģināla, laiks: 2013. gada 13. maijā. Skatīts: 2012. gada 28. septembrī. Uz Bauskas šosejas posmā no Iecavas līdz Bauskai atjaunos segumu lsm.lv 2022. gada 29. jūnijā http://pvs.iub.gov.lv/show/392799 Satiksmei atvērts Ķekavas apvedceļš lsm.lv 2023. gada 13. oktobrī Vikikrātuvē par šo tēmu ir pieejami multivides faili. Skatīt: Autoceļš A7.