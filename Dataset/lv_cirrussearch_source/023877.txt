Šis raksts ir par apdrošinātāju. Par citām jēdziena RSA nozīmēm skatīt nozīmju atdalīšanas lapu. RSA Insurance Group plc (pazīstams kā RSA, agrākais nosaukums Royal and Sun Alliance) ir Apvienotās Karalistes uzņēmums, kas nodarbojas ar nedzīvības apdrošināšanu. Tas ir dibināts 1996. gadā, apvienojoties Sun Alliance un Royal Insurance. Uzņēmuma galvenais birojs atrodas Londonā. RSA ir otrs lielākais nedzīvības apdrošinātājs Apvienotajā Karalistē. Tas darbojas 31 valstī un ir 17 miljoni klientu visā pasaulē. RSA īpašnieki ir Dānijas apdrošinātājs Tryg un Kanādas korporācija Intact Financial Corporation. 1996. gadā apvienojās apdrošinātāji Sun Alliance un Royal Insurance, izveidojot uzņēmumu Royal and Sun Alliance. Sun Alliance dibināts 1959. gadā, apvienojoties The Sun (dibināts 1710. gadā) un The Alliance (1824. gadā to dibināja Natans Maiers Rotšilds un Mozess Montefiore). Sun Alliance 1965. gadā iegādājās London Assurance (kļūstot par Sun Alliance & London) un Phoenix Assurance (dibināts 1680. gadā). Royal Insurance dibināts 1845. gadā. 1919. gada tas nopirka Liverpool & London and Globe Insurance Company. 2008. gada 20. maijā uzņēmuma nosaukums mainīts uz RSA Insurance Group plc. 2014. gada 4. februārī par RSA izpilddirektoru kļuva bijušais RBS grupas izpilddirektors Stīvens Hestrs (Stephen Hester). Viņš 2014. un 2015. gadā veica RSA būtisku pārstrukturēšanu, lai uzlabotu tā finanses. Tika pārdotas daudzas ne galvenās operācijas ārzemes, kuru apgrozījums gandrīz uz pusi pārsniedza grupas apjomu, lai saskaņotu tā stratēģisko orientāciju ar galvenajiem tirgiem. 2015. gada septembrī Latīņamerikas apdrošināšanas operācijas par 403 miljoniem sterliņu mārciņu tika pārdotas Kolumbijas apdrošināšanas sabiedrībai Grupo Sura. 2020. gada novembrī RSA Insurance Group piekrita 7,2 miljardu mārciņu pārpirkšanas piedāvājumam no Dānijas apdrošinātāja Tryg un Kanādas korporācijas Intact Financial Corporation. Vienošanās paredzēja, ka Tryg par RSA Zviedrijas un Norvēģijas biznesu samaksās 4,2 miljardus GBR, un Intact par 3 miljardiem GBR nopirks pārējās RSA operācijas, bet Dānijas bizness abiem uzņēmumiem būs kopīpašumā. Darījums tika pabeigts 2021. gada 1. jūnijā. Šajā dienā uzņēmuma akcijas tika izslēgtas no biržas London Stock Exchange. 2001. gada sākumā RSA Insurance Group meitas uzņēmums Dānijas apdrošināšanas sabiedrība Codan iegādājās 73,5 % Latijas apdrošinātāja BALTA akciju. Vēl Codan no mazajiem akcionāriem atpirka akcijas un ieguva 99,33 % uzņēmuma kapitāldaļu. Eiropas Rekonstrukcijas un Attīstības banka (ERAB) un Dānijas investīciju fonds Centrālajai un Austrumeiropai (IO Fonds) no Codan iegādājas katrs 24 % BALTA akciju. 2011. gadā RSA pārņēma 99,9 % BALTA akciju no Codan. 2014. gada 17. aprīlī RSA paziņoja par grupai piederošo Baltijas reģiona (tai skaitā BALTA) un Polijas apdrošināšanas uzņēmumu akciju pārdošanu Polijas apdrošināšanas grupai PZU. RSA agrees £7.2bn takeover by two overseas insurers Mark Sweney, theguardian.com, 18 Nov 2020 "Balta" akciju kontrolpaketi iegādājusies Dānijas apdrošināšanas sabiedrība "Codan" LETA, 2001. gada 1. martā BALTA vēsture BALTA vēsture no 1991 līdz 2013[novecojusi saite] „RSA Group” pārdod Latvijas apdrošināšanas līdera BALTA akciju kontrolpaketi „PZU Group”[novecojusi saite] BALTA, 04/17/2014 Vikikrātuvē par šo tēmu ir pieejami multivides faili. Skatīt: RSA Insurance Group. Oficiālā vietne