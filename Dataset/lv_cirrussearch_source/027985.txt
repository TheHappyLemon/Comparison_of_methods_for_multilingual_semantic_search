Vahša (tadžiku: Вахш; persiešu: وخش‎), augštecē — Surhoba (tadžiku: Сурхоб; persiešu: سُرخ‌آب), ir upe Centrālāzijā, viena no Amudarjas satekupēm Tadžikistānā. Sākas Pamira ziemeļrietumu priekškalnēs, satekot no Alaja ielejas tekošanajai Kizilsū un Muksu. Līdz satecei ar Obihingou saucas par Surhobu, zemāk — Vahša. Upes garums ir 524 km, kopā ar Kizilsū — 786 km. Uz Vahšas izbūvētas vairākas hidroelektrostacijas, lielākā no kurām ir Norakas HES. Lejtecē tek pa Vahšas ieleju, upe kuģojama. Saplūstot ar Pandžu veido Amudarju. Ūdens resursi plaši izmantoti apūdeņošanai. Lielākās pilsētas krastos ir Kurgontepa un Noraka. Upes grīvā izveidots rezervāts «Tīģeru grava», kur 1950. gados pēdējoreiz redzēts izmirušais Kaspijas tīģeris. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 746. lpp. Vikikrātuvē par šo tēmu ir pieejami multivides faili. Skatīt: Vahša. Encyclopædia Britannica raksts (angliski) Krievijas Lielās enciklopēdijas raksts (krieviski)