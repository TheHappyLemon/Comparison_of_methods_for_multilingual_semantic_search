Šis raksts ir par itāļu fiziķi. Par par upi Ganā skatīt rakstu Volta. Alesandro Džuzepe Antonio Anastazio Volta (itāļu: Alessandro Giuseppe Antonio Anastasio Volta, dzimis 1745. gada 18. februārī, miris 1827. gada 5. martā) bija itāļu fiziķis, kas kļuva slavens ar to, ka 1800. gadā izveidoja galvanisko jeb Voltas bateriju. Tā bija pirmā ierīce, ar kuru varēja iegūt pastāvīgu elektrisko strāvu. 1778. gadā Volta bija arī pirmais, kas atklāja un izolēja metāna gāzi (CH4). 1801. gadā Alesandro Volta nodemonstrēja viņa izgudroto bateriju Napoleonam Bonapartam, kuram patika izgudrojums. Par to Napoleons piešķīra Voltam Lombardijas karalistes grāfa un senatora titulu. Volta ir dzimis Komo pilsētā, Lombardijas hercogistē. 1774. gadā viņš kļuva par Komo Karaliskās skolas fizikas profesoru, bet 1779. gadā sāka strādāt Pāvijas Universitātē. 1815. gadā Austrijas imperators iecēla Voltu par Padujas Universitātes filozofijas fakultātes vadītāju. 1881. gadā Alesandro Voltas vārdā tika nosaukta elektriskā sprieguma mērvienība volts. (angliski) «Alessandro Volta: Italian Physicist and Inventor». Enchanted Learning. Skatīts: 2011-04-08. (angliski) «Biography of Alessandro Volta». The Catholic Encyclopedia. Skatīts: 2011-04-08. Vikikrātuvē par šo tēmu ir pieejami multivides faili. Skatīt: Alesandro Volta. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)