Lubānas novads bija pašvaldība Vidzemes austrumu daļā, Aiviekstes krastā, kurā tika apvienota Lubānas pilsēta un Indrānu pagasts. 2021. gadā Lubānas novads tika pievienots Madonas novadam. Par novada seno apdzīvotību liecina vēlā akmens laikmeta un agrā bronzas laikmeta auklas keramikas kultūrai (3. g. tk. p.m.ē. - 2. g. tk. 1. cet. p.m.ē.) piederīgu iedzīvotāju apdzīvotas vietas I un II Aboras apmetnes. Vēstures avotos Lubāna pirmo reizi minēta 13. gadsimtā, vēlāk šis apvidus ietilpa Rīgas arhibīskapijas Latvju galā, Pārdaugavas hercogistes un Zviedru Vidzemes teritorijā. Vidzemes guberņas laikā te atradās Lubānas muižas (Lubahn), Indrānu (Indran) un Meirānu muižas (Meiran) zemes, kas ietilpa Cēsu apriņķa Lubānas draudzes novadā. Pēc 1924. gada novads ietilpa Madonas apriņķa sastāvā (1924-1949), vēlāk Cesvaines (1949-1956) un Madonas (1956-2009) rajonos. Cauri novadam veda dzelzceļa līnija Madona—Lubāna (1935-1990). 1954. gadā Lubānas ciemam pievienoja likvidēto Indrānu ciemu. 1958. gadā Lubānai piešķīra strādnieku ciemata statusu un likvidēto Lubānas ciemu pievienoja tai, izveidojot Lubānas lauku teritoriju. 1975. gadā Lubānas lauku teritoriju reorganizēja par pašvaldību un izveidoja Indrānu ciemu. 1979. gadā Indrānu ciemam pievienoja daļu Meirānu ciema teritorijas. 1990. gadā ciemu reorganizēja par pagastu. 2007. gada 20. oktobrī Indrānu pagasts apvienojās ar Lubānas pilsētu, izveidojot Lubānas novadu. 2021. gadā Lubānas novada teritoriju apvienoja ar Madonas novadu. Lubāna, Meirāni, Indrāni, Ērgala, Dambīši, Liedeskrogs. Hugo Celmiņš (1877-1941), politiķis, agronoms, Latvijas Ministru prezidents. Miķelis Gruzītis (1940-2019), mūziķis un sabiedriskais darbinieks. Oskars Kalpaks (1882-1919), virsnieks, 1. latviešu atsevišķā bataljona komandieris Jānis Zābers (1935-1973), operdziedātājs Skatīt arī: Valsts aizsargājamie kultūras pieminekļi Lubānas novadā https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. «G. Joņins, Latvijas pilsētas». Arhivēts no oriģināla, laiks: 2010. gada 27. janvārī. Skatīts: 2015. gada 11. jūlijā. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Noteikumi par Madonas rajona Lubānas novada izveidošanu «Lubānas novada dzimšanas diena». Arhivēts no oriģināla, laiks: 2010. gada 11. maijā. Skatīts: 2015. gada 11. jūlijā. Iedzīvotāju skaits Latvijas pašvaldībās pēc nacionālā sastāva 01.07.2016. Oficiālā tīmekļa vietne