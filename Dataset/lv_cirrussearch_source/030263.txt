Airbus A320 ir pasažieru divu dzinēju šauras fizelāžas reaktīvo lidmašīnu saime. To kopš 1986. gada ražo Airbus. Saimē ietilpst modifikācijas A318, A319, A320 (bāzes modelis), A321. Tās atšķiras galvenokārt ar fizelāžas garumu un līdz ar to lidojuma attālumu. Maksimālais pasažieru skaits — 236, un lidojuma garuma diapazons, atkarībā no modeļa, 3100 līdz 12 000 km. Pirmā lidsabiedrība, kurā A320 sāka lidojumus 1988. gada aprīlī, bija Air France. Sākotnēji ražotas Tulūzā, Francijā un Hamburgā, Vācijā. Kopš 2009. gada arī Tiaņdzjiņā, Ķīnā un kopš 2016. gada Mobilā, ASV. Kopš 2010. gada tiek ražota nākamās paaudzes lidmašīnu saime Airbus A320neo. Airbus A320 family Arhivēts 2017. gada 9. jūnijā, Wayback Machine vietnē. Oficiālā vietne Airbus A320 Production List