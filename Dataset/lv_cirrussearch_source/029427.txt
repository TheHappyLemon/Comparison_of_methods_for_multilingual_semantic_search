Senamestis (no lietuviešu valodas — 'Vecpilsēta') jeb Viļņas vecpilsēta (lietuviešu: Vilniaus senamiestis) ir viena no lielākajām saglabātajām viduslaiku vecpilsētām Ziemeļeiropā[nepieciešama atsauce]; tās platība ir 3,59 kvadrātkilometri. Tajā atrodas 74 kvartāli, 70 ielas ar 1487 ēkām, kuru kopējā platība ir 1 497 000 kvadrātmetri. Tā ir vecākā Lietuvas galvaspilsētas Viļņas daļa un attīstījusies gadsimtu gaitā, ietekmējoties no pilsētas vēstures un mainīgās kultūras ietekmes. Tajā izplatīti vairāki no Eiropas arhitektūras stiliem — gotika, renesanse, baroks un neoklasicisms. Senamestis ir arī viena no seņūnijām Viļņas pilsētas pašvaldībā. Vecpilsētas galvenā artērija ir Pils iela, kurā koncentrējušās kafejnīcas un ielas tirdziņi. Tajā daļēji atrodas arī pilsētas galvenā iela, Ģedimina avēnija. Galvenie vecpilsētas laukumi ir Katedrāles laukums un Rātslaukums. Viens no lielākajiem arhitektūras kompleksiem ir Viļņas Universitātes arhitektūras ansamblis, kas aizņem lielu daļu no Vecpilsētas, tajā ir 13 iekšpagalmi. Tas tika izvēlēts Lietuvas pārstāvēšanai Mini Eiropas parkā Briselē. 1994. gadā Viļņas vecpilsēta tika iekļauta UNESCO Pasaules mantojuma sarakstā. Apzīmējumam "vēsturiskais centrs" ir plašāka nozīme nekā tikai vecpilsētai, ko ieskāva nocietinājumu mūris. Tas iekļauj arī ievērojamas vēsturiskās priekšpilsētas, kā Užupe, kas vēsturiski atradās ārpus pilsētas robežām, tāpēc Užupe bieži tiek pieskaitīta Viļņas vecpilsētai. Prezidenta pils Slušku pils Radvilu pils Tīzenhauzenu pils Viļņas piļu komplekss ar Ģedimina torni un Valdnieku pili Svētās Annas baznīca Viļņas katedrāle Katedrāles laukumā Svētā Nikolaja baznīca Visu Svēto baznīca Aušras vārti Trīs krusti Parakstītāju nams Lietuvas Nacionālais muzejs Lietuvas Nacionālais drāmas teātris Viļņas aizsargmūra fragmenti Viļņas pagrabi Vikikrātuvē par šo tēmu ir pieejami multivides faili. Skatīt: Viļņas vecpilsēta.