Jokohama (japāņu: 横浜市, Yokohama-shi) ir pilsēta Japānas centrālajā daļā, Honsju salā pie Klusā okeāna Tokijas līča uz dienvidiem no Tokijas. Jokohama ir Kanagavas prefektūras administratīvais centrs. 2018. gadā Jokohamā dzīvoja 3,73 miljoni iedzīvotāju. Jokohama ir otra lielākā pilsēta Japānā. Tā ietilpst Tokijas aglomerācijā. Jokohama ir liela ostas pilsēta. Biotehnoloģijas un elektroniskās rūpniecības centrs. Šeit atrodas autoražotāja Nissan galvenais birojs. Līdz 1859. gadam Jokohama bija neliels zvejnieku ciematiņš. Kad 1853. gadā amerikānis Metjū Perijs piespieda Tokugavas sjogunātu atvērt ostas ārvalstu tirgotājiem. 1859. gadā tika nodibināta Jokohamas osta. Jokohama kļuva par galveno ārzemju tirdzniecības centru Japānā. 1923. gada 1. septembrī lielu daļu no pilsētas izpostīja Lielā Kanto zemestrīce, nonāvējot ap 23 000 iedzīvotāju. Otrā pasaules kara laikā pilsētu smagi nopostīja ASV aviācija, kas veica ap 30 uzlidojumus pilsētai. Amerikāņu okupācijas laikā Jokohama bija galvenais ASV armijas apgādes centrs. 1983. gadā sākās Minato Mirai 21 rajona izbūve jūrai atņemtā teritorijā. 1993. gadā šeit tika uzcelta augstākā celtne Japānā. 2010. gadā Nissan no Tokijas uz Jokohamu pārcēla uzņēmuma galveno biroju. Jokohamā dzimuši: Masaru Emoto (Masaru Emoto, 1943-) - ūdens pētnieks Soiči Noguči (野口聡一/Noguchi Sōichi, 1965-) - astronauts Ai Sugijama (杉山愛/Sugiyama Ai, 1975-) - tenisiste «神奈川県の人口と世帯 - 神奈川県ホームページ». Skatīts: 22 februāris 2021. Vikikrātuvē par šo tēmu ir pieejami multivides faili. Skatīt: Jokohama. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)