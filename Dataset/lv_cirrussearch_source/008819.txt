Rinalds Sirsniņš (dzimis 1985. gada 4. jūlijā Ogrē) ir bijušais latviešu basketbolists, spēlēja saspēles vadītāja pozīcijā. Pēc spēlētāja karjeras beigām basketbola Latvijas—Igaunijas Basketbola līgas un Latvijas Basketbola līgas (LBL) kluba BK Ogre ģenerālmenedžeris. Ogres komanda arī bija pēdējais klubs, ko vēl 2023. gadā pārstāvējis kā spēlētājs, karjeras beigu posmā paralēli darbojoties arī komandas menedžmentā. Divkārtējs LBL čempions Barons/LMT sastāvā. Jaunatnes basketbolā trenējies un spēlējis Ogres sporta skolas sistēmā. Pieaugušo basketbolā R. Sirsniņš debitēja kopā ar citu Ogres basketbola audzēkni Kasparu Bērziņu, kā Rīgas komandas BK Skonto spēlētājs. Karjeras laikā pārstāvējis LBL klubus ASK/Buki, Barons/LMT Rīga, SK Valmiera, BK Jēkabpils, kā arī Polijas klubus Vloclavekas "Anwil" un Gdaņskas "SKS Starogard". Spēlējis arī Igaunijā un Ukrainā. 2008. gadā kopā ar "Barons/LMT" izcīnīja FIBA Eirokausu un divas reizes kopā ar šo komandu uzvarēja LBL čempionātā (2008, 2010). Kopš 2014. gada spēlējis tikai Latvijas klubos — vispirms piecas sezonas BK Jēkabpils, pēc tam no 2017. gada sešas sezonas dzimtās Ogres klubā BK Ogre. 2022.—2023. gada basketbola sezonas sākumā R. Sirsniņš laukumā nedevās, strādājot tikai kā BK Ogre ģenerālmenedžeris, taču decembrī viņš īslaicīgi atgriezās basketbola laukumā arī kā spēlētājs, pārstāvot komandu "Užavas" Latvijas kausā. Spēlējis visu vecumu Latvijas jaunatnes izlasēs. Latvijas pieaugušo izlasē spēlējis 2010. gadā, bet nospēlējis divas spēles arī kā veterāns 34 gadu vecumā 2020. gadā. Sirsniņš: pagaidām apmierināts tikai ar savu sniegumu aizsardzībā Proballers. «Rinalds Sirsnins, Basketball Player». Proballers (angļu). Skatīts: 2023-12-08. Rinalds Sirsniņš spēlēs "Baronā, tvnet.lv «Baronam» pievienojas Rinalds Sirsniņš, apollo.lv «Sirsniņš atgriežas "Ogres" rindās ar sešiem trejačiem "Užavas" kausā». Sportacentrs.com (latviešu). 2022-12-14. Skatīts: 2022-12-15. «Sirsniņš nepalīdzēs Latvijas izlasei arī spēlē Itālijā». www.diena.lv. Skatīts: 2023-12-08. «Sirsniņš par atgriešanos Latvijas izlasē: strādāju ar ticību, ka mani pamanīs». www.delfi.lv (latviešu). Skatīts: 2023-12-08. Eurobasket spēlētāja(-s) profils (angliski) FIBA ARCHIVE profils (angliski) RealGM Basketball profils (angliski) FIBA Europe profils (angliski)