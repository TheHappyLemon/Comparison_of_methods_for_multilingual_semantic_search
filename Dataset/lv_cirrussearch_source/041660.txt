Benedikts Dolls (vācu: Benedikt Doll; dzimis 1990. gada 24. martā) ir vācu bijušais biatlonists, 2018. gada ziemas olimpisko spēļu bronzas medaļu ieguvējs iedzīšanā un stafetē, 2017. gada pasaules čempions sprintā. Pasaules jauniešu un junioru čempionātos četras reizes uzvarējis stafetē, bet 2011. gada Pasaules čemionātā junioriem Nove Mesto izcīnījis sudraba medaļu 15 km individuālajā distancē. Pasaules kausā debitējis 2012. gada martā Hantimansijskā ar 32. vietu sprinta sacensībās. Pirmo reizi vietu uz goda pjedestāla PK posmos izcīnija 2015. gada martā, iegūstot 3. vietu sprintā. Ar panākumiem startējis pasaules čempionātos. 2016. gadā Holmenkollenē Vācijas komandas sastāvā kopā ar Ēriku Leseru, Arndu Peiferu un Simonu Šempu ieguvis sudraba medaļu stafetē. 2017. gadā Hohfilcenē kļuva par pasaules čempionu sprintā. Savās pirmajās ziemas olimpiskajās spēlēs 2018. gadā Phjončhanā izcīnīja divas bronzas medaļas — 12,5 km iedzīšanas distancē un stafetē. 2019. gada Pasaules čempionātā izcīnīja divas sudraba medaļas — jauktajā stafetē un stafetē vīriešiem. 2020. gadā Antholcā stafetē ieguva bronzu. Piedalījās arī 2022. gada ziemas olimpiskajās spēlēs Pekinā. Labāko rezultātu individuāli sasniedza 20 km distancē, ieņemot sesto vietu. Startēja arī abās stafetēs, vīriešu stafetē ieņēma 4. vietu, bet jauktajā stafetē — 5. vietu. 2024. gada Pasaules čempionātā Nove Mesto izcīnīja bronzas medaļu 20 km individuālajā distancē. 2024. gada februārī paziņoja par karjeras beigām pēc 2023.—2024. gada sezonas. Karjeras laikā augstākā līmeņa sacensībās (olimpiskajās spēlēs, Pasaules čempionātā un Pasaules kausa posmos) uz pjedestāla kāpis 21 vienu reizi, tostarp izcīnījis sešas uzvaras. «Norvēģija atgūst pasaules čempiones titulu stafetē, Latvijai 9 soda apļi». sportacentrs.com. 2016. gada 12. marts. Skatīts: 2018. gada 12. februārī. «Rastorgujevu šoreiz iegāž šaušana guļus, par negaidītu čempionu kļūst Dolls». sportacentrs.com. 2017. gada 11. februāris. Skatīts: 2018. gada 12. februārī. «Vācijas biatlonists Dolls pēc sezonas noslēgs karjeru». sportacentrs.com. 2024. gada 23. februāris. Skatīts: 2024. gada 18. martā. Vikikrātuvē par šo tēmu ir pieejami multivides faili. Skatīt: Benedikts Dolls. Oficiālā tīmekļa vietne Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski)