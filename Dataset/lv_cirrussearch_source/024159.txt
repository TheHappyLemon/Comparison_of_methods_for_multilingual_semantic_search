Baturina (ukraiņu: Батурин) ir pilsēta Ukrainas ziemeļos, Čerņihivas apgabalā. Izvietojusies apgabala austrumos, Sejmas upes krastā 142 km no apgabala centra Čerņihivas. 17.—18. gadsimtā bija kazaku Ukrainas galvaspilsēta, hetmaņu rezidence. Kopš 1993. gada nacionālais kultūrvēsturiskais rezervāts «Hetmaņu galvaspilsēta». Vēstures avotos pirmoreiz minēta 1625. gadā. Kopš 1648. gada Čerņihivas kazaku pulka sotņas pilsēta, kopš 1649. gada — Ņižinas pulka pilsēta. No 1669. līdz 1708. un no 1750. līdz 1764. gadam bija Dņepras kreisā krasta Ukrainas hetmaņu rezidence. Pēc Ziemeļu kara, kura gaitā kazaku hetmanis Ivans Mazepa pārgāja Zviedrijas karaļa Kārļa XII pusē, Krievijas karaspēks 1708. gada 2. novembrī Aleksandra Menšikova vadītā soda ekspedīcijā ieņēma un nopostīja Baturinu, pēc vēsturnieka Serhija Pavlenko aprēķiniem, sodot ar nāvi ap 5—6,5 tūkstošus kazaku un serdjuku, kā arī noslepkavojot ap 6—7,5 tūkstošus pilsētas civiliedzīvotāju. Tajā laikā pilsētā bija ap 20 000 iedzīvotāju. Hetmaņu rezidence tika pārcelta tuvāk Krievijas robežai uz Hluhivu. 2008. gadā Baturinai tika atjaunots pilsētas statuss. Про державний історико-культурний заповідник "Гетьманська столиця" Vikikrātuvē par šo tēmu ir pieejami multivides faili. Skatīt: Baturina. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski)