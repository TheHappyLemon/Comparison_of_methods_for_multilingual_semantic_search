Dragoļubs Velimirovičs (serbu: Драгољуб Велимировић; 1942. gada 12. maijs Vaļeva — 2014. gada 22. maijs Belgrada) bija Serbijas starptautiskais lielmeistars šahā (1973). Šahu septiņu gadu vecumā iemācījusi spēlēt māte Jovanka Velimiroviča (1910–1972), kas savulaik bijusi pirmā Dienvidslāvijas sieviešu šaha čempione. 1958. gadā uzvarējis Bosnijas un Hercegovinas jauniešu šaha čempionātā, bet 1960. un 1961. gadā kļuvis par Dienvidslāvijas divkārtējo jauniešu čempionu. 1970. un 1980. gados bijis viens no populārākajiem Dienvidslāvijas šahistiem. Izcēlies ar savu izdomas bagāto, kombinacionālo spēles stilu, labām atklātņu zināšanām. Trīs reizes uzvarējis Dienvidslāvijas šaha čempionātos (1970, 1975, 1997). Daudzu starptautisko turnīru uzvarētājs. Par panākumiem turnīros FIDE 1972. gadā Velimirovičam piešķīrusi starptautiskā meistara (IM), bet 1973. gadā - starptautiskā lielmeistara (GM) nosaukumu. Trīs reizes piedalījies Pasaules šaha čempiona nosaukuma izcīņas cikla starpzonas turnīros: 1979. gadā Riodežaneiro palicis 14. vietā, 1982. gadā Maskavā bijis 10. vietā, bet 1987. gadā Ungārijā ieņēmis 12. vietu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 6 reizes (1974, 1978, 1982, 1986-1990). Komandu un individuālajā vērtējumā izcīnījis 2 sudraba (1974) medaļas; Eiropas komandu šaha čempionātos piedalījies 4 reizes (1970-1980). Komandu vērtējumā izcīnījis sudraba (1973) un bronzas (1977) medaļas. Individuālajā vērtējumā izcīnījis 2 sudraba (1970, 1977) un bronzas (1973) medaļas; Pasaules komandu šaha čempionātā piedalījies 1989. gadā un komandu vērtējumā izcīnījis sudraba medaļu; Pasaules studentu šaha čempionātā piedalījies 2 reizes (1964, 1967); Balkānu valstu komandu šaha čempionātos piedalījies 3 reizes (1972, 1974, 1978). Komandu vērtējumā izcīnījis 2 zelta (1972, 1978) un bronzas (1974) medaļas, bet individuālajā - zelta (1972), sudraba (1978) un bronzas (1974) medaļas. Devis nozīmīgu ieguldījumu šaha atklātņu teorijā. Velimiroviča vārdā ir nosaukts variants sicīliešu aizsardzībā: 1. e4 c5 2. Zf3 d6 3. d4 cxd4 4. Zxd4 Zf6 5. Zc3 e6 6. Lc4 Zc6 7. Le3. 1979 Rio de Janeiro Interzonal Tournament 1982 Moscow Interzonal Tournament 1987 Szirak Interzonal Tournament «OlimpBase :: Men's Chess Olympiads :: Dragoljub Velimirović». Arhivēts no oriģināla, laiks: 2009. gada 10. maijā. Skatīts: 2016. gada 5. maijā. OlimpBase :: European Men's Team Chess Championship :: Dragoljub Velimirović OlimpBase :: World Men's Team Chess Championship :: Dragoljub Velimirović OlimpBase :: World Student Team Chess Championship :: Dragoljub Velimirović OlimpBase :: Men's Chess Balkaniads :: Dragoljub Velimirović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)