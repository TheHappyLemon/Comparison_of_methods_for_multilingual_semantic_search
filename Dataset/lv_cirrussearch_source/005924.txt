Stirnu apakšdzimta (Capreolinae) ir viena no briežu dzimtas (Cervidae) apakšdzimtām, kas apvieno stirnas, aļņus, ziemeļbriežus, purva briežus, Andu briežus, pampu briežus, mazamas un pudubriežus. Stirnu apakšdzimtā ir 22 sugas, kas sistematizētas 9 ģintīs. Lielākā daļa stirnu apakšdzimtas sugu dzīvo Ziemeļamerikā un Dienvidamerikā. Eirāzijā sastopamas tikai 4 sugas. Latvijā no tām sastopamas 2 sugas: alnis (Alces alces) un Eiropas stirna (Capreolus capreolus). Mūsdienās stirnu apakšdzimtas sugas kļuvušas par visizplatītākajiem un biežāk sastopamajiem pārnadžiem. Vēl nesenā pagātnē stirnu apakšdzimtas zinātniskais nosaukums bija Odocoileinae, kas tika atvasināts no visbiežāk sastopamās sugas - baltastes brieža (Odocoileus virginianus). Turklāt baltastes briedim ir viens no lielākajiem izplatības areāliem briežu dzimtā. Tas sākas Ziemeļamerikā pie polārā loka un beidzas Ekvadorā. Tā ir arī vissenākā modernā briežu dzimtas suga. Baltastes brieža vecākās fosilijas ir 3,5 miljonus gadu vecas. Par apakšdzimtas izcelsmes vietu tiek uzskatīta Eirāzija, lai gan fosilijas, kas ir 5 miljonus gadu vecas ir atrastas gan Eirāzijā, gan Ziemeļamerikā. Dienvidameriku stirnu apakšdzimtas sugas sasniedza vēlāk. Stirnu apakšdzimtai piederošās sugas ir gan vislielākie briežu dzimtas dzīvnieki, gan mazākie. Lielākais ir alnis, kura svars var sasniegt 800 kg un vairāk, bet mazākie ir pudubrieži (Pudu), kas nekad nesver vairāk par 15 kg. Stirnu apakšdzimta (Capreolinae) ģints Aļņi (Alces) Alnis (Alces alces) ģints Amerikas brieži (Odocoileus) Baltastes briedis (Odocoileus virginianus) Melnastes briedis (Odocoileus hemionus) ģints Andu brieži (Hippocamelus) Dienvidandu briedis (Hippocamelus bisulcus) Ziemeļandu briedis (Hippocamelus antisensis) ģints Mazamas (Mazama) Amazones brūnā mazama (Mazama nemorivaga) Amerikas sarkanā mazama (Mazama americana) Centrālamerikas sarkanā mazama (Mazama temama) Ekvadoras sarkanā mazama (Mazama rufina) Jukatanas brūnā mazama (Mazama pandora) Mazā mazama (Mazama chunyi) Mazā sarkanā mazama (Mazama bororo) Pelēkā mazama (Mazama gouazoubira) Pundurmazama (Mazama nana) Rudā mazama (Mazama bricenii) ģints Pampu brieži (Ozotoceros) Pampu briedis (Ozotoceros bezoarticus) ģints Pudubrieži (Pudu) Dienvidpudubriedis (Pudu puda) Ziemeļpudubriedis (Pudu mephistophiles) ģints Purva brieži (Blastocerus) Purva briedis (Blastocerus dichotomus) ģints Stirnas (Capreolus) Eiropas stirna (Capreolus capreolus) Sibīrijas stirna (Capreolus pygargus) ģints Ziemeļbrieži (Rangifer) Ziemeļbriedis (Rangifer tarandus) «Subfamily Capreolinae». Arhivēts no oriģināla, laiks: 2017. gada 29. jūnijā. Skatīts: 2011. gada 4. janvārī. Stirnu apakšdzimtas foto galerija (animaldiversity) Encyclopædia Britannica ieraksts (angliski)