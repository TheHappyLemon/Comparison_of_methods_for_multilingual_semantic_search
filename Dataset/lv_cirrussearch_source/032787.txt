Mants Armalis (lietuviešu: Mantas Armalis; dzimis 1992. gada 6. septembrī) ir lietuviešu hokejists, vārtsargs, Lietuvas hokeja izlases dalībnieks. Pašlaik (2024) Armalis spēlē Zviedrijas hokeja līgas vienībā Leksands IF. Armalis hokejista gaitas uzsāka Zviedrijā, kurā kopā ar vecākiem dzīvoja jau kopš 4 mēnešu vecuma. Profesionāļa karjeru sāka 2012.—13. gada sezonā Zviedrijas 1. divīzijas komandā Tranås AIF. Jau nākamajā sezonā viņš bija Hockeyallsvenskan komandas Mora IK pamatvārtsargs, bet tad pievienojās Zviedrijas hokeja līgas klubam Djurgårdens IF. 2014.—15. gada sezonā viņš bija komandas otrais vārtsargs aiz Mīkaela Telkvista, taču 2015.—16. gada sezonā kļuva par komandas pamatvārtsargu. 2016. gada 11. aprīlī noslēdza viena gadu līgumu ar NHL klubu Sanhosē "Sharks" un rudenī pārcēlās uz Ziemeļameriku, pievienojoties AHL komandai Sanhosē "Barracuda". Vasarā līgums ar hokejistu netika pagarināts, un oktobrī viņš pievienojās Rīgas "Dinamo" sastāvam. Gadu vēlāk noslēdza līgumu ar Šellefteo AIK. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)