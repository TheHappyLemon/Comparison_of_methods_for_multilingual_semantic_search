Hanss Moke Nīmanis (angļu: Hans Moke Niemann; dzimis 2000. gada 20. jūnijā, Sanfrancisko) ir ASV starptautiskais lielmeistars šahā (2021). Piedzimis jauktā havajiešu un dāņu ģimenē. Septiņu gadu vecumā kopā ar ģimeni pārcēlies uz Nīderlandi, bet desmit gadu vecumā atgriezies ASV. Šahu sācis spēlēt astoņu gadu vecumā. 2016. gadā uzvarējis Ziemeļamerikas jauniešu šaha čempionātā U16 vecuma grupā. 2019. gadā uzvarējis Edvarda Laskera memoriālā. 2021. gada jūlijā uzvarējis Filadelfijas starptautiskajā šaha festivālā World Open un ASV junioru šaha čempionātā. 2021. gada novembrī Rīgā ierindojies 52. vietā 2021. gada "FIDE Chess.com Grand Swiss" turnīrā. 2022. gada oktobrī Sentluisā ierindojies 7. vietā ASV šaha čempionātā. 2023. gada oktobrī Sentluisā ierindojies 7. vietā ASV šaha čempionātā. 2023. gada novembrī Daglasā ierindojies 29. vietā "FIDE Grand Swiss" turnīrā. Par panākumiem turnīros FIDE 2018. gadā viņam piešķīrusi starptautiskā meistara (IM), bet 2021. gadā - starptautiskā lielmeistara (GM) nosaukumu. 2022. gada septembrī "Sinquefield Cup" turnīrā Hanss Nīmanis uzvarēja Pasaules čempionu šahā Magnusu Kārlsenu, tādejādi pārtraucot viņa 53 nezaudēto spēļu sēriju. Pasaules čempions sociālajos tīklos izplatīja ziņas, kas liecināja par aizdomām, ka Nīmanis šajā uzvarā ir izmantojis krāpnieciskas metodes. Vēlāk abi šahisti tikās tiešsaites turnīrā, kurā Kārlsens pārtrauca partiju pēc 1. gājiena. Pēc šī skandāla Starptautiskās Šaha federācijas (FIDE) Godīgas spēles komisija (FPL) nolēma izveidot Izmeklēšanas komisiju, kuru vadīja Salomeja Zaksaite. Komisija apliecināja gatavību izpētīt, apkopot un izanalizēt visus pieejamos datus un pierādījumus, kas skar šo konfliktu. Šaha portāls chess.com veica savu izmeklēšanu, kurā ar šaha platformas unikāliem algoritmiem atklāja negodīgas spēles pazīmes vairāk nekā 100 tiešsaistes spēlēs. Tajā skaitā bija arī šaha tiešsaites turnīri ar balvu fondu. Nīmana negodīga spēle tika konstatēta arī pret vairākiem citiem vadošajiem šahistiem, tajā skaitā pret Pasaules šaha čempiona nosaukuma pretendentu Janu Ņepomņaščiju. Nīmanis iepriekš atzina, ka 12 un 16 gadu vecumā krāpies divos tiešsaistes šaha turnīros, taču tagad un tostarp pret Kārlsenu allaž spēlējis godīgi. 2023. gada 27. jūnijā ASV Federālā tiesa noraidīja šahista Hansa Nīmaņa prasību par 100 miljoniem ASV dolāru pret viņu krāpšanā apvainojošajām pusēm, tostarp bijušo pasaules čempionu norvēģi Magnusu Kārlsenu. 2023. gada decembrī Starptautiskās Šaha federācijas (FIDE) Ētikas un disciplinārā komisija sodīja Magnusu Kārlsenu ar 10 000 euro naudas sodu par patvaļīgu izstāšanos no "Sinquefield Cup" turnīra. 103rd Edward Lasker Memorial, MCC Closed Championship December 2019 Sam Shankland shines in defeat at World Cup chess knockout tourney Niemann Clinches U.S. Junior Championship; Wang Wins Girls' Title 2021 FIDE Chess.com Grand Swiss Pairings & Results | www.uschesschamps.com 2023 U.S. Championships 2023 FIDE Grand Swiss Kārlsens par krāpšanās skandālu: Drīz nākšu klajā ar paziņojumu FIDE izmeklēs skandālu starp Kārlsenu un Nīmanu Izmeklēšana atklāj krāpšanās pazīmes vairāk nekā 100 Nīmana tiešsaistes spēlēs Skaļākajā šaha krāpšanā apsūdzētais Hanss Nīmans netiek pie kārotajiem 100 miljoniem dolāru Case 2/2023: "Alleged unfounded accusations of cheating and disparagement of the interests and good name of chess as a sport" Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)