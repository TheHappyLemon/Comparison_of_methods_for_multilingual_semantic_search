„Tautiskā dziesma” (lietuviešu: Tautiška giesmė) ir Lietuvas valsts himna, kuras vārdu un mūzikas autors ir Vincs Kudirka (1835—1905). Dziesmas vārdus un mūziku 1898. gadā sacerēja Vincs Kudirka, kurš tajā pašā gadā „Tautisko dziesmu” nopublicēja laikraksta Varpas 6. numurā. 1899. gada 13. novembrī „Tautisko dziesmu” diriģenta Česlova Saskauska vadībā dziedāja koris lietuviešu studentu Pēterburgā rīkotajā lietuviešu vakarā, bet 1905. gada 3. decembrī dziesmu atskaņoja koncertā Viļņas Lielā Seima delegātiem, tai drīz vien iegūstot popularitāti visā Lietuvā. 1919. gadā Lietuvas valdība „Tautisko dziesmu” apstiprināja par Lietuvas valsts himnu. Valsts himna tā bija līdz 1950. gadam, kad „Tautisko dziesmu” nomainīja Lietuvas PSR himna, bet 1988. gadā Lietuvas PSR valdība „Tautisko dziesmu” atjaunoja kā valsts himnu. 1999. gadā Lietuvas Valsts prezidents Valds Adamkus izsludināja Lietuvas valsts himnas likumu, kurā noteikts, kā un kādos gadījumus himnu drīkst atskaņot un kādiem nolūkiem tās izmantošana ir aizliegta. 2009. gada 5. jūlijā 21.00 pēc Lietuvas laika par godu Lietuvas nosaukuma tūkstošgadei lietuvieši visā pasaulē dziedāja „Tautisko dziesmu”. Ilga Auguste. «Aizraujošs stāsts par Baltijas valstu himnu vēsturi». Zelta klasika. Latvijas Radio 3. Latvijas Sabiedriskais medijs, 2014. gada 23. augusts. Arhivēts no oriģināla, laiks: 2019. gada 16. Maijs. Skatīts: 2018. gada 25. jūlijā. Oļģerts Auns (1989. gada 2. janvāris). "Lietuvā atdzimušās himnas sacerētāja 130. gadskārta". Padomju Jaunatne (Nr. 2): 2. lpp. Silvestrs Gaižūns (1989. gada 20. janvāris). "«Lietuva, Tu Tēvu zeme»". Pionieris (Nr. 5—6): 5. lpp. «Lietuvieši visā pasaulē vienlaikus dziedās savas valsts himnu». Delfi. LETA. 2009. gada 5. jūlijs. Skatīts: 2018. gada 25. jūlijā. «Lietuvieši visā pasaulē vienlaikus dziedās savas valsts himnu». Apollo. LETA. 2009. gada 5. jūlijs. Skatīts: 2018. gada 25. jūlijā. «Šovakar lietuvieši visā pasaulē vienlaikus dziedāja savas valsts himnu». jauns.lv. 2009. gada 5. jūlijs. Skatīts: 2018. gada 25. jūlijā. "Lietuva, tu Tēvu zeme". Latvijas Vēstnesis (Nr.47-050): 6. lpp. 2000. gada 15. februārī. Lietuvas valsts himnas vēsture (lietuviski). Lietuvas Republikas Seims.