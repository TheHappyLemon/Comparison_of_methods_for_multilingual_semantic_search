Oleksandrs Usiks (ukraiņu: Олекса́ндр Олекса́ндрович У́сик; dzimis 1987. gada 17. janvārī Simferopolē, Ukrainā) ir ukraiņu bokseris, bijušais pasaules čempions svara kategorijā līdz 90,7 kilogramiem WBO, WBC, WBA un IBF versijās, 2012. gada vasaras olimpisko spēļu čempions boksā (svara kategorijā līdz 91 kilogramam), 2011. gada pasaules čempions (līdz 91 kilogramam) un 2008. gada Eiropas čempions (līdz 81 kilogramam). 2017. gada 9. septembrī O. Usiks 2017.—2018. gada Pasaules boksa supersērijas ceturtdaļfinālā ar tehnisko nokautu uzvarēja Vācijas bokseri Marko Huku, bet 2018. gada 27. janvārī Arēnā Rīga supersērijas pusfinālā pēc tiesnešu vairākuma lēmuma bija pārāks par latviešu bokseri Mairi Briedi, saglabājot WBO čempiona titulu, iegūstot Briedim piederošo WBC čempiona titulu un kvalificējoties supersērijas finālam. 21. jūlijā Maskavā viņš supersērijas finālā pēc tiesnešu vienbalsīga lēmuma pārspēja Krievijas bokseri Muratu Gasijevu un kļuva par Supersērijas čempionu, iegūstot Muhameda Ali trofeju. ASV sporta žurnāls Sports Illustrated atzina Usiku par 2018. gada labāko bokseri. 2019. gada 27. martā Usiks paziņoja par atteikšanos no WBA čempiona jostas pirmajā smagajā svarā, jo ir pārgājis uz smagsvaru kategoriju. Viņa debijas cīņa smagsvaru kategorijā sākotnēji bija ieplānota 18. maijā pret Karlosu Takamu, taču Usika traumas dēļ tika atlikta. 2022. gada 26. februārī O. Usiks mudināja Krievijas prezidentu Vladimiru Putinu atsaukt Krievijas iebrukumu Ukrainā, kas bija sācies 24. februārī. Dažas dienas vēlāk O. Usiks un bokseris Vasilijs Lomačenko devās uz Ukrainu, lai pievienotos valsts teritoriālās aizsardzības spēkiem, lai gan marta beigās O. Usiks pameta Ukrainu, lai trenētos revanša mačam ar Entoniju Džošua. «Kas ir Brieža nākamais pretinieks Usiks?». skaties.lv. 2017. gada 2. oktobris. Skatīts: 2018. gada 23. janvāris.[novecojusi saite] «Gold gives Ukrainian heavyweight a reason to dance». Washington Post. Skatīts: 2012. gada 12. augusts. «Fantastiskā čempionu kaujā Briedis pēc punktiem tomēr piekāpjas Usikam». sportacentrs.com. 2018. gada 28. janvāris. Skatīts: 2018. gada 28. janvārī. «Ukrainis triumfē Maskavā: Usiks sakauj Gasijevu un kļūst par Supersērijas čempionu». sportacentrs.com. 2018. gada 22. jūlijs. Skatīts: 2018. gada 21. septembrī. «"Sports Illustrated" atzīst Usiku par 2018. gada labāko bokseri». sportacentrs.com. 2018. gada 13. decembris. Skatīts: 2018. gada 21. septembrī. «Usiks atsakās no WBA jostas, var zaudēt absolūtā pasaules čempiona titulu». sportacentrs.com. 2019. gada 28. marts. Skatīts: 2019. gada 24. maijā. «Usiks smagsvaros debitēs pret Džošua un Čisoram nesen zaudējušo Takamu». sportacentrs.com. 2019. gada 22. marts. Skatīts: 2019. gada 24. maijā. «Usika smagsvaru debija traumas dēļ tiek atlikta». sportacentrs.com. 2019. gada 7. maijs. Skatīts: 2019. gada 24. maijā. «Oleksandr Usyk urges Vladimir Putin to ‘stop and negotiate’ as Russia invades Ukraine». The Independent (angļu). 2022-02-26. Skatīts: 2022-02-28. «Los campeones Usyk y Lomachenko toman las armas por Ucrania». Mundo Deportivo (spāņu). 2022-02-28. Skatīts: 2022-02-28. «Ukraine invasion: Ukrainian athletes fighting Russians include Vasiliy Lomachenko, Oleksandr Usyk and the Klitschko brothers». Sky Sports. 2022-03-01. Arhivēts no oriģināla, laiks: 2022-03-12. Skatīts: 2022-03-12. «Usyk leaves Ukraine to prepare for Joshua». BBC Sport (en-GB). Skatīts: 2022-03-23. Vikikrātuvē par šo tēmu ir pieejami multivides faili. Skatīt: Oleksandrs Usiks. Olympedia profils (angliski) Munzüger Sport profils (vāciski) BoxRec profils (angliski)