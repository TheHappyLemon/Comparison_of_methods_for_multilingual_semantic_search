Dreams ir grupas Fleetwood Mac dziesma no viņu 1977. gada albuma Rumours. Dziesmu sarakstīja grupas dalībniece Stīvija Niksa. Dreams ir vienīgā Fleetwood Mac dziesma, kas sasniegusi pirmo vietu ASV Billboard 100 singlu topā. Singls tika pārdots vairāk nekā miljons eksemplāros, kā arī tā ir viena no grupas vispazīstamākajām dziesmām. Albuma Rumours izveides laikā visu grupas dalībnieku personiskajā dzīvē bija problēmas — bundzinieks Miks Flītvuds šķīrās no savas sievas, basģitārists Džons Makvī un taustiņinstrumentāliste Kristīna Makvī šķīra savu laulību, kā arī Lindsijs Bakingems un Stīvija Niksa izbeidza savas astoņus gadus ilgās attiecības. Niksa atzina, ka veidojot albumu "vienā istabas stūrī bija jātur savas personīgās jūtas, bet otrā bija jācenšas būt profesionālim." Stīvija Niksa šo dziesmu sarakstīja 1976. gada sākumā Record Plant studijā Sausalito, Kalifornijā. Kādu dienu, kad es nebiju vajadzīga galvenajā studijā, es paņēmu Fender Rhodes klavieres un devos uz citu studijas istabu, kas piederēja grupai Sly & the Family Stone. Istaba bija viscaur melnā un sarkanā krāsā, ar pazeminājumu istabas centrā, kur atradās klavieres un liela, melna samta gulta ar Viktorijas laikmeta drapērijām. Es apsēdos uz gultas ar klavierēm sev priekšā. Es atradu bungu ritmu, ieslēdzu kasešu ierakstītāju un uzrakstīju Dreams 10 minūtēs. Uzreiz man patika tas, ka dziesma bija ar deju ritmu, kas to padarīja nedaudz neierastu man. — Stīvija Niksa žurnālam Blender Kad Niksa atskaņoja dziesmu pārējiem grupas dalībniekiem, viņi nebija par to pārāk lielā sajūsmā, bet māksliniece pārliecināja viņus nākamās dienas ierakstu sesijā izmēģināt ierakstīt Dreams. Kad dziesmas autore to demonstrēja saviem grupas biedriem, grupas taustiņinstrumentāliste Kristīne Makvī aprakstīja dziesmu, ka "tai ir tikai trīs akordi un viena nots kreisajai rokai un tā ir garlaicīga". Savas domas Makvī mainīja, kad Lindsijs Bekingems, izmantojot ģitāru, izveidoja trīs dažādas daļas no identiskiem akordiem, liekot izklausīties, ka "ir pavediens, kas vijas cauri visai dziesmai." Grupa no pirmās ierakstu sesijas Sausalito tikai saglabāja Stīvijas vokālu un bungu ritmu — ģitāras un bass tika pievienoti vēlāk Losandželosā. Dreams ASV tika izdots kā albuma otrais singls un pirmo vietu sasniedza 1977. gada 18. jūnijā, savu augsto pozīciju noturot 1 nedēļu. Lielbritānijā Dreams tika izdots kā trešais singls, sasniedzot 24. vietu, paliekot top 40 astoņas nedēļas. Iepriekšējie divi singli bija sasnieguši zemākas vietas — Go Your Own Way 38. vietu un Don't Stop 32. vietu. Dziesmas izpildījums kādā televīzijas šovā tika izvēlēts kā dziesmas mūzikas video, jo Fleetwood Mac līdz 1979. gadam neveidoja konceptuālus mūzikas video. Stīvija Niksa — galvenais vokāls, vokāla harmonijas Lindsijs Bakingems — elektriskā un akustiskā ģitāra, vokāla harmonijas Kristīna Makvī — Fender Rhodes elektriskās klavieres, Hammond ērģeles, vokāla harmonijas Džons Makvī — basģitāra Miks Flītvuds — bungas, kongas Dreams ir grupas The Corrs kaverversija albumam Legacy: A Tribute to Fleetwood Mac's Rumours, kurā arī tika iekļauta Eltona Džona versija dziesmai Don't Stop un The Cranberries Go Your Own Way. 1998. gadā viņu versija sasniedza 6. vietu Lielbritānijas singlu topā, pārspējot oriģinālo versiju. Dziesmas video arī uzvarēja Billboard apbalvojumu "Labākais Adult Contemporary Video". Pateicoties singla sasniegumiem, Dreams tika iekļauts The Corrs albuma Talk on Corners atkalizdevumā. 1998. gadā The Corrs izpildīja Dreams kopā ar Fleetwood Mac dalībnieku Miku Flītvudu Karaliskajā Alberta Zālē. CD Dreams (radio edit) — 4:18 Dreams (Tee's Radio) — 3:53 Dreams (Tee's New Radio) (Todd's Henry St. Mix) — 3:52 Dreams (TNT Pop extended mix) — 8:40 Dreams (Tee's Club) — 7:39 Dreams (Tee's in House mix) — 4:32 2005. gadā Niksa iedziedāja jaunu vokālu hausmūzikas dueta Deep Dish dziesmas versijai. Dziesma tika izdota albuma George Is On sastāvā un sasniedza top 20 Lielbritānijā un top 40 vairākās citās valstīs. Dziesmas rediģēta versija tika iekļauta Stīvijas Niksas labāko dziesmu izlasē Crystal Visions — The Very Best of Stevie Nicks, kuras nosaukums arī ir atsauce uz Dreams vārdiem. 10 fanu starpā populārākās Fleetwood Mac dziesmas Arhivēts 2016. gada 9. septembrī, Wayback Machine vietnē., rollingstone.com «"The Greatest Songs Ever!». Arhivēts no oriģināla, laiks: 2006. gada 19. oktobrī. Skatīts: 2007. gada 1. janvārī. «Fleetwood Mac sasniegumi singlu topos». Arhivēts no oriģināla, laiks: 2016. gada 30. novembrī. Skatīts: 2016. gada 11. septembrī. The Corrs uzstāšanās video informācija Austrālijas Diagrammas «Kanādas singlu tops». Arhivēts no oriģināla, laiks: 2015. gada 22. decembrī. Skatīts: 2017. gada 2. jūnijā. «Kanādas Kartes». Arhivēts no oriģināla, laiks: 2015. gada 22. decembrī. Skatīts: 2017. gada 2. jūnijā. Francijas Diagrammas «Vācijas Diagrammas». Arhivēts no oriģināla, laiks: 2016. gada 16. aprīlī. Skatīts: 2016. gada 11. septembrī. Arhivēts 2016. gada 16. aprīlī, Wayback Machine vietnē. Īrijas Diagrammas Nīderlandes Topos Everyhit The Corrs Balvas Albuma Crystal Visions sastāvs [ Dziesmas vārdi]