Eglaines pagasts ir viena no Augšdaugavas novada administratīvajām teritorijām, Lietuvas pierobežā. Robežojas ar sava novada Subates pilsētu, Prodes, Bebrenes, Pilskalnes un Šēderes pagastiem, kā arī Lietuvas Panevēžas apriņķa Roķišķu rajona Obeļu seniūniju un Utenas apriņķa Zarasu rajona Suvieku seniūniju. Biķernieku upīte, Eglaine, Lašupīte, Lustbergas upīte, Ugra. Baltezers, Kazimirvāles ezers, Lustbergas ezers, Pabēržu ezers, Sviļu ezers. Tagadējā pagasta teritorijā 1889. gadā, apvienojot septiņus muižu pagastus (Annasmuižas, Baltmuižas, Hogenbergas, Lustbergas, Šederes un Vecgrīnvaldes), tika izveidots Lašu pagasts. Pēc 1920. gada zemes reformas Lašu muižu (Lassen) ar Jaunlašu pusmuižu (1366 ha) sadalīja 100 vienībās, Šēderes muižu (893 ha) 55 vienībās, Klopmaņa muižu (387 ha) 23 vienībās, Vecgrīnvaldes muižu (387 ha) 19 vienībās, Lustkalnes (Lustbergas) muižu (304 ha) 20 vienībās, Jaungrīnvaldes muižu (222 ha) 19 vienībās, Akmeņu (Šteinburgas) muižu (209 ha) 7 vienībās. Jelgaviņu (162 ha) sadalīja 4 vienībās, bet Jelovkas (Eglaines) ciemu (68 ha) 126 apbūves gabalos. 1935. gadā Ilūkstes apriņķa Lašu pagasta platība bija 111,84 km² un tajā dzīvoja 3093 iedzīvotāji. 1945. gadā pagastā izveidoja Eglaines, Lašu un Zaļmežnieku ciema padomes, bet pagastu 1949. gadā likvidēja. Eglaines ciems (vēlāk pagasts) ietilpis Ilūkstes (1949-1962) un Daugavpils (1962-2009) rajonos. 1954. gadā Eglaines ciemam pievienoja likvidēto Zaļmežnieku ciemu, 1959. gadā - Prodes ciema padomju saimniecības «Eglaine» teritoriju. 1961. gadā Eglaines ciema kolhoza «Lāčplēsis» teritoriju pievienoja Pilskalnes ciemam. 1977. gadā Eglaines ciemam pievienoja daļu Subates pilsētas lauku teritorijas. 1990. gadā ciemu reorganizēja par pagastu. 2009. gadā Eglaines pagastu kā administratīvo teritoriju iekļāva Ilūkstes novadā. 2021. gadā Ilūkstes novadu iekļāva Augšdaugavas novadā. Lielākās apdzīvotās vietas ir Eglaine (pagasta centrs), Annmuiža, Baltmuiža, Laši, Vitkuški. Stendera muzejs Lašos Piemiņas akmens Stenderam Eglaine Eglaines luterāņu baznīca Kazimirvāles muiža Ceļš P70 starp Lavidi un Subati «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. X. sējums. Rīga : Anša Gulbja izdevniecība. 20 096. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Ilūkstes novada mājaslapa. Eglaines pagasts