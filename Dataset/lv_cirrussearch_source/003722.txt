Skaties arī jēdzienu ar līdzīgu nosaukumu: Enduro/X. Enduro (angļu: enduro no latīņu: idurare — 'izturēt') ir motosporta disciplīna, kas norisinās pa dažāda seguma ceļiem un bezceļiem braucot pa iepriekš iezīmētu trasi. Sacensības mēdz būt daudzdienu. Papildus pamatsacīkstēm ir iekļautas arī nelielas ātrās papildsacensības. Enduro sacensību pamattips un Pasaules čempionāta sacensību formāts ir vairāku stadiju brauciens uz laiku. Enduro sprints atšķirībā no klasiskā enduro norisinās vienu dienu noslēgtā marķētā trasē un netiek izmantoti koplietošanas ceļi. Piedalīties var gan ar enduro, gan krosa motocikliem. Enduro sprinta sacensības notiek vairākos vienas dienas posmos. Posmu skaits katru gadu var būt atšķirīgs, taču nepārsniedzot maksimālo posmu skaitu – 5. Šo sacensību mērķis ir pārbaudīt motociklu un kvadriciklu sagatavotību un braucēju meistarību atbilstoši sacensību noteikumiem. Enduro sprinta sacensības Latvijā pirmo reizi norisinājās 2012. gadā. Enduro komisija norādīja uz sekmīgu sacensību attīstību Latvijā un solīja veicināt plašāku Baltijas jūras valstu sportistu dalību tajās. [1][novecojusi saite] LaMSF kausa enduro sprinta nolikums (pdf) 4.maija enduro sprints noslēdzies![novecojusi saite]