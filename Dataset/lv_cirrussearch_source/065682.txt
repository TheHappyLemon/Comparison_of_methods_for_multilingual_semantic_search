Pelena (indonēziešu: Pulau Peleng) ir sala Indonēzijā, Lielo Zunda salu arhipelāgā, Bangai arhipelāga lielākā sala. Administratīvi ietilpst Centrālās Sulavesi provinces Bangai salu apriņķī. Lielākā apdzīvotā vieta ir apriņķa centrs Salakana (2353 iedzīvotāji). Sala izvietojusies Indonēzijas vidienē. Rietumos to apskalo Tolo līcis, austrumos — Moluku jūra. Pelenas šaurums ziemeļos to šķir no Sulavesi salas. Salas krasta līnija stipri izrobota, trīs gari līči dala salu trijās daļās, kuras savieno 3 un 4 km plati zemesšaurumi. Reljefs paugurains, augstākā virsotne ir Tombilas kalns 1052 m vjl salas rietumos. Salā valda tropiskais klimats, ainavā dominē lietusmeži. Encyclopædia Britannica raksts (angliski)