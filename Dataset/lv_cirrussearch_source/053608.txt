Lofotu salas (norvēģu: Lofoten) ir arhipelāgs Norvēģijas ziemeļos, Nūrlannes flikē aiz Ziemeļu Polārā loka. Pazīstams ar neskarto dabu, majestātiskām kalnu un līču ainavām. Pēc platības 1 227 km² lielajā arhipelāgā dzīvo apmēram 24 000 cilvēku. No Norvēģijas kontinentālās daļas arhipelāgu atdala Vestfjords. Lielākās salas ir Eustvogeja un Vestvogeja. Starp Verejas un Moskenesejas salām atrodas Malstrēma atvars. Kopš 2007. gada lielākās salas un kontinentu savieno autoceļš. Ziemeļos no Lofotu salām atrodas Vesterolu salas, bet ziemeļaustrumos — Hinneja. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 436. lpp. Vikikrātuvē par šo tēmu ir pieejami multivides faili. Skatīt: Lofotu salas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne