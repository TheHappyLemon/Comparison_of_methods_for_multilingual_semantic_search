Daglass Fērbenkss (angļu: Douglas Fairbanks; dzimis Daglass Eltons Tomass Ulmens (Douglas Elton Thomas Ullman) 1883. gada 23. maijā, miris 1939. gada 12. decembrī) bija amerikāņu aktieris, scenārists, režisors un producents. Karjeras sākumā darbojies teātrī. Pazīstams ar lomām tādās mēmajās filmās kā "Bagdādes zaglis" (1924), "Robins Huds" (Robin Hood; 1922) un "Zorro zīme" (The Mark of Zorro; 1920). Fērbenksa pēdējā loma bija 1934. gada filmā The Private Life of Don Juan. 1919. gada janvārī Fērbenkss kopā ar Čārliju Čaplinu, Mēriju Pikfordu un Deividu Vorku Grifitu nodibināja paši savu filmu izplatīšanas uzņēmumu United Artists. 1920. gadā apprecējās ar M. Pikfordu. Fērbenkss tika saukts par "Holivudas karali", šis tituls vēlāk pārgāja pie Klārka Geibla. Bija Kino mākslas un zinātnes akadēmijas dibinātāju vidū, bijis pirmais tās prezidents (1927—1929). Fērbenkss kopā ar Viljamu deMillu vadīja pirmo Kinoakadēmijas balvu pasniegšanas ceremoniju. IMDb profils (angliski) Internet Broadway Database profils (angliski) AllMovie profils (angliski)