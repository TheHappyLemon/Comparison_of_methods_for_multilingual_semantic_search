Tomāšs Mikiska (čehu: Tomáš Mikyska; dzimis 2000. gada 2. februārī Ūsti pie Orlices) ir čehu biatlonists. Ar biatlonu sāka nodarboties septiņu gadu vecumā. Starptautiskās sacensībās debitēja 2017. gadā Eiropas čempionātā junioriem, kas notika Nove Mesto Morāvijā, Čehijā. 2017.—2018. gada sezonā sāka startēt IBU kausā junioriem. 2018. gada Pasaules čempionātā jauniešiem Otepē kopā ar Vītezslavu Hornigu un Mikulāšu Karlīku izcīnīja sudraba medaļu stafetē. 2019. gada janvārī Dušņikizdrojā Mikiska debitēja IBU kausā pieaugušajiem un sprintā ieņēma 49. vietu. 2019. gada Pasaules čempionātā jauniešiem Brezno labāko rezultātu sasniedza sprintā — 5. vietu. 2020. gada 29. novembrī Kontiolahti debitēja Pasaules kausa sacensībās, ieņemot 59. vietu sprintā. Tajā pašā posmā tika iekļauts arī Čehijas stafetes komandas sastāvā un ieņēma 7. vietu. 2021. gada Pasaules čempionātā junioriem Obertilliahā ieguva bronzas medaļu stafetē. Individuāli labāko rezultātu sasniedza iedzīšanā, ieņemot 10. vietu. 2021. gada augusta beigās Nove Mesto izcīnīja divas uzvaras un vienu sudraba godalgu Pasaules čempionāta vasaras biatlonā junioru konkurencē. 2021.—2022. regulāri startēja IBU kausa izcīņā. Piedalījās arī 2022. gada Eiropas čempionātā, kur sprintā ieņēma 24. vietu, bet jauktajā stafetē bija 13. vietā. 2022. gada augustā vēlreiz nopelnīja vairākas godalgas junioru līmenī Pasaules čempionātā vasaras biatlonā. 2022.—2023. gada sezonu sāka Pasaules kausā. Pirmajā posmā Kontiolahti viņš ieguva pirmos punktus Pasaules kausa ieskaitē, iedzīšanā finišējot 32. vietā. Veiksmīgi aizvadīja savu debijas Pasaules čempionātu 2023. gadā Oberhofā. Iedzīšanā no 60. vietas pakāpās līdz 31. pozīcijai, 20 km individuālajā distancē ieguva 14. vietu un kvalificējās masu startam, kurā arī izcīnīja 14. vietu. Startēja arī jauktajā un vīriešu stafetē, iegūstot attiecīgi piekto un ceturo vietu. Sezonu noslēdza 52. vietā kopvērtējumā. 2024. gada Pasaules čempionātā Nove Mesto sasniedza savu līdzšinējo karjeras labāko rezultātu, 20 km individuālajā distancē, ieņemot 10. vietu. «Youth Men 3x7.5 km Relay Competition». biathlonworld.com (angļu). Skatīts: 2024. gada 18. februārī. «Parádní představení českých juniorů ve štafetách MSJ. Domů se vrátí s bronzem!». biatlon.cz (čehu). 2021. gada 6. marts. Skatīts: 2024. gada 18. februārī. «Shevchenko, Mikyska Double up with Pursuit Wins». biathlonworld.com (angļu). 2021. gada 29. augusts. Skatīts: 2024. gada 18. februārī. «Nečekaný hrdina českého biatlonu. Mikyska zajel na domácím MS životní závod». sport.aktualne.cz (čehu). 2024. gada 14. februāris. Skatīts: 2024. gada 18. februārī. Vikikrātuvē par šo tēmu ir pieejami multivides faili. Skatīt: Tomāšs Mikiska. IBU profils (angliski)