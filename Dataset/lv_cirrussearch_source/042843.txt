Latvijas Jaunatnes padome (LJP) ir 1992. gadā dibināta jaunatnes nevalstisko organizāciju (NVO) un organizāciju, kas strādā ar jauniešiem vecumā līdz 30 gadiem, apvienība. LJP misija ir radīt tādu vidi Latvijā, kurā jauniešiem ir kvalitatīvi dzīves apstākļi, lai bērnu un jauniešu organizācijas varētu sasniegt savus mērķus. LJP mērķi ir: attīstīt darbu ar jaunatni un jaunatnes politiku; veicināt jauniešu līdzdalību lēmumu pieņemšanas procesos; pārstāvēt dalīborganizāciju intereses; stiprināt organizācijas, kuras strādā ar bērniem un jauniešiem. Latvijas Jaunatnes padome darbojas Latvijas pilsoniskajā aliansē, atbalstot pilsoniskās sabiedrības attīstību Latvijā, un Eiropas Jaunatnes forumā, pārstāvot jauniešu intereses starptautiskā mērogā. Tieši pēc LJP iniciatīvas un vairāku gadu darba 2008. gadā Saeima apstiprināja likumu “Jaunatnes likums”. Pēc LJP iniciatīvas 2016. gadā izveidots konkurss “Latvijas jauniešu galvaspilsēta”, to organizē Izglītības un zinātnes ministrija, tā mērķis ir popularizēt darbu ar jaunatni pašvaldību vidū, veicināt pašvaldību sadarbību un pieredzes apmaiņu jaunatnes jomā, kā arī paaugstināt darbā ar jaunatni iesaistīto personu un jaunatnes organizāciju prestižu. LJP ir šobrīd vienīgā organizāciju apvienība Latvijā, kas pārstāv dažādu jaunatnes organizāciju viedokli un intereses, aicina un atbalsta jauniešu līdzdalību politiskajos un sabiedriskajos procesos, uzrauga jaunatnes politikas ieviešanu Latvijā, ir galvenais sadarbības partneris valsts un starptautiskām institūcijām jaunatnes politikas jomā. 2021. gadā LJP apvieno 29 dalīborganizācijas ar vairāk kā 10 000 biedriem. Par LJP Biedru var kļūt jebkura Latvijas Republikas (LR) likumdošanā noteiktā kartībā reģistrēta biedrība vai nodibinājums, kas atzīst LJP mērķus un apņemas ievērot LJP Statūtus. Arī reģistrētu organizāciju atsevišķa struktūrvienība (nodaļa, grupa, klubs, utt.) var kļūt par LJP dalīborganizāciju. Aktuālais LJP biedru saraksts pieejams LJP mājaslapā sadaļā "Dalīborganizācijas". 2020. gadā: "LJP darbības nodrošināšana 2019-2020" - nodrošināt LJP darbību un pārstāvēt jauniešu un jaunatnes organizāciju intereses. "LJP - Youth Voice Matters!" tapis sadarbībā ar British Council pārstāvniecību Latvijā, tā mērķis veicināt piedalīšanos lēmumu pieņemšanā par jauniešiem aktuāliem jautājumiem. "LJP 3.0" mērķis ir organizēt aktivitātes jaunatnes NVO nozīmes stiprināšanai Latvijas sabiedrībā, sadarbībā Islande, Lihtenšteina un Norvēģija, izmantojot EEZ un Norvēģijas finanšu instrumentus programmas "Aktīvo iedzīvotāju fonds" ietvaros. 2019. gadā: "LJP darbības nodrošināšana 2019-2020" - nodrošināt LJP darbību un pārstāvēt jauniešu un jaunatnes organizāciju intereses. 2017. gadā: "Strukturētā dialoga īstenošana Latvijā 2017-2018" - veicināt strukturētā dialoga nacionālās darba grupas darbību, veicināt jauniešu izpratni par strukturēto dialogu un sekmēt jauniešu līdzdalību. "Interešu aizstāvība jaunatnes politikas jomā" - īstenot interešu aizstāvības darbību jaunatnes politikas jomā, sekmējot pilsoniskas sabiedrības attīstību Latvijā un veicinot NVO interešu aizstāvības darbības neatkarību no publiskās pārvaldes nozares pārraugošās ministrijas ietekmes. 2015. gadā: "Strukturētā dialoga īstenošana Nīderlandes, Slovākijas un Maltas prezidentūras Eiropas Savienības padomē" īstenošana - veicināt strukturētā dialoga aktivitātes Latvijā. "LJP 2.0" - nodrošinot LJP darbību un jaunatnes NVO un jauniešu līdzdalību jaunatnes politikas ieviešanā Latvijā. "Strukturētā dialoga koordinēšanu Itālijas - Latvijas - Luksemburgas prezidentūras Eiropas Savienības Padomē ietvaros" - strukturētā dialoga popularizēšana un jauniešu līdzdalības veicināšanai. “Strukturētā dialoga nacionālā darba grupa – jaunatne” - veicināt strukturētā dialoga nacionālās darba grupas darbību un jauniešu izpratni par jauniešu un lēmumpieņēmēju (ierēdņu, deputātu, politiķu) dialogu. «nvo.lv | Latvijas Pilsoniskā alianse». nvo.lv. Skatīts: 2021-01-06. «European Youth Forum». European Youth Forum (angļu). Arhivēts no oriģināla, laiks: 2018-06-27. Skatīts: 2021-01-06. «Kas ir LJP | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Jaunatnes likums». LIKUMI.LV (latviešu). Skatīts: 2021-01-06. «Latvijas pirmās Jauniešu galvaspilsētas titulu iegūst Jelgava | Jaunatnes starptautisko programmu aģentūra». jaunatne.gov.lv. Arhivēts no oriģināla, laiks: 2021-01-07. Skatīts: 2021-01-06. «LJP Darba grupās | LJP». www.ljp.lv. Arhivēts no oriģināla, laiks: 2021-01-08. Skatīts: 2021-01-06. «Dalīborganizācijas». Arhivēts no oriģināla, laiks: 2020. gada 15. jūlijā. Skatīts: 2020. gada 15. jūlijā. «LJP darbības nodrošināšana 2019-2020 - Jaunatnes politikas valsts programma | LJP». www.ljp.lv (latviešu). Arhivēts no oriģināla, laiks: 2021-01-08. Skatīts: 2021-01-06. «"LJP - Youth Voice Matters!" - British council | LJP». www.ljp.lv (latviešu). Arhivēts no oriģināla, laiks: 2021-01-08. Skatīts: 2021-01-06. «LJP 3.0 - AKTĪVO IEDZĪVOTĀJU FONDS | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Strukturētā dialoga īstenošana Latvijā 2017-2018 - Eiropas komisija | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Interešu aizstāvība jaunatnes politikas jomā - NVO fonds 2017 | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Projekts "Strukturētā dialoga īstenošana Nīderlandes, Slovākijas un Maltas prezidentūras Eiropas Savienības padomē" | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Projekts „Latvijas Jaunatnes padomes darbības stiprināšana “LJP 2.0”” | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Līgums par Strukturētā dialoga koordinēšanu Itālijas - Latvijas - Luksemburgas prezidentūras Eiropas Savienības Padomē ietvaros | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. «Projekts “Strukturētā dialoga nacionālā darba grupa – jaunatne” | LJP». www.ljp.lv (latviešu). Arhivēts no oriģināla, laiks: 2021-01-09. Skatīts: 2021-01-06. Latvijas Jaunatnes padomes mājas lapa