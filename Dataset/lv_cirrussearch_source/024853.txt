Laņivci (ukraiņu: Ланівці) ir pilsēta Ukrainas rietumos, Ternopiļas apgabala Laņivcu rajona centrs pie Horiņas upes. Rakstos pirmoreiz minēta 1444. gadā. Bija Polijas-Lietuvas pilsēta. 1793. gadā pēc Polijas Otrās dalīšanas pilsēta iekļāvās Krievijas Impērijas sastāvā, un bija tur līdz Pirmā pasaules kara beigām. Pēc Pirmā pasaules kara, pamatojoties uz 1921. gada Rīgas miera līgumu, Laņivci iekļāvās jaunizveidotajā Polijas valstī. 1939. gadā, pēc PSRS iebrukuma Polijā, iekļauta Ukrainas PSR, pamatojoties uz Molotova—Ribentropa paktu. No 1941. gada 2. jūlija līdz 1944. gada 6. martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Laņivci. Mūsdienu Ukrainas enciklopēdijas raksts (ukrainiski)