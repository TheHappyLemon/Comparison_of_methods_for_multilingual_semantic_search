Quake ir pirmā popularitāti ieguvusī īstā 3D datorspēle, kurā tika izmantoti nevis plakani divdimensiju spraiti, bet poligonāli trīsdimensiju modeļi. Quake ir arī spēles papildinājumi, Quake Mission Pack 1: Scourge of Armagon un Quake Mission Pack 2: Dissolution of Eternity. Šai spēlei arī ir modi, viens no populārākajiem ir Team Fortress. Spēlei tika izlaists savs skaņu celiņš, ko sarakstīja Trents Reznors no Nine Inch Nails. Vienspēlētāja režīmā spēlētājam jāmeklē izeju, cīnoties ar daudziem monstriem. Parasti ir pogas, kuras jānospiež, vai atslēgas, ar kurām atvērt durvis pirms izejas sasniegšanas. Quake vienspēlētāja kampaņa ir organizēta četrās atsevišķās epizodēs, kurā katrā ir aptuveni astoņi līmeņi (katrā ir arī slepens līmenis). Kad priekšmeti tiek savākti, tie tiek pārnesti uz nākamo līmeni. Ja spēlētājs nomirst, viņam ir jāsāk līmenis no sākuma. Tomēr spēli var saglabāt jebkurā laikā. Spēlētājs kļūst par nenosauktu varoni, ko iesūtīja portālā, lai apturētu pretinieku ar kodēto nosaukumu Quake. Pirms tam valdība eksperimentēja ar teleportācijas tehnoloģijām, un ienaidnieks darīja to pašu. Abas sistēmas savienojās, un ienaidnieks to izmantoja, lai sūtītu pret cilvēkiem nāves vienības, lai pārbaudītu cilvēku kaujas spējas. Vienīgais šo notikumu pārdzīvojušais varonis ir spēlētājs, kuram ir jācīnās tālāk, sākot pirmo no četrām epizodēm, kas sākas no cilvēka pārvaldītas, taču ienaidnieka ielenktas militārās bāzes. Vēlāk spēle norisinās arī citās dimensijās.