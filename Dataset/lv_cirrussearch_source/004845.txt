Šova (japāņu: 昭和基地; Shōwa Kichi, IPA: [ɕoːva]) ir Japānas vissezonas polārstacija Antarktīdā. Izvietota Karalienes Modas Zemes piekrastē, Īstongulas salā Flatveru salu grupā Licova-Holma līča austrumos. Stacija izveidota 1957. gada 29. janvārī Starptautiskā ģeofizikas gada programmas ietvaros un nosaukta par godu Šovas ērai (1926–1989), kuras laikā tā dibināta. Kā vissezonas stacija darbojas kopš 1966. gada. Pirmsākumos stacija sastāvēja no trim ēkām ar kopējo platību 184 m². 2001. gadā stacijā bija 48 ēkas ar kopējo platību 6820 m². Šova, tāpat kā pārējās Japānas polārstacijas, pieder Nacionālajam Polāro pētījumu institūtam (NIPR) un to ekspluatē Japānas Antarktisko pētījumu ekspedīcija (JARE). Stacijā tiek veiktas pētījumu un novērojumu programmas meteoroloģijā, seismoloģijā, glacioloģijā, ģeoloģijā, bioloģijā un citās nozarēs. Kopš 1970. gadiem Šovas stacijā tiek veikta regulāra atmosfēras augšējo slāņu zondēšana ar raķetēm S-160 un S-210. Mysterious Shadows in Antarctica Большая советская энциклопедия Сёва (антарктич. научн. станция)[novecojusi saite] «National Institute of Polar Research Japan 2010 - 2011». Arhivēts no oriģināla, laiks: 2012. gada 27. janvārī. Skatīts: 2011. gada 28. novembrī. astronautix.com Vikikrātuvē par šo tēmu ir pieejami multivides faili. Skatīt: Šova. Šovas stacijas tīmekļa kamera JARE. Šovas stacija StratoCat. Showa Station