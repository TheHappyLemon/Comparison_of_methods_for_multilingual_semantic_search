Osvaldo Sesars Ardiless (spāņu: Osvaldo César Ardiles, dzimis 1952. gada 3. augustā) ir Argentīnas futbola treneris un bijušais futbolists, spēlēja pussarga pozīcijā, bijis Argentīnas futbola izlases dalībnieks. Savu karjeru sācis Argentīnā, bet 1978. gadā pievienojies Anglijas komandai Tottenham Hotspur, kur kļuvis par nozīmīgu komandas spēlētāju, pavadot tur 10 gadus. Folklendu kara dēļ 1982—83. gada sezonu pavadījis īrē Francijas komandā Paris Saint-Germain. Argentīnas futbola izlases sastāvā spēlējis no 1975. līdz 1982. gadam, kopumā piedaloties 51 mačā. Ar izlasi uzvarējis 1978. gada FIFA Pasaules kausā. Piedalījies arī 1982. gada FIFA Pasaules kausā. Pēc spēlētāja karjeras beigām kļuvis par treneri, vadot Anglijas komandas Swindon Town, Newcastle United un West Bromwich Albion. 1993. gadā kā treneris atgriezies Tottenham Hotspur, kļūstot par pirmo Anglijas Premjerlīgas treneri no Argentīnas. Vēlāk trenējis komandas Meksikā, Japānā, Horvātijā, Sīrijā, Argentīnā, Izraēlā un Paragvajā, kā arī vadījis Malaizijas futbola izlasi. Tottenham Hotspur FA kauss: 1980—81, 1981—82 FA Charity Shield: 1981 (dalīts) UEFA kauss: 1983—84 Argentīna FIFA Pasaules kauss: 1978 Shimizu S-Pulse Nabisco Cup: 1996 Tokyo Verdy Japānas kauss: 2004—05 «The rise and fall of British or Irish managers in the Premier League». Eurosport (angļu). 2015-10-05. Skatīts: 2022-06-07. Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)