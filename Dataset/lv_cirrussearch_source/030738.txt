Abu Dhabi Tour bija vīriešu šosejas riteņbraukšanas sacensības, kas kopš 2015. gada notika Apvienotajos Arābu Emirātos. Iesākumā sacensības tika iekļautas UCI Āzijas tūres kalendārā ar 2.1 vērtējumu (trešo augstāko). Pirmajos divos gados sacensības notika oktobrī, riteņbraukšanas sezonas beigās, ieņemot līdzīgu vietu kalendārā kā šobrīd atceltās Tour of Beijing sacensības. Abu Dhabi Tour organizēja RCS Sport, kas rīko arī Giro d'Italia un netālu notiekošo Dubai Tour. Pirmajās sacensībās bija iekļauti četri posmi, trīs no tiem līdzeni un piemēroti sprinteriem un viens, kurš noslēdzas ar finišu Jebel Hafeet kalnā. Pēdējais posms norisinājās Jasmarinas motoru sporta trasē krēslā, tāpat kā autosporta Formula 1 Abū Dabī Grand Prix. Organizatori rīkoja arī sezonas noslēguma pasākumu un izteica vēlmi iekļaut sacensības UCI Pasaules tūres nākamo gadu kalendārā. Trešās Abu Dhabi Tour sacensības tika iekļautas 2017. gada UCI Pasaules tūres kalendārā sezonas sākumā, februārī. 2019. gadā Abu Dhabi Tour tika apvienota ar Dubai Tour, izveidojot UAE Tour. «Abu Dhabi Tour 2015 - General Classification». ProCyclingStats. Skatīts: 2015. gada 1. aprīlis. Gregor Brown. «Abu Dhabi Tour added to 2015 race calendar». Cycling Weekly, 2014. gada 22. decembris. Skatīts: 2015. gada 1. aprīlis. Stephen Farrand. «Inaugural Abu Dhabi Tour route announced». Cyclingnews.com, 2015. gada 25. marts. Skatīts: 2015. gada 1. aprīlis. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. «Book Best Selling Dubai Tour Packages and Save Up-to Rs.2500 per Booking|OkToBoard». www.oktoboard.com. Arhivēts no oriģināla, laiks: 2019-01-09. Skatīts: 2019-01-21. Arhivēts 2019-01-09 Wayback Machine vietnē. Oficiālā tīmekļa vietne