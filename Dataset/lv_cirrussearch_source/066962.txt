Sušanu incidents bija uzbrukums Sušanu ciemam Brjanskas apgabalā, Krievijā, kas notika 2023. gada 2. martā. Ukrainas puse to interpretē kā Krievijas provokāciju. Saskaņā ar Krievijas plašsaziņas līdzekļu sniegto informāciju 2023. gada 2. marta rītā "ukraiņu diversantu grupas" 50 cilvēku sastāvā iebruka Brjanskas apgabala Sušanu ciemā un sagrāba vairākus iedzīvotājus. Ziņoja, ka nogalināts skolas autobusa vadītājs un nošauts viens bērns. Tomēr Brjanskas apgabala gubernatora vietnieks ziņoja, ka autobusu neapšaudīja, jo skolās šajā apgabalā notiek tālmācība. Vēlāk parādījās videomateriāli un fotogrāfijas no notikuma vietas, kurās esot redzami Krievu brīvprātīgo korpusa karavīri, kas stāv pie Krievijas valsts administratīvās ēkas un aicina savus līdztautiešus cīnīties pret Putina režīmu. «Врио замгубернатора Брянской области опровергла обстрел школьного автобуса». Коммерсантъ (krievu). 2023-03-02. Skatīts: 2023-05-23.