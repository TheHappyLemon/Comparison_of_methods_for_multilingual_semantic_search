Masimiljāno Allegri (itāļu: Massimiliano Allegri; dzimis 1967. gada 11. augustā Livorno, Itālijā) ir itāliešu futbola treneris un bijušais futbolists. Spēlētāja karjeras laikā pārstāvējis dažādus Itālijas klubus, spēlējis pussarga pozīcijā. Pašlaik ir Itālijas A sērijas kluba Turīnas "Juventus" galvenais treneris. Futbolista karjeru sācis komandā Cuoiopelli. Vēlāk pārstāvējis dzimtās pilsētas klubu Livorno. A sērijā debitējis 1988.—1989. gada sezonā Pisa sastāvā. 1989. gadā atgriezās Livorno. Vēlāk pārstāvēja klubus Pavia, Pescara, Cagliari, Perugia, Padova, Napoli un Pistoiese. Trenera karjeru sāka 2004. gadā Itālijas C2 sērijas komandā Aglianese, kurā bija aizvadījis futbolista karjeras pēdējos gadus. 2007. gada augustā kļuva par Sassuolo galveno treneri. Klubs tobrīd spēlēja C1 sērijā un Allegri vadībā 2007.—2008. gada sezonā uzvarēja līgā, izcīnot ceļazīmi un B sēriju. 2008. gada maijā tika panākta vienošanās, ka Allegri kļūs par Itālijas A sērijas kluba Cagliari galveno treneri. Šajā amatā nostrādāja līdz 2010. gada aprīlim. 2010. gada jūnijā kļuva par AC Milan galveno treneri. Jau savā pirmajā sezonā (2010.—2011.) aizveda komandu līdz Itālijas čempionu titulam. Nākamajās sezonās tika izcīnīta 2. un 3. vieta. 2014. gada janvārī pēc neveiksmīgi aizvadītas pussezonas tika atbrīvots no amata. 2014. gada 16. jūlijā tika apstiprināts par Turīnas "Juventus" galveno treneri. Allegri vadībā Juventus izcīnīja Itālijas čempiontitulus 2014.—2015., 2015.—2016., 2016.—2017., 2017.—2018. un 2018.—2019. gada sezonās. Allegri divreiz aizveda komandu līdz UEFA Čempionu līgas finālam (2015. un 2017. gadā). Pēc 2018.—2019. gada sezonas atstāja Juventus galvenā trenera amatu. 2021. gada maijā atgriezās Juventus galvenā trenera amatā. Sassuolo Itālijas Serie C: 2007–08 Milan Itālijas Serie A: 2010–11 Supercoppa Italiana: 2011 Juventus Itālijas Serie A: 2014–15, 2015–16, 2016–17, 2017–18, 2018–19 Coppa Italia: 2014–15, 2015–16, 2016–17, 2017–18 Supercoppa Italiana: 2015, 2018 Individuālie sasniegumi Itālijas Serie A gada labākais treneris: 2011, 2015, 2016, 2018 «Massimiliano Allegri» (angļu). UEFA.com. 2016. gada 1. augusts. Skatīts: 2018. gada 15. aprīlī. «AC Milan: Coach Massimiliano Allegri sacked by Serie A giants» (angļu). BBC.com. 2014. gada 13. janvāris. Skatīts: 2018. gada 15. aprīlī. «"Juventus" apstiprina Allegri galvenā trenera amatā». sportacentrs.com. 2014. gada 16. jūlijs. Skatīts: 2018. gada 15. aprīlī. «"Juventus" apstiprina galvenā trenera Allegri aiziešanu». sportacentrs.com. 2019. gada 17. maijs. Skatīts: 2019. gada 16. jūnijā. Vikikrātuvē par šo tēmu ir pieejami multivides faili. Skatīt: Masimiljāno Allegri. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)