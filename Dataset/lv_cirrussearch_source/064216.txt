Puertoviljamsa (spāņu: Puerto Williams, jamanu: Upushwea) ir pilsēta Čīles dienvidos Ugunszemes arhipelāgā. Izvietojusies arhipelāga ceturtās lielākās salas Navarino ziemeļu krastā pie Bīgla šauruma. Administratīvi ietilpst Magaljanesas reģionā, Čīles Antarktikas provinces un Kabo de Ornosas komūnas administratīvais centrs. Puertoviljamsa tiek uzskatīta par pasaules vistālāk uz dienvidiem esošo pilsētu. Osta tagadējās pilsētas vietā dibināta 1953. gada 21. novembrī kā Puertoluisa (Puerto Luisa). 1956. gada 22. augustā pārdēvēta tagadējā vārdā par godu britu kara jūrniekam Džonam Viljamsam Vilsonam (John Williams Wilson), kurš komandēja čīliešu šoneri Ancud un 1843. gadā pārņēma Čīles kontrolē Magelāna šaurumu, nodibinot tā krastā Bulnesas cietoksni. Pilsētā atrodas provinces un komūnas administratīvās iestādes, licejs, Martina Gusindes antropoloģijas muzejs, slimnīca, vairāki dievnami un viesnīcas. Transportu nodrošina Gardemarīna Zanjartas lidosta, kas savieno ar regulāriem reisiem ar Puntaarenasu. Prāmja satiksme savieno ar Ušvaju un Puntaarenasu. Pilsētā atrodas Čīles Kara flotes bāze. https://geoarchivos.ine.cl/File/pub/Cd_Pb_Al_Cs_2019.pdf; Čīles tautskaite 2017; pārbaudes datums: 26 decembris 2019. COMISIÓN VERDAD HISTÓRICA Y NUEVO TRATO. INFORME FINAL DEL PUEBLO YAGÁN Vikikrātuvē par šo tēmu ir pieejami multivides faili. Skatīt: Puertoviljamsa.