Porsche Boxster ir autokoncerna Porsche rodsters ar sešcilindru opozitīvo motoru, kas novietots gareniski automobiļa centrā. Pirmās paaudzes modeļa pirmizrāde notika 1996. gadā. Automobilim tika uzstādīts 2,7 litru un 220 Zs motors. Automobilī tika izmantotas 20-30% detaļas no vecāka 911 modeļa (996 virsbūve), tai skaitā virsbūves un salona elementi. 2000. gadā parādījās modifikācija Porsche BoxsterS, kuras galvenā atšķirība bija 3,2 litru un 252 Zs motors. Pēc pasūtījuma varēja uzstādīt noņemamu cieto jumtu. 2005. gadā tika izlaists jaunās paaudzes modelis. Jaunajam automobilim tika uzlabots motors (Boxster modifikācijas jauda tika palielināta par 25 Zs, savukārt BoxsterS par 43 Zs), uzlabota piekare, kā arī izmainīts virsbūves un salona dizains. Mazliet vēlāk parādījās automobilis Porsche Cayman, kas konstruktīvi atgādina Porsche Boxster, bet ir ar kupejas virsbūvi un pozicionējas kā atsevišķs modelis.