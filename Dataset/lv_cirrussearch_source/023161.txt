Jānis Joņevs (dzimis 1980. gada 21. martā Jelgavā) ir latviešu rakstnieks. Apgāda „Mansards" 2013. gadā izdotais Joņeva romāns „Jelgava 94” guva lielu lasītāju un kritiķu ievērību, par ko viņš arī saņēma ES Literatūras balvu. Jānis Joņevs piedzima un uzauga Jelgavā, 1998. gadā pabeidza Jelgavas 2. ģimnāziju. Pēc tam studēja Latvijas Kultūras akadēmijā, kur ieguva bakalaura un maģistra grādu. Strādā reklāmas aģentūrās par tekstu autoru. Kopš 2002. gada publicē grāmatu recenzijas izdevumos „Literatūra un Māksla Latvijā”, „Neatkarīgā Rīta Avīze”, „Luna”, „Kultūras Forums” un „Latvju Teksti”. Publicējis arī tulkojumus no franču valodas — Bernāra Marī Koltesa lugu „Kokvilnas lauku vientulībā” (2004, žurnāla „Luna” 12. numurā), Pjēra Luisa īsprozu no krājuma „Desmit duči mīlas dialogu” (portālā „Satori”, 2004. gada 11. oktobrī), Agotas Kristofas romānu „Lielā burtnīca” (2007). 2013. gadā nāca klajā J. Joņeva debijas romāns „Jelgava 94”, kas guva plašu lasītāju un kritiķu atzinību, saņēma vairākas balvas, tai skaitā ES balvu literatūrā, kā arī kļuva par pamatu spēlfilmai „Jelgava 94”. 2014. gada nogalē izdevniecība „Liels un mazs” izdeva Joņeva sarakstīto un Reiņa Pētersona ilustrēto grāmatu bērniem „Slepenie svētki”, kuras atvēršanas svētki Kalnciema kvartālā notika 14. decembrī. Joņevs piedalījies arī vairāku teātra izrāžu veidošanā sadarbībā ar režisoru Mārci Lāci. 2015. gadā Dirty Deal Teatro tapa pirmais iestudējums „Bārdas”, 2016. gadā izveidota izrāde „Rīga. Urbānie mīti” Jaunajā Rīgas teātrī, tā izvirzīta „Spēlmaņu nakts” balvai nominācijā „Gada sasniegums oriģināldramaturģijā”. 2017. gadā Dirty Deal Teatro notika izrādes „Zvērīgā mīla” pirmizrāde, kuras tekstu Joņevs veidojis kopā ar Aneti Konsti. Arī šī izrāde izvirzīta „Spēlmaņu nakts” balvai nominācijā „Gada sasniegums oriģināldramaturģijā”. 2020. gada martā nāca klajā J. Joņeva stāstu krājums "Tīģeris", kas ieguva Literatūras gada balvu kā gada labākais prozas darbs. 2022. gadā iznāca dokumentālais detektīvromāns "Decembris" par 20. gadsimta 90. gadu kriminālo pasauli Latvijā. 2023. gada februārī grāmata iekļauta Literatūras gada balvas garajā sarakstā. Jelgava 94 [romāns]. Rīga: Mansards, 2013. Slepenie svētki [grāmata bērniem]. Rīga: Liels un mazs, 2014. Tīģeris [stāstu krājums]. Rīga: Dienas grāmata, 2020. Decembris [dokumentāls detektīvromāns]. Rīga: Ascendum, 2022. Pazudis. Rīga: Neputns, 2023. Helmuts Caune. «Grāmatas Jelgava 94 recenzija. Godīgi par pagātni». Kultūras Diena, 2013. gada 22. aprīlis. Skatīts: 2016. gada 16. septembrī. «Joņevs par romānu 'Jelgava 94' saņem ES Literatūras balvu». Delfi. 2014. gada 8. oktobris. Skatīts: 2016. gada 16. septembrī. «Joņevs par romānu 'Jelgava 94' saņēmis ES Literatūras balvu». tvnet.lv. 2014. gada 8. oktobris. Skatīts: 2016. gada 16. septembrī. «Rakstnieks Jānis Joņevs saņem Eiropas Savienības literatūras balvu». Satori. 2014. gada 11. novembris. Skatīts: 2016. gada 16. septembrī.[novecojusi saite] «Pjērs Luiss: No krājuma „Desmit duči mīlas dialogu”». Satori. 2004. gada 11. oktobris. Arhivēts no oriģināla, laiks: 2016. gada 4. Marts. Skatīts: 2016. gada 16. septembrī. «Reinis Pētersons, Jānis Joņevs. Slepenie svētki». Kultūras Diena. 2014. gada 9. decembris. Skatīts: 2016. gada 16. septembrī. Paziņoti Spēlmaņu nakts 2016/2017 nominanti. LALIGABA 2023 Roberts Buivids (2015. gada 22. marts). Jānis Joņevs: deviņdesmitajos nervi bija jutīgāki un sirds jaunāka!. Atveriet, te dziesma!. Latvijas Radio. Lsm.lv. Skatīts: 2016. gada 16. septembrī. Jānis Joņevs: Esmu pārāk daudz latvietis. tvnet.lv. 2015. gada 7. maijs. Skatīts: 2016. gada 16. septembrī. Arteritory (2014. gada 23. decembris). Jaunie darbi un priekšvēsture. 'Arterritory' ekspresintervija ar Jāni Joņevu. Delfi. Skatīts: 2016. gada 16. septembrī. 90tie pat ļoti ir modē! Viesos — Jānis Joņevs. PieciLV. YouTube. 2014. gada 6. jūnijs. Skatīts: 2016. gada 16. septembrī. Jānis Joņevs sarunā ar Satori. Satori. YouTube. 2014. gada 10. aprīlis. Skatīts: 2016. gada 16. septembrī. Ingvilda Strautmane (2013. gada 21. marts). Jānis Joņevs: Mēs atkal bijām nokavējuši. Kultūras Rondo. Latvijas Radio. Lsm.lv. Skatīts: 2016. gada 16. septembrī. Nora Rieksta (2013. gada 7. marts). Jānis rīt būs slavens. Saruna ar grāmatas 'Jelgava'94' autoru Jāni Joņevu. Delfi. Skatīts: 2016. gada 16. septembrī. Jānis Joņevs izrades.lv