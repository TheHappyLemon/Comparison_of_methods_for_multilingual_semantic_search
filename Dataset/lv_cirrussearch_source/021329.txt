Džeremijs Lī Voterspūns (angļu: Jeremy Lee Wotherspoon; dzimis 1976. gada 26. oktobrī) ir Kanādas ātrslidotājs un treneris. Viņš tiek uzskatīts par vienu no visu laiku izcilākajiem ātrslidotājiem sprinta distancēs. Piedalījies četrās Olimpiskajās spēlēs (1998, 2002, 2006, 2010). Vienīgo medaļu izcīnījis 1998. gadā Nagano, kur ieņēma otro vietu 500 m distancē. Vēl 1998. gadā izcīnīja 6. vietu 1000 m distancē, 2006. gadā Turīnā un 2010. gadā Vankūverā izcīnījis 9. vietu 500 m distancē. Ir viens no medaļām bagātākajiem ātrslidotājiem Pasaules čempionātā sprintā (4 zelti, 4 sudrabi, 1 bronza). Distanču Pasaules čempionātā ir izcīnījis 4 zelta, 3 sudraba un 3 bronzas medaļas. Ar panākumiem startējis Pasaules kausa izcīņā, kur ar uzvarām 49 posmos (vēl 17 otrās vietas un 13 trešās vietas) 500 m distancē ir veiksmīgākais sportists šajā distancē, kā arī ar 67 uzvarām, 27 otrajām vietām un 29 trešajām vietām ir veiksmīgākais ātrslidotājs Pasaules kausa vēsturē starp vīriešiem. Beidza karjeru pēc 2010. gada Ziemas Olimpiskajām spēlēm, tomēr 2013. gada oktobrī paziņoja par atgriešanos. Starplaikā bijis treneris, trenējis arī latvieti Haraldu Silovu. «Canadian speedskater Jeremy Wotherspoon attempting return». CBC. Skatīts: 2013. gada 1. novembrī. Vikikrātuvē par šo tēmu ir pieejami multivides faili. Skatīt: Džeremijs Voterspūns. Olympedia profils (angliski) The Sport.org profils (angliski) Munzüger Sport profils (vāciski) Speedskatingbase profils (angliski) SpeedSkatingNews profils (angliski) SpeedSkatingResults profils (angliski) SpeedSkatingStats profils (angliski) Speedskatingnews profils