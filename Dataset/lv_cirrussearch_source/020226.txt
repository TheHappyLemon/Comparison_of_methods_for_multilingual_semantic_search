Jekaterina Kovaļevska (krievu: Екатерина Валентиновна Ковалевская; dzimusi 1974. gada 17. aprīlī, Rostovā pie Donas, Krievijā) ir Krievijas starptautiskā lielmeistare šahā (WGM 1998). Divkārtēja Krievijas sieviešu šaha čempionāta uzvarētāja (1994, 2000). 2000. gadā izcīnījusi sudraba medaļu Eiropas sieviešu šaha čempionātā Batumi (Gruzija). Pēc gada Varšavā atkārtojusi šo panākumu. 2002. gadā Eiropas sieviešu šaha čempionātā Varnā palikusi 5. vietā. No 1994. gada sešas reizes spēlējusi Krievijas izlases sastāvā Pasaules šaha olimpiādēs, iegūstot 6 medaļas: 3 sudraba (1998, 2002, 2006) un 2 bronzas (2000, 2004) komandu vērtējumā, kā arī individuālo bronzas medaļu (1998). Pasaules sieviešu komandu čempionātā Krievijas izlases sastāvā ieguvusi 2 sudraba medaļas komandu vērtējumā (2007, 2009) un zelta medaļu individuālajā vērtējumā (2007). Krievijas izlases sastāvā uzvarējusi Eiropas komandu šaha čempionātā 2007. gadā, kā arī 2005. gadā izcīnījusi bronzas medaļu komandu vērtējumā. Piecas reizes piedalījusies Pasaules sieviešu šaha čempionātos pēc izslēgšanas sistēmas, kur lielākais panākums bijis 2004. gadā, kad Jekaterina Kovaļevska kļuvusi par Pasaules vicečempioni: 2000. gadā Deli tikusi līdz pusfinālam, kur zaudējusi Sje Dzjuņai; 2001. gadā Maskavā tikusi līdz 3. kārtai, kurā zaudējusi Nino Hurcidzei; 2004. gadā Elistā finālā zaudējusi Antoanetai Stefanovai; 2006. gadā Jekaterinburgā tikusi līdz ceturtdaļfinālam, kur zaudējusi Sjui Juihua; 2015. gadā Sočos tikusi līdz 2. kārtai, kur zaudējusi Viktorijai Čmilītei; 2017. gadā Teherānā 1. kārtā zaudējusi Innai Gapoņenko. 2004. gadā par panākumiem turnīros FIDE Jekaterinai Kovaļevskai piešķīrusi starptautiskā vīriešu meistara nosaukumu (IM). European Women's Chess Championships 2000 «II Mistrzostwa Europy Kobiet». Arhivēts no oriģināla, laiks: 2008. gada 6. jūlijā. Skatīts: 2013. gada 9. jūlijā. 3rd European Individual Women's Championships 2000 FIDE Knockout Matches (Women) 2001 FIDE Knockout Matches (Women) 2004 FIDE Knockout Matches {Women) 2006 FIDE Knockout Matches {Women) 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Jekaterina Kovaļevska šahista profils vietnē fide.com Jekaterina Kovaļevska šahista profils vietnē chessgames.com Jekaterina Kovaļevska šahista profils vietnē 365chess.com Jekaterina Kovaļevska šahista profils vietnē chesstempo.com Jekaterina Kovaļevska šahista profils vietnē olimpbase.org (Pasaules šaha olimpiādes) Jekaterina Kovaļevska šahista profils vietnē olimpbase.org (Pasaules komandu šaha čempionāti) Jekaterina Kovaļevska šahista profils vietnē olimpbase.org (Eiropas komandu šaha čempionāti)