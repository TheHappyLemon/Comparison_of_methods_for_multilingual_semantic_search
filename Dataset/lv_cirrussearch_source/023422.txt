Mihajs Šube (rumāņu: Mihai Șubă; dzimis 1947. gada 1. jūnijā, Bukarestē) ir Rumānijas starptautiskais lielmeistars šahā (GM, 1978), kas ir pārstāvējis Lielbritāniju (1988-1990). Divas reizes uzvarējis Rumānijas junioru šaha čempionātā (1972, 1973). Trīs reizes bijis pirmais arī Rumānijas šaha čempionātos (1980, 1981, 1983).. 1982. gadā veiksmīgi piedalījies Pasaules šaha čempiona izcīņas cikla starpzonu turnīrā Laspalmasā, kur palicis 3. vietā aiz uzvarētājiem Zoltāna Ribli un Vasilija Smislova un tikai puspunkts šķīris viņu no iekļūšanas pretendentu mačos. Vēlākajos gados uzvarējis spēcīgos starptautiskos turnīros Dortmundē (1983), Berlīnē (1985), Prāgā (1985). 1983. gadā dalījis 3. vietu P. Keresa memoriālā Tallinā (uzvarēja Mihails Tāls un Rafaels Vaganjans). 1985. gadā atkārtoti piedalījies starpzonu turnīrā Tunisijā, kurā ierindojies tikai 11. vietā. 1988. gadā pēc Londonas starptautiskā šaha turnīra lūdzis politisko patvērumu Lielbritānijā, kuru pēc tam pārstāvējis šaha turnīros. 1990. gadā pēc Nikolaje Čaušesku režīma krišanas atgriezies Rumānijā. 2003. gadā Pančevas (Serbija) starptautiskajā šaha turnīrā dalījis pirmo vietu kopā ar Ivanu Čeparinovu. Vairākkārt pārstāvējis Rumānijas un Anglijas izlases lielākajos komandu šaha turnīros: Pasaules šaha olimpiādēs piedalījies 6 reizes (1978-1986, 1992); Eiropas komandu šaha čempionātos piedalījies 3 reizes (1977, 1989-1992), izcīnījis individuālo zelta medaļu (1977); Pasaules komandu šaha čempionātā piedalījies 1985. gadā; Pasaules studentu komandu šaha čempionātā piedalījies 1972. gadā; Balkānu valstu komandu šaha čempionātos piedalījies 11 reizes (1974, 1976-1985). Komandu vērtējumā izcīnījis zelta (1977), 5 sudraba (1974, 1978, 1980, 1981, 1985) un 5 bronzas (1976, 1979, 1982, 1983, 1984) medaļas. 2011. gadā uzvarējis Eiropas senioru šaha čempionātā. «Federaţia Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2014. gada 11. aprīlī. 1982 Las Palmas Interzonal Tournament Memorial P.Keres Tallinn February-March 1983 1985 Tunis Interzonal Tournament 11th European Senior Chess Championship Mihajs Šube šahista profils vietnē fide.com Mihajs Šube šahista profils vietnē chessgames.com Mihajs Šube šahista profils vietnē 365chess.com Mihajs Šube šahista profils vietnē chesstempo.com Mihajs Šube šahista profils vietnē olimpbase.org (Pasaules šaha olimpiādes) Mihajs Šube šahista profils vietnē olimpbase.org (Eiropas komandu šaha čempionāti) Mihajs Šube šahista profils vietnē olimpbase.org (Pasaules komandu šaha čempionāti) Mihajs Šube šahista profils vietnē olimpbase.org (Pasaules studentu komandu šaha čempionāti) Mihajs Šube šahista profils vietnē olimpbase.org (Balkānu valstu komandu šaha čempionāti) Mihajs Šube šahista profils vietnē olimpbase.org (Eiropas klubu komandu šaha čempionāti)