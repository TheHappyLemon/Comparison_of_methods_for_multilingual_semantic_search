Šis raksts ir par seriālu. Par filmu skatīt rakstu Ķeriet Smārtu! (filma). "Ķeriet Smārtu!" (angļu: Get Smart) ir ASV situāciju komēdijseriāls, ko veidoja Mels Brukss un Baks Henrijs. Seriālā galvenās lomas atveidoja Dons Adamss (Maksvels Smārts, aģents 86), Barbara Feldona (aģente 99) un Edvards Plets (šefs). Seriālu pārraidīja no 1965. gada 18. septembra līdz 1970. gada 11. septembrim. Kopumā uzfilmētas 138 sērijas, seriālam bija piecas sezonas. "Ķeriet Smārtu!" ieguvis septiņas Emmy balvas, vēl tika nominēts 14 Emmy balvām un divām Zelta globusa balvām. Seriālam izdoti vairāki turpinājumi gan kā seriāli, gan kā filmas, no kuriem pēdējā ir 2008. gada filma "Ķeriet Smārtu!", kurā galvenās lomas atveido Stīvs Karels un Anna Hetaveja. IMDb profils (angliski) TV.com profils (angliski) Metacritic profils (angliski)