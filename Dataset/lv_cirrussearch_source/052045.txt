Šaņtou (ķīniešu: 汕头, piņjiņs: Shàntóu) ir prefektūras līmeņa pilsēta Guandunas provincē Ķīnas dienvidos. Izvietojusies provinces austrumos pie Žundzjanas ietekas Dienvidķīnas jūrā. Robežojas austrumos ar Dzjejanu, bet ziemeļos — ar Čaodžou. Nozīmīga osta, viena no Ķīnas pirmajām speciālajām ekonomiskajām zonām un Guandunas austrumu ekonomiskais centrs. Senatnē bijis neliels zvejnieku ciems. Juaņu dinastijas laikā zināma kā Sjalina (廈嶺, Xialing). Ap 1574. gadu zināma kā Šašaņpina (沙汕坪, Shashanping). 17. gadsimtā šeit uzbūvēja tā saukto Šašaņtou lielgabalu un vietas nosaukumu saīsināja uz Šaņtou. 19. gadsimtā Šaņtou bija viena no tā sauktajām Tjaņdzjiņas līguma ostām, kurās Eiropas tirgotājiem bija atļauts tirgoties. Pilsētas tiesības piešķirtas 1919. gadā. 1930. gados pēc kravu apjoma Šaņtou osta bija trešā lielākā valstī. Galvenās rūpniecības nozares ir pārtikas un ķīmiskā rūpniecība. Guiju piepilsēta zināma kā pasaulē lielākā elektronikas atkritumu savāktuve. Pilsēta atrodas mitrā subtropiskā klimata zonā. Gada vidējā temperatūra ir 21,5 °C un vidējais nokrišņu daudzums 1618 mm. http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. The Seattle Times (2006). E-waste dump of the world Arhivēts 15 June 2007 Wayback Machine vietnē.. Retrieved 9 March 2007 Vikikrātuvē par šo tēmu ir pieejami multivides faili. Skatīt: Šaņtou. Encyclopædia Britannica raksts (angliski) Brockhaus Enzyklopädie raksts (vāciski)