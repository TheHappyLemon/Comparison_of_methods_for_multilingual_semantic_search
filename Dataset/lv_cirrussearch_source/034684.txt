Pinterest ir tīmekļa vietne, kas tika izveidota 2010. gadā, Sanfrancisko, ASV. Sociālo platformu Pinterest izveidoja Bens Silbermens, Pols Skiara un Evans Šarps, vietni pārvalda kompānija Cold Brew Labs, ko dibinājusi neliela uzņēmēju un investoru grupa. Pats vietnes dibinātājs un vadītājs Silbermans raksturojis Pinterest vairāk kā "ideju katalogu, kas mudina iet un darīt, nevis sociālo tīklu". Aktīvo lietotāju skaits 2023. gada beigās sasniedza vairāk nekā 450 miljonus. Angļu valodā “Pinterest” veido salikums no vārdiem “pin” (piespraust) un “interest” (interese). Piespraudes (angļu valodā – “pins”) var būt gan attēli, gan teksts, gan preces. Pinterest darbojas kā personalizēta mediju platforma. Vietnes lietotāji var pārlūkot citu lietotāju saturu un izvēlēties, ko saglabāt savās personīgajās kolekcijās. Katra izveidotā piespraude parādās kā attēls, bet klikšķinot uz tās, lietotājs tiek aizvests uz oriģinālo informācijas avotu. Vietnes lietotājiem ir jāreģistrējas. Statistika liecina – vairums (85%) Pinterest lietotāju ir sievietes. 2016. gadā kompānija sevi pozicionē kā starpposmu starp sociālo tīklu un interneta meklētāju, kuru lietotāji izmanto meklējot produktus vai pakalpojumus, kā arī idejas dažādām lietām un pasākumiem. Pinterest ir saņēmis kritiku pat autortiesību neievērošanu, dažādu autoru veidots saturs šajā vietnē tiek pārpublicēts neskaitāmas reizes, bieži bez atsauces uz autoru. 2012. gadā tika izstrādāti tehniskie rīki, kas ļāva citu interneta vietņu īpašniekiem pasargāt savu saturu no brīvas pievienošanas Pinterest kolekcijām. Kompānija definēja stingrākus lietošanas noteikumus, kuros aizliedz lietotājiem pārpublicēt ar autortiesībām aizsargātu darbu attēlus. LinkedIn.com Pinterest 2016 statistics 110 million monthly users[novecojusi saite] Nicholas Carlson. «Inside Pinterest: An Overnight Success Four Years In The Making HI». Business Insider, 2012. gada 1. maijs. Andrew Nusca. «Pinterest CEO Ben Silbermann: We're not a social network». Fortune Magazine, 2015. gada 13. jūlijs. Skatīts: 2015. gada 14. jūlijs. «Biggest social media platforms 2023». Statista. Skatīts: 2023-11-11. Ella Juhņeviča Pinterest – tavu interešu virtuālā krātuve 14.05.2012 «Terms of Service». About Pinterest. Arhivēts no oriģināla, laiks: 2017. gada 1. maijā. Skatīts: 2016. gada 25. jūlijā. Delfi.lv "Pinterest prezentē tiešsaistes iepirkšanās iespējas" Is Pinterest a Haven for Copyright violations Pinterest mājas lapa Pinterest Par uzņēmumu Arhivēts 2016. gada 20. jūlijā, Wayback Machine vietnē. Skaties.lv Sociālais tīkls Pinterest novērtēts 11 miljardu ASV dolāru vērtībā Pinterest statistika 2015