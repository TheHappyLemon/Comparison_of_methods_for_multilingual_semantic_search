Ērika Vībe (angļu: Erica Wiebe; dzimusi 1989. gada 13. jūnijā) ir kanādiešu brīvā stila cīkstone, 2016. gada vasaras olimpisko spēļu čempione. Ar brīvo cīņu Ērika Vībe sāka nodarboties 9. klasē. Starptautiskās sacensībās viņa debitēja 2007. gadā, kad piedalījās Panamerikas junioru čempionātā un izcīnīja sudraba medaļu. Viņa startēja arī 2008. un 2009. gada pasaules junioru čempionātos. 2012. gadā, kā kanādiešu cīkstones Lijas Kallahanas treniņu partnere, Ērika brauca uz Londonas olimpiskajām spēlēm. Veiksmīga Vībei bija 2014. gada sezona, kurā viņa uzvarēja visos turnīros, kuros ņēma dalību, un 36 cīņu virkni līdz 2014. gada pasaules čempionāta ceturtdaļfinālam, kurā viņa zaudēja igaunietei Epai Mē. 2016. gada vasaras olimpiskajās spēlēs Rio, finālā uzvarot Guzeli Manjurovu, Ērika Vībe izcīnīja zelta medaļu svara kategorijā līdz 75 kg un kļuva par trešo Kanādas cīkstoni — olimpisko medaļnieci. Pirms Ērikas medaļas olimpiskajās spēlēs bija guvušas Tonija Verbīka (2004, 2008 un 2012) un Kerola Hviņa (2008, 2012). 2018. gada pasaules čempionātā Vībe pusfinālā zaudēja Adelīnai Grejai un cīņā par bronzas medaļu revanšējās par 2014. gada zaudējumu Epai Mē. «Erica Wiebe» (angļu). olympic.ca. Arhivēts no oriģināla, laiks: 2019-06-24. Skatīts: 2019-06-24. Olympedia profils (angliski) FILA profils (angliski)