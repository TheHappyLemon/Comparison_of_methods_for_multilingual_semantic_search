Balvu rajons bija administratīvā iedalījuma vienība LPSR (1949—1990) un Latvijas Republikas (1990—2009) sastāvā. Tas atradās Latgales ziemeļaustrumos un robežojās ar Alūksnes rajonu ziemeļos, Gulbenes rajonu rietumos, Madonas rajonu dienvidrietumos, Rēzeknes rajonu un Ludzas rajonu dienvidos un ar Krievijas Federāciju austrumos. Rajona centrs bija Balvu pilsēta. Pēc sešu pagastu atdalīšanas un to pievienošanas Pleskavas apgabalam Abrenes apriņķa rietumu daļa 1945. gada 12. oktobrī tika pārdēvēta par Viļakas apriņķi. 1949. gada 31. decembra administratīvi teritoriālās reformas rezultātā Viļakas apriņķis tika sadalīts Abrenes (centrs — Viļaka) un Balvu rajonos. 1952.—1953. gadā Balvu rajons ietilpa Daugavpils apgabalā. 1959. gadā Balvu rajonam pievienoja lielāko daļu no sadalītā Abrenes rajona ar Viļakas pilsētu, bet 1962. gadā Baltinavu no sadalītā Kārsavas rajona. Pēc Latvijas Republikas atjaunošanas 1990. gadā Balvu rajona ciemi tika pārdēvēti par pagastiem. Balvi Viļaka Kuprava ar lauku teritoriju Žīguri ar lauku teritoriju Baltinavas - Balvu - Bērzpils - Briežuciema - Krišjāņu - Kubuļu - Lazdukalna - Lazdulejas - Medņevas - Ploskenas - Rugāju - Susāju - Šķilbēnu - Tilžas - Vecumu - Vīksnas Balvi Viļaka Baltinavas pagasts - Balvu pagasts - Bērzkalnes pagasts - Bērzpils pagasts - Briežuciema pagasts - Krišjāņu pagasts - Kubulu pagasts - Kupravas pagasts - Lazdukalna pagasts - Lazdulejas pagasts - Medņevas pagasts - Rugāju pagasts - Susāju pagasts - Šķilbēnu pagasts - Tilžas pagasts - Vectilžas pagasts - Vecumu pagasts - Vīksnas pagasts - Žīguru pagasts Latvieši — 77,8%, krievi — 18,4%, ukraiņi — 0,8%, citi — 3%. Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Balvu rajons tika likvidēts un tā teritorijā izveidoti šādi novadi: Baltinavas novads Balvu novads Rugāju novads Viļakas novads. Latvijas administratīvais iedalījums (2009) Par Balvu rajonu Balvu pilsētas mājaslapa Balvu rajona pašvaldības Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 5(2) sējums. Rīga: Galvenā enciklopēdiju redakcija, 1984. 32.—33. lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.