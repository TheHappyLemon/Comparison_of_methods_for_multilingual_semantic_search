Reno Žē (franču: Renaud Jay; dzimis 1991. gada 12. augustā Mutjē, Savojā) ir franču distanču slēpotājs. 2010. gada Pasaules čempionātā junioriem ieņēma 9. vietu sprintā. Nākamajā gadā, kad Pasaules junioru čempionāts risinājās Otepē, sprintā bija 21. vietā, 10 km distancē brīvajā stilā ieņēma 35. vietu, startēja arī stafetē, kurā Francijas komanda izcīnīja 5. vietu. Pasaules kausa sacensībās debitēja 2011. gada 3. decembrī Diseldorfā. Piedalījās 2014. gada ziemas olimpiskajās spēlēs Sočos, kur startēja tikai sprintā un ieņēma 14. vietu. Pasaules čempionātā pirmo reizi piedalījās 2017. gadā Lahti. Iekļuva sprinta pamatsacensībās, bet pusfinālam nekvalificējās un ierindojās 30. vietā. 2020. gada 12. janvārī komandu sprinta sacensībās Drēzdenē kopā ar Likā Šanavā izcīnīja savu pirmo uzvaru. Individuāli pirmo reizi vietu uz pjedestāla izcīnīja tā paša gada 18. februārī Orē, Zviedrijā. 2022. gada ziemas olimpiskajās spēlēs Pekinā sprintā ieņēma 27. vietu. 2023. gada Pasaules čempionātā Planīcā kopā ar Rišāru Žuvu ieguva bronzas medaļu komandu sprintā. «Jay and Chanavat make history for France at Cross-Country World Cup». eurosport.com (angļu). 2020. gada 12. janvāris. Skatīts: 2022. gada 28. februārī. «Ski Tour - Aare - Klaebo tout en haut, podium pour Jay». ski-nordique.net (franču). 2020. gada 18. februāris. Skatīts: 2022. gada 28. februārī. Vikikrātuvē par šo tēmu ir pieejami multivides faili. Skatīt: Reno Žē. Olympedia profils (angliski) FIS profils (distanču slēpošana) (angliski)