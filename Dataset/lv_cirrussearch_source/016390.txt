Sunākstes pagasts ir viena no Aizkraukles novada administratīvajām teritorijām tā dienvidaustrumos. Robežojas ar sava novada Seces un Staburaga pagastiem, kā arī ar Jēkabpils novada Sēlpils un Viesītes pagastiem. Upes: Lauce, Pikstere, Sunīte, Viesīte. Ūdenstilpes: Šķinu purva dīķis, Mazsunākstes ezers. Sunākstes pagasta teritorijā zināmi divi senču pilskalni: Grubeles kalns (34 m augsts) pie Gausānu mājām un Zilais kalns (20 m augsts) pie Piksteres. Līdz Latvijas 1920. gada agrārajai reformai tagadējā Sunākstes pagasta teritorijā atradās Lielsunākstes (Groβ-Sonnaxt), Mazsunākstes (Klein-Sonnaxt) un Piksteres (Pixstern) muižas, kā arī Pēterbušas pusmuiža. Lielsunākstes muiža (556 ha) tika sadalīta 48, Mazsunākstes muiža (540 ha) - 31, un Piksteres muiža (394 ha) - 41, Sunākstes mācītājmuiža (597 ha) - 31 jaunsaimniecībās. 1935. gadā Jēkabpils apriņķa Sunākstes pagasta platība bija 136,3 km² un tajā dzīvoja 1965 iedzīvotāji. 1945. gadā pagastā izveidoja Sunākstes un Zilkalnes ciema padomes, bet pagastu 1949. gadā likvidēja. Sunākstes ciems ietilpis Jēkabpils (1949-1967) un Aizkraukles (Stučkas) (pēc 1967. gada) rajonos. 1954. gadā Sunākstes ciemam pievienoja likvidēto Zilkalnes ciemu. 1990. gadā ciemu reorganizēja par pagastu. 2009. gadā Sunākstes pagastu kā administratīvo teritoriju iekļāva Jaunjelgavas novadā, bet pēc 2021. gada administratīvi teritoriālās reformas tas nonāca Aizkraukles novadā. Valsts aizsargājamie kultūras pieminekļi: nr. 135.: Ciršu senkapi pie Ciršiem nr. 136.: Mazlāču senkapi pie Mazlāčiem nr. 137.: Zilais kalns (pilskalns) - pie Rožkalniem Esošajās robežās, pēc CSP datiem. Lielākās apdzīvotās vietas ir Sunākste (pagasta centrs), Lielsunākste, Mazsunākste, Pikslauki, Zilkalne. Gothards Frīdrihs Stenders (1714—1796), saukts par „Veco Stenderu" - luterāņu teologs un apgaismotājs, Sēlpils un Sunākstes draudžu mācītājs, latviešu laicīgās rakstniecības aizsācējs (mūsdienās Sunākstes Evaņģēliski luteriskā baznīca, kurā darbojās Vecais Stenders, atrodas Viesītes pagasta teritorijā). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu Konversācijas vārdnīcas 21.sējums, 41175 sleja Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu Arhivēts 2013. gada 10. novembrī, Wayback Machine vietnē. (Aizkraukles rajons - Liepājas rajons) OSP Sunākstes pamatskola Arhivēts 2011. gada 22. jūlijā, Wayback Machine vietnē. Piksteres Zilais kalns