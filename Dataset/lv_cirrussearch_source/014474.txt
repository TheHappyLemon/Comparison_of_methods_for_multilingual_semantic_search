Arnold Layne ir britu psihodēliskā roka grupas Pink Floyd singls. Dziesmu sarakstījis toreizējais līderis Sids Barets, tā ierakstīta tūlīt pēc ierakstu līguma noslēgšanas ar EMI Records. Lai gan dziesma nav iekļauta grupas debijas albumā The Piper at the Gates of Dawn, tā ir sastopama vairākās izlasēs, ieskaitot Relics un Echoes: The Best of Pink Floyd. Dziesmas nosaukumā minētais vīrietis "Arnolds Leins" esot bijusi īsta persona. Viņš bijis transvestīts, kura galvenā nodarbe bijusi sieviešu veļas zagšana no veļas žāvētājiem. Rodžers Voterss ir teicis: "Arnold Layne" bija par konkrētu cilvēku. Gan mana, gan Sida māte bija pieņēmušas studentes kā īrnieces, jo netālu atradās meiteņu koledža, tādēļ tur veļas žāvētāji vienmēr bija pilni ar krūšturiem un biksītēm. Un tas radīja iespēju "Arnoldam", lai kas viņš arī bija, raut nost drēbes no mūsu žāvētājiem. 1967. gadā pieejams kļuva melnbalts video, ar visiem toreizējiem grupas dalībniekiem, kuri apģērba plastmasas manekenu, pirms "došanās pastaigā" uz pludmali. Vēlāk tika izlaists arī otrs videoklips. Tajā Pink Floyd bija redzami pastaigājamies; tas ir vienīgais materiāls, kurā redzams kā Barets šo dziesmu dzied. Sids Barets - ģitāra un solovokāls Rodžers Voterss - basģitāra Riks Raits - ērģeles un vokāls Niks Meisons - bungas un perkusijas Deivids Gilmors, savas On an Island koncerttūres laikā, šo dziesmu, ar Rika Raita solovokālu, negaidīti pievienoja koncerta programmai Amerikas tūres beigās. 2006. gada 26. decembrī tika izdots singls ar divām šīs dziesmas versijām - vienu dziedāja Deivids Bovijs, bet otru jau minētais Riks Raits. Deivids Gilmors - Elektriskā ģitāra un bekvokāls Riks Raits - Ērģeles, bekvokāls (1. versija), solovokāls (2. versija) Džons Karins - Taustiņinstrumenti, bekvokāls Fils Manzanera - Ģitāra, bekvokāls Stīvs DiStanislao - Bungas Gajs Prets - Basģitāra, bekvokāls 2007. gada 10. maijā astoņdesmito un deviņdesmito gadu modeļa Pink Floyd (Deivids Gilmors, Riks Raits, Niks Meisons) izpildīja šo dziesmu Sida Bareta piemiņas koncertā The Madcaps Last Laugh, kuru organizēja dziesmas oriģinālās vesijas producents Džo Boids. Koncerta beigās viņi šo dziesmu spēlēja kā pārsteiguma viesi, Riks Raits izpildīja solovokālu.