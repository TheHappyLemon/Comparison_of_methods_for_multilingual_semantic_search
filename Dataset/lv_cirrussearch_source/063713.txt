Uniangas ezeri (franču: Lacs d'Ounianga) ir ezeru grupas Čadas ziemeļos, Sahāras tuksnesī. 2012. gadā šie ezeri tika iekļauti UNESCO Pasaules mantojuma sarakstā. Grupas veido 18 ezeri, kuru kopējā platība ir apmēram 20 km2. Ezeriem ir dažāds izmērs un dziļums, atšķirīgs ķīmiskais sastāvs un ūdens krāsa. Reģionā faktiski nav nokrišņu, tāpēc tie barojas no gruntsūdens. Kaut arī no ezeru virsmas ir ievērojama iztvaikošana, daudzi no tiem ir saldūdens. Ģeogrāfiski tie iedalās trīs grupās — Uniangas-Kēbira grupa (vislielākie ezeri), Montro ezers (30 kilometrus uz dienvidaustrumiem no Uniangas-Kēbira grupas) un Uniangas-Sērira grupa (45-60 kilometrus uz dienvidaustrumiem no Uniangas-Kēbira grupas). Vikikrātuvē par šo tēmu ir pieejami multivides faili. Skatīt: Uniangas ezeri.