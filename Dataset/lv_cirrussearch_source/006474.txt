Windows XP ir Microsoft izstrādāta operētājsistēma, kuru izmanto personālajos datoros. Tā tika izlaista 2001. gadā un ir populārākā Windows versija. Nosaukums XP veidots no vārda eXPerience ("pieredze"). Windows XP priekšteči bija Windows 2000 un Windows Me, un tā bija pirmā plašam patērētāju lokam veidotā operētājsistēma, kas būvēta uz Windows NT kodola un arhitektūras. XP pēctecis bija Windows Vista, kas tika izlaista 2006. gadā. Windows XP tiešā OEM un mazumtirdzniecība tika pārtraukta 2008. gada 30. jūnijā. Operētājsistēma tika izlaista vairākās redakcijās, no kurām populārākās bija Windows XP Home Edition, kas bija orientēta uz mājas lietotājiem, kā arī Windows XP Professional, kurai bija papildu īpašības, piemēram, Windows Server domains un divu procesoru atbalsts, un bija orientēta attīstītiem lietotājiem un biznesa klientiem. Windows XP Media Center Edition bija papildu multimediju iespējas, ļaujot skatīt un ierakstīt TV pārraides, skatīt DVD filmas, klausīties mūziku. Windows XP Tablet PC Edition bija paredzēta darbināt uz Tablet PC platformas. Windows XP, salīdzinot ar iepriekšējām versijām, bija nozīmīgi pārstrādāta grafiskā lietotāja saskarne. XP tika izveidota Side-by-Side tehnoloģija, risinot problēmas ar dll bibliotēku izmantošanu, kuras bija biežas Windows 9x versijās. Tai arī pirmoreiz bija nepieciešama produkta aktivācija, lai novērstu nelegālu kopēšanu. Windows XP tika kritizēta par drošības ievainojamību, ciešu Internet Explorer 6 un Windows Media Player integrāciju. Vēlākās versijās ar servisa paku 2 un 3, Internet Explorer 8 šīs problēmas tika risinātas. Saskaņā ar W3Schools pētījumiem, 2011. gada janvārī Windows XP bija pasaulē plašāk lietotā operētājsistēma, kas izmanto internetu, ar 45,3 % tirgus daļu, rādot kritumu no 76,1 % 2007. gada janvārī. Galvenais atbalsts no Microsoft Windows XP operētājsistēmai beidzās 2009. gada 14. aprīlī, un pagarinātais atbalsts beidzās 2014. gada 8. aprīlī. «Windows Licensing Programs» (angliski). Microsoft. Arhivēts no oriģināla, laiks: 2008-12-16. Skatīts: 2008-09-21. Windows XP to Take the PC to New Heights Arhivēts 2010. gada 13. decembrī, Wayback Machine vietnē. (angliski) «Microsoft Announces Windows XP and Office XP». Microsoft PressPass (angliski). Microsoft. 2001-02-05. Arhivēts no oriģināla, laiks: 2010-04-21. Skatīts: 2009-09-17. The XP name is short for "experience" «Simplifying Deployment and Solving DLL Hell with the .NET Framework». Microsoft Developer Network (angliski). Microsoft. November 2001. Skatīts: 2008-07-21. Atsaucē izmantots novecojis parametrs |month= «How To Build and Service Isolated Applications and Side-by-Side Assemblies for Windows XP». Microsoft Developer Network (angliski). Microsoft. 2001-08-24. Arhivēts no oriģināla, laiks: 2008-10-05. Skatīts: 2008-07-21. «OS Platform Statistics» (angliski). w3schools. Arhivēts no oriģināla, laiks: 2011-10-28. Skatīts: 2011-02-05. Microsoft aprīlī beigs atbalstu Windows XP LETA/DPA, 2014. g. 26. februāris Vikikrātuvē par šo tēmu ir pieejami multivides faili. Skatīt: Windows XP. Encyclopædia Britannica raksts (angliski)