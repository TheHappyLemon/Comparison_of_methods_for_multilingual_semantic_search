Gīngērena (turku: Güngören) ir neliels Stambulas ila un pilsētas Eiropas daļas rajons, kas atrodas pie Bakirkējas rajona. Rajonā celtās ēkas ir labākas kvalitātes nekā citos 1980. gadu laikā celtajos strādnieku dzīvojamos rajonos, piem. Esenleras vai Bādžilaras rajonā, tomēr ielas arī šajā rajonā ir projektētas iespējami šauras un starp ēkām nav lielu pagalmu. Tomēr, salīdzinājumā ar citiem līdzīgiem rajoniem, Gīngērenā uz ielām ir vairāk veikalu un ēkas ir labi uzturētas. Gīngērenas rajons iedalīts 11 mikrorajonos: Akindžilara (Akıncılar); Ahmeta Nafiza Gīrmana mikrorajons (Ahmet Nafiz Gürman); Osmana Jaunā mikrorajons (Genç Osman); Gīneštepe (Güneştepe); Gīvena (Güven); Haznedara (Haznedar); Maršala Fevzi Čakmaka mikrorajons (Mareşal Fevzi Çakmak); Mehmeta Nezihi Ēzmena mikrorajons (Mehmet Nezihi Özmen); Centrālais mikrorajons (Merkez); Sanaji (Sanayi); Tozkoparana (Tozkoparan).