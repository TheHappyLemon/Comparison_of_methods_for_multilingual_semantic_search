Atis Slakteris (dzimis 1956. gada 21. novembrī, Codes pagastā, Latvijā) ir bijušais Latvijas finanšu, aizsardzības un zemkopības ministrs, Tautas partijas biedrs (1998—2011). 1975. gadā absolvēja Bauskas 1. vidusskolu, 1980. gadā pabeidza Latvijas Lauksaimniecības akadēmiju mehanizācijas specialitātē. Pēc augstskolas pabeigšanas sācis strādāt par automehāniķi, vēlāk par galveno inženieri, kolhozā Code. 1990.—1994. gadā bijis Bauskas rajona Lauksaimniecības departamenta galvenais inženieris, un arī rajonu Lauksaimniecības biroju vadītāja padomes priekšsēdētāju. 6. Saeimas vēlēšanās kandidēja no Latvijas Zemnieku savienības un Latvijas Kristīgo demokrātu savienības saraksta Zemgales apgabalā, taču netika ievēlēts. 1998. gada aprīlī parakstīja Tautas partijas manifestu un rudenī tika ievēlēts 7. Saeimā. No 2000. līdz 2002. gadam Andra Bērziņa valdībā Slakteris bija zemkopības ministrs. 2002. gadā kļuva par Tautas partijas priekšsēdētāju un tika ievēlēts 8. Saeimā. 2004. gada martā pirmoreiz kļuva par aizsardzības ministru Induļa Emša valdībā. 2006. gada 8. aprīlī, pēc Jaunā laika aiziešanas no Aigara Kalvīša valdības, atkārtoti ieņēma aizsardzības ministra amatu. 2006. gada oktobrī Atis Slakteris tika ievēlēts 9. Saeimā, kā arī saglabāja savu aizsardzības ministra amatu Kalvīša otrajā valdībā. Viņš kļuva par finanšu ministru Godmaņa vadītajā valdībā, bet pēc valdības krišanas 2009. gadā atjaunoja Saeimas deputāta mandātu. Slakteris "slaktē" Daugavu Arhivēts 2009. gada 9. februārī, Wayback Machine vietnē., Elmārs Barkāns, žurnāls Nedēļa, raksts pārpublicēts portālā TVNET 06.04.2007., pārskatīts 21.03.2009. «Latvijas Zemnieku savienības, Latvijas Kristīgo demokrātu savienības un Latgalē Latgales demokrātiskās partijas apvienotais saraksts». CVK. Skatīts: 2012-04-25.[novecojusi saite] Saeimā darbu uzsāk jauni deputāti, Diena 19.03.2009., pārskatīts 21.03.2009. Vikikrātuvē par šo tēmu ir pieejami multivides faili. Skatīt: Atis Slakteris. 2008.g. decembra intervija Bloomberg TV