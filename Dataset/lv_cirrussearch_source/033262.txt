Erihs Volfgangs Korngolds (vācu: Erich Wolfgang Korngold; dzimis 1897. gada 29. maijā, miris 1957. gada 29. novembrī) bija Morāvijas ebreju izcelsmes austriešu/amerikāņu komponists. Viens no filmu mūzikas žanra pamatlicējiem Holivudā. Dzimis mūzikas kritiķa ģimenē. Bērnībā tika uzskatīts par brīnumbērnu. Ar Gustava Mālera rekomendāciju mācījās pie Aleksandra fon Cemlinska. 11 gadu vecumā radīja baleta viencēlienu "Sniegavīrs" (Der Schneemann), kas 1910. gadā tika iestudēts Vīnes Valsts operā. 17 gadu vecumā radīja pirmo operu. Pēc Makša Reinholda uzaicinājuma 1934. gadā devās uz Holivudu, lai adaptētu filmas "Sapnis vasara naktī" kinomūziku. Anšlusa dēļ palika uz dzīvi ASV, un 1943. gadā kļuva par ASV pilsoni. Līdz ar Maksi Šteineru un Alfrēdu Ņūmenu uzskatāms par vienu no filmu mūzikas žanra pamatlicējiem. 1938. gadā ieguva Oskaru par labāko oriģinālmūziku par mūziku Maikla Kērtisa filmā "Robina Huda piedzīvojumi". Korngolds bija pirmais komponists, kurš ieguvis šo balvu, jo pirms tam balvas par mūziku filmā saņēma kinostudijas mūzikas nodaļas vadītājs, nevis mūzikas autors. Vikikrātuvē par šo tēmu ir pieejami multivides faili. Skatīt: Erihs Volfgangs Korngolds. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Korngolds Petrucci Music Library