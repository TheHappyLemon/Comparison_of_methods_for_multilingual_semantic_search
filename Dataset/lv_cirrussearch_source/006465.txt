Skaties arī jēdzienu ar līdzīgu nosaukumu: Johanness Keplers. Johannes Kepler jeb ATV-002 bija otrais Eiropas kravas kosmosa kuģis no Automated Transfer Vehicle sērijas, kas paredzēts Starptautisko kosmisko staciju (SKS) apgādei. Tas nosaukts 17. gadsimta vācu zinātnieka Johanesa Keplera vārdā. Transportkuģi palaida 2011. gada 16. februārī. Kosmosa kuģis uz staciju nogādāja 7,1 t kravu, tai skaitā 1600 kg sauskravas, 4534 kg degvielas (850 kg stacijas degvielas krājumiem), 100 kg skābekli. Johannes Kepler tika palaists 2011. gada 16. februārī 21:50:55 UTC ar nesējraķeti Ariane 5ES (V200) no starta laukuma ELA-3 Gviānas kosmiskajā centrā Kurū, Franču Gviānā. Transportkuģis ar SKS saslēdzās 24. februārī 15:59 UTC automātiskā režīmā pie Zvezda moduļa. 25. februārī tika veikts stacijas orbītas pacelšanas manevrs ar Johannes Kepler orbītas korekcijas dzinējiem. Tas sākās 10:33 UTC un ilga 3 minūtes 18 sekundes, paaugstinot orbītas vidējo augstumu par 0,86 km. Stacijas kompleksa telpisko orientāciju nosrošināja ar Zvezda moduļa un Progress M-09M dzinējiem. Manevrs tika veikts, lai izmēģinātu ATV dzinējus. 18. martā tika realizēts vēl viens orbītas pacelšanas manevrs. ATV-2 orbītas korekcijas dzinēji tika iedarbināti 06:00 UTC un darbojās 14 minūtes 43 sekundes, iztērējot 290 kg degvielas. Stacijas telpiskais stāvoklis tika nodrošināts, darbinot Zvezda moduļa un transportkuģa Progress M-09M dzinējus, tiem iztērējot 29 kg. Orbīta tika pacelta vidēji par 3,8 km. 2. aprīlī nācās veikt neplānotu manevru, lai izvairītos no pavadoņu Iridium 33 un Kosmos-2251 sadursmē radušās atlūzas. 02:36 UTC tika iedarbināti Johannes Kepler dzinēji. Rezultātā stacijas augstums tika pacelts par 800 m. 2. jūnijā ar Johannes Kepler dzinējiem tika veikts stacijas orbītas pacelšanas manevrs, kas ilga 897 sekundes. Rezultātā orbītas augstums palielinājās par 3,74 km. 12. jūnijā tika veikti divi manevri ar ATV-002 dzinējiem. Pirmais sākās 14:15 UTC un ilga 36 minūtes 6 sekundes. Otrais sākās 18:20 un ilga 40 minūtes 12 sekundes. Rezultātā SKS orbīta tika paaugstināta vidēji par 19,2 km. Manevrs tika sadalīts divos tādēļ, ka raķešdzinēju darbināšanas laikā tie sakarst un jādod laiks atdzišanai. Vēl viena orbītas pacelšana notika 15. jūnijā. Manevrs sākās 15:55 UTC un ilga aptuveni 40 minūtes. Orbīta tika pacelta par vidēji 10,2 km. Pēdējo stacijas orbītas maiņas manevru ATV-002 veica 17. jūnijā. To sāka 16:21 UTC un ilga aptuveni 27 minūtes. Orbīta tika pacelta par vidēji 6,8 km. 2011. gada 20. jūnijā 14:46:30 UTC Johannes Kepler atvienojās no stacijas. Tajā pašā dienā 18:30 UTC ATV veica manevru, lai izvairītos no kosmiskā atkrituma. 21. jūnijā 17:07 UTC Johannes Kepler iedarbināja dzinējus un 10 min 9 s, lai ieietu eliptiskā orbītā. 20:04 tika veikts 14 min 9 s ilgs manevrs, lai ieietu nolaišanās trajektorijā. Pēdējais radiosakaru kontakts ar kuģi tika zaudēts 20:41:39 UTC, kad tas iegāja Zemes atmosfērā aptuveni 80 km augstumā. Kuģis sadega atmosfērā, nesadegušās daļas iekrita Klusajā okeāna dienviddaļā aptuveni 20:44 UTC. Ariane 5 opens a busy year of Arianespace missions with the milestone launch of another Automated Transfer Vehicle for Europe Arianespace 2011-02-16 (angliski) European Cargo Ship's Launch Delay Could Affect Shuttle Mission space.com, Tariq Malik, 2011-02-16 (angliski) NASA ISS On-Orbit Status 25 February 201[novecojusi saite] NASA, 2011-02-25 (angliski) ISS On-Orbit Status 03/18/11 Arhivēts 2011. gada 22. martā, Wayback Machine vietnē. NASA, 2011-03-18 (angliski) ATV boosts ISS safely away from space debris ESA ATV blog 2011-04-02 (angliski) European ATV-2 space freighter readjusts ISS orbit Arhivēts 2011. gada 5. jūnijā, Wayback Machine vietnē. RIA Novosti, 2011-06-03 (angliski) NASA ISS On-Orbit Status 12 June 2011[novecojusi saite] 2011-06-12 (angliski) Johannes Kepler has left the Station ESA, 2011-06-20 (angliski) Automated Transfer Vehicle Starptautiskā kosmiskā stacija ATV ESA (angliski) ATV-Johannes-Kepler Arianespace apraksts [1] (angliski) [2] (franciski)