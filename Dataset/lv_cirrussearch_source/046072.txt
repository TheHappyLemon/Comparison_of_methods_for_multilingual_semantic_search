Attēls vai zīmējums ir materiālās kultūras elements, kas parasti ir divdimensionāls un satur vizuāli uztveramu informāciju. Parasti attēlā ir redzams kāds priekšmets, persona, simbols utt. Attēli var būt arī trīsdimensionāli, piemēram, hologrammas. Cilvēks un dzīvnieki attēlus uztver ar acīm. Par attēliem var saukt arī dažādas kartes, grafikus, diagrammas kā arī abstrakto mākslu. Attēlus var iegūt zīmējot, krāsojot, gleznojot (zīmējums) vai izgrebjot (grebums); ar vienkāršu priekšmetu palīdzību, piemēram, ar spoguļa, stikla un citu priekšmetu palīdzību; ar dažādu tehnoloģiju palīdzību, piemēram, fotografēšana, printēšana, datorgrafika, projekcija, ar teleskopu, mikroskopu u.c. Attēli galvenokārt tiek izmantoti: dažādu tekstu ilustrēšanā; navigācijā (kartes, plāni); dažādu datu analīzē (grafiki, diagrammas, shēmas); kinoindustrijā (kinofilmas, animācijas filmas); mākslas jomā (gleznas, skices, grafiti). Telpisks attēls Māksla Optika Fotogrāfija Grafiti Hologramma Logo