Šis raksts ir par arheologu. Par izgudrotāju skatīt rakstu Juris Zariņš (inženieris). Juris Zariņš (Juris Zarins, dzimis 1945. gada 17. februārī, miris 2023. gada 8. jūlijā) bija latviešu izcelsmes ASV arheologs, pazīstams ar savu teoriju par "pirmsplūdu laika" civilizāciju Indijas okeāna piekrastē. Viņš bija viens no pirmajiem, kas arheoloģiskajos pētījumos izmantoja kosmiskās fotografēšanas metodi. Dzimis 1945. gadā Otrā pasaules kara bēgļu ģimenē Vācijā, ap 1950. gadu kopā ar vecākiem pārcēlies uz ASV, kur 1963. gadā beidza Linkolnas vidusskolu un 1967. gadā Nebraskas Universitāti. Piedalījās Vjetnamas karā. 1974. gadā Čikāgas Universitātē aizstāvēja doktora grādu arheoloģijā un strādāja par arheoloģijas konsultantu Saūda Arābijas karalistē. No 1978. gada bija Misūri Štata universitātes profesors socioloģijas un arheoloģijas departamentā. Par viņa pētījumu augsto kvalitāti 1988. gadā universitāte viņam piešķīra zinātniskās ekselences balvu (‘’Excellence in Research Award’’). 1992. gadā Zariņš vadīja izrakumus Omānas teritorijā, lai atrastu Ptolemaja pieminētās teiksmainās Ubaras zemes atrašanās vietu. Ar kosmisko pavadoņu ‘’LANDSAT’’ izdarīto fotouzņēmumu palīdzību viņš centās pierādīt savu hipotēzi par to, ka tagad tuksnešainajā jūras piekrastē pirms apmēram 8000 gadiem atradies arī Vecajā Derībā pieminētais Ēdenes dārzs mūsdienu Tigras un Eifratas upju satecē, kas tagad atrodas zem ūdens Persijas līča ziemeļu galā. Nomira Ņūmeksikā 2023. gada 8. jūlijā 78 gadu vecumā. The Camel in Ancient Arabia: A Further Note (1978) Early Rock Art of Saudi Arabia. Archaeology Magazine 1982, v. 35, no. 6 Hemerologies of Assyrian and Babylonian Scholars. CUSAS (Book 25), CDL Press, 2014. — 278 pages The Domestication of Equidae in Third-Millennium BCE Mesopotamia. CUSAS (Book 24), 2018. — 376 pages «Juris Zarins at Depertment of Sociology and Antroplology of Missouri State University». Arhivēts no oriģināla, laiks: 2017. gada 14. augustā. Skatīts: 2018. gada 6. aprīlī. Intervija ar Juri Zariņu «Dora Jane Hamblin. Has the Garden of Eden been located at last?». Arhivēts no oriģināla, laiks: 2005. gada 29. oktobrī. Skatīts: 2018. gada 6. aprīlī. «Juris Zarins Obituary». legacy.com (angļu). Skatīts: 2024. gada 8. janvārī. Paradise Found Tibor Krausz, The Jerusalem Report, February 1, 1999