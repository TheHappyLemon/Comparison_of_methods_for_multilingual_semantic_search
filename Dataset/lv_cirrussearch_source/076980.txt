Sateces baseins hidrogrāfijā ir Zemes virsas teritorija, no kuras visi virszemes un grunts ūdeņi notek konkrētā ūdenstilpē vai ūdenstecē, iekļaujot arī visas tās pietekas. Robežu starp diviem baseiniem sauc par ūdensšķirtni. Baseini iedalās noteces un beznoteces baseinos. Beznoteces baseins ir tāds baseins, kurš atrodas kontinenta iekšienē un nav savienots ar okeānu. Ezeru ar šādu baseinu sauc par beznotekezeru. Pasaulē lielākais pēc platības ir Atlantijas okeāna baseins (69,8 miljoni km2). Tam seko Ziemeļu Ledus (23,1 miljoni km2), Klusā (20,3 miljoni km2) un Indijas okeāna (19,4 miljoni km2) baseins. No upju baseiniem lielākais ir Amazones baseins (ap 7 miljoni km2). Savukārt Latvijā plašākais ir Daugavas baseins. Latvijas padomju enciklopēdija. 1. sējums. Rīga : Galvenā enciklopēdiju redakcija. Vikikrātuvē par šo tēmu ir pieejami multivides faili. Skatīt: Sateces baseins. Encyclopædia Britannica raksts (angliski) Krievijas Lielās enciklopēdijas raksts (krieviski)