Čenstohova (poļu: Częstochowa) ir pilsēta Polijas dienvidos, Silēzijas vojevodistē pie Vartas upes. Tradicionāli tiek uzskatīta par Mazpolijas, nevis Silēzijas daļu. Polijas galvenā katoļu svētvieta. Pilsētā atrodas paulīniešu Jasnaguras klosteris (Jasna Góra) ar Čenstohovas Melnās Madonnas svētbildi (Czarna Madonna, arī Matka Boska Częstochowska), kura, pēc leģendas, nosargāja pilsētu no zviedriem 1655. gadā. Čenstohova ir Rēzeknes sadraudzības pilsēta. Rakstos pirmoreiz minēta 1220. gadā. 1382. gadā tika nodibināts Jasnaguras klosteris un divus gadus vēlāk klosteris ieguva Dievmātes svētbildi. Otrajā Polijas dalīšanā 1793. gadā pilsēta nokļuva Prūsijas sastāvā. Napoleona karu laikā 1807. gadā Čenstohovu iekļāva Varšavas hercogistē, bet no 1815. gada tā bija Kongresa Polijas (Krievijas) sastāvā. No 1870. gada līdz 20. gadsimta pirmajam ceturksnim pilsētas apkārtnē tika iegūta dzelzs rūda. 1896. gadā šeit tika nodibināta liela metalurģiskā rūpnīca (Huta Częstochowa). 1918. gadā Čenstohova iekļāvās jaunajā Polijas valstī. Otrā pasaules kara laikā pilsētā tika ierīkots ebreju geto. Sociālistiskās Polijas laikā metalurģiskā rūpnīca tika paplašināta. Čenstohova ir vijolnieka Broņislava Hubermana (Bronisław Huberman, 1882—1947) dzimtā pilsēta. Čenstohovas bazilika (Bazylika archikatedralna Świętej Rodziny w Częstochowie) Jasnaguras klosteris (Jasna Góra) Pilsētā bāzēts futbola klubs Čenstohovas "Raków". Čenstohovas bazilika Jasna Guras klosteris https://bdl.stat.gov.pl/api/v1/data/localities/by-unit/012414664011-0930868?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Čenstohova. Encyclopædia Britannica raksts (angliski) Encyclopædia Universalis raksts (franciski) Čenstohovas bazilika Arhivēts 2018. gada 26. novembrī, Wayback Machine vietnē. Jasna Guras klosteris