Filips Metļuks (krievu: Филипп Метлюк; dzimis 1981. gada 13. decembrī) ir krievu hokejists, aizsargs. Pašlaik (2016) Metļuks spēlē Kontinentālās hokeja līgas kluba Ufas "Salavat Julajev" sastāvā. Profesionāļa karjeru Metļuks uzsāka 2002.—03. gada sezonā, to aizvadot Krievijas Superlīgas kluba Toljati "Lada" sastāvā. Toljati Metļuks spēlēja līdz pat 2005.—06. gada sezona vidum, kad pārcēlās uz Mitišču "Khimik" vienību, tās sastāvā aizvadot nākamās divarpus sezonas. 2008. gada vasarā Metļuks pievienojās Omskas "Avangard" rindām, 2009.—10. gada sezonas otrajā pusē tiekot aizmainītam uz Maskavas CSKA. 2010.—11. gada sezonu Filips aizvadīja Hantimansijskas "Yugra" sastāvā, taču 2011. gada vasarā aizsargs pievienojās Novokuzņeckas "Metallurg" sastāvam. 2012.—13. gada sezonas vidū tika aizmainīts uz Magņitogorskas "Metallurg". 2013.—14. gada sezonā kopā ar "Metallurg" izcīnīja Gagarina kausu, finālsērijā ar 4—3 pārspējot Prāgas "Lev". Vasarā hokejists pievienojās Jekaterinburgas "Avtomobilist" rindām. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)