Mandžūrija ir vēsturiskais nosaukums teritorijai Ķīnas ziemeļaustrumos. Pēdējos gadsimtos šeit ir sadūrušās Krievijas Impērijas/Padomju Savienības, Ķīnas un Japānas intereses. Nosaukums cēlies 17. gs. sākumā, kad šeit dzīvojošie jurčeni sāka saukties par mandžūriem. 1644. gadā mandžūru Cjinu dinastija sagrāba varu Ķīnā. No 1895. līdz 1905. gadam, Krievijas invāzija Mandžūrijā noveda pie Krievijas politiskās un ekonomiskās kontroles izveidošanās reģionā. 1911. gadā, krītot Cjinu dinastijai, Mandžūrija kļuva par nestabilās Ķīnas Republikas daļu. 1931. gadā Mandžūriju okupēja Japānas impērijas karaspēks un 1932. gadā pasludināja Mandžukuo izveidošanu. 1945. gada augustā Mandžukuo iebruka PSRS karaspēks un Mandžūrijas operācijas laikā sakāva japāņus, Mandžūrija atgriezās Ķīnas sastāvā. Vēlāk šeit sākās izšķirošās Ķīnas pilsoņu kara kaujas. Mandžūrijas operācija Vikikrātuvē par šo tēmu ir pieejami multivides faili. Skatīt: Mandžūrija. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)