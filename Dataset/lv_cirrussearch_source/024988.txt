Starptautiskais standarta seriālizdevuma numurs (angļu: International Standard Serial Number; ISSN) ir unikāls numurs, kas sastāv no astoņām zīmēm, ar ko var identificēt periodikas izdevumu. Šis ir starptautiski akceptēts apzīmējums seriālo izdevumu reģistrēšanai un identificēšanai. Parasti numurs ar defisi tiek sadalīts divos četrzīmju numuros, kurā pēdējais ir kontrolcipars, tas var būt 0—9 vai X. 1975. gadā tika publicēts ISO standarts ISO 3297, kurā nodefinēta ISSN sistēma. Latvijā ISSN numurus piešķir Bibliogrāfijas institūta ISSN centrs. «ISSN un ISBN». Gs1.lv. Skatīts: 2014. gada 23. jūlijā.