100 metri vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no piecām skrejceļa disciplīnām vieglatlētikā, kā arī īsākā skriešanas disciplīna. 100 metru sacensības notika 6. un 10. aprīlī. 6. aprīlī notika 3 priekšskrējieni, bet 10. aprīlī bija fināls. Tās tika aizvadītas Panatinaiko stadionā. Priekšsacensībās bija plānots, ka startēs 21 sportists, sadalot tos trijās grupās, taču seši no sportistiem izstājās un nestartēja sacensībās. Līdz ar to priekšsacīkstēs startēja 16 sportisti no 9 valstīm. No katra priekšsacīkšu skrējiena finālam kvalificējās divi labākie sportisti. Par pirmo olimpisko čempionu šajā distancē kļuva ASV sportists Tomass Bērks. Sudraba medaļu izcīnīja Vācijas sportists Fricis Hofmanis, bet bronzas medaļas izcīnīja divi sportisti — ASV sportists Frānsiss Leins un Ungārijas sportists Alajošs Sokoji. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas. Tomass Bērks priekšsacīkstēs 100 metrus veica 11,8 sekundēs, kas kļuva par tā laika olimpisko rekordu. Šis rekords saglabājās līdz nākamajām 1900. gada Parīzes vasaras olimpiskajām spēlēm. Tā laika pasaules rekords 100 metru distancē bija 10,8 sekundes, to uzskata par neoficiālo pastāvīgo rekordu līdz šīm spēlēm. 1. Priekšskrējiens 2. Priekšskrējiens 3. Priekšskrējiens Iekavās norādīts sportistu skaits no attiecīgās valsts.  ASV (3)  Čīle (1)  Dānija (1)  Francija (1)  Grieķija (2)  Lielbritānija (3)  Ungārija (1)  Vācija (3)  Zviedrija (1) Pamatraksts: Sportistu uzskaitījums 1896. gada vasaras olimpiskajās spēlēs#Vieglatlētika «Athletics at the 1896 Athina Summer Games: Men's 100 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 12. aprīlī. «Athens 1896 100m Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 25. septembrī. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.