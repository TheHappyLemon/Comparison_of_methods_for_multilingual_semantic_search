Tatjana Volosožara (krievu: Татьяна Андреевна Волосожар, ukraiņu: Тетяна Андріївна Волосожар; dzimusi 1986. gada 22. maijā) ir Krievijas daiļslidotāja, kas iepriekš pārstāvējusi Ukrainu. Karjeru sākusi kā Ukrainas pārstāve, viņas pirmais pārinieks bija Pjotrs Harčenko. Viņu augstākais sasniegums pieaugušo sacensībās bija 2004. gada Pasaules čempionātā izcīnītā 14. vieta pāru slidojumā. 2004.—2005. gada sezonā sāka startēt kopā ar Staņislavu Morozovu (arī pārstāvēja Ukrainu), piedalījās divās olimpiskajās spēlēs (2006, 2010), 2010. gadā Vankūverā tika izcīnīta 8. vieta, 2007. gada Pasaules čempionātā un vairākos Eiropas čempionātos — 4. vieta. Pēc partnera karjeras beigšanas 2010. gadā Volosožara sāka sacensībās pārstāvēt Krieviju pārī ar Maksimu Traņkovu. Viņi kopā 2014. gada ziemas olimpiskajās spēlēs Sočos kļuva par pirmajiem daiļslidotājiem, kas vienās olimpiskajās spēlēs izcīnījuši divas zelta medaļas (pāru slidojums, komandu sacensības). Tāpat viņi ir kļuvuši par pasaules čempioniem (2013), vairākkārtējiem Eiropas čempioniem (2012, 2013, 2014). Pārim arī pieder pasaules rekordi visās programmās. Vikikrātuvē par šo tēmu ir pieejami multivides faili. Skatīt: Tatjana Volosožara. Olympedia profils (angliski) Munzüger Sport profils (vāciski) ISU profils (angliski)