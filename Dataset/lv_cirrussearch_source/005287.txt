Ģertrūde Elizabete Mārgarita Anskombe (Gertrude Elizabeth Margaret Anscombe, pazīstama arī kā Elizabete Anskomba (Elizabeth Anscombe) un G.E.M. Anskomba (G. E. M. Anscombe), dzimusi 1919. gada 19. martā Limerikā, mirusi 2001. gada 5. janvārī Kembridžā) bija britu filozofe. Analītiskās filozofijas pārstāve. Rakstījusi par saprāta filozofiju (philosophy of mind), darbības filozofiju (philosophy of action), loģiku un semiotiku. Ludviga Vitgenšteina skolniece. Dzimusi Limerikā angļu virsnieka ģimenē. Mācījusies vidusskolā Londonā (Sydenham High School), pēc tam Oksfordas Universitātē. Studiju laikā pievērsās katolismam. Otrā pasaules kara laikā apmeklēja Vitgenšteina lekcijas un kļuva par vienu no Vitgenšteina draugiem. Vēlāk Anskomba bija Vitgenšteina darbu tulkotāja un pēc viņa nāves arī Vitgenšteina rakstu publicētāja. Viņa bija abortu un kontracepcijas pretiniece. Vikikrātuvē par šo tēmu ir pieejami multivides faili. Skatīt: Elizabete Anskomba. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Anskombas biedrība (angliski)