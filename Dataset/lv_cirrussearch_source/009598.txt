Rejs Entonijs Luiss (angļu: Ray Anthony Lewis; dzimis 1975. gada 15. maijā) ir bijušais ASV amerikāņu futbola spēlētājs, spēlējis centra aizsarga pozīcijā. Visu profesionāļa karjeru aizvadījis Baltimoras "Ravens". Universitātes laikā viņš pārstāvēja Maiami universitātes komandu. 1996. gada NFL draftā viņu Baltimoras "Ravens" izraudzījās pirmajā kārtā ar kopējo 26. kārtas numuru. "Ravens" sastāvā viņš svinēja uzvaru divās Superkausa izcīņās (XXXV, XLVII), tāpat viņš tika atzīts par XXXV Superkausa spēles vērtīgāko spēlētāju (MVP). Viņš kļuva par otro centra aizsargu, kurš ticis atzīts par Superkausa MVP un pirmo centra aizsargu, kurš šo balvu saņēmis kā uzvarētājkomandas dalībnieks. Karjeras laikā viņš ir 12 reizes piedalījies Visu zvaigžņu spēlē un desmit reizes iekļauts Associated Press simboliskajā izlasē. Ar divām izcīnītām gada labākā spēlētāja aizsardzībā balvām R. Luiss kļuvis par sesto spēlētāju, kurš to ir paveicis. Viņš tiek uzskatīts par vienu no izcilākajiem centra aizsargiem NFL vēsturē, 2010. gadā veidotajā NFL Network raidījumu sērijā par visu laiku izcilākajiem amerikāņu futbola spēlētājiem R. Luiss ierindojās 18. vietā. «Lewis Bio». baltimoreravens.com. Arhivēts no oriģināla, laiks: 2007-09-27. Skatīts: 2007-08-16. «Lewis wins DPOY». espn.com. Skatīts: 2007-08-16. «The Top 100: NFL's Greatest Players». NFL.com. Arhivēts no oriģināla, laiks: 2010-11-04. Skatīts: 2011-01-28. Oficiālā mājaslapa (angliski) ESPN profils (angliski) NFL profils (angliski)