Tjumeņa (krievu: Тюме́нь) ir Sibīrijas pilsēta Krievijas Federācijā, Tjumeņas apgabala centrs. Pilsēta dibināta 1782. gadā kā senākās Sibīrijas hanistes gavaspilsētas Čingituras pēctece. Tajā dzīvo 519 000 iedzīvotāju un tās platība ir 235 km². Tjumeņa atrodas 2144 km no Maskavas pie federālā autoceļa R351 (Jekaterinburga-Tjumeņa), dzelzceļa līnijas Tjumeņa-Surguta-Urengoja sākuma stacija. Sibīrijas hans Ibaks (Saīds Ibrahims) 1495. gadā krita kaujā pret karavadoņa Taibugas pēcnācēju Mahmetu (Mamuku), kas arī pretendēja uz Sibīrijas valdnieku troni. Viņš pārcēla valsts galvaspilsētu no Tjumeņas uz Iškaru un noslēdza savienību ar Maskavas lielkņazu. 1582. gada maijā Jermaka vadītie kazaki iebruka Sibīrijā un 80 strūgās uzbruka Čingituras (Tjumeņas) pilsētai. 8. novembrī pēc uzvaras kaujā pār hanu Kučumu pie Čuvašu raga Tobolas un Irtišas upju satecē kazaki ieņēma arī Sibiras pilsētu. 1583. gadā krievi pakļāva vietējos iedzīvotājus vogulus (mansus) un ostjakus (hantus) Pelimas, Tavdas un Kondas baseinā. Krievijas cars tūlīt papildināja savu titulu ar Ugras lielkņaza, Kondas un Obdoras kņaza nosaukumiem. Hana Kučuma dēls Ali 1584. gadā atguva Iškaru, tomēr atsākās cīņas ar Taibugas dzimtai piederīgo Seidaku. 1586. gadā krievi atgriezās Sibīrijā un no jauna uzcēla Tjumeņas cietoksni, kas kļuva par bāzi visai Sibīrijas iekarošanai. Drīz pie lielajām upēm uzcēla Toboļskas, Taras, Berjozovas un Obdorskas cietokšņus. Pilsētā bāzēta Krievijas Augstākās līgas hokejā komanda Tjumeņas "Rubin", kas 2011. gadā izcīnīja līgas čempiones titulu un savas mājas spēles aizvada Tjumeņas Sporta pilī. https://www.tyumen-city.ru/gorodtumeny/naselenie. Vikikrātuvē par šo tēmu ir pieejami multivides faili. Skatīt: Tjumeņa. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)