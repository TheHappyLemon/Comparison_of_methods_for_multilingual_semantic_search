Nacionālās hokeja līgas Visu zvaigžņu spēle (angļu: National Hockey League All-Star Game; franču: Match des Étoiles de la Ligue Nationale de Hockey) ir ikgadēja hokeja spēle, kas tiek aizvadīta Nacionālās hokeja līgas (NHL) regulārās sezonas vidū, kurā parasti viena pret otru sacenšas no līgas labākajiem spēlētājiem sastādītas izlases. Visu zvaigžņu spēles attīstības gaitā ir mainījies spēles formāts, kopš 2010.—2011. gada sezonas iepriekš izvēlēti komandu kapteiņi draftē spēlētājus, kuri ir saņēmuši lielāko fanu un NHL Hockey Operations Department balsu skaitu. Pirmā NHL Visu zvaigžņu spēle notika 1947. gada 12. oktobrī Toronto, Kanādā. Tajā piedalījās spēlēs organizētāja Toronto "Maple Leafs" komanda un no pārējām komandām sastādītā zvaigžņu izlase. Visvairāk reižu Visu zvaigžņu spēlē ir piedalījies Gordijs Hovs (23 reizes), 19 reizes tajā piedalījies Rejs Burks. Visvairāk rezultativitātes punktu Visu zvaigžņu spēlēs ir guvis Veins Greckis (25 punkti — 13 vārti un 12 rezultatīvas piespēles), 23 punktus (13 vārti un 10 rezultatīvas piespēles) ir guvis Mario Lemjē. Vikikrātuvē par šo tēmu ir pieejami multivides faili. Skatīt: Nacionālās hokeja līgas Visu zvaigžņu spēle. Hockey-Reference profils Arhivēts 2011. gada 15. augustā, Wayback Machine vietnē. (angliski)