Ilze Liepa (krievu: Ильзе Марисовна Лиепа; 1963) ir PSRS un Krievijas Federācijas baletdejotāja un aktrise. Dzimusi 1963. gada 22. novembrī Maskavā latviešu baletdejotāja Māra Liepas un krievu aktrises Margaritas Žigunovas ģimenē. Mācījās Maskavas Akadēmiskajā horeogrāfijas skolā, kopš 1981. gada uzstājās Maskavas Lielajā teātrī kā soliste. 1984. gadā sāka tēlot kinolomas padomju filmās. 1991. gadā absolvēja studijas Maskavas Valsts teātra mākslas institūtā (GITIS). 2000. gadā viņai piešķīra Lietuvas pilsonību par īpašiem nopelniem (vairāk nekā desmit gadus viņa dejoja kopā ar lietuviešu baletdejotāju Petru Skirmantu). Pēc Krievijas 2022. gada iebrukuma Ukrainā Liepa Krievijas medijos atbalstīja karu un nosodīja Baltijas valstu atbalstu Ukrainai, tādēļ 2023. gadā Lietuvas iekšlietu ministre ierosināja anulēt Ilzei Liepai Lietuvas pilsonību. Lietuvas iekšlietu ministre lūdz prezidentu anulēt Krievijas balerīnai Liepai piešķirto pilsonību lsm.lv 2023. gada 24. novembrī