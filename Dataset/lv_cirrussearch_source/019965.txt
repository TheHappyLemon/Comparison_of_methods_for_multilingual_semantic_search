Mikelandželo Antonioni (itāļu: Michelangelo Antonioni; dzimis 1912. gada 29. septembrī, miris 2007. gada 30. jūlijā) bija itāļu kinorežisors, scenārists, montāžists un īso stāstu rakstnieks. Vislabāk pazīstams ar "triloģiju par mūsdienīgumu un tā neapmierinātību" — "Piedzīvojums" (1960), "Nakts" (La Notte, 1961) un "Aptumsums" (1962). Par saviem darbiem saņēmis vairākus apbalvojumus, tai skaitā divas Kannu kinofestivāla žūrijas balvas par filmām "Piedzīvojums" un "Aptumsums", Zelta palmas zaru par filmu "Fotopalielinājums" (1966), Venēcijas kinofestivāla Zelta lauvu par filmu "Sarkanais tuksnesis" (Il deserto rosso, 1964). Viena no pazīstamākajām Antonioni filmām ir "Profesija: reportieris" (1975) ar Džeku Nikolsonu galvenajā lomā. Šī filma tikusi nominēta Zelta palmas zara balvai Kannu festivālā. Antonioni saņēmis Kinoakadēmijas goda balvu, kā arī divas Amerikas Kinoakadēmijas balvas nominācijas par filmu "Fotopalielinājums" (kā režisors un viens no scenārija autoriem). 1983. gadā Antonioni saņēma Venēcijas kinofestivāla balvu "Zelta lauva" par mūža ieguldījumu. Stephan Holden. «Antonioni's Nothingness and Beauty». The New York Times, 2006. gada 4. jūnijs. Skatīts: 2012. gada 21. maijs. Vikikrātuvē par šo tēmu ir pieejami multivides faili. Skatīt: Mikelandželo Antonioni. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)