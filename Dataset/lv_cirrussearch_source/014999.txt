Sūra (arābu: صور, Ṣūr, feniķiešu: , Ṣur) jeb Tīra (ivritā: צוֹר, Tzor, grieķu: Τύρος, Týros, latīņu: Tyrus) ir pilsēta Libānas dienvidos. Tā atrodas Vidusjūras krastā, aptuveni 19 km uz ziemeļiem no Libānas—Izraēlas robežas un aptuveni 40 km uz dienvidiem no Saidas. Aptuveni no 2000. gada p.m.ē. līdz Senās Romas laikiem tā bija nozīmīgākā feniķiešu jūras osta. Sūra ir sākta celt uz salas un uz netālu esošās kontinentālās daļas. Iespējams, sākotnēji tā bija feniķiešu pilsētas Saidas kolonija. 9. gadsimtā p.m.ē. feniķiešu kolonisti no Sūras dibināja Kartāgu. Sūra bieži ir pieminēta Bībelē, gan Vecajā Derībā, gan Jaunajā Derībā. 1984. gadā pilsētas vēsturiskas centrs tika iekļauts UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Sūra. Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)