Aleksandrs Pikārs (franču: Alexandre Picard; dzimis 1985. gada 5. jūlijā) ir kanādiešu hokejists, aizsargs. Pašlaik (2019) Pikārs spēlē Vācijas hokeja līgas vienībā HK Diseldorfa. No 2001. līdz pat 2005. gadam Pikārs spēlēja QMJHL junioru līgā, vienīgi 2004.—05. gada sezonas noslēgumā uzsākot savu profesionāļa karjeru, debitējot AHL vienībā Filadelfijas "Phantoms". 2005.—06. gada sezonā Pikāram izdevās debitēt NHL, aizvadot sešas spēles Filadelfijas "Flyers" rindās, pārējo sezonu aizvadot "Phantoms" sastāvā. 2006.—07. gada sezonā Pikārs "Flyers" rindās aizvadīja jau 62 spēles, taču 2007.—08. gada sezonas gaitā tika aizmainīts uz Tampabejas "Lightning" vienību. 2008. gada vasarā Pikārs tika aizmainīts uz Otavas "Senators" vienību, tās sastāvā aizvadot nākamās divas sezonas, 2009.—10. gada sezonas otrajā pusē tiekot aizmainīts uz Karolīnas "Hurricanes". 2010. gada vasarā Pikārs noslēdza viena gada līgumu ar Monreālas "Canadiens", taču gadu vēlāk pievienojās Pitsburgas "Penguins" rindām, lielāko sezonas daļu gan aizvadot AHL klubā Skrentonas "Penguins". Kopš 2012. gada spēlē Eiropā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)