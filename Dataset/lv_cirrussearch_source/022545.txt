Progress M-22M (Прогресс М-22М; SKS apzīmējums ISS-54P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas palaists 2014. gada februārī, un aprīlī lidojums tika beigts. Kopējā kravas masa starta brīdī bija 2370 kg. Īpašajās tvertnēs ietilpa degviela 656 kg, skābeklis (50 kg), ūdens (420 kg). Hermētiskajā kravas telpā (pavisam 1244 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-22M tika palaists 2014. gada 5. februārī 16:23:32 UTC ar nesējraķeti Sojuz-U no Baikonuras kosmodroma starta laukuma 1 palaišanas iekārtas 5. Tajā pašā dienā pēc sešām stundām kosmosa kuģis pietuvojās stacijai. Saslēgšanās automātiskā režīmā notika 22:22 UTC pie Pirs moduļa. 2014. gada 7. aprīlī 13:58 UTC Progress M-22M atvienojās no SKS. Autonomā lidojumā tiks veikts eksperiments Radar-Progress. 2014. gada 18. aprīlī Progress M-22M tika novadīts no orbītas. Nesadegušās daļas aptuveni 15:46 UTC iekrita Klusā okeāna dienviddaļā. Прогресс М-22М Центр Управления космическими полетам (krieviski) ISS Debris Avoidance Maneuver - March 17, 201 Arhivēts 2014. gada 13. septembrī, Wayback Machine vietnē. spaceflight101.com Progress M-22M lapa SKS Lidojumu vadības centrā Arhivēts 2014. gada 22. februārī, Wayback Machine vietnē. (krieviski)