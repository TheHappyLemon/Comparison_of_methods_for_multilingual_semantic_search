Počajiva (ukraiņu: Почаїв) ir pilsēta Ukrainas rietumos, Ternopiļas apgabala Kremenecas rajonā. Pilsēta ir reliģiskais un tūrisma centrs, jo šeit atrodas viens no ietekmīgākajiem pareizticīgo klosteriem Ukrainā — Počajivas lavra. Rakstos pirmoreiz minēta ap 1450. gadu. Bija Polijas-Lietuvas pilsēta. 1795. gadā pēc Polijas Trešās dalīšanas pilsēta iekļāvās Krievijas impērijas sastāvā un bija tur līdz Pirmā pasaules kara beigām. Pēc Pirmā pasaules kara Počajiva iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, pēc PSRS iebrukuma Polijā iekļauta Ukrainas PSR. No 1941. gada 30. jūnija līdz 1944. gada 20. martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Počajiva.