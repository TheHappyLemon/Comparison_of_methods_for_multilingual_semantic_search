Šis raksts ir par futbolistu. Par citām jēdziena Freimanis nozīmēm skatīt nozīmju atdalīšanas lapu. Eduards Freimanis (1919. gada 22. februāris — 1993. gadā) bija futbola uzbrucējs, pirmais Latvijas futbolists, kurš spēlējis profesionālā Anglijas futbola līgā. Freimanis ar futbolu sāka nodarboties 1930. gadu sākumā Liepājas "Olimpija" jauniešu komandā. Olimpijas pieaugušo komandā viņš spēlēja no 1937. līdz 1939. gadam, iegūstot divus Virslīgas titulus. 1939. gada viņš pievienojās JKS Rīga komandai un aizvadīja pirmo spēli Latvijas izlasē, gūstot divus vārtus jau savā pirmajā spēlē pret Igaunijas izlasi. 1940. gadā Latviju okupēja PSRS un viņa komanda beidza pastāvēt. Viņš pievienojās RAFS 1, un vēlāk Rīgas "Dinamo" . No 1941. līdz 1944. gadam viņš spēlēja Daugavieši sastāvā un no 1942. līdz 1944. gadam Rīgas izlasē. 1942. gadā ar 6 gūtiem vārtiem viņš kļuva par rezultatīvāko spēlētāju čempionātā. Pēc Otrā Pasaules kara Freimanis spēlēja dažādos Rietumeiropas klubos. No 1945. līdz 1946. gadam viņš spēlēja Greven, nākamajā sezonā pārcēlās uz Ķīles "Holstein" un pēc tam uz Angliju. Viņa pirmais klubs bija amatieru komanda Eynesbury Rovers, bet 1947./1948. gada sezonā viņš kļuva par pirmo Latvijas futbolistu, kurš spēlējis profesionālā Anglijas futbola līgā, kad viņš pievienojās Peterborough United (21 spēlē kluba sastāvā gūstot 22 vārtus), divas sezonas viņš spēlēja Northampton Town sastāvā, līdz pārcēlās uz Nuneaton Borough, kur viņš kādu laiku strādāja arī par treneri. Virslīgas čempions: 1938., 1939. ar Liepājas "Olimpija" «Perepļotkins - 10. Latvijas izlases spēlētājs Anglijas līgā». Arhivēts no oriģināla, laiks: 2011. gada 22. jūlijā. Skatīts: 2008. gada 18. augustā. «Metalurgu uzbrukuma trio pret Rivaldo, Ronaldo un Bebeto?». Arhivēts no oriģināla, laiks: 2007. gada 3. martā. Skatīts: 2009. gada 11. februārī. Northampton Town transfers Arhivēts 2008. gada 23. decembrī, Wayback Machine vietnē. National-Football-Teams profils (angliski) Eu-football.info profils (angliski) Eduarda Freimaņa atgriešanās jaunībā, Andžils Remess[novecojusi saite]