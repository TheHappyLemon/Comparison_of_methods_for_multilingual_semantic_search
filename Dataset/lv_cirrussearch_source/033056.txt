Andreass Martinsens (norvēģu: Andreas Martinsen; dzimis 1990. gada 13. jūnijā) ir norvēģu hokejists, uzbrucējs, Norvēģijas hokeja izlases dalībnieks. Pašlaik (2020) spēlē Šveices hokeja līgas vienībā EV Zug Profesionāļa karjeru Martinsens sāka 2007.—08. gada sezonā, kuru aizvadīja Norvēģijas hokeja līgas komandas Lillehammer IK sastāvā. 2009. gadā uzbrucējs kādu laiku spēlēja Allsvenskan līgas klubā Leksands IF, taču tad atgriezās Lilehammerē, tās sastāvā spēlējot līdz pat 2012. gadam. 2012. gada maijā noslēdza līgumu ar Vācijas hokeja līgas klubu Diseldorfas "Metro Stars". 2014.—15. gada sezonā Martinsens jau bija viens no komandas rezultativākajiem spēlētājiem. 2015. gada maijā noslēdza viena gada līgumu ar NHL klubu Kolorādo "Avalanche". Nākamajā sezonā tā rindās Martinsens aizvadīja 55 spēles, atzīmējās ar 11 rezultativitātes punktiem. "Avalanche" rindās spēlēja arī 2016.—17. gada sezonā, līdz 2017. gada 1. martā tika aizmainīts uz Monreālas "Canadiens". Pēc sezonas beigām Martinsens tika aizmainīts uz Čikāgas "Blackhawks". Tās rindās turpmākajās divās sezonās spēlēja vien epizodiski, lielāko daļu laika aizvadot AHL vienībā Rokfordas "IceHogs". 2019. gada otrajā pusē vispirms nonāca Anahaimas "Ducks", bet drīz pēc tam arī Pitsburgas "Penguins" sistēmā. Martinsens turpināja spēlēt AHL, līdz 2020. gada janvārī līgums ar viņu tika lauzts. 2020. gada sākumā Martinsens atgriezās Eiropā, kur pievienojās EV Zug rindām. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)