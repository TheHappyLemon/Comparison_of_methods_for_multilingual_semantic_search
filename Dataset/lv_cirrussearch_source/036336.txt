Natālija Zdebska (ukraiņu: Наталiя Здебська; dzimusi 1986. gada 16. augustā Horļivkā) ir Ukrainas starptautiskā lielmeistare šahā (2004). Vairākkārt pārstāvējusi Ukrainu Pasaules un Eiropas jauniešu šaha čempionātos dažādās vecuma grupās, kuros izcīnījusi trīs medaļas: 2000. gadā bronzu Eiropas jauniešu šaha čempionātā U14 vecuma grupā, 2001. gadā bronzu Eiropas jauniešu šaha čempionātā U16 vecuma grupā un 2003. gadā sudrabu Pasaules jauniešu šaha čempionātā U18 vecuma grupā. Daudzu starptautisko šaha turnīru uzvarētāja, tajā skaitā uzvarējusi vai dalījusi pirmo vietu Sevastopolē (2000), Harkivā (2003), Ludmilas Rudenko memoriālā Sanktpēterburgā (2005), Kišiņevā (2005), Jeļizavetas Bikovas memoriālā Vladimirā (2006, 2007). Divas reizes izcīnījusi medaļas Ukrainas sieviešu šaha čempionātos: 2005. gadā Aluštā sudrabu un 2006. gadā Odesā bronzu. Pārstāvējusi Ukrainas komandu lielākajos komandu šaha turnīros: Pasaules šaha olimpiādē piedalījusies 2008. gadā. Komandu vērtējumā izcīnījusi sudraba medaļu, bet individuālajā vērtējumā izcīnījusi zelta medaļu; Eiropas komandu šaha čempionātā piedalījusies 2009. gadā. Komandu vērtējumā izcīnījusi bronzas medaļu; Pasaules komandu šaha čempionātā piedalījusies 2009. gadā. Gan komandu, gan individuālajā vērtējumā izcīnījusi bronzas medaļas. Par panākumiem turnīros FIDE 2002. gadā Zdebskai piešķīra starptautiskās meistares (WIM), bet 2004. gadā - starptautiskās lielmeistares (WGM) nosaukumu. Kopš 2011. gada šaha turnīros piedalās reti. 2009. gadā apprecējusies ar Ukrainas šaha lielmeistaru Juriju Drozdovski. OlimpBase :: Women's Chess Olympiads :: Natalia Zdebskaya OlimpBase :: European Women's Team Chess Championship :: Natalia Zdebskaya OlimpBase :: World Women's Team Chess Championship :: Natalia Zdebskaya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)