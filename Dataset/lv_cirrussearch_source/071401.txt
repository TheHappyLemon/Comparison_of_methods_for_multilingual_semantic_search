Visaju valodas ir viena no lielākajām austronēziešu valodu saimes malajiešu-polinēziešu valodu apakšgrupām. Tajā iekļautas 27 valodas ar vairāk kā 47 miljoniem runātāju. Izplatītas Filipīnu centrālajā un dienvidu daļā Visaju salās, Mindanao un Sulu arhipelāgā, kā arī Kalimantānas ziemeļaustrumos Malaizijā. Lielākās no grupas valodām ir sebuāņu valoda (20 miljoni), ilongu valoda (9 miljoni), varaju valoda (3,6 miljoni) un tausūgu valoda (1,2 miljoni). Sebuāņu valoda faktiski ir visas Filipīnu dienviddaļas lingua franca, ko kā dzimto valodu prot ap 20 miljoniem cilvēku, bet saziņā lieto ap 30 miljoniem cilvēku. Visaju valodu grupa dalās četrās apakšgrupās, sebuāņu un bantoanonu valodas klasificētas kā patstāvīgi dialektu kopumi, bet atu valoda iekļauta kā neklasificēta visaju grupas valoda. Vispārpieņemtā klasifikācijas versija: Malajiešu-polinēziešu valodas Filipīniešu valodas Lielo Centrālo Filipīnu valodas Centrālo Filipīnu valodas Visaju valodas Bantoanonu valoda (75 000) Sebuāņu valoda (28 900 000) Centrālo Visaju valodas Perifērās Centrālo Visaju valodas Bantajanonu valoda (72 000) Kapisnonu-Ilongu-Kavajanas valodas Kapisnonu valoda (710 000) Ilongu valoda (9 100 000) Masbateņu-Sorsogonu valodas Masbateņu valoda (680 000) Ziemeļsorsogonu valoda (85 000) Porohanonu valoda (23 000) Romblomanonu valoda (94 000) Varaju valodas Samaras varaju Bajbajanonu valoda (10 000) Kabalianonu valoda (14 000) Varaju valoda (3 600 000) Dienvidsorsogonu valoda (185 000) Negrosiešu valodas Karolanu valoda (ziemeļbinukidnonu, 15 000) Magahatu valoda (dienvidbinukidnonu, 7600) Dienvidvisaju valodas Butuanas-tausugu valodas Butuanonu valoda (72 000) Tausūgu valoda (1 200 000) Surigaviešu valodas Surigaviešu valoda (400 000) Tandagiešu valoda (100 000) Atu valoda (3—4) Rietumvisaju valodas Aklanu valoda (560 000) Onhanu valoda (inonhanu, 86 000) Kinaraju valodas Karaju valoda (kinaraju, 600 000) Sulodu valoda (14 000) Kujanu valodas Kujonu valoda (190 000) Datagnonu-Santateresas-Semiraras valodas Kalujanunu valoda (30 000) Ratagnonu valoda (310) Glottolog. Family: Bisayan Vikikrātuvē par šo tēmu ir pieejami multivides faili. Skatīt: Visaju valodas. Krievijas Lielās enciklopēdijas raksts (krieviski)