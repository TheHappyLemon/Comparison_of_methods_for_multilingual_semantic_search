Džoana Allena (angļu: Joan Allen, dzimusi 1956. gada 20. augustā) ir amerikāņu aktrise. 1988. gadā saņēmusi Tony balvu par izrādi Burn This. Allena ir arī trīskārtēja Amerikas Kinoakadēmijas balvas nominante kategorijā "Labākā aktrise otrā plāna lomā" par filmām "Niksons" (Nixon, 1995) un The Crucible (1996), kā arī kategorijā "Labākā aktrise galvenajā lomā" par filmu The Contender (2000). Piedalījusies arī tādās filmās kā Manhunter (1986), "Pegija Sjū precas" (1986), Tucker: The Man and His Dream (1988), Searching for Bobby Fischer (1993), "Ledus vētra" (1997), "Ar ienaidnieka seju" (1997), "Jaukpilsēta" (Pleasantville, 1998), "Borna pārspēks" (2004), "Sacīkstes uz dzīvību un nāvi" (Death Race, 2008), "Borna mantojums" (2012) un "Istaba" (2015). Vikikrātuvē par šo tēmu ir pieejami multivides faili. Skatīt: Džoana Allena. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)