Dmitrijs Žabotinskis (dzimis 1980. gada 19. janvārī) ir bijušais latviešu hokejists, vārtsargs. Karjeras laikā kļuvis par četrkārtēju Latvijas čempionu hokejā. Karjeras lielāko daļu aizvadījis HK Liepājas Metalurgs un HK Rīga 2000 sastāvos. Latvijas hokeja izlases rindās piedalījies 2008. un 2009. gada Pasaules čempionātos, taču nevienā spēlē laukumā tā arī nav devies. Pašlaik (2017) ir Latvijas čempionāta komandas HK Kurbads vārtsargu treneris. 2003.—04. un 2006.—07. gadu sezonās Žabotinskis tika atzīts par Latvijas hokeja līgas labāko vārtsargu. No 2004. līdz 2011. gadam spēlējis HK Liepājas Metalurgs sastāvā. Latvijas izlases sastāvā viņš piedalījies divos Pasaules čempionātos junioriem. Viņš ir bijis arī Latvijas izlases sastāvā 2008. un 2009. gada Pasaules hokeja čempionātos, lai gan laukumā neizgāja. Eliteprospects profils (angliski)