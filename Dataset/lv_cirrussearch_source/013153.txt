Ukulele jeb Havaju ģitāra ir strinkšķināmais stīgu instruments, ko spēlē ar pirkstiem un/vai ar mediatoru. Ir četri ukuleļu veidi — soprāna jeb standarta, koncerta, tenora un baritona, kas atšķiras pēc izmēriem, baritona - arī pēc skaņojuma. Standarta ukuleles skaņojums ir G-C-E-A. G stīga tiek skaņota oktāvu augstāk, lai gan daži dod priekšroku arī "zemajam G" skaņojumam, kad G stīga tiek skaņota oktāvu zemāk. Bieži tiek izmantots arī D-skaņojums: A-D-F#-B, kas liekot ukulelēm (it īpaši mazajām) skanēt maigāk un "saldāk". «Mūzika». Arhivēts no oriģināla, laiks: 2016. gada 4. martā. Skatīts: 2012. gada 10. aprīlī.