Iļja Mečņikovs (krievu: Илья Ильич Мечников; dzimis 1845. gada 15. maijā [v.s. 3. maijā], miris 1916. gada 15. jūlijā) bija ukraiņu izcelsmes Krievijas Impērijas zoologs, pazīstams ar savu darbību imunoloģijā. 1882. gadā atklāja fagocitozi, radīja pirmo Krievijas mikrobiologu, imunologu un patologu skolu. Dzimis 1845. gadā Panasivkas muižā pie Ivanivkas (tagad Kupjanskas rajonā Ukrainā) muižnieka Iļjas Mečņikova un viņa sievas Emīlijas, dzimušas Ņevahovičas, ģimenē. Viņa mātes tēvs Jehuda Leibs Ben Noahs (1776-1831) bija ebreju apgaismotājs no Podolijas. 1864. gadā absolvēja zooloģijas studijas Harkivas Universitātē un papildinājās Gīsenes, Getingenes un Minhenes Universitātēs. 1870. gadā viņu ievēlēja par Jaunkrievijas Universitātes docentu Odesā. 1887. gadā pēc Luija Pastēra uzaicinājuma pārcēlās uz dzīvi Parīzē, bija Pastēra dibinātā institūta direktora vietnieks. 1908. gadā kopā ar Paulu Ērlihu saņēma Nobela prēmiju fizioloģijā vai medicīnā. Pētīja arī novecošanas problēmas. Latvijas padomju enciklopēdija. 6. sējums. Rīga : Galvenā enciklopēdiju redakcija. 536.—537. lpp. Vikikrātuvē par šo tēmu ir pieejami multivides faili. Skatīt: Iļja Mečņikovs. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)