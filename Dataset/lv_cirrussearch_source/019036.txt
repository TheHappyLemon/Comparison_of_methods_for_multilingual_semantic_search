Joni Pitkenens (somu: Joni Pitkänen; dzimis 1983. gada 19. septembrī) ir somu hokejists, aizsargs. Pašlaik (2015) Pitkenens ir bez kluba. Profesionāļa karjeru Pitkenens sāka 2000.—01. gada sezonā, kad debitēja SM līgas kluba Oulu "Kärpät" rindās. "Karpat" rindās aizsargs aizvadīja vēl divas sezonas, pirms 2003. gada vasarā pārcēlās uz Ziemeļameriku. 2003.—04. gada sezonu Pitkenens aizvadīja NHL kluba Filadelfijas "Flyers" rindās. 2004.—05. gada NHL sezonas lokauta laikā spēlēja AHL klubā Filadelfijas "Phantoms", kopā ar to izcīnot Kaldera kausu, taču tad atgriezās "Flyers". 2007. gada vasarā tika aizmainīts uz Edmontonas "Oilers", taču gadu vēlāk nonāca jau Karolīnas "Hurricanes" rindās. Tās sastāvā hokejists spēlēja līdz 2013.—14. gada sezonas noslēgumam. Somijas hokeja izlases rindās izcīnījis bronzas medaļu 2010. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)