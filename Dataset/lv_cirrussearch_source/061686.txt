Karloss Gonsaless de Kandamo i Rivero (spāņu: Carlos González de Candamo y Rivero; dzimis 1871. gada 15. februārī, miris 1946. gada 16. februārī) bija peruāņu diplomāts un sportists. Pirmais Peru sportists, kurš startējis vasaras olimpiskajās spēlēs. De Kandamo piedzima Lielbritānijā, Londonā. Viņa tēvs bija Peru valsts vēstnieks Francijā, bet tēvocis, Peru prezidents, Manuels Kandamo. De Kandamo bija vairāki sportiskie talanti. Viņš spēlēja pirmajā Francijas atklātajā tenisa čempionātā 1891. gadā, kad tajā piedalījās tikai 5 dalībnieki un tas tika aizvadīts uz zālāja. Nākamajā gadā viņš uzvarēja Francijas regbija čempionātā ar komandu Racing Club de France. Racing Club de France. Viņš bija tās kapteinis un spēlēja kopā ar vienu no saviem brāļiem, 1893. gadā viņš šajā čempionātā ieguva vicečempionu titulu. De Kandamo bija pirmais Peru sportists, kurš startējis mūsdienu vasaras olimpiskajās spēlēs. Viņš 1900. gada Parīzes olimpiskajās spēlēs startēja paukošanā ar floreti. Šajā disciplīnā viņš aizcīnījās līdz atkārtojuma cīņām un kopvērtējumā ieguva dalīto 18./24. vietu. No 1909. līdz 1922. gadam viņš bija Starptautiskās Olimpiskās komitejas loceklis. Viņš sekoja ģimenes tradīcijām un kļuva par diplomātu. 1901. gada maijā viņš tika iecelts par Peru ārkārtējo sūtni un pilnvaroto ministru Apvienotajā Karalistē. Vēlāk viņš bija Peru Francijas vēstnieks un savas valsts vārdā parakstīja Versaļas līgumu. «Carlos de Candamo». Olympedia. Skatīts: 2022. gada 8. maijs. «Les Internationaux de France». adive.fr. Skatīts: 2017. gada 4. jūnijs.[novecojusi saite] «The Historical Account Of The 1892 Final». inr.fr. Arhivēts no oriģināla, laiks: 2022. gada 3. maijā. Skatīts: 2017. gada 4. jūnijs. «Carlos de Candamo». Sports Reference. Arhivēts no oriģināla, laiks: 2022. gada 8. maijs. Skatīts: 2022. gada 8. maijs. «Carlos DE CANDAMO». Starptautiskā Olimpiskā komiteja. Skatīts: 2022. gada 8. maijs. «Treaty of Versailles 1919 (including Covenant of the League of Nations)». Museum of Australian Democracy. Skatīts: 2012. gada 19. augusts. Karloss de Kandamo (Olympics profils) (angliski) Karloss de Kandamo (Olympedia profils) (angliski) Karloss de Kandamo (Sports Reference profils) (angliski)