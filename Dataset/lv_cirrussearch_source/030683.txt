Valdis Plade (Wladimir Eugen Julius Pladde, arī Voldemārs, Vladimirs; dzimis 1900. gada 24. decembris [v.s. 11. decembris], miris 1961. gada 27. janvārī) bija vācu izcelsmes Latvijas futbolists, spēlēja uzbrucēja pozīcijā, Latvijas futbola izlases dalībnieks. Pēc spēlētāja karjeras beigām — treneris. Dzimis Rīgā - tirdzniecības aģenta Jēkaba Georga Plades un viņa sievas Rozālijas Sofijas Annas dzimušas Veikmanes ģimenē. Ievērojamākais no brāļiem Pladēm. Karjeras laikā spēlējis Rīgā un Ņižegorodskā, tai skaitā FK Ķeizarmežs, Rīgas Futbolklubs un Rīgas "Vanderers" sastāvā. Ķeizarmeža sastāvā 1922. un 1923. gadā izcīnīja uzvaru Latvijas čempionātā. No 1923. līdz 1929. gadam spēlējis Latvijas izlasē, 16 spēlēs guvis 9 vārtus. Izlasē spēlēja arī trīs viņa brāļi. Piedalījās 1924. gada vasaras olimpiskajās spēlēs. 20. gadsimta 30. gados trenējis vairākas komandas. 1939. gadā repatriējās uz Vāciju. Ir zināms, ka 1942. gadā devies uz austrumu fronti, Vācijas kapitulāciju sagaidīja Kurzemes katlā, tika izsūtīts uz Sibīriju, līdz 1949. gadam bija nodarbināts Vorkutā raktuvēs, 1953. gada nogalē kopā ar citiem vācu karagūstekņiem atgriezās Rietumvācijā, kamēr V.Plades sieva un bērns palika izsūtījumā Krievijā. Miris Vācijā 1961. gadā. Ainis Ulmanis. Patiesībā bija tā. Futbols Latvijā 1907-2009. Lielupes izdevniecība, 2010. 840.—841. lpp. ISBN 978-9984-563-05-3. «Vladimirs (Valdis, Voldemārs) Plade». Olimpiade.lv. Arhivēts no oriģināla, laiks: 2016. gada 4. martā. Skatīts: 2015. gada 7. oktobrī. Rīgas Doma vācu luterāņu draudzes kristīto reģistrs. - 1900.g. - Nr.299 «Aiz Austrālijas krastiem». Arhivēts no oriģināla, laiks: 2020. gada 28. aprīlī. Skatīts: 2017. gada 9. aprīlī. Wladimir Pladde 1900-1961 Olympedia profils (angliski) LOK profils Transfermarkt spēlētāja profils (angliski) Eu-football.info profils (angliski)