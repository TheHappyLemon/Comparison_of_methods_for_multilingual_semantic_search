Wir sind Helden (no vācu: ‘Mēs esam varoņi’) bija Vācijas poproka mūzikas grupa. Vācijā viņi tiek saukti arī vienkārši par "varoņiem" (vācu — die Helden). Sākotnēji, pēc singla "Guten Tag" izlaišanas, grupa bija pazīstama tikai Berlīnē. Lielāku popularitāti tā ieguva, kad singls "Guten Tag" iekļuva Vācijas singlu topā 2002. gadā, kā arī pēc Judītes uzstāšanās Vācijas televīzijā — Haralda Šmita šovā. Albums "Die Reklamation" (tulk. Reklamācija jeb Sūdzība) 2003. gadā iekļuva Vācijas albumu topā uzreiz sasniedzot 6. vietu. Vēlāk pozīciju izdevās uzlabot, albumam nokļūstot 2. vietā. Šis albums ir viens no visvairāk pirktajiem albumiem Vācijā 2003. un 2004. gadā. Otrais albums "Von hier an blind" (tulk. No šī brīža akli) nedēļu pēc tā iznākšanas jau ieņēma Vācijas un Austrijas albumu topu pirmo vietu. "Varoņi" ir iedziedājuši vairākas dziesmas arī franču un japāņu valodās, tādējādi cenšoties iegūt popularitāti arī ārpus Vācijas. 2012. gada aprīlī grupa paziņoja, ka pārtrauc darbību uz nenoteiktu laiku. Pirmais albums — "Die Reklamation" — tiek bieži raksturots kā nenopietns "party" albums, kuram, neskatoties uz iegūto kulta statusu, trūkst individualitātes. Pretējo grupai izdevās pierādīt ar otro albumu, kurā ir vairāk saklausāmas ģitāras. Ja pirmais albums lielākoties balstās uz Judītes iesākto karjeru un uz viņas muzikālo gaumi, tad otrais ir visiem grupas dalībnieku kopīgs veikums. Grupas dalībnieki Judīte Holofernesa un Pola Rojs ir viens ar otru precējušies Dziesmu "Aurélie" Judīte uzrakstīja savai franču draudzenei Aurēlijai Odemārai (fr. Aurélie Audemar), kas, nonākusi Berlīnē, bija ļoti šokēta par kultūras atšķirībām starp vāciešiem un frančiem Nīderlandē grupas dziesma Wenn es passiert plašu popularitāti ieguva visai nejauši, jo tā regulāri skanēja fonā reportāžām no 2006. gada Pasaules Čempionāta futbolā, kas norisinājās Vācijā. 1999: Kamikazefliege — Judītes Holofernesas soloalbums, uz kuras ir vēlākās "varoņu" dziesmas "Aurélie" und "Außer Dir", tirāža 500 eksemplāri 2002: Guten Tag — 5 dziesmu pašproducēts EP, tirāža 3000 eksemplāri 2003: Dziesmu kolekcijā ar nosaukumu Rio Reizera Familienalbum — Eine Hommage tiek iekļauta "varoņu" dziesma — "Halt dich an deiner Liebe fest" 2004: Sarkanā reklamācija (vācu — Die rote Reklamation) — albuma "Reklamation" atkārtots izdevums, kurš satur arī papildus DVD disku 2006: Wir sind Helden — izlase, kas ir speciāli veidota Francijas tirgum un kura satur dziesmas no abiem pirmajiem albumiem, kā arī 3 dziesmu versijas, kas iedziedātas franču valodā