Kladistika (grieķu: κλάδος, klados - zars) ir sugu hierarhiska klasifikācija, kura balstīta uz evolūcijas priekštečiem. Kladistika ir atšķirīga no citām taksonomijas klasifikācijām ar to, ka galvenā uzmanība tiek vērsta uz evolūciju (nekā uz sugu savstarpējo līdzību), tāpēc tai ir liels uzsvars uz objektīvu un kvalitatīvu analīzi. Kladistikā tiek veidotas diagrammas, kuras sauc par kladogrammām. Kladogrammās tiek attēlotas savstarpējās evolūcijas attiecības. Lai veiksmīgi varētu veidot kladogrammas, svarīgi ir veikt DNS un RNS analīzes. Atlikušo darbu, salikt sugas pa plauktiņiem pēc DNS un RNS analīzēm, veic datorprogrammas. Viens no kladistikas zinātnes pamatlicējiem ir vācu entomologs Villijs Hennings (Willi Henning), kurš izveidoja filoģenētisko sistemātiku. Termins filoģenētika bieži tiek lietots, kā sinonīms kladistikai, bet tas gluži nav viens un tas pats. Kladistika pamatā ir bioloģijas apakšnozare, bet pēdējos gados tā ielaužas arī citās starpdisciplīnās. Phylogenetic Systematics ir Henninga 1966. gadā izdotās grāmatas nosaukums