Āris Brīmanis (dzimis 1972. gada 14 jūnijā Klīvlendā, Ohaio štatā, ASV) ir bijušais latviešu izcelsmes amerikāņu hokejists, kurš spēlēja aizsarga pozīcijā. Savas karjeras laikā aizvadījis 113 spēles Nacionālajā hokeja līgā, 2010. gadā izcīnījis Vācijas čempiona titulu. Tika draftēts 1991. gada NHL draftā ar 86. kopējo numuru. Kopā NHL nospēlējis 113 spēles Filadelfijas "Flyers", Ņujorkas "Islanders", Anahaimas "Mighty Ducks" un Sentluisas "Blues" sastāvā, karjeras laikā gūstot 2 vārtus un izdarot 12 rezultatīvas piespēles (kopā 14 punkti), kā arī nopelnot 57 soda minūtes. Veiksmīgākā sezona NHL viņam bija 2000.-2001. gadā, kad tika nospēlētas 56 spēles. Daudz spēlējis AHL un IHL līgās. Pēc NHL karjeras beigām spēlēja Vācijas hokeja līgā, kur vienīgo reizi karjerā uzspēlēja vienā komandā ar kādu latviešu hokejistu - vārtsargu Edgaru Lūsiņu, un Šveices hokeja līgā. Pēdējās četras sezonas aizvadīja Vācijā, Hannoveres "Scorpions". 2010. gadā komandas sastāvā izcīnīja Vācijas čempiona titulu. 2012. gadā beidza profesionāla hokejista karjeru un pievērsās trenera darbam. Āris Brīmanis. Spēlēja NHL, bet nespēlēja Latvijas izlasē[novecojusi saite] Apollo.lv Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)