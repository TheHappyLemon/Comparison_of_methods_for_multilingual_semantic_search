Česlavs Mihņevičs (poļu: Czesław Michniewicz; dzimis 1970. gada 12. februārī Bjarozavkā) ir poļu futbola treneris un bijušais futbolists. Spēlējis vārtsarga pozīcijā. 2022. gadā bija Polijas futbola izlases galvenais treneris. Lielāko daļu savas spēlētāja karjeras pavadīja mazpazīstamās komandās, kas spēlēja Polijas futbola zemākajās līgās. Pārstāvējis klubus Ossa Biskupiec, Gdiņas "Bałtyk" un Gdaņskas "Polonia". Karjeras noslēgumā spēlēja Vronku "Amica". Ar Amica divreiz kļuva par Polijas kausa ieguvēju un 1999. gadā uzvarēja Polijas superkausā. Karjeru beidza 30 gadu vecumā 2000. gadā. 2003. gadā kļuva par Poznaņas "Lech" galveno treneri. Viņa vadībā komanda 2004. gadā izcīnīja Polijas kausu, tajā pašā gadā uzvarēja arī Polijas superkausā. Poznaņas klubu atstāja 2006. gadā, kad kļuva par Lubinas "Zagłębie" galveno treneri. 2006.—2007. gada sezonā ar šo klubu uzvarēja Ekstraklasa, izcīnot Polijas čempiontitulu. 2007. gadā izcīnīja uzvaru arī Polijas superkausā. Karjeras turpinājumā bija galvenais treneris arī tādos klubos kā Gdiņas "Arka", Lodzas "Widzew", Bjalistokas "Jagiellonia", Varšavas "Polonia", Belsko-Bjalas "Podbeskidzie", Ščecinas "Pogon" un Ņecečas "Bruk-Bet Termalica", taču nevienā no tiem ilgāk par sezonu nenostrādāja. 2017. gada jūlijā tika apstiprināts par Polijas U-21 izlases galveno treneri. Viņa vadībā izlase kvalificējās 2019. gada Eiropas U-21 čempionāta finālturnīram, pirmo reizi kopš 1994. gada. 2020. gada septembrī Mihņevičs tika iecelts par Varšavas "Legia" galveno treneri un aizveda komandu līdz čempiontitulam, uzvarot 2020.—2021. gada Ekstraklasa līgā. Palīdzēja komandai iekļūt 2021.—2022. gada UEFA Eiropas līgas sezonas grupu turnīrā. Tomēr jaunās sezonas sākums Ekstraklasa nebija tik sekmīgs, un 2021. gada oktobrī Mihņevičs tika atbrīvots no amata. 2022. gada 31. janvārī tika apstiprināts par Polijas izlases galveno treneri, aizvietojot Paulu Souzu, kurš izvēlējās karjeru turpināt Brazīlijas klubā Flamengo. Pirmajā spēlē Mihņeviča vadībā 2022. gada 24. martā Polijas izlase nospēlēja neizšķirti 1:1 draudzības spēlē pret Skotiju. Pēc piecām dienām izšķirošajā Pasaules kausa kvalifikācijas spēlē Polija pieveica Zviedriju, kvalificējoties 2022. gada FIFA Pasaules kausa finālturnīram. 2022. gada 22. decembrī pēc plašsaziņas līdzekļu kritikas par nacionālās komandas aizsardzības taktiku un spēles stilu Mihņeviča vadībā. izraisīja satricinājumu saistībā ar prēmijām valstsvienības spēlētājiem un personālam un, kā ziņots, daļu vainas par mediju atklātajiem pārkāpumiem, uzņemoties komandas menedžerim Jakubam Kvjatkovskim, tika paziņots, ka Mihņeviča līgums netiks pagarināts, un viņam bija jāatstāj amats 2022. gada 31. decembrī. Vronku "Amica" Polijas kauss: 1998—99, 1999—2000 Polijas superkauss: 1999 Poznaņas "Lech" Polijas kauss: 2004 Polijas superkauss: 2004 Lubinas "Zagłębie" Ekstraklasa: 2006—07 Polijas superkauss: 2007 Varšavas "Legia" Ekstraklasa: 2020—21 «Komunikat klubu w sprawie zmian w sztabie szkoleniowym». legia.com (poļu). 2021. gada 25. oktobrī. Skatīts: 2022. gada 22. oktobrī. «Par Polijas futbola izlases galveno treneri iecelts Mihņevičs». sportazinas.com. 2022. gada 31. janvārī. Skatīts: 2022. gada 22. oktobrī. https://sportowefakty.wp.pl/pilka-nozna/1034002/czeslaw-michniewicz-odpiera-krytyke-zasluzylismy-na-nagrode https://www.sport.pl/pilka/7,65037,29285984,podwojna-rola-jakuba-kwiatkowskiego-nowe-fakty-ws-afery-premiowej.html https://gol24.pl/reprezentacja-polski-czeslaw-michniewicz-zniknal-z-twittera-to-konto-nie-istnieje/ar/c2-17134991 https://sport.tvp.pl/65149075/reprezentacja-polski-konflikt-na-linii-czeslaw-michniewicz-jakub-kwiatkowski-kolejne-szokujace-informacje https://pzpn.pl/reprezentacje/reprezentacja-a/aktualnosci/2022-12-22/komunikat-polskiego-zwiazku-pilki-noznej-22-12-2022 Vikikrātuvē par šo tēmu ir pieejami multivides faili. Skatīt: Česlavs Mihņevičs. WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)