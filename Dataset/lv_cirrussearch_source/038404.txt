Marks Entonijs Selbijs (angļu: Mark Anthony Selby; dzimis 1983. gada 19. jūnijā Lesterā, Apvienotajā Karalistē) ir profesionāls angļu snūkerists, bijis pasaules ranga līderis. Kopumā līdz šim uzvarējis 20 reitinga turnīros, tai skaitā četras reizes pasaules čempionātā un divreiz Apvienotās Karalistes čempionātā. Pazīstams ar iesauku The Jester from Leicester ("Jokdaris no Lesteras"). Spēlējis augstā līmenī arī pūlu. 2006. gadā kļuvis par pasaules čempionu astoņu bumbiņu pūlā. Profesionāļa karjeru sācis 1999. gadā 16 gadu vecumā. Pirmo reizi reitinga turnīra finālā iekļuva 2003. gadā Scottish Open, kur finālspēlē ar 7:9 zaudēja Deividam Grejam. 2005. gadā pirmo reizi kvalificējās Pasaules čempionāta finālturnīram, kur pirmajā kārtā ar 5:10 piekāpās Džonam Higinsam. Kopš tā laika Selbijs ir spēlējis visu pasaules čempionātu finālturnīros. Arī 2006. gada Pasaules čempionātā viņš pirmajā kārtā tikās ar Džonu Higinsu un uzvarēja ar 10:4. Taču jau nākamajā kārtā zaudēja Velsas snūkeristam Markam Viljamsam. 2007. gadā pirmo reizi iekļuva Pasaules čempionāta finālā, kur atkal tikās ar Dž. Higinsu, zaudējot ar 13:18. 2008. gadā Selbijs izcīnīja savu pirmo nozīmīgo titulu, uzvarot The Masters, kas nepieder reitinga turnīriem, bet ir viens no prestižākajiem sezonas turnīriem. Finālā ar 10:3 tika apspēlēts Stīvens Lī. Nedaudz vēlāk tajā pašā gadā viņš izcīnīja arī savu pirmo reitinga turnīra titulu, Welsh Open finālspēlē ar 9:8 pieveicot Roniju O'Salivanu. 2009. gada jūnijā Jiangsu Classic turnīrā Selbijs pirmoreiz karjerā veica maksimālo (147 punktu) sēriju. 2012. gadā Selbijs uzvarēja Apvienotās Karalistes čempionātā, kas tiek uzskatīts par otru nozīmīgāko turnīru pēc pasaules čempionāta. Finālā viņš pieveica citu angļu snūkeristu Šonu Mērfiju ar 10:6. Arī 2013. gadā Selbijs spēlēja Apvienotās Karalistes čempionāta finālā, taču piekāpās Nīlam Robertsonam. 2014. gadā Selbijam izdevās izcīnīt savu pirmo pasaules čempiona titulu, finālā uzvarot Roniju O'Salivanu ar 18:14. 2016. gada Pasaules čempionāta finālā Selbijs tikās ar Ķīnas snūkeristu Dinu Dzjuņhui un uzvarēja ar 18:14, otro reizi kļūstot par pasaules čempionu. 2016.—2017. gada sezona kļuva par sekmīgāko Selbija līdzšinējā karjerā. Tajā tika izcīnīti pieci reitinga turnīru tituli — uzvaras Paul Hunter Classic, International Championship un China Open, kā arī tika izcīnīts otrais Apvienotās Karalistes čempiona tituls un trešais pasaules čempiona tituls. 2017. gada Pasaules čempionāta finālā Selbijs tikās ar Džonu Higinsu un, lai gan spēles gaitā bija iedzinējos ar 4:10, spēja lauzt cīņas gaitu, izcīnot uzvaru ar 18:15. 2020. gada Pasaules čempionātā aizkļuva līdz pusfinālam, kur piekāpās Ronijam O'Salivanam ar 16:17. 2021. gadā izcīnīja savu ceturto pasaules čempiona titulu, finālā pieveicot Šonu Mērfiju ar 18:15. *Iekavās norādīti atkārtotie tituli nozīmīgākajos turnīros (Pasaules čempionāts; Apvienotās Karalistes čempionāts) «Career Total Statistics For Mark Selby - Professional Results» (angļu). cuetracker.net. Skatīts: 2021. gada 8. maijā. «Ranking History For Mark Selby» (angļu). cuetracker.net. Skatīts: 2019. gada 6. maijā. «Small talk: Mark Selby» (angļu). The Guardian. 2008. gada 18. aprīlī. Skatīts: 2017. gada 2. maijā. «Selby pockets world pool crown» (angļu). BBC. 2006. gada 15. jūnijā. Skatīts: 2017. gada 2. maijā. «Mark Selby dedicates World Championship title to late father» (angļu). BBC. 2014. gada 5. maijā. Skatīts: 2017. gada 2. maijā. «Higgins sees off Selby challenge» (angļu). BBC. 2005. gada 19. aprīlī. Skatīts: 2017. gada 2. maijā. «Selby stuns Higgins at Sheffield» (angļu). BBC. 2006. gada 16. aprīlī. Skatīts: 2017. gada 2. maijā. «Williams into Crucible last eight» (angļu). BBC. 2006. gada 22. aprīlī. Skatīts: 2017. gada 2. maijā. «Higinss kļūst par čempionu». sportacentrs.com. 2007. gada 8. maijā. Skatīts: 2017. gada 2. maijā. «Selbijs triumfē "Masters"». sportacentrs.com. 2008. gada 21. janvārī. Skatīts: 2017. gada 2. maijā. «Selbijs uzvar "Welsh Open"». sportacentrs.com. 2008. gada 18. februārī. Skatīts: 2017. gada 2. maijā. «Selbijam pirmais maksimums». sportacentrs.com. 2009. gada 5. jūnijā. Skatīts: 2017. gada 2. maijā. «UK Snooker Championship 2012: Mark Selby beats Shaun Murphy» (angļu). BBC. 2012. gada 10. decembrī. Skatīts: 2017. gada 2. maijā. «Selbijs uzveic O'Salivanu, izcīna pirmo pasaules čempiona titulu snūkerā». sportacentrs.com. 2014. gada 6. maijā. Skatīts: 2017. gada 2. maijā. «Mark Selby beats Ding Junhui to win World Snooker Championship» (angļu). BBC. 2016. gada 2. maijā. Skatīts: 2017. gada 2. maijā. «Selbijs fantastiski atspēlējas un kļūst par trīskārtēju pasaules čempionu snūkerā». Delfi.lv. 2017. gada 2. maijā. Skatīts: 2017. gada 2. maijā. «World Snooker Championship final: Mark Selby wins fourth world title». bbc.com (angļu). 2021. gada 3. maijā. Skatīts: 2021. gada 8. maijā. Vikikrātuvē par šo tēmu ir pieejami multivides faili. Skatīt: Marks Selbijs. The Sport.org profils (angliski) Munzüger Sport profils (vāciski) CueTracker snūkerista(-es) profils (angliski) World Snooker profils (angliski) Snooker.org snūkerista(-es) profils (angliski) Snooker Database snūkerista(-es) profils (angliski)