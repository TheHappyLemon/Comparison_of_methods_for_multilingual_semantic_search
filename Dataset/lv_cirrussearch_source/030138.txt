Trīssoļlēkšana ir vieglatlētikas lēkšanas disciplīna, kurā dalībniekiem pēc iespējas tālāk ar trīs soļiem jāaizlec speciāli sagatavotā bedrē. Lēciena atzīme ir dēlītis, kuram mūsdienu čempionātos ir uzlikta maza plastilīna strīpiņa, lai varētu redzēt pēdas, ja sportists ir pārkāpis atspēriena dēlīti. Pirmā piezemēšanās ir jāveic ar to pašu kāju, ar kuru tika veikts atspēriens. Nākamā fāze ir solis, kura laikā ir jāpiezemējas uz otras kājas. Tad seko pēdējais solis — lēciens smilšu bedrē, tāpat kā tāllēkšanā. Lēciens netiek ieskaitīts, ja sportists pārkāpj atspēriena dēlīti, sajauc trīssoļlēkšanas soļus vai neveic lēcienu atvēlētajā laikā (parasti vienā minūtē). Trīssoļlēkšana ir iekļauta olimpisko spēļu vieglatlētikas sacensību programmā. Vīrieši olimpiskajās spēlēs sacenšas kopš 1896. gada, sievietes — kopš 1996. gada. Pasaules rekords tāllēkšanā vīriešiem ir 18,29 m un pieder Džonatanam Edvardsam no Lielbritānijas, uzstādīts 1995. gada 7. augustā. Pasaules rekords tāllēkšanā sievietēm ir 15,50 m un pieder Inesai Kravecai no Ukrainas, uzstādīts 1995. gada 10. augustā. Pasaules rekords trīssoļlēkšanā telpās vīriešiem (17,92 metri) pieder Tedijam Tamgo no Francijas. Pasaules rekords trīssoļlēkšanā telpās sievietēm (15,36 metri) pieder Tatjanai Ļebedevai no Krievijas. Atjaunots 2011. gada 12. maijā. Atjaunots 2011. gada 22. martā. Triple Jump All Time [Men] Triple Jump All Time [Women] Vikikrātuvē par šo tēmu ir pieejami multivides faili. Skatīt: Trīssoļlēkšana. Encyclopædia Britannica raksts (angliski) [https://web.archive.org/web/20110414111615/http://www.trackfieldevents.com/history/triple-jump-history Arhivēts 2011. gada 14. aprīlī, Wayback Machine vietnē. Trīssoļlēkšanas vēsture] (angliski) [https://web.archive.org/web/20111210201123/http://www.trackfieldevents.com/technique/triple-jump-technique Arhivēts 2011. gada 10. decembrī, Wayback Machine vietnē. Trīssoļlēkšanas tehnika] (angliski) Rekordi (angliski) [https://web.archive.org/web/20090325001003/http://www.iaaf.org/mm/Document/imported/42192.pdf Arhivēts 2009. gada 25. martā, Wayback Machine vietnē. IAAF sacensību noteikumi] (angliski)