Bleins Andersons (angļu: Blaine Anderson) ir izdomāts tēls amerikāņu televīzijas seriālā "Radīti skatuvei" (Glee). Viņu attēlo aktieris Derens Kriss. Pirmoreiz televīzijā B. Andersons parādījās seriāla otrās sezonas sestajā sērijā Never Been Kissed 2010. gada 9. novembrī. Viņu izveidoja un tālāk attīstīja "Radīti skatuvei" veidotāji Raiens Mērfijs, Breds Falčuks un Jans Brennans. Sākumā B. Andersons bija Daltonas akadēmijas skolēns un tās ansambļa "Ķauķi" (Viljama Makinlija skolas ansambļa "Jaunais virziens" konkurenti dažādās reģionālajās un cita līmeņa sacensībās) līderis, taču vēlāk viņš pāriet uz Viljama Makinlija skolu un pievienojas "Jaunajam virzienam". Seriāla ceturtajā sezonā (izlaiduma gads) viņš kļuva par skolas skolēnu padomes prezidentu. Viņš ir viens no nedaudzajiem seriāla tēliem, kas ir gejs. Viņš kļuva par Kērta Hammela atbalstītāju "Ķauķu" ansamblī un vēlāk ar viņu uzsāka romantiskas attiecības. Kērta un Bleina attiecības kritiķi ir pozitīvi novērtējuši, New York Post reportieris viņus ir nosaucis par "vienu no tūkstošgades visvairāk iemīļotākajiem TV pāriem". Jarett Wieselman. «It's Chris Colfer's Time». New York Post, 2011. gada 21. aprīlis. Arhivēts no oriģināla, laiks: 2011. gada 24. aprīlī. Skatīts: 2011. gada 21. aprīlis. IMDb profils (angliski)