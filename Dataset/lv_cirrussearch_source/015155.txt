Šis raksts ir par reģionu Krievijas Federācijā. Par citām jēdziena Kolima nozīmēm skatīt nozīmju atdalīšanas lapu. Kolimas reģions (krievu: Колыма́, jakutu: Халыма) ir Krievijas Federācijas vēsturiski ģeogrāfiskā daļa, kas atrodas tās galējos ziemeļaustrumos, Kolimas upes baseinā, starp Austrumsibīrijas jūru ziemeļos un Ohotskas jūru dienvidos. Mūsdienās reģionā atrodas Magadanas apgabals, Čukotkas autonomais apvidus un Sahas republikas ziemeļaustrumu daļa. Staļina valdīšanas laikā Kolimas reģions kļuva par intensīvu Gulaga sistēmas koncentrācijas nometņu tīklu, kurā galvenokārt tika izmantoti par politiskiem noziegumiem notiesāti gūstekņi, kas bija spiesti nodarboties ar derīgo izrakteņu (it īpaši zelta resursu) ieguvi. Tiek lēsts, ka laika posmā starp 1932. un 1954. gadu Kolimas reģionā piespiedu nodarbinātības rezultātā bojā gāja vairāk kā 1 miljons ieslodzīto, kas tādējādi to padarīja par vienu no brutālākajIem Gulaga koncentrācijas nometņu tīkliem PSRS. Kolima (upe) «Kolyma River». britannica.com. Encyclopaedia Britannica. Skatīts: 2020. gada 27. jūlijs. Robert Conquest. Kolyma: The Arctic Death Camps. Oxford [etc.] : Oxford University Press, 1979. 13. lpp.