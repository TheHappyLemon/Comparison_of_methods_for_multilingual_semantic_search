Jerkss (latīņu: Yerkes) ir triecienkrāteris Mēness redzamajā pusē. Tas atrodas Krīžu jūras rietumu krastā. Krāteris nodēvēts amerikāņu finansista Čārlza Jerksa vārdā. Nosaukumu 1935. gadā apstiprinājusi Starptautiskā Astronomijas savienība. Jerksa krāteris izveidojies pirms apmēram 3,8 miljardiem gadu. To pilnībā ir piepildījusi Krīžu jūras lava, virspusē palikusi tikai vaļņa augšējā daļa un atsevišķas virsotnes krātera centrā. Uz ZR no krātera atrodas Prokls (Ø 27 km), uz ZA Pīrss (Ø 18 km), uz austrumiem Pikārs (Ø 22 km), uz DA Liks (Ø 31 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Jerksa krāterim. Yerkes on Moon Yerkes Vikikrātuvē par šo tēmu ir pieejami multivides faili. Skatīt: Jerkss.