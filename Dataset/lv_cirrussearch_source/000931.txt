Drigalska ledus mēle Drigalska ledus mēle (angļu: Drygalski Ice Tongue) ir peldoša ledāja mēle Rosa jūras rietumu krastā Antarktīdā. Atrodas Skota krastā Viktorijas Zemē. Atklājis britu polārpētnieks Roberts Skots 1902. gada janvārī un nosaucis par godu ievērojamajam vācu polārpētniekam profesoram Ēriham fon Drigalskim. Ledus mēle ir peldošs ledājs un veidojas Deivida glečera ledum noplūstot Rosa jūrā. Mēle ir 70 - 100 km gara un 14 - 24 km plata, tā pārvietojas ar ātrumu ap 0,7 km gadā (10 km laika posmā no 1988. līdz 2002. gadam). Tā ir vismaz 4000 gadus veca un veido stabilu struktūru. 2005. gada martā un aprīlī 3000 km² lielais B-15A aisbergs sadūrās ar Drigalska ledus mēli, atdalot divus apmēram 70 km² lielus ledus gabalus. 2006. gada marta beigās līdzīgā mēles sadursmē ar aisbergu C-16 tika atdalīts ap 100 km² liels ledus gabals. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Drigalska ledus mēle «Antarctica’s Drygalski Ice Tongue». Arhivēts no oriģināla, laiks: 2010. gada 27. maijā. Skatīts: 2010. gada 12. februārī. Arhivēts 2010. gada 27. maijā, Wayback Machine vietnē. «Antarctica B-15A iceberg monitoring in Ross Sea». Arhivēts no oriģināla, laiks: 2005. gada 5. martā. Skatīts: 2005. gada 5. martā. Arhivēts 2005. gada 5. martā, Wayback Machine vietnē.