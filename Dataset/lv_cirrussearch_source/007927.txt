Koordinātas: 50°53′42″N 4°20′29″E﻿ / ﻿50.89492°N 4.341278°E﻿ / 50.89492; 4.341278 Atomiums ir skulpturāls veidojums, viens no Briseles pilsētas simboliem un tūristu ievērojamākajiem apskates objektiem. Tas atrodas netālu no metro stacijas Heysel, Simtgades bulvārī (Boulevard du Centenaire). Skulptūru, 165 miljardus reižu palielināta dzelzs kristālrežģa fragmenta modeli, izveidoja Andrē Vaterkeins 1958. gada Pasaules izstādei Expo, atspoguļojot pasaulē aizsākto jauno zinātnes un kosmosa ceļojumu laikmetu. Atomu veido deviņas lodes, kas simbolizē un attēlo ne tikai atomu, bet arī Beļģijas tolaik esošās deviņas provinces (tagad tās ir desmit). Lodes savā starpā savieno eskalatori. Sešas lodes ir pieejamas apmeklētājiem, tajās atrodas izstāžu zāles un restorāns. Sākotnēji tā bija alumīnija būve, kas 2006. gadā, veicot kapitālo remontu, tika pārklāta ar dzelzs virskārtu. Atomiuma augstums ir 102 metri, svars aptuveni 2400 tonnas, katras lodes diametrs 18 metri. Lodes savā starpā ir savienotas ar 20 savienojošām 23 metrus garām caurulēm, kurās atrodas eskalatori un koridori. Vidējās caurulēs atrodas lifts, kas 25 sekunžu laikā apmeklētājus nogādā uz pašu augstāko lodi, kur atrodas restorāns un apskates platforma. Uz Atomiumu var nokļūt ar 84., 89. autobusu, 23., 81 tramvaju vai metro līdz stacijai Heysel. Vikikrātuvē par šo tēmu ir pieejami multivides faili. Skatīt: Atomiums. Oficiālā mājaslapa Webcam Atomiums Atomiums