Koordinātas: 64°25′12″N 17°19′48″W﻿ / ﻿64.42000°N 17.33000°W﻿ / 64.42000; -17.33000 Grimsvehtns (islandiešu: Grímsvötn) ir vulkāns Islandē, Vahdnajēgidla ledājā, salas dienvidaustrumu daļā. Vulkāna augstums ir 1725 metri, bet krātera diametrs mainās katrā izvirdumā un 2004. gadā bija ap 2 km. Grimsvetns ir viens no aktīvākajiem Islandes vulkāniem. Pēdējo 100 gadu laikā ir reģistrēti vairāk kā 20 izvirdumi, no kuriem pēdējie notika 1996., 1998., 2004. un 2011. gadā (lielāki izvirdumi parasti atkārtojas ik pēc 3—10 gadiem). Tā kā vulkānu klāj Islandes lielākais ledājs Vahdnajēgidls, tad izvirdumi vienmēr ir saistīti ar ledāja kušanu un tās izraisītiem plūdiem. Vairākkārt Grimsvehtna izvirdumi ir bijuši saistīti ar liela daudzuma vulkānisko pelnu izmešanu atmosfērā. 2004. gada izvirdums izraisīja aviosatiksmes problēmas ne vien Islandē (uz vairākām nedēļām tika slēgtas valsts lidostas), bet arī maršrutos pāri Atlantijas okeānam. 2011. gada 21. maijā sākās jauns vulkāna izvirdums, kas radīja vairāk kā 20 km augstu dūmu un vulkānisko pelnu mākoni, kas izplatījās arī ārpus Islandes, sasniedzot Britu salas un kontinentālo Eiropu. Tā dēļ tika slēgtas lidostas Islandē, bet dažas dienas vēlāk arī atcelti vairāki simti avioreisu Eiropas ziemeļrietumos; kopumā vairākās valstīs tika atcelti 900 reisu. 25. maijā zema blīvuma pelnu mākonis sasniedza arī Latviju. Grimsvetna pelni tomēr neizraisīja plašāku aviosatiksmes paralīzi Eiropā, kā tas notika 2010. gada pavasarī, kad izvirda cits Īslandes vulkāns — Eijafjadlajegidls. Lai arī Grimsvehtna izvirdums ir ievērojami spēcīgāks, tā pelnus veidojošās daļiņas ir smagākas un ātrāk nosēžas. 25. maijā vulkāna izvirdums beidzās. Eldgos í Grímsvötnum, 24 May 2011 (in Islandic) Njörður Helgason. «Vegurinn um Skeiðarársand lokaður». mbl.is, 2011. gada 14. aprīlis. Skatīts: 2011. gada 22. maijs. «Iceland's most active volcano erupts – Europe». Al Jazeera English. 2011. gada 21. maijs. Skatīts: 2011. gada 22. maijs. «Iceland volcanic eruption ‘not linked to the end of the world’ | IceNews – Daily News». Icenews.is. Arhivēts no oriģināla, laiks: 2011. gada 24. maijā. Skatīts: 2011. gada 22. maijs. «European proceedures cope with new ash cloud». Flightglobal. 2011. gada 26. maijs. Skatīts: 2011. gada 26. maijs. Teksts "David Learmount" ignorēts Vikikrātuvē par šo tēmu ir pieejami multivides faili. Skatīt: Grimsvehtns. Encyclopædia Britannica raksts (angliski)