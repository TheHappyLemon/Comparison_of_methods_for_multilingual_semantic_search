Verners Alfrēds Auls (vācu: Werner Alfred Aull) (dzimis 1889. gada 5. augustā (pēc vecā stila — 24. jūlijā), miršanas datums nav zināms) bija Latvijas vācbaltiešu daiļslidotājs, kas piedalījās 1936. gada ziemas olimpiskajās spēlēs, kur ieguva pēdējo, 25. vietu kungu daiļslidošanas sacensībās. Dzimis Rīgā grāmatveža Artura Didriha Aula un Adelheides Henrietes, dzimušas Šneideres, ģimenē. Rīgas Ledus kluba dibinātajs un valdes loceklis. Pieckārtējs Latvijas meistars daiļslidošanā (1930-1932, 1934, 1935). Ieguva 6. vietu 1930. gada Eiropas daiļslidošanas čempionātā. Vācbaltiešu izceļošanas laikā 1939. gadā kopā ar ģimeni repatriējās uz Vācijas okupēto Polijas daļu. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 1. apr., 18779. l. Rīgas Doma lut. draudzes kristīto reģistrs. - 1889. - Nr.159. Latvijas olimpiskā vēsture. - 2003. - 325.lpp. «Izceļojušo vācu tautības pilsoņu saraksts. - 1940. - 42.lpp». Arhivēts no oriģināla, laiks: 2019. gada 21. aprīlī. Skatīts: 2019. gada 19. aprīlī. Latvijas Nacionālās enciklopēdijas šķirklis Olympedia profils (angliski) LOK profils