2021. gada Giro d'Italia bija triju nedēļu garas šosejas riteņbraukšanas daudzdienu sacensības, kas notika Itālijā no 8. līdz 30. maijam. Tā bija 104. reize, kad notikušas Giro d'Italia sacensības un tās bija 18. sacensības 2021. gada UCI Pasaules tūres kalendārā. 2019. gada 26. maijā sacensību organizators RCS Sport bija paziņojis, ka sacensību starts (zināms kā Grande Partenza) notiks Sicīlijā, taču 2021. gada 4. februārī tika ziņots, ka sacensību starts būs Turīnā, bet pilns maršruts tika publiskots 24. februārī. 2021. gada Giro d'Italia uzvarēja Kolumbijas riteņbraucējs Egans Bernals no Ineos Grenadiers, kurš kļuva arī par velobrauciena labāko jauno braucēju. Viņš kļuva par otro kolumbieti, kas uzvarējis Giro d'Italia pēc Nairo Kintanas 2014. gadā. Tā kā Giro d'Italia bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Vēl viena komanda, Alpecin–Fenix, saņēma automātisku ielūgumu kā iepriekšējās sezonas labākā UCI Profesionālā kontinentālās komanda. Tūres organizatori, RCS Sport, papildus uzaicināja trīs UCI Profesionālās kontinentālās komandas. «Giro d'Italia to start from Sicily in 2021». SBS. 2019. gada 27. marts. Skatīts: 2019. gada 17. maijs. «Giro d'Italia to start from Sicily in 2021». Eurosport Asia. 2019. gada 26. marts. Skatīts: 2019. gada 17. maijs. «Sicily confirmed as host of Giro d'Italia 2021 start». CyclingNews. Skatīts: 2019. gada 17. maijs. Stephen Farrand. «2021 Giro d’Italia to start in Turin». CyclingNews, 2021. gada 4. februāris. Skatīts: 2021. gada 24. februāris. Stephen Farrand. «Giro d'Italia 2021 route revealed». CyclingNews, 2021. gada 24. februāris. Skatīts: 2021. gada 24. februāris. «Giro announces wildcard selections, Androni and Arkéa left out». CyclingTips (en-US). 2021-02-10. Skatīts: 2021-02-10. Vikikrātuvē par šo tēmu ir pieejami multivides faili. Skatīt: 2021. gada Giro d'Italia. Oficiālā tīmekļa vietne (angliski) ProCyclingStats profils