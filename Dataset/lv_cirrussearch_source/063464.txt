Ukrainas Starptautiskais teritoriālās aizsardzības leģions (ukraiņu: Інтернаціональний легіон територіальної оборони Українi) ir daļa no Ukrainas teritoriālās aizsardzības spēkiem, izveidota ārvalstu militārā vienība. To 2022. gada 27. februārī izveidoja Ukrainas valdība pēc prezidenta Volodimira Zelenska lūguma, lai cīnītos pret Krievijas iebrukumu valstī. Veidojot spēkus, Ukraina pievienojās vairāk nekā 90 citām valstīm, kuras pēdējo divu gadsimtu laikā ir vervējušas leģionārus un veidojušas ārzemju leģionus. Ukrainas ārlietu ministrs Dmitro Kuleba apgalvoja, ka līdz 2022. gada 6. martam cīnīties par Ukrainu bija pieteikušies vairāk nekā 20 000 brīvprātīgo no 52 valstīm. Tiek ziņots, ka pēc paziņojuma pievienojās vēl vairāki tūkstoši. Kuleba noklusēja papildu skaitlisko informāciju, jo vairākas valstis aizliedz saviem pilsoņiem cīnīties par ārvalstu valdībām. Latvijas Saeima vienbalsīgi apstiprināja imunitāti pret kriminālvajāšanu Latvijas brīvprātīgajiem, kuri vēlas iesaistīties kaujā Ukrainas militāro formējumu pusē. 2022. gada 8. martā Saeimas deputāts Juris Jurašs no Jaunās konservatīvās partijas brīvprātīgi pieteicās cīņā kopā ar vēl citiem Latvijas tautiešiem Ukrainā. https://ildu.com.ua/ Arhivēts 2023. gada 26. jūlijā, Wayback Machine vietnē. https://www.timesofisrael.com/liveblog_entry/ukraine-says-20000-volunteers-from-52-countries-sign-up-to-fight/ https://warontherocks.com/2022/03/lessons-from-finland-for-ukraine-and-its-foreign-legion/ https://direct.mit.edu/isec/article-abstract/46/1/147/102854/Leaning-on-Legionnaires-Why-Modern-States-Recruit?redirectedFrom=fulltext https://www.lsm.lv/raksts/dzive--stils/cilvekstasti/bijusais-saeimas-deputats-jurass-atklaj--kara-ukraina-pielieto-ari-knab-darba-gutas-zinasanas.a452466/