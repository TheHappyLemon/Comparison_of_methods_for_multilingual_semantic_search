Vače Zela (albāņu: Vaçe Zela, dzimusi 1939. gada 7. aprīlī, mirusi 2014. gada 6. februārī) bija albāņu dziedātāja, tautas mūzikas un šansona izpildītāja. Karjeras gaitā 10 reizes kļuva par Albānijas mūzikas festivāla Festivali i Këngës uzvarētāju. Pirmoreiz uzvarēja 1962. gadā ar dziesmu Fëmija e parë, vēlāk ieņēma pirmās vietas 1964., 1966., 1967., 1968., 1970., 1973., 1976., 1977. un 1980. gadā. Pēdējoreiz šajā festivālā piedalījusies 1981. gadā. Dzimusi 1939. gada 7. aprīlī, dienā, kad Albānijā iebruka itāļu fašisti. Dziedāšanas spējas parādījās agrajā vecumā, kad viņa mācījās Lušņijas skolā. Bieži uzstājās pilsētas parkos un koncertos. Neskatoties uz vecāku neapmierinātību, pēc skolas absolvēšanas devās uz Tirānu, kur plānoja iestāties centrālajā mākslas skolā. Nenokārtojot eksāmenus iestājās Kemaļa Stafas vārdā nosauktajā mākslas skolā, kur mācījās dziedāšanu un apguva ģitāras spēli. Absolvējot skolu uzstājās kara estrādes teātrī, vēlāk pārgāja valsts dziesmu un deju ansamblī. Par savu darbību saņēma daudz apbalvojumu, 1977. gadā tika apbalvota ar tautas mākslinieka (Artiste е Popullit) goda nosaukumu.. 2002. gadā Albānijas prezidents Bamirs Topi apbalvoja viņu ar Nācijas goda ordeni. Dzimtenē viņu bieži devēja par "Albānijas zelta balsi" (Zëri i Artë i Shqipërisë), "Albānijas dziesmas svētbildi" (Ikona e Shenjtë e Këngës Shqiptare), "albāņu mūzikas zvaigzni" un "albāņu dziesmas karalieni". Viņas vārdā ir nosaukts viens no Lušņijas kinoteātriem.. No 2002. gada smagi slimoja un kopā ar vīru un meitu dzīvoja Bāzelē, kur mirusi 2014. gada februārī. Routledge p. 569 «VAÇE ZELA». teksteshqip.com. Skatīts: 2020. gada 14. aprīlī. Q. Stafa High School website. «Historiku». Arhivēts no oriģināla, laiks: 2014-01-12. «Vaçe Zela Biografia». TeksteShqip.com. «Urdhri „Nderi i Kombit“». Website des albanischen Präsidenten. 2010-12-23. Arhivēts no oriģināla, laiks: 2006-10-10. «Vaçe Zela, mirënjohje në Zvicër». arkivalajmeve.com. Skatīts: 2020. gada 15. aprīlī. «Historia e Qytetit». Bashkia Lushnja. Arhivēts no oriģināla, laiks: 2020. gada 29. martā. Skatīts: 2020. gada 16. aprīlī. «Intelektualët e Zvicrës, mirënjohje për Vaçe Zelën». Panorama. Arhivēts no oriģināla, laiks: 2020. gada 27. martā. Skatīts: 2020. gada 16. aprīlī. Mereme Llubani. «Vaçe Zela!». Zëri Yt!, 2006-05-25. Arhivēts no oriģināla, laiks: 2012-05-25. Skatīts: 2010-12-24. Vikikrātuvē par šo tēmu ir pieejami multivides faili. Skatīt: Vače Zela. IMDb profils (angliski)