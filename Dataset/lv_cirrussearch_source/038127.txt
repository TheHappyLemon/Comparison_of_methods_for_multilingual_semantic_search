Hulio Ernesto Granda Zunjiga (spāņu: Julio Ernesto Granda Zuñiga; dzimis 1967. gada 25. februārī Kamanā) ir Peru starptautiskais lielmeistars šahā (1986). Šahu iemācījies spēlēt piecu gadu vecumā. No 1980. gadu vidus bijis viens no vadošajiem Peru šahistiem. Piecas reizes uzvarējis Peru šaha čempionātos (1994, 1995, 1996, 1997, 2002). 1987. gadā Zagrebā piedalījies Pasaules šaha čempiona nosaukuma izcīņas cikla starpzonu turnīrā, kurā dalījis 4.-6. vietu un bijis tuvu iekļūšanai pretendentu turnīrā. Starpzonu turnīros piedalījies vēl divas reizes 1993. gadā, kad Profesionālā šaha asociācijas (PŠA) turnīrā Groningenā bijis 14. vietā, bet Starptautiskā šaha federācijas (FIDE) turnīrā Bīlē palicis 33. vietā. 1993. gadā uzvarējis Dienvidamerikas individuālajā šaha čempionātā. 1990. gados sekmīgi piedalījies starptautiskos šaha turnīros, kuros uzvarējis vai dalījis pirmās vietas Leonā (1990, 1997), Barselonā (1990), Seviljā (1990), Buenosairesā (1991), Ņujorkā (1992), Braziljā (1993), Mara del Platā (1993), Pamplonā (1995, 1996), Sanpaulu (1995), Amsterdamā (1995, 1996). 1997. gadā piedalījies Pasaules šaha čempionātā pēc izslēgšanas sistēmas, kurā 1. kārtā uzvarējis Bojanu Kurajicu, bet 2. kārtā zaudējis Aleksejam Širovam. No 1999. līdz 2002. gadam nav piedalījies šaha turnīros, bet sākot ar 2003. gadu atsācis aktīvā šahista gaitas. Atgriešanās bijusi sekmīga. 2003. gadā Havanā uzvarējis Hosē Raula Kapablankas memoriālā. 2004. gadā bijis labākais starptautiskā šaha turnīrā Santjago. 2005. gadā uzvarējis starptautiskajos šaha turnīros Gvajakilā, Santakrusā un Buenosairesā. 2006. gadā uzvarējis starptautiskajos šaha turnīros Sortā (Spānija) un Santjago. 2007. gadā dalījis pirmo vietu starptautiskajā šaha turnīrā Pamplonā. 2008. gadā dalījis pirmo vietu starptautiskajā šaha turnīrā Almerijā. 2009. gadā uzvarējis starptautiskajos šaha turnīros Sankristovalā de la Lagunā, Konegliano un atkal Pamplonā. 2014. gadā uzvarējis Andoras starptautiskajā šaha turnīrā Andorra Open un Valjadolidas starptautiskajā šaha turnīrā. 2015. gadā dalījis pirmo vietu La Rodas (Kastīlija-Lamanča) starptautiskajā šaha turnīrā. Četras reizes uzvarējis Amerikas kontinenta valstu individuālajā šaha čempionātos (2007, 2012, 2013 and 2014), bet 2012. un 2005. gadā šajos turnīros bijis otrais. 2008. gadā uzvarējis Iberoamerikas valstu individuālajā šaha čempionātā. Pārstāvējis Peru komandu lielākajos komandu šaha turnīros: Pasaules šaha olimpiādēs piedalījies 11 reizes (1986-1996, 2002-2006, 2010, 2014); Panamerikas komandu šaha čempionātos piedalījies 2 reizes (1985-1987). Individuālajā vērtējumā izcīnījis zelta (1987) un bronzas (1985) medaļas. Par panākumiem turnīros FIDE 1984. gadā Grandam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. 1987 Zagreb Interzonal Tournament 1993 Groningen PCA Qualifying Tournament 1993 Biel FIDE Interzonal Tournament «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2017. gada 12. aprīlī. «Santiago 2006». Arhivēts no oriģināla, laiks: 2016. gada 5. martā. Skatīts: 2017. gada 12. aprīlī. «GM Julio Granda Zuniga claims Andorra Open 2014». Arhivēts no oriģināla, laiks: 2017. gada 22. jūnijā. Skatīts: 2017. gada 12. aprīlī. «GM Granda Zuniga impressive in Valladolid». Arhivēts no oriģināla, laiks: 2016. gada 28. maijā. Skatīts: 2017. gada 12. aprīlī. «GM Julio Granda Zuniga tops 42nd Open La Roda (Albacete)». Arhivēts no oriģināla, laiks: 2017. gada 28. aprīlī. Skatīts: 2017. gada 12. aprīlī. Mar del Plata 2012 | 9° Campeonato Continental Cochabamba 2013 | 10° Campeonato Continental «GM Granda Zuniga is 2014 American Continental champion». Arhivēts no oriģināla, laiks: 2016. gada 15. septembrī. Skatīts: 2017. gada 12. aprīlī. «Granda se ha proclamado Campeón Iberoamericano de Ajedrez». Arhivēts no oriģināla, laiks: 2016. gada 6. martā. Skatīts: 2017. gada 12. aprīlī. OlimpBase :: Men's Chess Olympiads :: Julio Granda Zuñiga OlimpBase :: Panamerican Team Chess Championship :: Julio Granda Zuñiga Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)