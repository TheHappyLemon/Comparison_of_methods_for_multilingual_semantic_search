Nikolajs Mjaskovskis (Николай Яковлевич Мясковский, * 1881. gada 20. aprīlī [v.s. 8. aprīlī] Novogeorgijevskā, toreiz Krievijas impērijā, tagad Modlinas cietoksnis Polijā, † 1950. gada 8. augustā Maskavā) - krievu (padomju) komponists. Tiek uzskatīts par padomju simfoniskās mūzikas "tēvu". Seškārtējs Staļina prēmijas laureāts. Dzimis mūsdienu Polijā krievu militārpersonu ģimenē. Nikolaja agrīnā jaunībā ģimene pārcēlās uz Sanktpēterburgu. 1906. gadā iestājās Sanktpēterburgas konservatorijā. Šeit viņš sadraudzējās ar Sergeju Prokofjevu. Mācījās pie Anatolija Ļadova, kaut arī nepiekrita viņa muzikālajai gaumei. Piedalījās Pirmajā pasaules karā, kura laikā kontuzēts. Pēc kara pasniedza Maskavas konservatorijā. Kaut arī Mjaskovskis bijis ļoti ražens komponists, mūsdienās viņš visbiežāk pazīstams kā daudzu komponistu pedagogs. Viņa audzēkņu vidū citu starpā bijuši: Arams Hačaturjans, Rodions Ščedrins, Dmitrijs Kabaļevskis, Visarions Šebaļins. Vikikrātuvē par šo tēmu ir pieejami multivides faili. Skatīt: Nikolajs Mjaskovskis. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Mjaskovska mājaslapa (angliski un krieviski) Arhivēts 2007. gada 17. augustā, Wayback Machine vietnē.