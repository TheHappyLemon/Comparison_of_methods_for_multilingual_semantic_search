Atomic (oficiāli Atomic Austria GmbH) ir Austrijas slēpošanas aprīkojuma ražotājs. Galvenais birojs un ražotne atrodas Altenmarkt im Pongau. Dibināts 1955. gadā. Uzņēmuma īpašnieks ir Somijas sporta aprīkojuma ražotājs Amer Sports. Uzņēmums ražo slēpošanas aprīkojumu ar zīmoliem: Atomic, Dynamic, Salomon, Volant. Uzņēmumu 1955. gadā Vagrainā dibināja Aloizs Rormozers (Alois Rohrmoser). Sākotnēji tajā strādāja četri darbinieki un izgatavoja aptuveni 40 pāru slēpju gadā. 1960. gadu sākumā produkcijas apjoms pieauga līdz 5000 gadā. Masveida slēpju ražošana sākās 1966. gadā, kad Vagrainā izveidota rūpnieciska ražotne. 1969. gadā ražošanas apjoms pieauga līdz 72 000 slēpju pāru. 1971. gadā Altenmarkt im Pongau pilsētiņā atvērta otra Atomic ražotne. 1981. gadā sākta ražošana Bulgārijā, Čepelarē. 1989. gadā Atomic kļuva par vienu no pirmajiem pilna spektra slēpošanas aprīkojuma (slēpes, stiprinājumi, zābaki un nūjas0 ražotājiem. Ražošanas maksimums sasniegts 1991. un 1992. gadā, kad saražoti 831 tūkstoši pāri slēpju. Atomic iekļuva finanšu grūtībās liela produkcijas brāķa īpatsvara dēļ, pārejot uz Schalenski tehnoloģiju, kā arī kļūdām snovborda buma tirgū. 1994. gadā BAWAG banka ierosināja Atomic maksātnespēju. 1994. gada novembrī uzņēmumu par 918,7 miljoniem šiliņiem (66,8 miljoniem eiro) nopirka Somijas sporta aprīkojuma ražotājs Amer Sports. Salomon/Atomic Stefans Eberharters ar kalnu slēpēm Mati Hautameki ar tramplīnlēkšanas slēpēm Atomic slēpju zābaks Imprint Vikikrātuvē par šo tēmu ir pieejami multivides faili. Skatīt: Atomic. Atomic vietne