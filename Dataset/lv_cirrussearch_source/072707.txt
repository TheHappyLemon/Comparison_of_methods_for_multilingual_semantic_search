Mūzikas instruments ir priekšmets, kas radīts vai pielāgots, lai veidotu mūzikā izmantojamas skaņas — ritmiski organizētas, augstuma ziņā noteiktas, aptuvenas vai nenoteiktas. Būtībā jebkuru priekšmetu, kuru izmanto muzikālu skaņu iegūšanā, var uzskatīt par mūzikas instrumentu. Mūzikas instrumentu rašanās tiek saistīta ar cilvēces kultūras pirmsākumu. Mūzikas instrumentu attīstība ir saistīta ar mainīgu mūzikas izpildījumu un mūzikas veidiem. Katram mūzikas instrumentam ir savs tembrs, dinamiskās iespējas un skaņu diapazons. Atkarībā no izmantojuma mūzikas instrumentus iedala tautas un profesionālajos mūzikas instrumentos. Pēc to īpašībām mūzikas instrumentus iedala pašskaņos, plēvskaņos (sitaminstrumenti), gaisskaņos (pūšaminstrumenti) un stīgskaņos (stīgu instrumenti). Šīs instrumentu grupas ir simfoniskā orķestra pamatā. Klasiskajā orķestra sastāvā neietilpst taustiņinstrumenti (klavesīns, ērģeles, klavieres). Jaunākā kategorija ir skaņas elektroniskie sintezatori. Vēstures gaitā ir bijuši dažādi mūzikas instrumentu klasifikācijas veidi. Ir daudz dažādu mūzikas instrumentu klasifikācijas metožu. Dažādās metodēs tiek klasificēti pēc tādiem parametriem kā instrumenta fiziskās īpašības (materiāls, krāsa, forma un tā tālāk), instrumenta izmantošana, līdzekļi, ar kādiem mūzika tiek veidota, instrumenta diapazons un instrumenta vieta orķestrī vai citā ansamblī. Viens no izplatītākajiem mūzikas instrumentu iedalījumiem ir tos iedalīt sitamajos instrumentos, pūšamajos instrumentos, stīgu instrumentos un taustiņinstrumentos. 1914. gadā austriešu un vācu muzikologi Erihs fon Hornbostels (Erich von Hornbostel) un Kurts Zakss (Curt Sachs) piedāvāja mūzikas instrumentus dalīt pašskaņos (idiofoni), plēvskaņos (membranofoni, sitaminstrumenti), gaisskaņos (aerofoni, pūšaminstrumenti) un stīgskaņos (hordofoni, stīgu instrumenti). Vēlāk šajā klasifikācijā tika iekļauta atsevišķa grupa — elektriskie mūzikas instrumenti (elektrofoni). Pēc mūzikas diapazona instrumentus iedala soprāna instrumentos, alta instrumentos, tenora instrumentos, baritona instrumentos un basa instrumentos. Alts Akordeons Arfa Āžrags Bajāns Balalaika Bandžo Bērzatāss Bongo Bungas Cimbole Cītara Čells Dūdas Ērģeles Fagots Flauta Ģitāra Ģīga Harmonikas Kankles Klarnete Klavesīns Klavieres Kokle Kongas Kontrabass Ksilofons Lauta Leijerkaste Lira Marimbas Metalofons Mežrags Mutes harmonikas Oboja Pēga Saksofons Sietiņš Sintezators Spēles Spiegana Stabule Svilpaunieks Svilpe Tamburīns Timpāni Trīdeksnis Trombons Trompete Tuba Vargāns Vijole Zvani Zvārguļi Vikikrātuvē par šo tēmu ir pieejami multivides faili. Skatīt: Mūzikas instruments. Aiga Leitholde. «15 mūzikas instrumenti un skaņu tehnika, ko ražo Latvijā un spēlē visā pasaulē». ParMūziku.lv, 2016. gada 3. decembris. Arhivēts no oriģināla, laiks: 2017. gada 19. Maijs. Skatīts: 2017. gada 7. martā.