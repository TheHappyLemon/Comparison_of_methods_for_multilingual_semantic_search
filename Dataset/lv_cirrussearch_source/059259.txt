Grand Theft Auto: Vice City ir Rockstar Games publicēta datorspēle PlayStation 2, Xbox un PC platformām. Tā ir otrā spēle GTA3 sērijā. Šī spēle ir kaut kas vidējs starp braukšanas un šaušanas spēli. Galvenais varonis Tomijs Verseti (angļu: Thomas "Tommy" Vercetti) var brīvi pārvietoties pa spēles pasauli, staigājot kājām, vai lietojot kādu transportlīdzekli. Lietojot transportlīdzekli ir ierobežotas iespējas lietot ieročus. Spēles pasaule sastāv no vienas lielpilsētas un ir modelēta pēc ASV, Floridas, Maiami. Spēles darbība notiek 20. gadsimta 80. gadu otrajā pusē. Galvenais varonis ir bijis saistīts ar mafiju un spēles sākumā ir tikko izlaists no cietuma. Galvenais varonis ejot kājām var iet un skriet. Skrienot var pārvietoties ātrāk, bet viņš piekūst un pēc tam var tikai iet (kamēr atpūšas). Galvenais varonis var arī lekt (nelielos attālumos). Staigājot kājām ir iespējams lietot visus ieročus. Iekrītot ūdenī viņš noslīkst. Lai izmantotu transportlīdzekli, pie tā ir jāpieiet klāt un jāuzkāpj virsū (motocikli) vai jāiekāpj iekšā (visi pārējie transportlīdzekļi). Šī ir pirmā GTA3 sērijas spēle, kur ir pieejami motocikli. Vienīgā spēlē pieejamā lidmašīna ir hidroplāns. Izejot misijas var dabūt naudu un iespēju iet tālākās misijas. Lai arī no sākuma ir iespējams aiziet uz gandrīz jebkuru pirmās salas vietu, visi lielie tilti ir bloķēti un piestātnēs nav laivu. Izejot pietiekoši daudz misiju, sākumā atveras tils uz Starfish island, bet vēl tālāk, arī visi pārējie lielie tilti. Pietiekoši stipri sabojājot transportlīdzekļus, tie uzsprāgst (pirms tam aizdegoties). Transportlīdzekļu spridzināšana un citu cilvēku (NPC) slepkavošana, piesaista policijas uzmanību. To šeit apraksta ar zvaigznītēm. Normālos apstākļos nav neienas zvaigznītes un policija galveno varoni ignorē. Radot neliela mēroga nekārtības, var dabūt vienu zvaigznīti, tad tevi mēģina noķert kājām staigājošie policisti. Ja dabū divas zvaigznītes, iesaistās policijas automašīnas. Ja dabū vismaz divas zvaigznītes atrodoties laivā, pakaļ sāk dzītie policijas laivas. Ja dabū trīs zvaigznītes, iesaistās policijas helikopters. Ja dabū četras zvaigznītes, policija dzenas ar smagajiem. Ja dabū 5 zvaigznītes, parādās FIB (ar melniem džipiem). Ja dabū 6 zvaigznītes, iesaistās armija, attiecīgi ar armijas kravas mašīnām vai tankiem. Ieročus var iegūt: nogalinot kādu, kam tas ierocis ir (bandītus (pistole vai mašīnpistole), policistus (pistole, specvienību policistiem arī mašīnpistole), sargus (pistole, bankas sargiem - mašīnpistole), karavīrus (triecienšautene)); salasot vietās, kur tie parādās (pilsētā ir dažas vietas (samērā nomaļas), kur parādās ieroči), šādās vietās, ieroči pēc paņemšanas atjaunojas ~6 spēles stundu laikā, šī ir lētākā, mazākriskantā, taču lēnākā metode nopērkot veikalā (pieejamo ieroču klāsts ir atkarīgs no veikala un tā cik tālu ir izietas storyline misijas) Vice city atrodas vairāki AmmuNation ieroču veikali, kuros var dabūt šaujamieročus un bruņuvestes. Vēl, aukstot ieročus var dabūt saimniecības preču veikalos. Tie ir domāti kā darbarīki, bet tos spēlē ir paredzēts lietot kā ieročus. Izejot dažas spēles beigās esošās side misijas, atveras ieroču veikals, kurā var dabūt visjaudīgākos ieročus. Dāzās misijās sākot misiju iedod kādu ieroci. Daudzas misijas ir saistītas ar vardarbību un to izpildes laikā var dabūt zvaigznītes, kas pēc misijas veiksmīgas pabeigšanas lielākoties pazūd (dažām misijām nepazūd). Misijas var iedalīt storyline misijās, kuras jāiziet, lai tiktu uz priekšu un side (sideline) misijās, kuru neiziešana ietekmē tikai attiecīgo side misiju zaru. Spēles vide sastāv no divām lielām salām (īstenībā to ir vairāk, bet tās ir savienotas ar tiltiem, kas nekad nav slēgti). Pilsēta aizņem abas salas un saucas Vice City. Spēle sākas dienvidu salā. Salas dienvidos ir plata pludmale. Starp lielo dienvidu salu un lielo ziemeļu salu atrodas vairākas mazākas salas. Dienvidrietumos esošā sala (tieši uz dienvidiem no Starfish island) un austrumos esošā sala (tur kur atrodas kinostudija), vienmēr ir pieejamas. Kartes vidū atrodas Starfish island. Sākumā atveras tilts tikai uz Starfish island, bet pēc tam, kad ir izietas vēl dažas storyline misijas, atveras arī otrs tilts (un visi pārējie lielie tilti). Uz austrumiem no starfish island, atrodas paliela sala, kuru gandrīz pilnībā aizņem golfa klubs. Ja nav izietas attiecīgās side misijas, vienīgā tur pieejamā teritorija ir ceļš līdz lielajam tiltam. Spēles darbība norisinās 1986. gadā, neeksistējošā Floridas pilsētā Vice City, kas atgādina Maiami. Galvenais varonis Tomijs Verseti ir izbijis Liberty City mafijas pasūtījumu slepkava. Viņš tikko ir izlaists no cietuma, kur nosēdēja iepriekšējos 15 gadus par slepkavībām. Lai veiktu darījumu, kas saistīts ar narkotikām (kokaīnu), mafija viņu aizsūtīja no Liberty City uz Vice City. Šis darījums izgāzās, jo pircējiem un pārdevējiem uzbruka nezināmi uzbrucēji. Tika nogalināti divi cilvēki, tai skaitā arī spēles "Grand Theft Auto: Vice City Stories" (To izdeva 2006. gadā) galvenais varonis Viktors Venss (angļu: Victor Vance). Galvenais varonis tikko izglābās no nāves, taču pazaudēja gan nopērkamo kokaīnu, gan arī naudu, par kuru bija paredzēts pirkt kokaīnu. Pēc tam, kad mafija uzzināja, kas noticis, viņi (Sonija Forelli personā) lika atgūt pazaudēto naudu. Tālākajā spēles procesā Tomijs Verseti pamazām atrod tos, kuri viņam uzbruka, viņus nolikvidē un pamazām kļūst par pilsētas mafijas bosu. Spēles beigās, Liberty City mafijai pret to rodas iebildumi un viņi ierodas pilsētā nolikvidēt galveno varoni. Spēles pēdējā storyline misijā viņi tiek nolikvidēti. Ir modifikācija Vice City Multiplayer (VCMP), kas pievieno multiplayer režīmu līdz 100 spēlētājiem uz serveri. Ir maza, bet aktīva kopiena. «Vice City Multiplayer - Grand Theft Wiki, the GTA wiki». www.grandtheftwiki.com. Skatīts: 2020-08-20. Oficiālā GTA VC mājaslapa GTA VC iekš Gamespot.com (angliski)