Džefrijs Viljamss (Jeffrey Nels Williams, dzimis 1958. gada 18. janvārī) ir NASA kosmonauts. Viljamsa pirmais kosmiskais lidojums notika 2000. gada maijā SKS apgādes misijā STS-101. Otrais lidojums notika 2006. gadā SKS 13. ekspedīcijā kosmosa kuģī Sojuz TMA-8. Kosmosā viņš pavadīja 182 dienas. Trešais Viljamsa kosmiskais lidojums SKS 21. ekspedīcijā kā lidojuma inženierim notika no 2009. gada 30. septembra līdz 2010. gada 18. martam, startējot un nolaižoties ar kosmosa kuģi Sojuz TMA-16. Viņš bija 22. ekspedīcijas komandieris. Ceturto reizi kosmosā Džefrijs Viljamss devās 2016. gada martā ar kosmosa kuģi Sojuz TMA-20M. Starptautiskajā kosmosa stacijā 47. ekspedīcijā viņš bija lidojuma inženieris ujn 48. ekspedīcijas komandieris. Uz zemes atgriezās 2016. gada septembrī. NASA biogrāfiskie dati (angliski)