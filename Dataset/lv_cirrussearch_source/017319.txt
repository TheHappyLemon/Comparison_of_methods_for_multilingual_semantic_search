Medumu pagasts ir Augšdaugavas novada teritoriāla vienība, kura atrodas Augšzemes daļā. Pagasta centrs - Medumi. Robežojas ar Lietuvas Republiku, kā arī Šēderes, Sventes, Kalkūnes un Demenes pagastiem. Atrodas Augšzemes augstienes Ilūkstes paugurainē un Skrudalienas paugurainē, starp abām paugurainēm atrodas Laucesas senleja. Augstākais punkts - 171,8 m vjl. - pagasta austrumu malā. Kumpota, Laucesa, Grendze, Ilgas upīte Meduma ezers (265 ha), daļa no Smelines ezera (kopplatība 186 ha, Latvijā 94,8 ha), daļa no Lielā Kumpinišku ezera (kopplatība 87,9 ha; Latvijā 42,5 ha), Šķirstiņu ezers (26 ha), Lielais Ilgas ezers (23,5 ha), Samaņkas ezers (18 ha), Lielais Kumpotis (daļa Lietuvā, kopplatība 14,0 ha), Kurcuma ezers (10 ha), Robežas ezers (10 ha) Pagasta ziemeļos robeža iet pa Sventes ezera krastu. Liniņu purvs (261 ha), Čūsku purvs (161 ha) Medumu pagasts aizņem bijušā Ilūkstes apriņķa Kurcuma pagasta teritoriju. Pēc 1920. gada zemes reformas Ilzes-Ezera muižu (885 ha) sadalīja 47 vienībās, Laucesas muižu (Lautzen, 467 ha) 31 vienībā, Kurcuma muižu (Kurzum, 460 ha) 30 vienībās, Dervanišķu muižu (418 ha) 26 vienībās, Ģirvišķu muižu (230 ha) sadalīja 17 vienībās, Krivinišķu muižu (Kriwinischek, 163 ha) 14 vienībās, Kumpinišķu muižu (122 ha) 7 vienībās. Ēģiptes (Vilkumiesta) mācītājmuižu (246 ha) sadalīja 12 vienībās. 1935. gadā tā platība bija 94,08 km² un tajā dzīvoja 2548 iedzīvotāji. Laika posmā līdz 1945. gadam Kurcuma pagastam pievienoja daļu Laucesas pagasta teritorijas. 1945. gadā Kurcuma pagasta teritorijā izveidoja Ilgas, Kurcuma un Medumu ciema padomes. 1954. gadā Medumu ciemam pievienoja Ilgas un Kurcuma ciemus. 1990. gadā ciemu pārdēvēja par pagastu. 2009. gadā pagasts tika iekļauts kā administratīva teritorija Daugavpils novadā. 2021. gadā Daugavpils novadu kopā ar Ilūkstes novadu iekļāva jaunajā Augsšdaugavas novadā. Lielākās apdzīvotās vietas: Ilga, Juneļi, Medumi. Uļjana Semjonova (1952), latviešu basketboliste. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. X. sējums. Rīga : Anša Gulbja izdevniecība. 18 969. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Vikikrātuvē par šo tēmu ir pieejami multivides faili. Skatīt: Medumu pagasts.