Šis raksts ir par pilsētu. Par cilvēku skatīt rakstu Sems Hjūstons. Hjūstona (angļu: Houston) ir pilsēta ASV, Teksasas štata austrumos, netālu no Meksikas līča. Štata lielākā pilsēta un ceturtā lielākā pilsēta ASV. Ievērojams naftas un kosmiskās rūpniecības centrs. Hjūstona ir viena no lielākajām jūras ostām valstī (ostai ir lielākais ārvalstu kravu apgrozījums ASV). Pilsētā atrodas Lindona Džonsona kosmiskais centrs. Pazīstamākās kompānijas, kuru galvenās mītnes ir Hjūstonā, ir naftas kompānijas ConocoPhillips, Halliburton un Marathon Oil, kā arī aviokompānija Continental Airlines. No augstākās izglītības iestādēm var atzīmēt Raisa Universitāti. Sporta pasaulē Hjūstona pazīstama kā amerikāņu futbola komandas "Texans", basketbola komandas "Rockets" un beisbola komandas "Astros" mājvieta. Pilsēta radās, kad 1836. gada augustā brāļi Džims Kirbijs (John Kirby) un Augusts Čapmens Alleni (Augustus Chapman Allen) nopirka zemi un izveidoja apbūves gabalus. Pilsētiņa tika nosaukta Sema Hjūstona vārdā. XIX gadsimta otrajā pusē Hjūstona attīstījās kā kokvilnas tirdzniecības centrs. Amerikas pilsoņu kara laikā Hjūstonā bāzējās konfederātu karaspēks. 1901. gadā Hjūstonas apkārtnē tika atklātas naftas atradnes. 1961. gadā NASA pilsētā izvietoja kosmisko vadības centru. 20. gadsimta 70. gados pilsēta uzplauka, lielā mērā pateicoties Arābu valstu naftas embargo, tomēr turpmākajos gados pilsētas saimniecība piedzīvoja lejupslīdi. 2001. gadā bankrotēja Hjūstonas kompānija Enron. 2005. gadā, tuvojoties viesuļvētrai Rita, evakuējās 2,5 miljoni Hjūstonas un apkārtnes iedzīvotāju, kas ir lielākā evakuācijas operācija ASV vēsturē.[nepieciešama atsauce] Hjūstonā dzimuši: Vess Andersons (Wes Anderson; 1969) — kinorežisors; The Undertaker (1965) — cīkstonis; Džeimss Beikers (James Baker; 1930) — politiķis; Chamillionaire (1979) — mūziķis; Heilija Dafa (Haylie Duff; 1985) — aktrise; Hilarija Dafa (Hilary Duff; 1987) — aktrise; Maikls Dells (Michael Dell; 1965) — uzņēmējs; Šellija Divāla (Shelley Duvall; 1949) — aktrise; Reds Edeirs (Red Adair; 1915—2004) — ugunsdzēsējs; Dženifere Gārnere (Jennifer Garner; 1972) — aktrise; Zina Gerisona (Zina Garrison; 1963) — tenisiste; Būkers Hafmans (Booker Huffman; 1965) — atlēts; Bils Hikss (Bill Hicks; 1961—1994) — komiķis; Deivids Korešs (David Koresh; 1959—1993) — reliģiskais fanātiķis; Deniss Kveids (Dennis Quaid; 1954) — aktieris; Rendijs Kveids (Randy Quaid; 1950) — aktieris; Bejonse Noulza (Beyoncé Knowles; 1981) — mūziķe; Emeka Okafors (Emeka Okafor; 1982) — basketbolists; Renē O'Konnora (Renée O'Connor; 1971) — aktrise; Anete O'Tūla (Annette O'Toole; 1952) — aktrise; Kenijs Rodžerss (Kenny Rogers; 1938) — mūziķis; Anna Nikola Smita (Anna Nicole Smith; 1967—2007) — modele; Žaklina Smita (Jaclyn Smith; 1947) — aktrise; Brents Spainers (Brent Spiner; 1949) — aktieris; Patriks Sveizijs (Patrick Swayze; 1952—2009) — aktieris; Kevins Švāncs (Kevin Schwantz; 1964) — motobraucējs. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «US Census Bureau Population Finder: Houston city, TX». factfinder.census.gov. Arhivēts no oriģināla, laiks: 2009-09-04. Skatīts: 2006-02-22. «Population Estimates for the 25 Largest U.S. Cities based on July 1, 2006 Population Estimates» (PDF). www.census.gov. Arhivēts no oriģināla, laiks: 2008-04-05. Skatīts: 2007-06-28. Vikikrātuvē par šo tēmu ir pieejami multivides faili. Skatīt: Hjūstona. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski)