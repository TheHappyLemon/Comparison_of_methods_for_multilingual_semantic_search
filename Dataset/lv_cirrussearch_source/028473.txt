Šarlotenburgas pils (vācu: Schloss Charlottenburg) ir baroka un rokoko stilā celta pils Berlīnē, Vācijā, ap kuru plešas plašs angļu stila parks. Pils atrodas Šarlotenburgā, Berlīnes rietumu daļā. To 17. gadsimtā ir cēlis Brandenburgas kūrfirsts Frīdrihs I savai sievai Hanoveres Sofijai Šarlotei kā vasaras rezidenci. Šarlotenburgas pils ir lielākais pils komplekss Vācijā, kas ir saglabājies no Hoencollernu dinastijas laika. Pils būvniecība tika uzsākta 1695. gadā un turpinājās līdz 1713. gadam. Vēlāk ap 18. gadsimtu pils komplekss tika paplašināts, un apkārt pilij tika izveidots liels angļu stilā iekopts parks, uzcelts teātris un mauzolejs. Otrā pasaules kara laikā pils komplekss tika stipri bojāts, un kopš tā laika ir uzsākta pils kompleksa rekonstrukcija. Mūsdienās pils un tam piegulošais parks ir populārs tūristu apskates objekts. «Arhivēta kopija». Arhivēts no oriģināla, laiks: 2015. gada 20. martā. Skatīts: 2015. gada 1. aprīlī. https://web.archive.org/web/20080511172115/http://www.berlin-tourist-information.de/cgi-bin/sehenswertes.pl?id=13357&sprache=english Vikikrātuvē par šo tēmu ir pieejami multivides faili. Skatīt: Šarlotenburgas pils. Encyclopædia Britannica raksts (angliski) Oficiālā mājaslapa