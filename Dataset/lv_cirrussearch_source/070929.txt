Siprjēns Sarazēns (franču: Cyprien Sarrazin; dzimis 1994. gada 13. oktobrī Gapā) ir franču kalnu slēpotājs, vairāku Pasaules kausa posmu uzvarētājs. Ar slēpošanu sāka nodarboties sešu gadu vecumā. 2009. gada 19. decembrī viņš pirmo reizi piedalījās FIS sacensībās. 2011. gadā piedalījās Eiropas jaunatnes olimpiskajā festivālā, kur startēja milzu slalomā un slalomā. Pasaules kausā debitēja 2016. gada 19. februārī Šamonī ar 29. vietu kombinācijā. Tā paša gada 19. decembrī tikai savās septītajās Pasaules kausa sacensībās izcīnīja pirmo uzvaru, pārsteidzoši pārspējot visus paralēlajā milzu slalomā. Piedalījās 2022. gada ziemas olimpiskajās spēlēs, startēja tikai milzu slalomā, bet nefinišēja pirmajā braucienā. Karjeras sākumā startēja galvenokārt milzu slalomā, bet turpinājumā pievērsās ātruma disciplīnām — supergigantam un nobraucienam. Pirmo panākumu nobraucienā guva 2022. gada 17. decembrī Valgardenā, kur ieņēma sesto vietu, startējot ar 61. numuru. 2023. gada Pasaules čempionātā Sarazēns bija pieteikts startam kombinācijā, bet neizgāja uz starta jau pirmajā no disciplīnām supergigantā. 2023. gada decembrī Valgardenā divreiz ierindojās ceturtajā vietā — gan supergigantā, gan nobraucienā. 28. decembrī Pasaules kausa posmā Bormio Sarazēns izcīnīja savu pirmo uzvaru nobraucienā. 2024. gada 12. janvārī Vengenē pirmoreiz uzvarēja arī supergiantā. Pēc nedēļas Kicbīelē viņš izcīnīja divas uzvaras nobraucienā divās dienās pēc kārtas. «Qui est Cyprien Sarrazin, nouvelle sensation du ski français ?». actu.fr (franču). 2024. gada 20. janvāris. Skatīts: 2024. gada 20. janvārī. «Sarrazin claims shock victory in parallel giant slalom race at FIS Alpine Skiing World Cup». insidethegames.biz (angļu). 2016. gada 19. decembris. Skatīts: 2024. gada 20. janvārī. «Kilde back on top in World Cup downhill». fis-ski.com (angļu). 2022. gada 17. decembris. Skatīts: 2024. gada 20. janvārī. «Sarrazin grabs debut downhill title on wild Bormio piste». fis-ski.com (angļu). 2023. gada 28. decembris. Skatīts: 2024. gada 20. janvārī. «Sarrazin too good even for Odermatt to continue miracle season in Wengen». fis-ski.com (angļu). 2024. gada 12. janvāris. Skatīts: 2024. gada 20. janvārī. «Cyprien Sarrazin dominates Hahnenkamm Downhill for second victory in two days». fis-ski.com (angļu). 2024. gada 20. janvāris. Skatīts: 2024. gada 20. janvārī. Vikikrātuvē par šo tēmu ir pieejami multivides faili. Skatīt: Siprjēns Sarazēns. Olympedia profils (angliski) FIS profils (kalnu slēpošana) (angliski)