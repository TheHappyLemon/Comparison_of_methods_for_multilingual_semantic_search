Pematansiantara (indonēziešu: Kota Pematangsiantar) ir pilsēta Indonēzijā, Sumatras salas ziemeļdaļā. Administratīvi ietilpst Ziemeļsumatras provincē kā apriņķa līmeņa pilsēta. Izvietojusies salas austrumdaļas līdzenumā Bahbolonas upes krastos ap 120 km uz dienvidaustrumiem no provinces galvaspilsētas Medanas. Lielākā daļa iedzīvotāju ir bataki (61%), javieši (22%) un ķīnieši (7%); 51% iedzīvotāju ir kristieši, 46% — musulmaņi, 4,4% — budisti. Līdz 1907. gadam Pematansiantara bija bataku klana Damaniku vadītas Siantaras karalistes centrs. No 1907. līdz 1942. gadam pilsēta bija Nīderlandes kolonija ar autonomu statusu; no 1942. līdz 1945. gadam — Japānas okupācijā, bet 1945. gadā tai piešķirts autonoms statuss Indonēzijas sastāvā. Kopš 1965. gada apriņķa līmeņa pilsēta, vienlaicīgi no 1974. līdz 2008. gadam bija Simalununas apriņķa centrs. Vikikrātuvē par šo tēmu ir pieejami multivides faili. Skatīt: Pematansiantara. Encyclopædia Britannica raksts (angliski) Krievijas Lielās enciklopēdijas raksts (krieviski)