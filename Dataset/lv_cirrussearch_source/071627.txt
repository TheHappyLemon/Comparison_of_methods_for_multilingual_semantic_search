Dobrudžas tatāru valoda (tatarşa, tatar tĭlĭ) Rumānijas tatāru valoda, Krimas tatāru valodas dialekts, tuvs tās stepju (nogaju) dialektam. Tajā runā galvenokārt Rumānijas Dobrudžas reģionā. Ir arī runātāji Bulgārijā un Turcijā. Tajā ir daudz aizguvumu no turku un rumāņu valodas. Rumānijā 1956. gadā tur dzīvojošajiem Krimas tatāriem tika izstrādāta cita alfabēta versija uz latīņu alfabēta pamata. To aktīvi izmantoja izglītībā, bet 1959. gadā visas tatāru skolas Rumānijā tika slēgtas. Šajā alfabētā bija šādi burti: A a, Á á, B b, Č č, D d, E e, F f, G g, Ğ ğ, H h, I i, Í í, Î î, J j, K k, L l, M m, N n, Ñ ñ, O o, Ó ó, P p, R r, S s, Ș ș, T t, Ț ț, U u, Ú ú, V v, W w, Y y, Z z. Krimas tatāru kopiena Rumānijā pašlaik izmanto šādu alfabētu: A a, B b, C c, Ç ç, D d, E e, F f, G g, H h, I ı, İ i, Ĭ ĭ, J j, K k, L l, M m, N n, Ñ ñ, O o, Ö ö, P p, R r, S s, Ş ş, T t, U u, Ü ü, V v, W w, Y y, Z z.