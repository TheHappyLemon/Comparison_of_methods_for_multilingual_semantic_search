Modern Times Group MTG AB (publ.) (darbojas ar zīmolu MTG) ir Zviedrijas mediju uzņēmums. Dibināts 1995. gadā. Galvenais birojs atrodas Stokholmā. MTG (Modern Times Group) dibināts 1995. gadā kā investīciju uzņēmuma Kinnevik meitas uzņēmums, kurā tika apvienoti Kinnevik īpašumi mediju nozarē. Starp aktīviem bija Viasat un Metro International. Viasat ir televīzijas kanālu grupa, kas sevī ietver TV3 un pirmos Zviedrijas komerckanālus, kas tika izveidoti 1987. gadā, ZTV, Viasat Sport un TV1000. 1997. gadā MTG tika atdalīts no Kinnevik, un tā akcijas sāktas kotēt Stokholmas biržā un NASDAQ Ņujorkas biržā. 2015. gada 24. martā MTG TV Latvia iegādājās Igaunijas uzņēmumu SmartAD, kas sniedz segmentētus reklāmas risinājumus internetā Baltijas valstīs. 2017. gada 17. martā paziņots, ka panākta vienošanās par MTG televīzijas, radio un interneta pakalpojumu biznesu Baltijas valstīs pārdošanu ASV privātā kapitāla investīciju fondam Providence Equity Partners, kas 2016. gadā iegādājās mobilo sakaru operatoru Bite par 115 miljoniem EUR. Darījums pēc konkurences kontrolējošo institūciju atļauju saņemšanas tika pabeigts 18. oktobrī. Bijušie MTG uzņēmumi Baltijā apvienoti grupā All Media Baltics. «Annual Report 2010». Modern Times Group. Arhivēts no oriģināla, laiks: 2012. gada 7. septembrī. Skatīts: 2011. gada 13. aprīlis. MTG iegādājies digitālo risinājumu uzņēmumu SmartAD Dienas Bizness, 2015. gada 24. marts MTG par 115 miljoniem eiro pārdod Baltijas biznesu Lelde Petrāne, Dienas Bizness, 2017. gada 17. marts MTG Baltijas biznesa pārdošana noslēgusies; uzņēmums turpmāk sauksies «All Media Baltics» LETA, 2017. gada 18. oktobris