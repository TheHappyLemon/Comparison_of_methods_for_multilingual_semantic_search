Космос-496 (Космос-496) bija PSRS Sojuz sērijas kosmosa kuģis. Tas orbītā tika palaists 1972. gada 26. jūnijā bez apkalpes, lai izmēģinātu modificētās versijas 7K-T sistēmas. Šis bija pirmais kosmosa kuģa 7K-T lidojums. Pēc Sojuz-11 katastrofas, kad priekšlaicīgas dehermetizācijas dēļ gāja bojā tā trīs kosmonautu apkalpe, tika veikta kosmosa kuģa 7KT-OK modifikācija. Kosmonautiem turpmāk bija obligāti jāvelk skafandri, tādēļ apkalpes skaitu samazināja līdz trīs. Lai samazinātu kopējo masu, tika noņemtas saules baterijas, uzskatot, ka akumulatoru enerģija ir pietiekama divu dienu lidojumam līdz stacijai, jo autonomi lidojumi vairs nebija plānoti. Космос-496 tika palaists 1972. gada 26. jūnijā 07:20 UTC ar nesējraķeti Sojuz no Baikonuras kosmodroma 1. starta laukuma 5. palaišanas iekārtas. 2. jūlijā kosmosa kuģis tika novadīts no orbītas, un tā nolaižamais aparāts 13:54 UTC nosēdās Kazahijas PSR. Космос-496 izmēģinājumi izrādījās nepietiekami, tādēļ 1973. gada jūnijā tika palaists vēl viens bezpilota kuģis Kosmos-573, pirms atsākās pilotējamie lidojumi. Полет "Союза"-12 (Космос-496) Черток Б.Е.- Ракеты и люди Soyuz 10, 11 (7KT-OK) Gunter Dirk Krebs Soviet Space Programs, 1976-80: Manned space programs and space life sciences