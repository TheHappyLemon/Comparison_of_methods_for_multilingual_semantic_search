Hožova (poļu: Chorzów) ir pilsēta Polijas dienvidos, Silēzijas vojevodistē. Ietilpst Augšsilēzijas aglomerācijā. Radās no 1934. līdz 1939. gadam, apvienojot četras mazākas apdzīvotas vietas un pilsētas - Hožovu (Chorzów, mūsdienās pilsētas daļa Chorzów III vai Chorzów Stary), Krulevsku Hutu (Królewska Huta, mūsdienās pilsētas daļa Chorzów I vai Chorzów-Miasto), Nove Hajdukus (Nowe Hajduki) un Hajdukus Velke (Hajduki Wielkie, abi Hajduki mūsdienās ir pilsētas daļa Chorzów IV vai Chorzów-Batory). Liels rūpniecības centrs (attīstījies no 18. gadsimta beigām) - akmeņogļu ieguve, divi metalurģiskie kombināti (Huta Batory un Huta Kościuszko SA), ķīmiskās rūpnīcas (ogļu pārstrādes rūpnīca, slāpekļa minerālmēslu rūpnīca), tramvaju un metro vagonu rūpnīca ALSTOM Konstal. Tomēr apmēram 30% no pilsētas teritorijas aizņem Kultūras un atpūtas parks (Wojewódzki Park Kultury i Wypoczynku), kurā atrodas zooloģiskais dārzs, stadions (2011. gadā lielākais Polijā), planetārijs, etnogrāfiskais parks, kā arī citi izklaides un izglītības objekti. 2006. gada 28. janvārī Hožovā sabruka Katovices starptautiskā tirgus (Międzynarodowe Targi Katowickie) paviljona jumts, kurā tobrīd notika baložu izstāde. Bojā gāja 65 cilvēki. Polijas augstākās futbola līgas komandas Hožuvas "Ruch" mājvieta. Hožovā dzimuši: Kurts Alders (Kurt Alder, 1902 - 1958) - vācu ķīmiķis Hanna Šigulla (Hanna Schygulla, 1943 - ) - vācu aktrise Francis Vaksmanis (Franz Waxman, 1906 - 1967) - amerikāņu/vācu komponists https://bdl.stat.gov.pl/api/v1/data/localities/by-unit/012414863011-0938887?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Hožova. Encyclopædia Britannica raksts (angliski) Brockhaus Enzyklopädie raksts (vāciski)