"Neiespējamā misija: Atmaksa. Pirmā daļa" (angļu: Mission: Impossible – Dead Reckoning Part One) ir 2023. gada ASV spiegu filma. Filmas režisors ir Kristofers Makkvarijs, kurš scenāriju sarakstīja kopā ar Eriku Džendresenu. Šī ir septītā filma Neiespējamās misijas filmu sērijā. Filmā Toms Krūzs aģenta Ītana Hanta lomā cenšas atrast spēcīgu, cilvēci apdraudošu MI, pirms tas nonāk citu rokās. Pārējās lomas atveido Heilija Atvela, Vings Reimss, Saimons Pegs, Rebeka Fērgusone, Vanesa Kirbija, Esajs Moraless, Poma Klementjeva, Mariela Garriga, Henrijs Čeirnijs un Šejs Vigems. 2019. gada janvārī Toms Krūzs paziņoja, ka septītā un astotā "Neiespējamā misija" daļas filmēs kopā ar Makkvariju kā scenāristu un režisoru. Drīz tika paziņots aktieru sastāvs un mūzikas autors Lorne Balfs, kurš strādāja arī pie iepriekšējās filmas. Filmēšanu uzsāka Itālijā 2020. gada februārī, bet COVID-19 pandēmijas dēļ to iesaldēja. Filmēšanu vēlāk tajā pašā gadā atsāka un tā noslēdzās 2021. gada septembrī. Kopumā filmēšana norisinājās Norvēģijā, Apvienotajā Karalistē, Itālijā un Apvienotajos Arābu Emirātos. Šī ir franšīzes pirmā filma kopš "Neiespējamā misija 2" (2000), pie kuras nestrādā Dž. Dž. Eibramss, kā arī pirmā kopš "Neiespējamā misija 3" (2006), kuru neproducē Bad Robot Productions. Filmas budžets ir 291 miljons ASV dolāru, padarot to par franšīzes dārgāko filmu, kā arī par vienu no dārgākajām filmām vispār. Filmas pirmizrāde notika 2023. gada 19. jūnijā Romā. ASV pirmizrāde notika 2023. gada 12. jūlijā, bet Latvijā pirmizrāde notika 11. jūlijā. Filmu izplatīja Paramount Pictures. Filma saņēma ļoti pozitīvas atsauksmes gan no kritiķiem, gan skatītājiem. Tīmekļa vietnē Rotten Tomatoes filmai ir 96% vērtējums. Filma nopelnīja 567,5 miljonus ASV dolāru, kļūstot par desmito pelnošāko gada filmu. Filma tiek uzskatīta par kases ieņēmumu izgāšanos. Filmas tiešā turpinājuma "Atmaksa. Otrā daļa" pirmizrāde paredzēta 2024. gada 28. jūnijā. «Mission: Impossible - Dead Reckoning Part One (2023)». Box Office Mojo. Skatīts: 2024. gada 10. janvārī. «'Fallout' Director Christopher McQuarrie to Write, Direct Next 2 'Mission: Impossible' Films» (en-US). 2019-01-14. Skatīts: 2023-07-19. «Lorne Balfe to Return for Christopher McQuarrie’s ‘Mission: Impossible 7 & 8’ | Film Music Reporter» (en-US). Skatīts: 2023-07-19. Leo Barraclough. «U.K. to Offer Hollywood Actors, Crew Exemption From Quarantine Rules». Variety (en-US), 2020-07-05. Skatīts: 2023-07-19. Anthony D'Alessandro. «‘Mission: Impossible 7’ Venice, Italy Shoot To Halt Due To Coronavirus; Paramount Cites Abundance Of Caution – Update». Deadline (en-US), 2020-02-24. Skatīts: 2023-07-19. Mission: Impossible – Dead Reckoning Part One. Atjaunināts: 2023-07-19 Anthony D'Alessandro. «‘Mission: Impossible – Dead Reckoning Part One’ Seeing $78M 5-Day US, $240M WW: Why Sequel Is In Better Position Than ‘Indy’ – Box Office Update». Deadline (en-US), 2023-07-15. Skatīts: 2023-07-19. «Mission: Impossible - Dead Reckoning, Part One - Rotten Tomatoes». www.rottentomatoes.com (angļu). 2023-07-12. Skatīts: 2023-07-19. Greg MacArthur. «Mission Impossible 7's Disappointing Box Office Reveals A Hidden Truth Behind Tom Cruise's Success». ScreenRant (angļu), 2023-08-15. Skatīts: 2024-01-10. Brent Lang. «After a Decade in Limbo, Brian Robbins Is Giving Paramount a Makeover With ‘Ninja Turtles,’ Tom Cruise and ‘Gladiator 2’». Variety (en-US), 2023-07-26. Skatīts: 2024-01-10. Scott Mendelson. «Tom Cruise’s ‘Mission: Impossible 7’ And ‘8’ Shift To Summer 2023, 2024». Forbes (angļu). Skatīts: 2023-07-19. IMDb profils (angliski) allmovie identifikators vm7004841767 nav derīgs. Metacritic profils (angliski) Rotten Tomatoes profils (angliski)