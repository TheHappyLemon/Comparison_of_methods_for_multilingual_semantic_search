Albānijas Nacionālā Olimpiskā komiteja (albāņu: Komiteti Olimpik Kombëtar Shqiptar - KOKSH) ir bezpeļņas organizācija, kas atbild par Albānijas pārstāvniecības nodrošināšanu olimpiskajās spēlēs. Albānijas izmantotais SOK kods ir ALB. Tā kā Albānijas Nacionālā Olimpiskā komiteja ir Starptautiskās Olimpiskās komitejas (SOK) locekle, tā ir atbildīga par visu Olimpisko spēļu saistīto aktivitāšu attīstību un vadību valstī. Albānijas Nacionālā Olimpiskā komitejas galvenā mītne atrodas Albānijas galvaspilsētā Tirānā. Līdz 2020. gadam Albānija ir bijusi pārstāvēta 9 vasaras olimpiskajās spēlēs (pirmo reizi startēja 1972. gada Minhenes spēlēs) un 4 ziemas olimpiskajās spēlēs (pirmo reizi startēja (2006. gada Turīnas spēlēs). Komitejas locekļi ir 46 sporta federācijas, kuras ievēl Izpildpadomi, kurā ir prezidents un desmit locekļi. Albānijas Nacionālā Olimpiskā komiteja (KOKSH) tika dibināta 1958. gadā, un gadu vēlāk to atzina Starptautiskā Olimpiskā komiteja. No 1958. līdz 1989. gadam komiteja bija pazīstama ar nosaukumu "Albānijas sportistu vispārējās padomes komiteja" (Bashkimi i Fiskulturistëve dhe Sportistëve të Shqipërisë), un tās kodolā bija iekļautas visas Albānijas sporta federācijas. Līdz ar Albānijas politiskās sistēmas maiņu 1990. gadā komiteja tika pārstrukturēta kā neatkarīga vienība, kas bija atdalīta no jaunizveidotās Albānijas Kultūras, jaunatnes un sporta ministrijas. Četrus gadus vēlā, 1994. gadā ar Albānijas valdības dekrētiem Nr. 20 un Nr. 401 tā tika pārveidota kā nevalstiska bezpeļņas organizācija, kuras funkcijas balstās uz Olimpisku hartu. Albānijas Nacionālā Olimpiskā komiteja šobrīd sastāv no: Prezidents: Virons Bezhani; Viceprezidents: Vojo Malo; Kasieris: Gencs Boga; Locekļi: Agrons Cuka, Ela Tase, Erlinds Pellumbi, Ilirs Gušo, Koco Mikerezi, Labo Capo, Majlinda Pilinci un Reniss Tershana. Albānijas Nacionālās federācijas ir organizācijas, kas koordinē visus viņu individuālo sporta veidu aspektus. Tās ir atbildīgas par apmācību, sacensībām un sava sporta veida attīstību. Pašlaik Albānijā darbojas 24 olimpiskās vasaras un divas ziemas sporta veidu federācijas un 20 citas sporta federācijas. Albānija olimpiskajās spēlēs Vështrim historik: 85-vjetori i krijimit të Federatës Sportive dhe evoluimi i saj në vite «Executive committee». Arhivēts no oriģināla, laiks: 2020. gada 22. janvārī. Skatīts: 2020. gada 20. aprīlī. «Member Organizations of KOKSH». Arhivēts no oriģināla, laiks: 2020. gada 15. janvārī. Skatīts: 2020. gada 20. aprīlī. Oficiālā mājaslapa Albānijas profils SOK mājas lapā