Reimonds "Rejs" Klerenss Evrijs (angļu: Raymond "Ray" Clarence Ewry; dzimis 1873. gada 14. oktobrī, miris 1937. gada 29. septembrī) bija amerikāņu vieglatlēts, kurš olimpiskajās spēlēs no 1900. līdz 1908. gadam ir izcīnījis 8 zelta medaļas un 1906. gada neoficiālajās olimpiskajās spēlēs izcīnīja divas zelta medaļas. Ar astoņām zelta medaļām viņš ir viens no veiksmīgākajiem olimpiskajiem medaļniekiem un otrajā vietā, aiz Maikla Felpsa izcīnīto zelta medaļu ziņā individuālajās disciplīnās. Evrijs ir dzimis Indiānas štata Lafajetes pilsētā. Jaunībā viņš slimoja ar poliomnilītu. Bērnībā viņš izmantoja bieži ratiņkrēslu, un bija bažas, ka viņš tikt paralizēts uz mūžu. Tomēr Evrijs, veicot treniņus un dažādus vingrinājumus, pārvarēja savu slimību. No 1890. līdz 1897. gadam Evrijs mācījās Pedrū universitātē, kur viņš bija vieglatlētikas komandas kapteinis, spēlēja amerikāņu futbolu un kļuva par Sigma Nu brālības biedru. Pēc maģistra grāda iegūšanas mašīnbūvē Pedrū universitātē, viņš pārcēlās uz dzīvi Ņujorkā. Tur viņš strādāja par hidraulikas inženieri un kļuva par Ņujorkas vieglatlētikas kluba biedru. Viņš specializējās, pašlaik neaktīvās, vieglatlētikas disciplīnās — augstlēkšanā no vietas, tāllēkšanā no vietas un trīssoļlēkšanā no vietas. Šīs disciplīnas ir līdzīgas mūsdienu, parastajām versijām, taču sportists lēca bez ieskrējiena. Evrijs izrādījās labākais stāvlēcējs pasaulē. Savās pirmajās olimpiskajās spēlēs, kas notika Parīzē 1900. gadā, viņš izcīnīja zelta medaļas visās trijās lēkšanas no vietas disciplīnās. Šis visas disciplīnas notika vienā dienā — 1900. gada 16. jūlijā. Augstlēkšanā no vietas viņa rezultāts bija 1.655 metri, tāllēkšanā no vietas — 3.21 metri, bet trīssoļlēkšanā no vietas — 10.58 metri. 1904. gada vasaras olimpiskajās spēlēs Sentluisā viņš aizstāvēja visus trīs čempiona titulus un ieguva vēl trīs olimpiskās zelta medaļas. Šoreiz viņa rezultāti disciplīnās bija: augstlēkšanā no vietas viņa rezultāts bija 1.60 metri, tāllēkšanā no vietas — 3.47 metri, bet trīssoļlēkšanā no vietas — 10.54 metri. Pēc šīm olimpiskajām spēlēm trīssoļlēkšana no vietas tika izņemta no oficiālās programmas. 1906. gada neoficiālajās olimpiskajās spēlēs Atēnās viņš ieguva abās divās lēkšanas disciplīnās no vietas zelta medaļas. Viņa rezultāts augstlēkšanā no vietas bija 1.560 metri, bet tāllēkšanā no vietas bija 3.30 metri. Tā kā Starptautiskā Olimpiskā komiteja pašlaik oficiāli neatzīst šīs spēles, tad Evrija iegūtās medaļas pašlaik netiek ieskaitītas olimpisko medaļu komplektā. 1908. gada vasaras olimpiskajās spēlēs Londonā bija noslēdzošās olimpiskās spēles, kurās startēja Evrijs. Arī šajās spēlēs viņš izcīnīja zelta medaļas abās lēkšanas disciplīnās no vietas. augstlēkšanā no vietas šoreiz viņa rezultāts bija 1.57 metri, savukārt tāllēkšanā no vietas — 3.33 metri. Šīs bija pēdējās olimpiskās spēles, kad šīs abas divas vieglatlētikas disciplīnas bija iekļautas programmā. Pasaules rekords tāllēkšanā no vietas (3,48 m) viņam piederēja arī brīdī, kad šī disciplīna tika izņemta no starptautisko sacensību aprites 1930. gados. 1974. gadā viņš tika uzņemts ASV olimpiskajā slavas zālē un 1983. gadā Nacionālajā vieglatlētikas slavas zālē. OR — olimpiskais rekords; WR — pasaules rekords Daudzkārtējo olimpisko zelta medaļnieku uzskaitījums «RAY EWRY MEDALS». Official website of the Olympic Movement. Skatīts: 2015. gada 23. jūnijs. «Ray Ewry». Sports-Reference.com (angļu). Arhivēts no oriģināla, laiks: 2020. gada 2. oktobris. «Paris 1900 Athletics — high jump standing men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — long jump standing men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — triple jump standing men». Starptautiskā Olimpiska komiteja. Skatīts: 2020. gada 9. septembris. «St Louis 1904 Athletics — high jump standing men». Starptautiskā Olimpiska komiteja. Skatīts: 2020. gada 2. oktobris. «St Louis 1904 Athletics — long jump standing men». Starptautiskā Olimpiska komiteja. Skatīts: 2020. gada 2. oktobris. «St Louis 1904 Athletics — triple jump standing men». Starptautiskā Olimpiska komiteja. Skatīts: 2020. gada 2. oktobris. «Athletics at the 1906 Athina Summer Games: Men's Standing High Jump». Sports-Reference.com (angļu). Arhivēts no oriģināla, laiks: 2020. gada 2. oktobris. «Athletics at the 1906 Athina Summer Games: Men's Standing Long Jump». Sports-Reference.com (angļu). Arhivēts no oriģināla, laiks: 2020. gada 2. oktobris. John Rohde. «Phelps is clearly No. 1 in career golds; Ewry should be No. 2». The Oklahoman, 2008. gada 13. augusts. Skatīts: 2017. gada 26. oktobris.[novecojusi saite] «London 1908 Athletics — high jump standing men». Starptautiskā Olimpiska komiteja. Skatīts: 2020. gada 2. oktobris. «London 1908 Athletics — long jump standing men». Starptautiskā Olimpiska komiteja. Skatīts: 2020. gada 2. oktobris. Ray Ewry. usatf.org Rejs Evrijs (SOK profils) (angliski) Rejs Evrijs (Olympedia profils) (angliski) Rejs Evrijs (Sports Reference profils) (angliski)