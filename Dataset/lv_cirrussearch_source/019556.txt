Pottermore ir interaktīva spēle Harija Potera faniem. Spēle ir koncentrēta uz Harija Potera grāmatu notikumiem līdzīgu situāciju izspēlēšanu, izejot cauri visām 7 daļām. Idejas autore ir pati Dž. K. Roulinga, kas sadarbībā ar Sony izveidoja vietni. Vietnē papildus ievietoti nepublicēti teksti no grāmatām, rakstnieces komentāri un interneta Harija Potera grāmatu veikals. 2011. gada 31. jūlijā atvēra īslaicīgu kontu reģistrāciju, kas ļāva pirmajam miljonam biedru izpildīt Burvju spalvas izaicinājumu (angļu: Magical Quill challenge). Oficiālu reģistrāciju bija paredzēts sākt tā paša gada oktobrī, bet to atvēra 2012. gada aprīlī. Pottermore spēlē šobrīd pieejamās grāmatas ir: "Harijs Poters un Filozofu akmens", "Harijs Poters un Noslēpumu kambaris" un pirmās piecpadsmit nodaļas no "Harijs Poters un Azkabanas gūsteknis". Sony un Dž. K. Roulinga turpina attīstīt pārējās spēles daļas, lai pabeigtu interaktīvo vietni faniem. Pottermore ideja radās 2009. gada aprīlī un tika izstrādāta divus gadus. Caurā katla (angļu: The Leaky Cauldron) mājaslapas administratore Melisa Anelli bijusi iesaistīta projektā kopš 2009. gada oktobra. 2011. gada 15. jūnijā vairākas Harija Potera fanu mājaslapas sāka publicēt koordinātas, kas aizveda pie burtiem vietnē SecretStreetView.com. Šis Dž. K. Roulingas veidotā vietne izmantoja Google kartes, lai atrastu paslēptos burtus, kas izveidoja vārdus no viņas slepenā vēstījuma. Tika izveidota mājaslapa, kas pirmo reizi oficiāli paziņoja par Pottermore projektu 2011. gada jūnijā, kā arī par to tika paziņots YouTube klipā. Pūces izplatīja ziņu vairākos Harija Potera fanu vietnēs, kas bija saistīti ar YouTube. Roulinga arī atklāja dažas detaļas par jauno vietni YouTube video 2011. gada 23. jūnijā. Pottermore apmeklētāji piedalās interaktīvā lasīšanas spēlē. Katram reģistrējušam biedram piešķir kontu un unikālu lietotājvārdu. Spēle sākas ar pirmo grāmatu "Harijs Poters un Filozofu akmens" un spēlētājam tiek dota iespēja iziet cauri visām nodaļām, iejusties Harija un viņa draugu vietā un izbaudīt piedzīvojumus Cūkkārpā. Spēlētājs var meklēt un kolekcionēt mikstūru sastāvdaļas, grāmatas, galeonus (burvju nauda), saldumus un citus priekšmetus, kas atrodas tuvākajā redzeslokā. Ar šiem atradumiem spēlētājs var nopelnīt torņa punktus pēc tam, kad tiek iešķirots vienā no četriem Cūkkārpas torņiem. Šķirošanu veic Šķirmice, uzdodot rakstura jautājumus spēlētājam un atbilstoši izvēlētajām atbildēm iešķirojot tornī. Spēlētāji tiek šķiroti četros dažādos Cūkkārpas torņos: Elšpūtī, Grifidorā, Slīdenī un Kraukļanagā. Spēlē ir iespēja apmeklēt Diagonaleju un iegādāties dažādus priekšmetus skolai. Spēlētāji var mācīties burvestības, sacensties burvju divkaujās ar citiem biedriem un gatavot mikstūras. Visu četru torņu audzēkņi cīnās par Torņa kausu, pelnot torņa punktus ar atradumiem, divkaujām, mikstūru gatavošanu, šokolādes varžu kartīšu krāšanu un ceļošanu cauri grāmatu nodaļām. Pottermore spēlētāji var gatavot mikstūras, izmantojot trīs dažādus katlus, kas ir izgatavoti no alvas, misiņa un vara. Katrs katls vārās ar atšķirīgu ātrumu. Alvas katls ir vislēnākais un vara katls — visātrākais. Alvas katls maksā piecpadsmit galeonus, misiņa — divdesmit vienu, vara — divdesmit piecus. Spēlētājs var pagatavot deviņas dažādas mikstūras ar sastāvdaļām, kas iegādātas Diagonalejā vai atrastas ejot cauri grāmatu nodaļām. Par katru veiksmīgi pagatavotu mikstūru saņem torņa punktus. Tomēr mikstūra var neizdoties, ja, piemēram, tiek pievienots nepareizs sastāvdaļu daudzums. Tas var arī sabojāt katlu. Neizdošanās notiek tad, ja spēlētājs atstāj katlu vārīties pārāk ilgi nepiemērotā temperatūrā, maisa mikstūru nepareizā veidā vai sasmalcina sastāvdaļas pārāk smalki vai pārāk rupji. Pirmās grāmatas "Harijs Poters un Filozofu akmens" daļā var pagatavot šādas mikstūras: pretinde, pretaugoņu mikstūra, aizmiršanas mikstūra, herbicīds, dzīvo miroņu mikstūra, atmodināšanas mikstūra un pampuma šķīdums. Daudzsulu mikstūra ir pieejama otrajā daļā "Harijs Poters un Noslēpumu kambaris". Spēlētāji var vingrināties burvestībās un izmantot tās burvju dueļos pret citiem Pottermore biedriem. Tiek piedāvātas četras burvestību rokasgrāmatas: "Standarta burvestību rokasgrāmata 1. kursam", "Tumšie spēki: Pašaizsardzības rokasgrāmata", "Lāsti un pretlāsti" un "Standarta burvestību rokasgrāmata 2. kursam". Katrai burvestībai ir sava iedarbība. Pašlaik spēlē ir pieejamas šādas burvestības: aizdedzināšanas burvestība (Incendio) rada uguni; Bubuļu lāsts (Mucus Ad Nauseam) rada pamatīgas iesnas pretiniekam; triecienburvestība (Flipendo) nogāž pretinieku no kājām; pilnā miessaiste (Petrificus Totalus) paralizē pretinieku; recekļkāju burvestība (Locomotor Wibbly) padara pretinieka kājas želejveidīgas; Kājsējas lāsts (Locomotor Mortis) sapin pretinieka kājas; augoņu burvestība (Furnunculus) noklāj pretinieka seju ar pumpām; pielīmēšanas burvestība (Colloshoo) pielīmē pretinieka kurpes pie grīdas; kutināšanas burvestība (Titillando) kutina pretinieku; saistmēles lāsts (Mimble Wimble) liek sapīties pretinieka mēlei. Ikviens Pottermore spēlētājs var sacensties divkaujā ar citu biedru. Dalībnieki izvēlas burvestību, ko izmantot uzbrukumā pret otru. Uzvarētājs ir tas, kurš visveiklāk paveic izvēlēto burvestību. Divkaujā tiek doti daži burti no buramvārda un uz katra no tiem pareizā vārda secībā ar peles kursoru jāklikšķina divas reizes: pēc pirmā klikšķa zem burta parādās augošs aplis, uz kura mēģina notrāpīt ar otro klikšķi. Šo gājienu atkārto ar katru nākamo burtu. Divkaujas dalībnieki var arī vingrināties koptelpā ar torņa biedriem. Pottermore divkaujas uzvarētājam ir iespēja saņemt piecus torņa punktus. Pottermore biedri saņem un zaudē torņa punktus burvju divkaujās, mikstūru pagatavošanā un ceļojumā cauri grāmatu nodaļām. Punktus pievieno un atņem no spēlētāja torņa (Slīdenis, Kraukļanags, Grifidors un Elšpūtis) kopējā punktu skaita. Troņa kausu iegūst tas tornis, kuram ir vislielākais nopelnīto punktu skaits. Pēc kausa izcīnīšanas punkti pazūd no torņiem un spēlētāji atkal var sacensties par nākamo Torņa kausu pelnot punktus. Pirmais Torņa kauss tika piešķirts 2012. gada 5. jūlijā Slīdenim, kura audzēkņi balvā saņēma arī iespēju pirmajiem atklāt trešās Harija Potera grāmatas pirmās četras nodaļas. Otro Torņa kausu izcīnīja Grifidors 2012. gada 21. novembrī, un šī torņa biedri saņēma ekrānsaudzētājus un fona attēlus. Trešo Torņa kausu izcīnīja Slīdenis 2013. gada 25. aprīlī un uzvarētāji saņēma iespēju pirmajiem iegūt īpašumā Monrouzas Žagatu nozīmīti (angļu: Montrose Magpies badge). Pottermore divdimensiju un trīsdimensiju attēlus izveidoja Lielbritānijas mākslas studija Atmohawk Design. Pottermore mājaslapā sākot no 2011. gada 31. jūlija septiņu dienu laikā visiem Harija Potera faniem bija iespēja izpildīt izaicinājumu. Pēc veiksmīgi izpildīta izaicinājuma dalībnieks varēja reģistrēt kontu vēl pirms oktobrī paredzētās oficiālās reģistrācijas. Samērā īslaicīgā reģistrācija guva milzīgu popularitāti un, termiņam beidzoties, bijuši pat ļaunprātīgi dubultkontu pārdošanas un kontu uzlaušanas mēģinājumi. Sākotnēji plānots, ka Pottermore plašākai publikai kļūs pieejams ar oficiālo reģistrāciju bez izaicinājuma testa 2011. gada oktobrī, taču mājaslapas izstrāde ieilga un 2012. gada 8. martā tika paziņots, ka kontus varēs sākt reģistrēt 2012. gada aprīļa pirmajā pusē. Pottermore interneta veikals tika atvērts 2012. gada 27. martā. Mājaslapu un kontu reģistrāciju oficiāli atvēra tā paša gada 14. aprīlī. Šajā laikā interaktīvajā spēlē bija pieejamas pirmās grāmatas "Harijs Poters un Filozofu akmens" nodaļas. 2012. gada 15. jūlijā pirmās "Harijs Poters un Noslēpumu kambaris" četras nodaļas kļuva pieejamas tikai Slīdeņa biedriem, kas pēc Torņa kausa iegūšanas saņēmuši iespēju pirmajiem apskatīt jaunizstrādātās nodaļas. Nākamajā dienā tās varēja apskatīt arī pārējo torņu biedri. 18. septembrī tika izlaistas 5.-11. nodaļas. Līdz tam spēlē jau bija ieviesti vairāki uzlabojumi un jaunas iespējas. Šīs iespējas iekļāva jaunas nozīmītes, uzlabotu torņa punktu statistiku, otrā gada mācību grāmatas, papildinātu galeonu krājumu un lietotāja profila statusu. Otrās grāmatas pēdējo nodaļu ieviešana notika 2012. gada 31. oktobrī. Pirmās septiņas "Harijs Poters un Azkabanas gūsteknis" nodaļas parādījās 2012. gada 20. decembrī, bet 8.-15. nodaļas tika izlaistas 2013. gada 10. aprīlī. «Pottermore Team Biographies and Company Profiles» (PDF). Pottermore. 2011. gada 23. jūnijs. Arhivēts no oriģināla, laiks: 2012. gada 5. aprīlī. Skatīts: 2011. gada 17. augusts. «New Rowling mystery project spellbinds». Sydney Morning Herald. 17 June 2011. Skatīts: 23 June 2011. «Pottermore Shop». Pottermore. Skatīts: 2012. gada 3. jūlijs. Sonia Van Gilder Cooke. «'Pottermore' Secrets Revealed: J.K. Rowling's New Site is E-Book Meets Interactive World». Time, 19 June 2011. Skatīts: 2 August 2011. Olivia Solon. «J.K. Rowling's Pottermore reveal: Harry Potter e-books and more». Wired UK (Ars Technica), 2011. gada 23. jūnijs. Skatīts: 2011. gada 24. jūnijā. «Pottermore Press Release» (PDF). Pottermore.com. 23 June 2011. Arhivēts no oriģināla, laiks: 2011. gada 25. novembrī. Skatīts: 23 June 2011. «Waiting for Pottermore?». Pottermore Insider. 2012. gada 8. marts. Arhivēts no oriģināla, laiks: 2012. gada 10. Marts. Skatīts: 2012. gada 9. marts. «Pottermore Limited - WebCHeck». United Kingdom : Companies House. Skatīts: 2011. gada 17. augusts. Alison Flood, Brown, Mark. «Harry Potter next chapter? Wizard website tells and sells all». The Guardian (UK), 2011. gada 23. jūnijs. Skatīts: 2011. gada 3. augusts. «Melissa Anelli's Twitter». Melissa Anelli. 2011. gada 23. jūnijs. Skatīts: 2011. gada 3. augusts. All right, I can say this now. I have been working with @pottermore since Oct 2009... Emily Witt. «Harry Potter and the Interactive Digital Environment». The New York Observer, 2011. gada 2. augusts. Skatīts: 2011. gada 4. augusts. Bruce DeMara. «More ‘Harry’: Pottermore website raises fan hopes». Toronto Star, 16 June 2011. Skatīts: 23 June 2011. «J.K. Rowling has mysterious new Potter website». The Sacramento Bee. 16 June 2011. Arhivēts no oriģināla, laiks: 2011. gada 20. jūnijā. Skatīts: 23 June 2011. Alison Flood. «Pottermore website launched by JK Rowling as 'give-back' to fans». The Guardian (London), 2011. gada 23. jūnijs. Skatīts: 2011. gada 28. jūnijs. «New Pottermore Website Will Offer Interactive Reading Experience and Harry Potter Ebooks». 2011. gada 23. jūnijs. Skatīts: 2011. gada 28. jūnijā. Pottermore Insider. «Beta and Beyond», 2011. gada 30. septembris. Arhivēts no oriģināla, laiks: 2013. gada 18. jūnijā. Skatīts: 2011. gada 30. septembris. «PottermoreInsider». «Pottermore Help – The Magical Quill and site access». Arhivēts no oriģināla, laiks: 2011. gada 30. jūlijā. Skatīts: 2011. gada 3. augusts. Sara Yin. «Harry Potter Fan? You're a Prime Target for Cybercriminals». PC Magazine, 2011. gada 5. augusts. Skatīts: 2011. gada 17. augusts. «Harry Potter hit by hi-tech conmen». BBC News. 2011. gada 5. augusts. «Harry Potter website Pottermore users 'targeted by cybercriminals'». The Daily Telegraph (UK). 2011. gada 5. augusts. Skatīts: 2011. gada 5. augusts. Pottermore Editor. «Making Pottermore even better». Pottermore Insider. Pottermore Insider, 28. Arhivēts no oriģināla, laiks: 2011. gada 29. oktobrī. Skatīts: 2012. gada 2. augusts. Atsaucē izmantots novecojis parametrs |month= JEFFREY A. TRACHTENBERG. «Finally, E-Books for Potter». The Wall Street Journal. Dow Jones & Company, Inc, 2012. gada 27. marts. Skatīts: 2012. gada 2. augusts. Pottermore Official blog J. K. Rowling Announces Pottermore YouTube Facebook profils Twitter profils