Glorija Greiema Holvorda (angļu: Gloria Grahame Hallward, dzimusi 1923. gada 28. novembrī, mirusi 1981. gada 5. oktobrī) bija amerikāņu aktrise un dziedātāja. Savu aktrises karjeru sākusi teātrī. 1944. gadā piedalījusies savā filmā Blonde Fever (1944). 1946. gadā attēlojusi lomu Frenka Kapras ziemassvētku filmā "Brīnišķā dzīve". MGM neticēja Greiemas potenciālam gūt lielus panākumus, un pārdeva savu līgumu RKO Studios. Pazīstama ar savām lomām film noir filmās. Par vienu no šādām lomām filmā Crossfire (1947), viņa tika nominēta Amerikas Kinoakadēmijas balvai kategorijā "Labākā aktrise otrā plāna lomā". Vēlāk šo balvu ieguvusi par lomu filmā "Sliktais un skaistā" (The Bad and the Beautiful). Pēc tam, kad ar Hamfriju Bogartu attēlojusi galveno lomu Nikolasa Reja filmā "Vientuļā vietā" (1950), viņa sāka piedalīties lielākās filmās, kā Sudden Fear (1952), "Lielais drudzis" (1953), Human Desire (1945) un "Oklahoma!" (Oklahoma!, 1955). Vēlāk Greiema atgriezās darbā uz skatuves, bet turpināja piedalīties arī filmās un televīzijas seriālos, parasti otrā plāna lomās. 1974. gadā Greiemai atklāja krūts vēzi. Mazāk nekā gadu vēlāk slimība pierima, un Greiema atgriezās darbā. 1980. gadā vēzis atgriezās, bet Greiema atteicās pieņemt diagnozi vai meklēt ārstēšanu. Tā vietā izvēloties turpināt darbu, viņa devās uz Apvienoto Karalisti, lai piedalītos lugā. Tomēr viņas veselība strauji pasliktinājās, un pēc šķidruma noņemšanas no vēdera 1981. gada septembrī viņai attīstījās peritonīts. Viņa atgriezās Ņujorkā, kur nomira 1981. gada oktobrī, 57 gadu vecumā. Vikikrātuvē par šo tēmu ir pieejami multivides faili. Skatīt: Glorija Greiema. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)