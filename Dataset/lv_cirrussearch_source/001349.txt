Trejvārpu plakanstaipeknis (latīņu: Diphasiastrum tristachyum) ir staipekņu dzimtas (Lycopodiaceae) augs, kas pieder plakanstaipekņu ģintij (Diphasiastrum). Trejvārpu plakanstaipeknis aug sausos priežu mežos. Pirmās rakstiskās ziņas par trejvārpu plakanstaipekni Latvijā ir no 18. gadsimta beigām. Tas ir aprakstīts 1791. gadā vācu valodā izdotā grāmatā "Versuch einer Naturgeschichte von Livland". Latvijā tas sastopams reti, visbiežāk rietumu un centrālajā daļā. Trejvārpu plakanstaipeknis ir mūžzaļš, daudzgadīgs augs ar plakanu, ložņājošu stublāju, kas atrodas sekli humusa slānī. Tas ir ļoti līdzīgs parastajam plakanstaipeknim (Diphasiastrum complanatum), bet tā zari ir smalkāki, to platums ir 1,5 - 2 mm. un augstums 15 - 20 cm. Stāvie zari veido ciešu pušķi, kas ir pelēkzaļā krāsā un izskatās viegli apsarmojuši. Lapiņas ir lancetiskas un 2 – 4 mm garas. Strobili veidojas uz centrālā zara. Sporas nogatavojas jūlija beigās un augustā. Austrumu un centrālajā Eiropā, Baltijas valstīs, Skandināvijas dienviddaļā, kā arī Ziemeļamerikā kontinenta rietumdaļā. Latvijā reti, galvenokārt valsts centrālajā un rietumu daļā. Dekoratīvs augs. Līdzīgs parastajam plakanstaipeknim (D. complanatum). Atšķirams pēc stāviem un šaurākiem zariem, vienādiem lapu izmēriem abās zara pusēs un sporu nesēju novietojuma. Ierakstīts Baltijas jūras reģiona valstu Sarkanajā grāmatā un Latvijas Sarkanajā grāmatā komerciāli apdraudēto sugu kategorijā. V.Baroniņa, I.Lodziņa "Populārzinātniskā Latvijas Sarkanā grāmata", 1992.g., ISBN 5-7966-0544-5 trejvārpu plakanstaipeknis - Diphasium tristachyum (Pursh) Rothm. - Augi «Staipekņi». Arhivēts no oriģināla, laiks: 2011. gada 4. aprīlī. Skatīts: 2010. gada 14. martā. Vikikrātuvē par šo tēmu ir pieejami multivides faili. Skatīt: Trejvārpu plakanstaipeknis. Encyclopædia of Life raksts (angliski) Staipekņi Īpaši aizsargājamās sugas