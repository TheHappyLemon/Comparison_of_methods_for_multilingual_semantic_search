Šis raksts ir par mūziķi. Par citām jēdziena Dimants nozīmēm skatīt nozīmju atdalīšanas lapu. DJ Lethal jeb īstajā vārdā Leors Dimants (dzimis 1972. gada 18. decembrī) ir Latvijā dzimis ASV mūziķis un producents, kurš pazīstams ar savu dalību mūzikas grupā House of Pain un vēlāk Limp Bizkit. Leors Dimants dzimis Rīgā, Latvijā mūziķa Grigorija Dimanta (1951—2007) ģimenē. 1979. gadā, kad L. Dimants bija septiņus gadus vecs, viņa ģimene pameta PSRS un devās uz Itāliju. Tur viņi pavadīja gadu līdz vīzas iegūšanai, kas atļāva viņiem doties uz Toronto, Losandželosu vai Ņujorku. Viņa vecāki izvēlējās Ņujorku, kur viņa tēvs uzstājās dažādos krievu klubos un restorānos, lielākoties Braitonbīčā. Dimants un viņa vecāki kādu laiku dzīvoja Ņūdžersijā. Viņa ģimene 1987. gadā pārcēlās uz Losandželosu, kur viņa tēvs iekārtojās darbā jaunā krievu restorānā. Pēc pārcelšanās uz Losandželosu Leors sāka interesēties par hiphopa kultūru, tajā skaitā arī par breika dejām un grafiti. Pirms sāka apgūt dīdžeja profesiju, viņš bija bītbokseris. Dīdžejot mācījās ar drauga plašu atskaņotājiem un mikserpulti. 80. gadu beigās Dimants iepazinās ar reperi, kurš tolaik bija pazīstams kā Everlast. Kad Everlast kopā ar Ice T un Rhyme Syndicate gatavojās doties turnejā pa Eiropu, viņi pieaicināja Dimantu kā bītbokseri. Leors atstāja ļoti labu iespaidu uz Everlast ar savām bītboksa prasmēm, un viņš aicināja Dimantu būt par dīdžeju nākamajā tūrē. Dimants, kurš bija tikai 16 gadus jauns, piekrita un pameta skolu. 1990. gadā pēc tūres, Everlast pirmajā solo albumā tika iekļauts skaņdarbs ar Dimanta skreču, bet albums cieta no bargas kritikas un piedzīvoja komerciālu neveiksmi. Pēc tā Everlast un Dimants, kurš jau bija zināms kā DJ Lethal, kopā ar Everlast augstskolas draugu Danny Boy, nolēma dibināt grupu House of Pain. Grupai 1992. gadā ar tāda paša nosaukuma albumu izdevās iegūt daudzplatīna statusu un ir atpazīstams ar DJ Muggs producēto hitu "Jump Around" un DJ Lethal producēto "Shamrocks and Shenanigans". Otrs grupas albums tika izlaists 1994. gadā. 1996. gadā, trešā albuma veidošanas laikā Everlast un DJ Lethal starpā sākās domstarpības. Dienu pirms albuma iznākšanas grupa izjuka. Pēdējās House of Pain koncerttūres laikā DJ Lethal sadraudzējās ar grupas Limp Bizkit dalībniekiem. Vēlāk Limp Bizkit piedāvāja DJ Lethal palīdzēt ar dažām kompozīcijām un viņš tika aicināts pievienoties grupai. DJ Lethal pieņēma uzaicinājumu, un šī grupa kļuva par vienu no populārākajam ņūmetāla grupām, laikā no 90. gadu beigām līdz 2000. gadu sākumam pārdodot vairāk nekā 50 miljonus ierakstu visā pasaulē. 2012. gada maijā DJ Lethal grupu pameta. Bez darba grupā Dj Lethal producē ierakstus Holivudas studijās, strādājis kopā ar tādu mūziķi kā Skots Hariss, kā arī piedalījies viņa solo albuma tapšanā. Grupas "House of Pain" diskogrāfiju skatīt: House of Pain. Grupas "Limp Bizkit" diskogrāfiju skatīt: Limp Bizkit. Everlast — Forever Everlasting (1989) Funkdoobiest — Which Doobie UB? (1993) Sugar Ray — Lemonade and Brownies (1995) Funkdoobiest — Brothas Doobie (1995) Sepultura — Roots (1996) Tura Satana — All Is Not Well (1998) Soulfly — Soulfly (1998) Videodrone — Videodrone (1999) Powerman 5000 — Tonight the Stars Revolt! (1999) Coal Chamber — Chamber Music (1999) Dope — Felons & Revolutionaries (1999) Rob Zombie — American Made Music to Strip By (1999) Run-DMC — Crown Royal (2001) Kurupt — Space Boogie: Smoke Oddessey (2001) Rob Zombie — The Sinister Urge (2001) Dope — Life (2001) Shihad — Pacifier (2002) Slaine — The White Man is the Devil Vol 1 (2005) Street Drum Corps — Street Drum Corps (2006) DMC — Checks Thugs and Rock N Roll (2006) Dead Celebrity Status — Blood Music (2006) Jamie Kennedy & Stu Stone — Blowin' Up (Theme music) (2006) Main Flow — The Flowfessionals (2006) Evanescence — The Open Door (2006) Ill Bill — Ill Bill is the Future Vol. II: I'm a Goon! (2006) Street Drum Corps — We are Machines (2008) Ill Bill — The Hour of Reprisal (2008) Dj Lethal MySpace vietne «DJ Lethal (Jan. 2000)». Arhivēts no oriģināla, laiks: 2006. gada 21. oktobrī. Skatīts: 2006. gada 8. novembrī. Limp Bizkit