Mohegani ir pie algonkinu grupas piederoša Ziemeļamerikas indiāņu cilts, kas apdzīvoja Temzas augšteces ieleju Konektikutā. Mohegani nozīmē "Vilku tauta" [1]. 17.gs. sākumā, laikā kad ieradās pirmie eiropieši, mohegani un pekoti veidoja vienu cilti. 1633. gadā nesaskaņu rezultātā sačema Unkasa vadībā daļa tās pārstāvju atdalījās, izveidojot moheganu cilti. Līdz 1637. gadam pēc atdalīšanās mohegani neilgu laiku atradās pekotu pakļautībā. Taču 1637. gadā eiropieši, izmantojot situāciju, masveida slaktiņā nogalināja ap 700 pekotu sieviešu un bērnu. Pēc asinspirts jau izdzīvojušie pekoti nokļuva moheganu atkarībā. Neraugoties uz līdzīgo nosaukumu, mohegani un mohikāņi bija divas dažādas, kaut arī algonkinu valodā runājošas ciltis. Savienoto Valstu dokumentos tās abas tiek dēvētas par "mohikaniem", kas arī ir galvenais kļūdaino tulkojumu iemesls. Kari ar kolonizatoriem un mohaukiem piespieda mohikāņus pamest dzimto Hudzonas upes ieleju (tag. Ņujorkas štatā), savukārt moheganu pēcteči palika savā vēsturiskajā dzimtenē. Dažkārt moheganus jauc ar irokēzu cilti mohaukiem, kuri piederēja pie pilnīgi citas valodu saimes un bija vēsturiskie mohikāņu ienaidnieki. Pēdējā moheganu valodas pratēja Fidelija Lidojošais Putns nomira 1908. gadā. Lielākā daļa informācijas par valodu glabājas Smitsona Institūtā. To atstājis antropologs Franks Spīks, kas vairākus gadus dzīvoja ar Fideliju. Pēc 70 gadu pārrāvuma viņas pēcnācēji ieinteresējās par mirušo valodu, un cilts šobrīd cenšas to atdzīvināt. "Mohegan"history, Encyclopædia Britannica, 2007, webpage: EB-Mohegan[novecojusi saite]. William C. Sturtevant (General Editor), Bruce G. Trigger (Volume Editor). Handbook of North American Indians, Volume 15, Northeast. Smithsonian Institution, Washington(1978). Annual report of the Bureau of American Ethnology to the Secretary of the Smithsonian Institution : Smithsonian Institution. Bureau of American Ethnology : Free Download & Str...