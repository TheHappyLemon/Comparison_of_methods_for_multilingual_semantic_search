Hernijs Luiss "Henks" Ārons (angļu: Henry Louis "Hank" Aaron; dzimis 1934. gada 5. februārī Mobilā, Alabamas štatā, ASV, miris 2021. gada 22. janvārī Atlantā, Džordžijas štatā, ASV) bija amerikāņu beisbolists, spēlējis kreisā ārējā laukuma spēlētāja pozīcijā. Viņš tiek uzskatīts par vienu no visu laiku izcilākajiem beisbolistiem. 1999. gadā The Sporting News viņu ierindoja piektajā vietā starp visu laiku izcilākajiem beisbolistiem. Karjeru uzsāka zemākajās beisbola līgās un nēģeru beisbola līgā Indianapolisas "Clows" sastāvā, 1954. gadā spēlētājs uzsāka savu karjeru augstākajā līmenī. Viņš ir pēdējais nēģeru līgā spēlējošais beisbolists, kurš karjeru turpina augstākajās līgās. Profesionāļa karjeras pirmo 21 sezonu viņš pārstāvēja Milvoki/Atlantas "Braves", taču karjeru noslēdza Milvoki "Brewers" sastāvā. Viens no viņa lielākajiem sasniegumiem ir pārspētais Beiba Ruta karjerā veikto mājas skrējienu rekords. H. Ārons laika posmā no 1955. līdz 1973. gadam katrā sezonā veica vismaz 24 mājas skrējienus un ir vienīgais spēlētājs, kurš vismaz 15 sezonās ir veicis vismaz 30 mājas skrējienus. H. Ārons ir piedalījies 25 Visu zvaigžņu spēlēs (no 1955. līdz 1975. gadam). 1957. gadā viņš tika atzīts par Nacionālās līgas vērtīgāko spēlētāju. 1982. gadā spēlētājs tika uzņemts Nacionālajā slavas zālē. «Cached BBHOF Bio». baseballhalloffame.org. Arhivēts no oriģināla, laiks: 2001. gada 17. novembrī. Skatīts: 2007. gada 11. jūlijs. «Baseball Reference». Arhivēts no oriģināla, laiks: 2011-02-15. Skatīts: 2009. gada 27. janvāris. Vikikrātuvē par šo tēmu ir pieejami multivides faili. Skatīt: Henks Ārons. Baseball-Reference profils (angliski)