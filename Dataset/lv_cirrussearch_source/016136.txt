AS Harju Elekter ir Igaunijas uzņēmums, kas ražo un izplata vidēja un zema sprieguma elektroiekārtas. Dibināts 1968. gadā. Galvenais birojs atrodas Keilā. Harju Elekter akcijas tiek kotētas biržā Nasdaq Tallinn. Lielākie akciju turētāji ir (2021. gada decembrī): AS Harju KEK (0,90 %), ING Luxembourg S.A (10,54 %), Endels Palla (Harju Elekter padomes priekšsēdētājs; 6,97 %). 1968. gadā Keilā tika atvērta rūpnīca elektroiekārtu ražošanai. 1983. gadā rūpnīca ieguva nosaukumu Harju Elekter. 1988. gadā tika sākta sadarbība ar ārzemju uzņēmumiem. 1991. gadā uzņēmums sadarbībā ar Somijas Nokia Kaapeli Oy (tagad Prysmian Finland) sāka ražot kabeļu komplektus transportlīdzekļiem. 1992. gadā kopā ar Nokia Kaapeli tika izveidots kopuzņēmums Keila Kaabel (tagad AS Draka Keila Cables), kurā Harju Elekter piederēja 41,2 % kapitāldaļu un Nokia Kaapeli — 58,8 %. Uzņēmums ražoja zemsprieguma kabeļus. 1992. gadā kopā ar Norvēģijas Glamox ASA tika izveidots kopuzņēmums AS Glamox Harju Elekter, kurā Harju Elekter piederēja 49 % kapitāldaļu un Glamox — 51 %. Uzņēmums ražoja gaismekļu piederumus un elektrosildītājus. 1992. gadā uzņēmums tika reģistrēts kā akciju sabiedrība AS Harju Elekter. 1995. gadā sadarbībā ar Somijas uzņēmumu Saajos tika sākta ugunsdrošo durvju ražošana. 1997. gadā uzņēmuma akcijas sāka kotēt Tallinas biržā. 1998. gadā tika nopirkts uzņēmums AS Eltek (kopš 2011. gada — AS Harju Elekter Teletehnika). 1998. gadā uz ugunsdrošo durvju ražotnes bāzes tika izveidots uzņēmums AS Saajos Balti, kurā Harju Elekter piederēja 55 % kapitāldaļu, bet Saajos Int. Oy — 45%. 1999. gadā AS Saajos Balti ieguva vēl vienu stratēģisko investoru – Dānijas kuģubūvētāju Inexa A/S. Saajos Balti kapitāldaļas tagad bija sadalītas: Harju Elekter 33,3 %, Saajos 33,3 %, Inexa 33,3 %. 2000. gadā Harju Elekter pārdeva savas Glamox Harju Elekter kapitāldaļas uzņēmumam Glamox. 2002. gadā transportlīdzekļu kabeļu ražotne tika atdalīta kā uzņēmums AS AJT Harju Elekter. Tajā pašā gadā AS AJT Harju Elekter tika pārdots Somijas uzņēmumam PKC Group Oyj un pārdēvēts par PKC Eesti. 2002. gadā Harju Elekter ieguva 100 % kapitāldaļu uzņēmumā Satmatic Oy, kas iepriekš bija Siemens meitas uzņēmums. 2003. gadā Harju Elekter ieguva 51 % Lietuvas uzņēmumā UAB Rifas. 2005. gadā tika dibināts meitas uzņēmums AS Harju Elekter Elektrotehnika. 2007. gadā uzņēmumam Saajos Int. Oy tika pārdotas visas AS Saajos Inexa kapitāldaļas. 2010. gadā kopā ar AS Vallin Baltic Zviedrijā tika dibināta pārstāvniecība Harju Elekter AB, kurā Harju Elekter pieder 90 % akciju. 2012. gadā daļa Lietuvas uzņēmumā UAB Rifas tika palielināta no 51 % līdz 63 %. 2014. gada 8. maijā Harju Elekter pārdeva tam piederošās PKC Group Oyj 200 000 akcijas par 4,6 miljoniem EUR, samazinot tā dalību PKC no 6,4 % līdz 4,6 %. 17. jūnijā meitas uzņēmums Satmatic Oy par 6,575 miljoniem EUR nopirka uzņēmumu Finnkumu Oy, kas ir lielākais elektroapakšstaciju ražotājs Somijā. 9. jūlijā Harju Elekter par 6,2 miljoniem EUR vienojās pārdot AS Draka Keila Cables atlikušās 34 % kapitāldaļas Prysmian. 2015. gadā Harju Elekter daļa Lietuvas uzņēmumā UAB Rifas tika palielināta līdz 100 %. 2015. gadā tika nopirkti 10 % ultrakondensatoru ražotāja Skeleton Technologies Group OÜ kapitāldaļu. 2016. gadā tika iegādāts Somijas nekustamo īpašumu uzņēmums Harju Elekter Kiinteistöt Oy. 2017. gadā tika iegādāti 80,5 % elektromateriālu un aprīkojuma tirdzniecības uzņēmuma Energo Veritas OÜ kapitāldaļu. Pēc tam Harju Elekter Trade Group biznesa darbība tika apvienota ar Energo Veritas. 2. jūnijā tika nopirkts Somijas uzņēmums Telesilta Oy, kas ražoja elektroiekārtas kuģubūvētavām. 2018. gadā tika iegādāts Zviedrijas uzņēmums SEBAB AB ar tā meitas uzņēmumu Grytek AB. 2019. gadā tika nolemts grupas visus uzņēmumus pārstāvēt ar zīmolu Harju Elekter. Tādējādi Lietuvas uzņēmums RIFAS UAB tika pārdēvēts par Harju Elekter UAB. 2019. gadā meitas uzņēmums Somijā Satmatic Oy nopirka nekustamā īpašuma uzņēmumu Kiinteistö Oy Ulvilan Sammontie 9 Ulvilā ar ražošanas ēku. 2020. gada sākumā tika nolemts ar Satmatic Oy apvienot Somijas uzņēmumus Finnkumu Oy un Kiinteistö Oy Ulvilan Sammontie 9. Nākamajā solī Somijas nekustamie īpašumi tiks nodoti Harju Elekter Kiinteistöt Oy, un 2021. gada 14. janvārī Satmatic Oy tika pārdēvēts par Harju Elekter Oy. 2020. gada 14. decembrī meitas uzņēmums Zviedrijā Harju Elekter AB tika pārdēvēts par Harju Elekter Services AB, savukārt nesen iegādātais inženierijas uzņēmums SEBAB AB ieguva nosaukumu Harju Elekter AB. 2021. gada 28. jūnijā Harju Elekter Oy vienojās par Somijas uzņēmuma IGL-Technologies Oy, ar kuru jau bija sadarbība elektromobiļu lādēšanas staciju piegādē, 5,5 % kapitāldaļu iegādi. 1. jūlijā tika paziņots, ka AS Harju Elekter piedalījās uzņēmuma Skeleton Technologies Group OÜ papildu kapitāla palielināšanas kārtā ar 1,24 miljonu eiro ieguldījumu. Harju Elekter grupa ir sadalīta trīs biznesa segmentos: ražošana nekustamie īpašumi cita darbība AS Harju Elekter meitas uzņēmumi: AS Harju Elekter Elektrotehnika, ražo aprīkojumu elektroapgādes tīkliem, rūpnieciskās vadības un automatizācijas sistēmas AS Harju Elekter Teletehnika (agrākais Eltek), izstrādā, ražo un izplata metāla lokšņu produktus, piemēram, telefona, tīkla iekārtu skapjus un piederumus Energo Veritas OÜ (80,52 %, Igaunija), elektromateriālu un aprīkojuma tirdzniecība Igaunijā Harju Elekter Oy (Somija), ražo un izplata elektroiekārtas, piemēram, rūpniecisko automātiku un elektrības kontroles ierīces, elektroapakšstacijas Telesilta Oy (Somija), ražo elektroiekārtas kuģubūvētavām Harju Elekter Kiinteistöt Oy (Somija), nekustamo īpašumu pārvaldīšana Harju Elekter AB (Zviedrija), inženierpakalpojumi elektroenerģijas un sadales risinājumiem, saliekamo tehnisko māju ražošana Harju Elekter Services AB (Zviedrija), grupas produkcijas pārdošana Ziemeļvalstīs UAB Harju Elekter (Lietuva), izstrādā un ražo elektroniskās iekārtas Stratēģiskie ieguldījumi: Skeleton Technologies Group OÜ (7,22 %; Igaunija), ražo ultrakondensatorus SIA Energokomplekss (14 %; Latvija), elektromateriālu vairumtirdzniecība IGL-Technologies Oy (5,5 %, Somija), izstrādā elektromobiļu lādēšanas stacijas 2006. gadā Latvijā tika dibināts elektroaprīkojuma vairumtirdzniecības uzņēmums SIA Energokomplekss, kurā 14 % kapitāldaļu pieder Harju Elekter, bet 43 % — AS Jauda. Shareholder structure Notice on the decrease of an important holding Group’s Finnish subsidiary purchases Finnkumu Oy AS Harju Elekter sold its holding in AS Draka Keila Cables Structure Ettevõtte profiil Arhivēts 2012. gada 5. janvārī, Wayback Machine vietnē. portaalis tarkinvestor.ee (27. märts 2008) Firmatutvustus Energokomplekss, SIA LURSOFT Harju Elekter globālā vietne Harju Elekter Igaunijas vietne