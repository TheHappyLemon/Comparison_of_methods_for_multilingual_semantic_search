Hanna Kīrnija (angļu: Hannah Kearney; dzimusi 1986. gada 26. februārī) ir amerikāņu frīstaila slēpotāja, kas specializējusies mogula disciplīnā. Piedalījusies trijās ziemas olimpiskajās spēlēs (2006, 2010, 2014). 2010. gadā Vankūverā kļuva par čempioni mogula distancē, pēc četriem gadiem Sočos mogulā izcīnīja bronzu. Ar panākumiem startējusi Pasaules čempionātā, kur izcīnījusi divas zelta (abas mogulā), vienu sudraba un trīs bronzas medaļas. Pasaules kausā debitējusi 2003. gada janvārī. Kopumā izcīnījusi vairāk nekā 35 uzvaras atsevišķos Pasaules kausa posmos. Divas reizes izcīnījusi uzvaru Pasaules kausa kopvērtējumā (2011, 2012), četras reizes — mogula kopvērtējumā (2009, 2011, 2012, 2013). Olympedia profils (angliski) FIS profils (frīstaila slēpošana) (angliski)