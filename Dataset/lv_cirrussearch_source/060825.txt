Valki (ukraiņu: Валки) ir pilsēta Ukrainas austrumos Harkivas apgabala Bohoduhivas rajonā. Izvietojusies apgabala ziemeļrietumos Mžas upes krastos 52 km no apgabala centra Harkivas. Līdz 2020. gadam rajona centrs. 1646. gadā tagadējās pilsētas apkārtnē tika atjaunots Perekopa valnis — nocietinājums starp Mžas un Kolomakas upēm tatāru iebrukumu ceļā. Pie vaļņa tika izbūvēts Možaiskas cietoksnis, bet tam līdzās — Valku apmetne. 1665. gadā apmetni pārcēla uz tagadējo vietu Mžas krastos. 1780. gadā Valki kļuva par apriņķa pilsētu, bet 1923. gadā — par rajona centru. 1938. gadā Valkiem atkārtoti piešķirts pilsētas statuss. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 747. lpp. Vikikrātuvē par šo tēmu ir pieejami multivides faili. Skatīt: Valki.