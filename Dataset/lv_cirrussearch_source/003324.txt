Pietura jeb pieturvieta ir noteikta vieta pilsētā vai ārpus tās, kur regulāri pietur sabiedriskā transporta līdzekļi, lai izlaistu vai uzņemtu pasažierus. Ir divu veidu pieturas: Regulāras pieturas: pieturas, kurās sabiedriskā transporta līdzekļi apstājas pēc noteikta grafika. Pieprasījuma pieturas: pieturas, kurās sabiedriskā transporta līdzekļi neapstājas, ja neviens cilvēks nevēlas izkāpt vai iekāpt transportlīdzeklī. Parasti pirms šādām pieturām cilvēki salonā nospiež pogu vai informē vadītāju par to, ka vēlas izkāpt. Ir dažādi pieturu atrašanās veidi: Pieturas kabata: Šāda veida pietura neatrodas uz ielas braucamās daļās, bet gan tās malā speciāli izbūvētā paplašinājumā. Iekāpšana un izkāpšana no transportlīdzekļa norit, netraucējot satiksmi. Pietura kā drošības saliņa: Šāda veida pietura atrodas uz speciāli izbūvētas drošības saliņas. Lai pasažieris nokļūtu šādā pieturā, viņam nākas šķērsot brauktuvi. Tāpēc pārsvarā pie šādām pieturām tiek uzstādīti luksofori, arī pati saliņa no brauktuves ir norobežota ar drošības joslu. Pārsvarā šāda veida pieturās apstājas tramvaji. Kaphaltestellen: Ietve līdz sliedēm ir vorgezogen jeb sliedes ir pie tās verschwenkt. Šis ir visdrošākais pieturas veids, jo pasažieriem, iekāpjot vai izkāpjot no transportlīdzekļa, nav jāšķērso brauktuve. Überfahrbare Kaphaltestelle/überfahrbares Haltestellenkap: Starp sliedēm un ietvi esošā brauktuve tiek paaugstināta, līdz ar to cilvēkiem ir vieglāk nokļūt transporta līdzeklī. Bieži pieturas vai pieturu saliņas tiek ierīkotas vietās, kur tās ir labi pārredzamas un parasti šādās vietās ir ieviesti ātruma ierobežojumi. Ir arī pieturas, kurās, lai nodrošinātu drošu pasažieru iekāpšanu/izkāpšanu no transportlīdzekļa, pirms tām tiek uzstādīts luksofors. Pieturas ar nojumēm: Lielpilsētās bieži sabiedriskā transporta pieturās atrodas arī nojumes. Pārsvarā pie šādām nojumēm atrodas arī biļešu automāti. Tāpat pie nojumēm ir izvietots arī attiecīgo maršrutu kustības grafiks un daudzveidīga informācija par attiecīgās pilsētas transporta sistēmu, tādējādi potenciālie pasažieri tiek iepazīstināti ar maršrutiem, cenām un attiecīgo maršrutu kustības grafikiem. Pieturu nojumes var pastāvēt, jo uz tām tiek izvietoti arī reklāmu plakāti, par kuru izvietošanu maksā attiecīgā firma. Šīs pieturu nojumes bieži bojā arī vandaļi. Pieprasījuma pieturas: Sabiedriskais transports šādās pieturās apstājas vai piebrauc klāt pie tām, ja ir pieprasījums. Parasti cilvēks, izmantojot telefonu, paziņo par to, ka vēlas iekāpt sabiedriskajā transportā šāda veida pieturā. Ja cilvēkam nav līdzi telefona, ir iespējams "izsaukt transportu" uz šo pieturu, jo pieturā atrodas neliels ekrāns zem kura ir dažas pogas (taustiņi). Parasti šādas pieturas ir arī apgaismotas. Dažās valstīs, piemēram, Nīderlandē šādas pieturas ir ierīkotas lielceļu malās. Tur cilvēks pieturā nospiež attiecīgu pogu, tā rezultātā tiek pārraidīts signāls, kas liek aptuveni 100 metru pirms pieturas esošajam uzrakstam mirgot. Tādā veidā vadītājs tiek informēts par to, ka nākamajā pieturā kāds vēlas iekāpt transportlīdzeklī, vadītājs var laikus samazināt ātrumu, kā arī bez problēmām nobraukt nost no lielceļa. Divkāršās pieturas: Divkāršajās pieturās var apstāties divi vai vairāk transportlīdzekļi. Ja pieturā apstājas vairāki transportlīdzekļi, tad pasažieriem, izkāpjot no pēdējā, ir jāmēro diezgan garš ceļš līdz pirmajam. Tramvaju un autobusu pieturu tuvumā, ja tām nav drošības saliņas, darbojas citādāki ceļu satiksmes noteikumi. Pārsvarā šie noteikumi attiecas uz ātruma ierobežojumu, apdzīšanu un stāvēšanu. Autobusu pietura Tramvaju pietura (Krievija) Taksometru stāvvietas pietura (Krievija) Pietura Austrijā Autobusu pietura Londonā Autobusu pietura Vācijā Vācijā pie veco ļaužu mājām vai slimnīcām nereti tiek izvietotas neīstas pieturas, lai cilvēki, kuri slimo ar plānprātību, domātu, ka viņi gaida autobusu vai citu transportlīdzekli, kas viņus aizvedīs uz iedomāto galamērķi. Tā viņi var gaidīt autobusu ilgstoši, bet tiklīdz kā slimnīcas personāls atklāj, ka viņi ir pazuduši, tas viņus aizgādā no pieturas atpakaļ uz palātu. Daudzas pieturas ir izlīmētas arī ar vecām reklāmām un tajās ir izvietoti 30 gadu veci kustības saraksti. Sabiedriskais transports Pieturas punkts Pieturvieta tezaurs.lv Bus-Stops at Old People's Homes Take Patients for a Ride DW-WORLD.DE 2008. gada 8. jūnijā