Vecvārkava (arī Upmala, Vārkava, Vārkavas muiža, Vorkova, latgaliski: Vuorkova, Vuorkovys muiža) ir apdzīvota vieta Preiļu novada Upmalas pagastā, pagasta centrs. Izvietojusies Dubnas labajā krastā 201 km no Rīgas. Apdzīvotā vieta izveidojusies padomju gados netālu no bijušās Vārkavas muižas (Warkow) centra kā kolhoza «Dubna» ciemats. Padomju laikā saukta arī Otrā Vārkava, Vārkava II. Vecvārkavā atrodas Vārkavas vidusskola, ģimenes ārsta prakses vieta, veterinārais iecirknis, tūrisma informācijas punkts, kafejnīca un veikali. Apskates objekti ir Vārkavas muiža un Vārkavas dabas taka, kā arī Vārkavas katoļu baznīca. Esošajās robežās, pēc CSP datiem. «Vietvārdu datubāze: Informācija par Vecvārkavu». Latvijas Ģeotelpiskās informācijas aģentūra. «Informācija par objektu: Vecvārkava». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 20. jūnijā. Vārkavas novada 2008. gada publiskais pārskats[novecojusi saite] OSP