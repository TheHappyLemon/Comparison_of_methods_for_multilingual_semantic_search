Mirstošais dendijs (zviedru: Den döende dandyn) ir zviedru gleznotāja Nilsa Dardela 1918. gadā radīta eļļas krāsas glezna. Tā šobrīd atrodas Stokholmas modernās mākslas muzeja kolekcijā. Darbu raksturo Nilsa Dardela intensīvā krāsu un viļņveida formu lietošana un uzskata, ka tā simbolizē ārēju skaistumu. Formā izpaužas Anrī Matisa ietekme. Lai arī aina ir kā tipiskā nāves gultas portretā, sērotāju ieskautais mirstošais vīrs dievbijīgi neskatās paradīzes virzienā, bet gan spogulī. Vīrietis viņam aiz muguras raud lakatiņā un skatās prom, bet trīs sievietes aprūpē mirstošo. Aptumšotā spoguļa nozīme ir neskaidra; nosaukums norāda, ka mirstošā vīra pēdējā doma bija par savu izskatu, iespējams, kā parodija par nāves gultas portretiem kā žanru. Agrākā gleznas versijā dendijs tur vēdekli un viņa acis ir pilnībā aizvērtas. Dardelam šis žanrs nebija jaunums un viņš bija iepriekš gleznojis "Bēres Sanlisā", kurā parādīts, cik rūpīgi izstrādāts tolaik varēja būt katafalks. 1984. gadā glezna tika pārdota kā viens no dārgākajām Zviedrijas mākslas darbiem un šis notikums ieguva plašu publicitāti. Augsto cenu samaksāja zviedru finansists Fredriks Ross un notikums tika raksturots kā kapitālistiska mākslas tirgus simptoms. Samaksātā cena bija 3,4 miljoni kronu un bija jauns Zviedrijas mākslas rekords. Pēc četriem gadiem, 1988. gadā, Ross pārdeva gleznu par 13 miljoniem kronu finansistam Hansam Thulinam, kas atkal tika uzskatīta par pārāk augstu cenu. Pēc tam glezna nonāca finansista Tomasa Fišera īpašumā, kad Thulins 1991. gadā bankrotēja. Šobrīd tā pieder Stokholmas modernās mākslas muzejam. 2007. gada 4. aprīlī ar "Bukowskis" izsoļu uzņēmuma starpniecību gleznas mazāka akvareļu versija tika pārdota par 3,25 miljoniem kronu zviedru kolekcionāram. Dardela darbs Vattenfallet (Ūdenskritums) 2012. gadā tika pārdots par 25 miljoniem kronu un šobrīd ir dārgākā Zviedrijas glezna. Agrāka versija, 1918 Bēres Sanlisā, 1913 «Den döende dandyn». Modernās mākslas muzejs. http://sis.modernamuseet.se/view/objects/asitem/items$0040:1965; pārbaudes datums: 20 aprīlis 2016. "Nils von Dardel". «bukowskismarket.com». Arhivēts no oriģināla, laiks: 2013. gada 28. decembrī. Skatīts: 2017. gada 25. septembrī. «halmstad.se». Arhivēts no oriģināla, laiks: 2016. gada 30. maijā. Skatīts: 2017. gada 25. septembrī. Arhivēts 2016. gada 30. maijā, Wayback Machine vietnē. «The Dying Dandy». www.europeana.eu. Skatīts: 2016-04-28. «"Den döende dandyn under klubban".». Arhivēts no oriģināla, laiks: 2013. gada 5. oktobrī. Skatīts: 2017. gada 25. septembrī. Arhivēts 2013. gada 5. oktobrī, Wayback Machine vietnē. «Par gandrīz trim miljoniem eiro pārdod zviedru modernista gleznu». Skatīts: 2017. gada 25. septembrī. Den döende dandyn[novecojusi saite], Moderna Museet vietnē