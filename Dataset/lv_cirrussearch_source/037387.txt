Olga Zimina (krievu: Ольга Анатольевна Зимина; dzimusi 1982. gada 14. maijā Vladimirā) ir Krievijas starptautiskā lielmeistare šahā (2003), kas kopš 2006. gada pārstāv Itāliju. Trīskārtēja Krievijas junioru šaha čempionātu uzvarētāja (1992, 1997, 1998). 1992. gadā Dīsburgā uzvarējusi Pasaules junioru šaha čempionātā U10 vecuma kategorijā. 2000. gadā Erevānā Pasaules junioru šaha čempionātā U20 vecuma grupā izcīnījusi sudraba medaļu. 2001. gadā uzvarējusi Krievijas sieviešu šaha čempionātā. 2002. gadā Elistā kopā ar Jekaterinu Polovņikovu un Svetlanu Matvejevu dalījusi 2.-4. vietu Krievijas sieviešu šaha čempionātā (uzvarējusi Tatjana Kosinceva). 2002. gadā dalījusi 2.-3. vietu Krievijas šaha kausa izcīņā (uzvarējusi Tatjana Šumjakina). 2004. gadā dalījusi 1. vietu starptautiskā šaha turnīrā Loredžiā (Itālija) un ieņēmusi 13. vietu Eiropas sieviešu šaha čempionātā Drēzdenē. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Belu Hotenašvili, bet 2. kārtā zaudējusi citai Gruzijas šahistei Nanai Dzagnidzei. Pārstāvējusi Itālijas komandu lielākajos komandu šaha turnīros: Pasaules šaha olimpiādēs piedalījusies 6 reizes (2006-2016); Eiropas komandu šaha čempionātos piedalījusies 4 reizes (2009-2015). Par panākumiem turnīros FIDE 2000. gadā Ziminai piešķīra starptautiskās meistares (WIM), bet 2003. gadā - starptautiskās lielmeistares (WGM) nosaukumu. 2008. gadā saņēmusi starptautiskā meistara nosaukumu vīriešiem (IM). Transfers in 2006 5th European Individual Women's Chess Championship 2004 «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 15. februārī. OlimpBase :: Women's Chess Olympiads :: Olga Zimina OlimpBase :: European Women's Team Chess Championship :: Olga Zimina Title Applications (WGM): Zimina, Olga Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)