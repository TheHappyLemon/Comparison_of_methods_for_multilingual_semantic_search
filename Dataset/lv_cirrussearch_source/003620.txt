Voshod-1 (Восход-1) bija PSRS trīsvietīgs kosmosa kuģis no Voshod kuģu sērijas. Ar to pirmoreiz kosmosā devās vairāk nekā viens cilvēks un bija pirmais kosmosa kuģis, kura apkalpe nevilka skafandrus. Tāpat pirmoreiz kosmosā devās ārsts un inženieris. Voshod-1 uzstādīja arī pilotējamā lidojuma augstumu 336 km. Šis lidojums tika plānots, lai pārspētu ASV, kura drīzumā gatavojās kosmosā sūtīt Gemini ar divu cilvēku apkalpi. Lidojuma laikā, kurš ilga 24 stundas, no sava amata tika atstādināts PSRS vadītājs Ņikita Hruščovs. Boriss Volinovs (Борис Валентинович Волынов), komandieris Georgijs Katiss (Георгий Петрович Катыс), zinātniskais līdzstrādnieks Aleksejs Sorokins (Алексей Васильевич Сорокин), ārsts Vasilijs Lazarevs (Василий Григорьевич Лазарев), ārsts