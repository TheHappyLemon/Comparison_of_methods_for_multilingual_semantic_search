Edgars ir senangļu cilmes vīriešu personvārds. Radies no senangļu valodas vārdiem ead — ‘bagāts, laimīgs, pārticis’ un gar — ‘šķēps’ — ‘pārticības šķēps’ vai ‘pārtikušais šķēpnesis’. Edgara vārdadiena tiek atzīmēta 8. aprīlī. Pēc Pilsonības un migrācijas lietu pārvaldes datiem 2018. gadā Iedzīvotāju reģistrā bija reģistrēti 15 912 Edgari. Tas ir viens no populārākajiem personvārdiem Latvijā, 2011. gadā tas bija 7. populārākais vārds (16 123 cilvēki, kas kopā sastādīja 1,7% no vīriešu kopskaita). Kalendārā tas ir iekļauts kopš 1851. gada. Pirmo reizi Latvijas teritorijā personvārds Edgars minēts Rīgā 1872. gadā. Cilvēki ar šādu vārdu: Edgars Alans Po (Edgar Allan Poe; 1809—1849) — amerikāņu rakstnieks; Edgars Bergs (1878—1968) — luterāņu mācītājs; Edgars Degā (Edgar De Gas; 1834—1917) — franču gleznotājs, grafiķis un tēlnieks; Edgars Hūvers (Edgar Hoover; 1895—1972) — FIB direktors; Edgars Jaunups (1979) — jurists, politiķis un basketbola funkcionārs; Edgars Liepiņš (1929—1995) — latviešu aktieris un dziedātājs; Edgars Masaļskis (1980) — hokejists; Edgars Tavars (1982) — politiķis; Edgars Šneps (1972) — basketbolists un funkcionārs; Edgars Zalāns (1967) — arhitekts un politiķis. «PERSONVĀRDA APRAKSTS». Pilsonības un migrācijas lietu pārvalde. Arhivēts no oriģināla, laiks: 2019. gada 14. aprīlī. Skatīts: 2015. gada 8. aprīlī. Latvijas statistikas gadagrāmata 2012. Rīga : Latvijas Republikas Centrālā statistikas pārvalde. 2013. 34. lpp.