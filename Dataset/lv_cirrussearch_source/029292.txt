Pāls Šmits (ungāru: Schmitt Pál; dzimis 1942. gada 13. maijā) ir ungāru paukotājs un politiķis, bijis Ungārijas prezidents no 2010. līdz 2012. gadam. Paukotāja karjeras laikā izcīnījis divas zelta medaļas Olimpiskajās spēlēs (1968, 1972), ir vairāku (tai skaitā divu zelta medaļu) medaļu laureāts Pasaules čempionātā. Pēc sportista karjeras beigām bija Ungārijas Olimpiskās komitejas ģenerālsekretārs, pēc komunisma ēras beigām valstī kļuva par Olimpiskās komitejas prezidentu. 20. gadsimta 90. gados bija vēstnieks Spānijā un Šveicē. 2009. gadā ievēlēts Eiropas Parlamentā. No 2009. līdz 2010. gadam bija Eiropas Parlamenta viceprezidents. Pēc dažiem mēnešiem Ungārijas parlamenta spīkera amatā tika ievēlēts Ungārijas prezidenta amatā. Viņa prezidentūras laikā tika pieņemta jaunā valsts konstitūcija, kas stājās spēkā 2012. gada 1. janvārī. 2012. gadā Ungārijas laikraksta mājaslapa ziņoja, ka Šmita doktora disertācijas darbs ir plaģiātisms no citiem diviem darbiem, kas tikuši tulkoti vārds vārdā. Universitāte, kurā viņš ieguva savu doktora grādu, pēc izmeklēšanas veikšanas viņam šo doktora grādu atņēma. 2012. gada aprīlī Šmits paziņoja par atkāpšanos no valsts prezidenta amata. «Pal Schmitt elected new president of Hungary». Politics.Hu. Arhivēts no oriģināla, laiks: 2011. gada 17. augustā. Skatīts: 2010. gada 1. jūlijs. «Schmitt Pál lemondott» (Hungarian). 2012. gada 2. aprīlis. Skatīts: 2012. gada 2. aprīlis. Fanni Facsar. «Hungary's president quits over alleged plagiarism». CNN, 2012. gada 2. aprīlis. Skatīts: 2012. gada 3. aprīlis. A.L.B. «Hungary's plagiarizing president Schmitt quits». The Economist, 2012. gada 2. aprīlis. Skatīts: 2012. gada 3. aprīlis. Vikikrātuvē par šo tēmu ir pieejami multivides faili. Skatīt: Pāls Šmits. Biogrāfija olympic.org mājaslapā