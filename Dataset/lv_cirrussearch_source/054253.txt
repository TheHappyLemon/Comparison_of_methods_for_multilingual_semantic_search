100 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 14. jūlijā Kruakatelānā, Buloņas meža teritorijā. Tajās startēja 20 sportisti no deviņām valstīm. Vairāk kā puse no visiem sportistiem, 11 sportisti, bija no ASV. Sacensības bija sadalītas trijās kārtās, kuras visas tika aizvadītas vienā dienā. Vispirms notika kvalifikācijas kārta ar sešiem priekšskrējieniem. No katra priekšskrējiena divi labākie sportisti kvalificējās pusfināliem. Pusfināla kārta sadalīta trijos skrējienos, kurā katrā startēja četri sportisti. No katra pusfināla labākais sportists automātiski kvalificējās fināla kārtai, bet visu pusfinālu 2. un 3. vietas ieguvēji veica vēl vienu skrējienu, no kura labākais sportists, kā ceturtais, kvalificējās fināla skrējienam. Līdz ar to finālā startēja 4 skrējēji, no tiem trīs bija ASV sportisti un viens Austrālijas sportists. Pirmo reizi šajā disciplīnā bija pārstāvēta Austrālija, Bohēmija, Indija un Itālija. Zelta medaļu, ar fināla rezultātu 11.0 sekundes, ieguva ASV sportists Frenks Džerviss. Sudraba medaļu izcīnīja ASV sportists Volters Tjūksberijs un bronzas medaļu Austrālijas sportists Stens Roulijs. Viņi abu fināla rezultāti precīzi diemžēl nav fiksēti. Kā arī viņi identiski ieguva tās pašas medaļas dienu vēlāk 60 metru skrējienā. Sacensību laikā tika pārspēts gan olimpiskais rekords, gan arī tā brīža pasaules rekords 100 metru skrējienā. Pēc šīm sacensībām jaunais pasaules un olimpiskais rekords šajā disciplīnā bija 10.8 sekundes. Šo rekordu uzstādīja ASV sportists Frenks Džerviss kvalifikācijas kārtas trešajā priekšskrējienā. (*) — neoficiālais pasaules rekords 1. priekšskrējiens 2. priekšskrējiens 3. priekšskrējiens 4. priekšskrējiens 5. priekšskrējiens 6. priekšskrējiens 1. pusfināls 2. pusfināls 3. pusfināls Pamatraksts: Vieglatlēti 1900. gada vasaras olimpiskajās spēlēs 100 metru sacensībās startēja 20 sportisti no 9 valstīm. Pirmoreizi šajās sacensībās startēja Austrālijas, Bohēmijas, Indijas un Itālijas sportisti.  ASV (10)  Austrālija (1)  Bohēmija (1)  Dānija (1)  Indija (1)  Itālija (1)  Ungārija (2)  Vācija (2)  Zviedrija (1) «Athletics at the 1900 Paris Summer Games: Men's 100 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. «Paris 1900 Athletics — 100m men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 100 metri vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 100 metri vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 100 metri vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.