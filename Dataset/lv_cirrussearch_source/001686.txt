Džordžs Gordons Noels Bairons, sestais barons Bairons (angļu: George Gordon Noel Byron, 6th Baron Byron, dzimis 1788. gada 22. janvārī, miris 1824. gada 19. aprīlī) bija angļu dzejnieks, viens no nozīmīgākajiem angļu romantisma literatūras pārstāvjiem. Lorda Bairona nozīmīgākie darbi ir poēmas “Čailda Herolda svētceļojums” (Childe Harold's Pilgrimage), “Dons Žuans” (Don Juan) un “Gjaurs” (The Giaour). Džordžs Gordons Bairons bija pazīstams ne tikai ar savu literāro darbību, bet arī ar visai vētraino dzīvi, piemēram, ticis apsūdzēts asinsgrēkā,[nepieciešama atsauce] un asajiem politiskajiem uzskatiem (iestājies par radikālām sociālām reformām, aizstāvējis katoļu tiesības). Lords Bairons grieķu pusē piedalījies Grieķijas neatkarības karā pret turkiem. Džordžs Gordons Bairons (vēlāk viņš savam vārdam pievienoja ‘Noels’) ir dzimis 1788. gada 22. janvārī Lielbritānijas Karalistes galvaspilsētā Londonā. Viņš bija vienīgais bērns Džona Bairona un viņa otrās sievas Ketrīnas Gordonas ģimenē. Ketrīna Gordona ir nākusi no Skotijas. Lords Bairons bija sestais barons Bairons no izzūdošās Baironu aristokrātu dzimtas. Šāda izcelsme padarīja viņu pašapzinīgu lielāko dzīves daļu. Tēvs pameta ģimeni vēl tad, kad Bairons bija jauns, savukārt māte slimoja ar šizofrēniju. Tā rezultātā viņam trūka disciplīnas un mērenības. 1798. gadā, 10 gadu vecumā, Džordžs mantoja sava vectēva brāļa Viljama Bairona titulu un tika oficiāli atzīts par lordu Baironu. Divus gadus vēlāk sāka mācīties Herovas skolā (Harrow School), kur piedzīvoja savas pirmās seksuālās attiecības gan ar vīriešiem, gan sievietēm. 1803. gadā Bairons iemīlējās savā attālajā māsicā Mērijā Čevortā (Mary Chaworth), un šī mīlestība ir aprakstīta vairākos dzejoļos, tostarp Hills of Annesley un The Adieu. «Lord Byron - Poems, Quotes & Books» (angļu). biography.com. Skatīts: 2021. gada 17. janvārī. Vikikrātuvē par šo tēmu ir pieejami multivides faili. Skatīt: Džordžs Gordons Bairons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)