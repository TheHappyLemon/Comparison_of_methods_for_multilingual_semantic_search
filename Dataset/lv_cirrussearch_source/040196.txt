Tēze (sengrieķu: θέσις (tesis) — ‘atzinums’) ir teksta saturam un tā izklāsta secībai atbilstīga īsi izteikta, formulēta pamatatziņa, secinājums par tematu apgalvojuma formā. Atzinums, kura patiesība jāpierāda. Tā ir zinātniskā darba (referāta, prezentācijas, raksta) galveno domu un atziņu īss, koncentrēts formulējums. Tēzi var izteikt 1-2 teikumos, kuri pēc uzbūves ir vienkārši paplašināti vai salikti teikumi. Parasti viena tēze atbilst vienai teksta rindkopai, kas nošķir svarīgāko no mazāk svarīgā, izceļ, akcentē galveno un to vispārina. Tēzes raksta, lai koncentrētā formā apliecinātu izpratni par teksta saturu, sagatavotos publiskai runai, apkopotu būtisko informāciju referātā. Tēzes jāveido tā, lai tās atspoguļo runas vai raksta galvenās domas. Iveta Vīduša. Valodas labirinti 8. klasei. Zvaigzne ABC, 2008. 19. lpp. Veckāgana V. Latviešu valoda 8. klasei. Lielvārds, 2007. 174. lpp. Iveta Vīduša. Valodas labirinti 8. klasei. Zvaigzne ABC, 2008. 20. lpp.