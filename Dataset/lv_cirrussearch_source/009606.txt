Konstantīns Glazačovs (krievu: Константин Александрович Глазачев; dzimis 1985. gada 18. februārī Arhangeļskā) ir krievu hokejists, kreisais malējais uzbrucējs. Pašlaik (2018) Glazačovs spēlē Kontinentālās hokeja līgas kluba Vladivostokas "Admiral" rindās. Savu profesionālā spēlētāja karjeru Konstantīns uzsāka Jaroslavļas "Lokomotiv" sistēmā, 2002.—03. sezonā debitējot arī Krievijas Superlīgā, kopā ar komandu izcīnot līgas čempiona titulu. Pēc sezonas beigām 2003. gada NHL draftā spēlētāju izvēlējās Našvilas "Predators", taču uz Ziemeļameriku Glazačovs tā arī nedevās. 2004.—05. sezonā Glazačovs nonāca Novosibirskas "Sibirj" sastāvā, taču jau nākamajā sezonā bija atgriezies Jaroslavļā. No 2008. līdz 2010. gadam uzbrucējs spēlēja Astanas "Baris" rindās, taču 2010.—11. sezonu aizvadīja Minskas "Dinamo" sastāvā. 2011.—12. sezonu Glazačovs iesāka Magņitogorskas "Metallurg" sastāvā, taču novembrī tika aizmainīts uz Kazaņas "Ak Bars" vienību. 2012.—13. gada sezonā uzbrucējs spēlēja uzreiz trīs KHL klubos, sezonu uzsākot Sanktpēterburgas SKA rindās, tad pievienojoties Novosibirskas "Sibirj", bet to noslēdzot jau Hantimansijskas "Jugra" ierindā. 2013. gada vasarā Glazačovs pievienojās Maskavas "Dinamo" rindām. Tās rindās spēlēja līdz 2015. gada novembrim, kad tika aizmainīts uz Maskavas "Spartak". 2017. gadā pievienojās Vladivostokas "Admiral". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)