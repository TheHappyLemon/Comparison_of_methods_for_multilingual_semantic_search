Miķelis Ļaksa (dzimis 1986. gada 2. oktobrī), pazīstams kā Markus Riva, ir latviešu mūziķis, producents, modelis, DJ. Pabeidzis mācības Rīgas Doma kora skolā. Izdevis vairākus albumus, debijas studijas albums — "Ticu" (2009). Strādājis radiostacijā "Capital FM" par dīdžeju. Nodarbojas arī ar pasākumu vadīšanu un TV raidījumu vadīšanu. Sacerējis mūziku dažādiem televīzijas raidījumiem. 2014. gadā piedalījies TV šovā "Gribu pie Meladzes", kur sasniedzis superfinālu, tajā paliekot 2. vietā. 2017., 2018., 2019., 2021. un 2023. gadā vadījis TV3 šovu "X faktors Latvija". 2018. gadā piedalījies kibermobingā kopā ar drossinternets un bitelv, pasākums notika DALP (Draudzīga aicinājuma Liepājas pilsētas) 5. vidusskolā. Viņa sacerētās dziesmas tikušas vairākkārt izpildītas Eirovīzijas Latvijas nacionālajā atlasē. 2014. gada atlasē Eirovīzijai piedalījies ar dziesmu Lights On, finālā ieņēmis 10. vietu. 2015. gada atlasē Eirovīzijai piedalījās ar dziesmu Take Me Down. Visos gados piedalījies LTV Eirovīzijas konkursa nacionālajā atlasē — konkursā Supernova, 2015. gada un 2018. gada konkursā iekļuvis finālā, 2016. gadā tika izbalsots pusfinālā, bet 2017. gadā tika izbalsots jau ceturtdaļfinālā. 2018. gadā finālā palicis 5. vietā. Markus Riva turpināja piedalīties Eirovīzijas atlasē arī 2019. gadā ar dziesmu You make me so crazy un ieguva 2. vietu. 2020. gadā Markus Riva piedalījās Eirovīzijas atlasē ar dziesmu Impossible, taču nekvalificējās finālam. 2021. gadā nenotika nacionālā atlase Eirovīzijai, savukārt 2022. gadā Markus Riva piedalījās Eirovīzijas atlasē ar dziesmu If You're Gonna Love Me, taču nekvalificējās finālam. 2023. gadā Markus Riva piedalījās Eirovīzijas atlasē ar dziesmu Forever un ieguva ceturto vietu. Līdz šim Markus Riva ir piedalījies Eirovīzijas atlases konkursos 10 reizes, bet ne reizi nav uzvarējis. «Mister Saulstariņš, Jegors Jerohomovičs – Dienas “Izklaide” /23/12/2010». Markusrivaofficial.com. Arhivēts no oriģināla, laiks: 2015. gada 19. aprīlī. Skatīts: 2015. gada 22. februārī. «Markus Riva Meladzes šovā paliek otrajā vietā». Delfi.lv. Skatīts: 2015. gada 22. februārī. «Cīņu par 'Eirovīziju' turpina 10 dziesmas; Markus Riva atkal netiek». Delfi. Twitter profils