Šis raksts ir par dramaturgu. Par citām jēdziena Viljams Gibsons nozīmēm skatīt nozīmju atdalīšanas lapu. Viljams Gibsons (angļu: William Gibson; dzimis 1914. gada 13. novembrī, miris 2008. gada 25. novembrī) bija ASV rakstnieks un dramaturgs, Tony balvas ieguvējs. Dzimis ģimenē ar īru, franču, vācu un krievu saknēm. Viņa tēvs bija protestants, bet māte katoliete. 1938. gadā Gibsons beidza Ņujorkas pilsētas koledžu. 1940. gadā apprecējās ar psihoterapeiti Margaretu Brenmanu, pārim bija divi dēli: Tomass un Daniels. 1940. gados Gibsons pievērsās literatūrai, rakstīja lugas un dzeju. 1954. gadā tika publicēts viņa pirmais romāns The Cobweb. Guvis panākumus 1958. gadā, pēc lugas "Divi šūpolēs" (Two for the Seesaw) uzveduma; šī luga tika nominēta Tony balvai. 1959. gadā tika uzvesta luga "Kas brīnumu rada" (The Miracle Worker), kuras pamatā ir Helenas Keleres autobiogrāfija. Luga saņēma pozitīvus kritiķu vērtējumus un ieguva Tony balvu. Šī ir pazīstamākā Gibsona luga. 1962. gadā viņš sarakstīja scenāriju filmai ar tādu pašu nosaukumu un tika nominēts Amerikas Kinoakadēmijas balvai kategorijā "Labākais adaptētais scenārijs". Gibsona lugas tika iestudētas arī Latvijas teātros. Miris savā mājā 2008. gada 25. novembrī. The Cobweb (1954) Dinny and the Witches (1948) "Divi šūpolēs" (Two for the Seesaw, 1958) "Kas brīnumu rada" (The Miracle Worker, 1959) Golden Boy (1964) A Cry of Players (1968) American Primitive (1969) Golda (1977) Goodly Creatures (1980) Monday After the Miracle (1982) Handy Dandy (1984) Golda's Balcony (2003) «William Gibson, Playwright, Dies at 94». theguardian.com. Skatīts: 2018. gada 17. novembrī. «William Gibson». The New York Times. Skatīts: 2018. gada 17. novembrī. «Nacionālajā teātrī Viljama Gibsona lugas «Divi šūpolēs» pirmizrāde». apollo.lv. Uģis Segliņš. «“Teātra dienas” atceroties. Brīnumi?». IMDb profils (angliski) Internet Broadway Database profils (angliski) AllMovie profils (angliski)