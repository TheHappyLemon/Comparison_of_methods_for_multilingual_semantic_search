Hovards Filips Lavkrafts (Howard Phillips Lovecraft, dzimis 1890. gada 20. augustā, miris 1937. gada 15. martā) bija amerikāņu zinātniskās fantastikas, fantāzijas un šausmu literatūras rakstnieks. Dzīves laikā Lavkrafts bija visai mazpazīstams autors; lielu popularitāti un ietekmi Lavkrafta darbi ieguva tikai pēc viņa nāves. Vislabāk viņš ir pazīstams kā Ktulhu mītu radītājs. Lavkrafta darbiem pamatā raksturīgs cilvēka pretnostatījums nepārvaramiem pārdabiskiem spēkiem un būtnēm, attēlojot pasauli kā cilvēkam svešu, naidīgu un šausminošu. Lavkrafta darbi atstājuši lielu ietekmi uz tādiem autoriem kā Roberts Hovards, Roberts Bloks, Stīvens Kings. Visai atzinīgi Lavkraftu vērtējis argentīniešu rakstnieks Horhe Luiss Borhess, savukārt pazīstamais mūsdienu franču autors Mišels Velbeks ir uzrakstījis Lavkrafta biogrāfiju. Bārbalas Strodas raksts par H.F. Lavkraftu Agra Dzeņa raksts par HF.Lavkraftu Stāsts "Ērika Zanna mūzika" Stāsts "Nezināmās Kadatas teiksmainie meklējumi" (angliski) H.F. Lavkrafta stāsti Project Gutenberg of Australia ietvaros Arhivēts 2007. gada 5. februārī, Wayback Machine vietnē. (angliski) Apcere Supernatural Horror in Literature