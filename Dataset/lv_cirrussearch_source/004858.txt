Zilie sīļi (Cyanocitta) ir viena no vārnu dzimtas (Corvidae) ģintīm, kas apvieno divas sugas. Zilo sīļu izplatības areāls aptver gandrīz visu Ziemeļameriku. Bet Stellera sīli var sastapt Klusā okeāna piekrastē, reģionos no Klinšu kalniem uz rietumiem: Kanādas, ASV, Meksikas teritorijās, kā arī viscauri Centrālamerikai līdz Nikaragvas ziemeļiem. Bet zilais sīlis dzīvo Ziemeļamerikas vidienē un austrumos Atlantijas okeāna krastā, sākot ar Kanādu un beidzot ar ASV dienvidu štatiem. Abas sugas ir krāšņi putni, to apspalvojums ir skaistā, zilā krāsā. Zilajam sīlim atšķirībā no Stellera sīļa pavēdere un pakakle ir balta, toties Stellera sīļa mugura, galva, krūtis un pleci ir tumši pelēki. Knābis, kājas un acis abām sugām ir melnas. Stellera sīlis ir nedaudz lielāks par zilo sīli; pirmā ķermeņa garums ir 30—34 cm, zilā sīļa ķermeņa garums, asti ieskaitot, ir 22—30 cm. Stellera sīlis (Cyanocitta stelleri) Zilais sīlis (Cyanocitta cristata) Zilo sīļu ģints (Cyanocitta) Stellera sīlis (Cyanocitta stelleri) Zilais sīlis (Cyanocitta cristata) World Bird List: Crows, mudnesters & birds-of-paradise, 2020 Steller's Jay Geographic Range: Steller's Jay[novecojusi saite] Steller's Jay Blue jay