Stīvs Mozess (angļu: Steve Moses; dzimis 1989. gada 9. augustā) ir amerikāņu hokejists, malējais uzbrucējs. Pašlaik (2024) Mozess spēlē Čehijas Ekstralīgas komandā HC Kometa Brno. Pēc vairākiem Ņūhempšīras universitātes NCAA komandā aizvadītiem gadiem Mozess 2011.—12. gada sezonas otrajā pusē pievienojās Amerikas hokeja līgas vienībai Konektikutas "Whale", tās sastāvā aizvadot astoņas spēles. Vasarā hokejists pievienojās SM līgas vienībai Helsinku "Jokerit". Mozess kļuva par vienu no "Jokerit" vadošajiem uzbrucējiem. 2014.—15. gada sezonā Mozess kopā ar "Jokerit" uzsāka spēlēt KHL. Uzbrucējs sezonu noslēdza ar 36 vārtu guvumiem, tādējādi uzstādot jaunu līgas rekordu vienā sezonā gūto vārtu skaita ziņā. 2015.—16. gada sezonu iesāka AHL vienībā Milvokī "Admirals", taču drīz pievienojās Sanktpēterburgas SKA rindām. Eliteprospects profils (angliski) Internet Hockey Database profils (angliski) Eurohockey profils (angliski)