Valerijs Zalužnijs (ukraiņu: Валерій Федорович Залужний; dzimis 1973. gada 8. jūlijā) ir Ukrainas ģenerālis. No 2021. gada 27. jūlija līdz 2024. gada 8. februārim viņš bija Ukrainas bruņoto spēku virspavēlnieks. Valerijs Zalužnijs piedzima 1973. gada 8. jūlijā Novohradā-Volinskā (tagad Zvjaheļa). 1989. gadā viņš sāka mācības Novohradas-Volinskas mašīnbūves tehnikumā. Pēc Ukrainas neatkarības atgūšanas Zalužnijs studēja Odesas militārajā augstskolā. Pēc tās absolvēšanas viņš sāka dienestu Ukrainas bruņotajos spēkos. 2005. gadā Zalužnijs sāka studijas Ukrainas Nacionālajā aizsardzības akadēmijā. 2007. gadā viņš kļuva par 24. atsevišķās mehanizētās brigādes štāba komandiera pirmo vietnieku. 2009. gadā viņš tika norīkots par 51. atsevišķās mehanizētās brigādes komandieri. 2017. gadā Zalužniju paaugstināja par ģenerālmajoru un iecēla par Ukrainas karaspēka grupas "Rietumi" komandiera pirmo vietnieku. 2018. gadā viņš kļuva par Apvienoto militāro spēku virspavēlnieka pirmo vietnieku. 2019. gadā viņu iecēla par Ukrainas karaspēka grupas "Ziemeļi" komandieri. 2021. gada 27. jūlijā ģenerālis Zalužnijs kļuva par Ukrainas bruņoto spēku virspavēlnieku un Ukrainas Nacionālās drošības un aizsardzības padomes locekli. Pēc Krievijas 2022. gada iebrukuma Ukrainā ģenerālis Zalužnijs vadīja Ukrainas aizsardzību, plašsaziņas līdzekļos nodēvēts par "Dzelzs ģenerāli", 2022. gadā žurnāls Time Zalužniju iekļāva 100 ietekmīgāko personu sarakstā. 2024. gada 9. februārī Ukrainas prezidents Volodimirs Zelenskis atbrīvoja ģenerāli Valeriju Zalužniju no bruņoto spēku komandiera amata un piešķīra viņam Ukrainas varoņa titulu. «УКАЗ ПРЕЗИДЕНТА УКРАЇНИ №320/2021». Офіційне інтернет-представництво Президента України (ukraiņu). Skatīts: 2023-02-15. «УКАЗ ПРЕЗИДЕНТА УКРАЇНИ №325/2021». Офіційне інтернет-представництво Президента України (ukraiņu). Skatīts: 2023-02-15. «Ukraine's 'iron general' is a hero, but he's no star». POLITICO (angļu). 2022. gada 8. aprīlis. Skatīts: 2022. gada 16. jūnijs. Bryce Hoffman. «Business Leaders Need To Be More Like Ukraine's "Iron General" And Less Like Russia's Dinosaurs». Forbes (angļu). Skatīts: 2022. gada 16. jūnijs. «'We hit them with slingshots': Ukraine's 'iron general' shows his mettle». Financial Times. 2022. gada 18. novembris. Skatīts: 2022. gada 18. novembris. Zelenskis piešķir Zalužnijam «Ukrainas varoņa» titulu; rietumvalstu analītiķiem atšķirīgi viedokļi par ģenerāļa atlaišanu lsm.lv 2024. gada 9. februārī