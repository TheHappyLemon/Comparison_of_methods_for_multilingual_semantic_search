"El Mariači" (spāņu: El Mariachi) ir 1992. gada ASV neatkarīga spraiga sižeta vesterna filma spāņu valodā, kuras režisors, scenārists un viens no producentiem ir Roberts Rodrigess. Šī ir pirmā Rodrigesa režisēta pilnmetrāžas filma, kā arī pirmā filma viņa "Meksikas triloģija", kurai sekoja filmas "Desperado" (1995) un "Reiz Meksikā" (2003). Filmas, kuras aktieru sastāvs sastāvēja galvenokārt no amatieriem, darbība norisinās nelielā Meksikas ziemeļu pilsētā un stāsta par muzikantu (Karloss Galjardo), kuram ir jāslēpjas no atriebīgas bandas, jo tiek noturēts par slepkavu. Filmas budžets bija tikai 7225 ASV dolāru, un tā tika paredzēta tikai Meksikas mājas video tirgum, bet Columbia Pictures vadītājiem tā patika, un viņi nopirka izplatīšanas tiesības ASV. Columbia Pictures iztērēja 200 tūkstošus dolāru, lai veiktu pēcapstrādes darbus, kā arī miljonus mārketingā. Filma bija ļoti veiksmīga un tai tika izveidoti divi turpinājumi ("Desperado" un "Reiz Meksikā") ar Antonio Banderasu galvenajā lomā, nomainot Galjardo. Tīmekļa vietnē Rotten Tomatoes filmai ir 91% vērtējums. 2011. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Filmai pieder arī Ginesa rekords, kā filma ar vismazāko budžetu, kuras kases ieņēmumi ir pārsnieguši 1 miljonu ASV dolāru. «El Mariachi». Box Office Mojo. Skatīts: 2023. gada 24. novembrī. Tom Shone. «Paranormal Activity and the myth of the shoestring shocker». The Guardian (en-GB), 2009-11-25. ISSN 0261-3077. Skatīts: 2023-11-24. «El Mariachi - Rotten Tomatoes». www.rottentomatoes.com (angļu). 1993-02-26. Skatīts: 2023-11-24. «2011 National Film Registry More Than a Box of Chocolates». Library of Congress, Washington, D.C. 20540 USA. Skatīts: 2023-11-24. «Lowest-budget movie to make $1 million at the US box office». Guinness World Records. Skatīts: 2023-11-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)