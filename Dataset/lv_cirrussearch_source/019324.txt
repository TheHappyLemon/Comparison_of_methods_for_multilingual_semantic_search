Jesenīka (čehu: Jeseník), līdz 1947. gadam — Frīvaldova (čehu: Frývaldov), ir pilsēta Čehijā, Olomoucas apgabala Jesenīkas apriņķa centrs. Pasaulē pirmā mūsdienīgā ūdens ārstniecības kūrortpilsēta. Rakstos pirmoreiz minēta 1267. gadā. Ilgus gadsimtus pilsēta atradās Hābsburgu impērijas sastāvā, tās vāciskais nosaukums bija Freivaldava (vācu: Freiwaldau). No 1918. gada — Čehoslovākijas sastāvā. 1931. gada 25. novembrī pilsētas apkaimē notika streikotāju sadursmes ar čehoslovāku policiju, kurās gāja bojā 10 demonstranti. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. 1773. gadā šeit dzīvoja austriešu komponists Kārlis Diterss fon Ditersdorfs (Carl Ditters von Dittersdorf, 1739—1799). 1845. gadā kūrortā ārstējās ukraiņu/krievu rakstnieks Nikolajs Gogolis (Никола́й Васи́льевич Го́голь, 1809—1852). Jesenīka ir ungāru politiķa Kāroja Kuena-Hēdervāri (Károly Khuen-Héderváry, 1849—1918) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Jesenīka.