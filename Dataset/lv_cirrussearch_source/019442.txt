Mets Kārls (angļu: Matt Carle; dzimis 1984. gada 25. septembrī) ir bijušais amerikāņu hokejists, aizsargs. Karjeras laikā aizvadījis 730 spēles Nacionālās hokeja līgas klubos Sanhosē "Sharks", Tampabejas "Lightning", Filadelfijas "Flyers" un Našvilas "Predators". ASV hokeja izlases rindās izcīnījis bronzas medaļas 2013. gada Pasaules čempionātā. Profesionāļa karjeru Kārls sāka 2005.—06. gada sezonā, kurā, paralēli spēlēšanai NCAA čempionātā, 12 spēles aizvadīja NHL kluba Sanhosē "Sharks" sastāvā. Jau nākamajā sezonā "Sharks" sastāvā Kārls aizvadīja 77 spēles. 2008. gada vasarā Kārls tika aizmainīts uz Tampabejas "Lightning", taču vien pāris mēnešus vēlāk nonāca jau Filadelfijas "Flyers" sastāvā. Kopā ar "Flyers" 2009.—10. gada sezonā Kārls sasniedza Stenlija kausa finālu, tajā gan piekāpjoties Čikāgas "Blackhawks". 2012. gada vasarā aizsargs noslēdza sešu gadu līgumu ar Tampabejas "Lightning". 2016. gada vidū "Lightning" izpirka Kārla līgumu, un hokejists noslēdza viena gada vienošanos ar Našvilas "Predators". 25. novembrī komanda līgumu ar hokejistu lauza, un Kārls paziņoja par karjeras beigšanu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)