Renārs Kaupers (dzimis 1974. gada 1. septembrī Jelgavā) ir latviešu dziedātājs, komponists, dziesmu tekstu autors un aktieris. Pazīstams kā grupas "Prāta vētra" līderis un vokālists. Grupas sastāvā līdz šim ir radīti un publicēti astoņi studijas albumi, un kopš 2000. gada "Prāta vētra" ieraksti tiek izdoti starptautiski. Renārs Kaupers paralēli piedalījies dažādos muzikālos sadarbības projektos, piemēram, fondā "Viegli", un filmējies vairākās kinofilmās. Dzimis 1974. gada 1. septembrī Jelgavā, mācījās Jelgavas 1. vidusskolā, kur kopā ar skolasbiedriem 1989. gadā izveidoja poproka grupu "Prāta vētra" un iesaistījās Latvijas TV pārraides "Skabarga" sižetu veidošanā. 1992. gadā viņa grupa izdeva pirmo singlu "Jo tu nāc", kas 1992. gada Mikrofona aptaujā ierindojās 9. vietā. 1993. gadā iznāca grupas pirmais albums "Vairāk nekā skaļi" un tā populārākās dziesmas "Ziema" videoklips, 1994. gadā tika izdots singls "Vietu nav", bet 1996. gadā "Prāta vētra" uzvarēja festivālā "Liepājas dzintars". Līdztekus studēja Latvijas Universitātes Sociālo zinātņu fakultātes Komunikācijas studiju nodaļā. 2000. gadā viņš kopā ar savu grupu izcīnīja 3. vietu Eirovīzijas dziesmu konkursā un tika atzīts par Eiropas Gada cilvēku Latvijā. 2003. gadā R. Kaupers kopā ar Mariju Naumovu vadīja Eirovīzijas dziesmu konkursu Rīgā. 2006. gadā debitēja kā aktieris Igaunijas filmā "Georgs", vēlāk piedalījās Jāņa Streiča filmā "Vecās pagastmājas mistērija", par ko 2001. gadā kinofestivālā "Lielais Kristaps" ieguva balvu nominācijā "Labākais aktieris". Kopā ar draugiem darbojies arī grupā "Reigani". 2010. gada pavasarī Renārs Kaupers kopā ar domubiedriem izveidoja Imanta Ziedoņa fondu „Viegli” un piedalījās dažādos labdarības projektos. Precējies ar stilisti Agnesi Kauperi, audzina trīs dēlus: dvīņus Edgaru un Emīlu un par viņiem 15 gadus jaunāko brālīti. Renāra Kaupera dēli Edgars un Emīls darbojas indīpopa grupā Carnival Youth. Ar Prāta Vētru ieguvis 29 Latvijas Mūzikas ierakstu gada balvas. 2009. gada Krievijas gada labākais solists. 2013: piedalījies Imanta Ziedoņa fonda "Viegli" izdotajā albumā "Vakars.Pietura.Jasmīns." 2012: Mācību līdzekļa bērniem "Māci mani Degunlāci" mūzikas autors, izpildītājs 2011: piedalījies Imanta Ziedoņa fonda "Viegli" izdotajā tāda paša nosaukuma albumā 2011: Filmu studijas "Rija" animācijas filma "Joka pēc Alfabēts", mūzikas autors, izpildītājs 2010: Filmu studijas "Rija" un Joonisfilm pilnmetrāžas animācijas filma "Lote un Mēness akmens noslēpums", mūzikas ieraksta līdzautors un izpildītājs. 2008—2009: Komponista Valta Pūces, koncertprogramma "Tuvplāni" izpildītājs 2008: XXIV Vispārējie latviešu Dziesmu un XIV Deju svētki, mūzikas līdzautors un izpildītājs 2007: Lege Artis Film, Allfilm (Igaunija), CNF (Krievija) un MRP Matila Rohr Productions (Somija) kopražojuma pilnmetrāžas filma "Georgs" 2006: Filmu studijas "Rija" un Joonisfilm pilnmetrāžas animācijas filma "Lote no izgudrotāju ciema", mūzikas ieraksta līdzautors un izpildītājs 2005: IX Latvijas Skolu jaunatnes dziesmu un deju svētki, mūzikas līdzautors un izpildītājs 1998—2000: Dailes teātra izrāde "Šveiks", izpildītājs un aktieris 1999: Rīgas Kinostudijas pilnmetrāžas mākslas filma "Vecās pagastmājas mistērijas" aktieris 1997: Imanta Kalniņa mūzikas ierakstu albums "Par lietām, kuras tā arī nekad nepāriet", izpildītājs 1997: Grupas "Marana" mūzikas ierakstu albums "Parasta diena", izpildītājs 1994-joprojām: "Prāta Vētras Skaņu Ierakstu kompānija", mūziķis 1989-joprojām: Grupas "Prāta vētra" mūziķis 1996-1999: Radio SWH dīdžejs 1996-1999: LNT raidījuma "Mēmais šovs" raidījuma vadītājs Pamatraksts: Prāta vētras diskogrāfija 1993: Vairāk nekā skaļi 1994: Vietu nav 1996: Veronika 1997: Viss ir tieši tā kā tu vēlies 1999: Starp divām saulēm 1999—2000: Among The Suns 2001: Kaķēns, kurš atteicās no jūrasskolas 2001: Online 2003: Dienās, kad lidlauks pārāk tāls 2003: A Day Before Tomorrow 2005: Četri krasti 2006: Four Shores 2008: Tur kaut kam ir jābūt 2009: ШАГ 2010: Years and Seconds 2012: Vēl viena klusā daba 2012: Чайки на крышах 2015: 7 soļi svaiga gaisa 2018: Par to zēnu, kas sit skārda bungas 2021: Gads bez kalendāra 2014: "Sasauc smieklus izklīdušus" Renārs Kaupers, Inese Zandere Renārs Kaupers piedalīsies igauņu filmā (latviski) Renāra Kaupera ģimenē piedzimis dēls. Sveicam! Kasjauns.lv Renārs Kaupers Krievijā iegūst labākā solista balvu (arhīvs) (latviski) IMDb profils (angliski)