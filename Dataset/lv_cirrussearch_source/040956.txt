Regīna Teisla-Pokorna (Regina Theissl-Pokorná; dzimusi Regīna Pokorna (slovāku: Regina Pokorná) 1982. gada 18. janvārī Bratislavā) ir Slovākijas starptautiskā lielmeistare šahā (2000), kas kopš 2015. gada pārstāv Austriju. Pirmos panākumus šahā guvusi jau bērnībā. Pārstāvējusi Čehoslovākiju Eiropas un Pasaules jauniešu šaha čempionātos vecuma grupā līdz 10 gadiem un izcīnījusi trīs medaļas: zelta (Eiropas jauniešu šaha čempionāts 1992. gadā), sudraba (Eiropas jauniešu šaha čempionāts 1991. gadā) un bronzas (Pasaules jauniešu šaha čempionāts 1992. gadā). Nākamajos gados izcīnījusi vēl trīs jauniešu šaha čempionātu medaļas kā Slovākijas pārstāve. Daudzkārtējā Slovākijas jauniešu šaha čempionātu laureāte, tajā skaitā 1993. gadā uzvarējusi meiteņu U14 vecuma grupā un 1999. gadā uzvarējusi meiteņu U18 vecuma grupā. 2009. gadā uzvarējusi Slovākijas sieviešu šaha čempionātā. Daudzu starptautisko šaha turnīru laureāte, tajā skaitā četras reizes uzvarējusi turnīrā Rijekā (2001, 2002, 2005, 2009), bijusi pirmā turnīrā Krkā (Horvātija) (2004), Džakartā (2007) un Vrbņikā (2008). 2008. gadā bijusi otrā starptautiskajos šaha turnīros Džakartā un Sombathejā. Pārstāvējusi Slovākijas un Austrijas komandas lielākajos komandu šaha turnīros: Pasaules šaha olimpiādēs piedalījusies 9 reizes (1998-2012, 2016); Eiropas komandu šaha čempionātos piedalījusies 4 reizes (1997-2001, 2015). Komandu vērtējumā izcīnījusi zelta (1999) medaļu. Individuālajā vērtējumā izcīnījusi bronzas (1999) medaļu. Par panākumiem turnīros FIDE 1998. gadā Teislai Pokornai piešķīra starptautiskās meistares (WIM), bet 2000. gadā - starptautiskās lielmeistares (WGM) nosaukumu. Transfers in 2015 OlimpBase :: Women's Chess Olympiads :: Regina Theissl-Pokorná OlimpBase :: European Women's Team Chess Championship :: Regina Theissl-Pokorná Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)