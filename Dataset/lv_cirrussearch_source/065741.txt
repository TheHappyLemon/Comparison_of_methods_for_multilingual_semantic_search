Bintana (indonēziešu: Pulau Bintan) ir Indonēzijai piederoša sala Natunas jūrā. Administratīvi ietilpst Riau Salu provincē; šeit atrodas provinces galvaspilsēta Tandžunpinana, bet pārējā daļa ietilpst Bintanas apriņķī. Lielākā daļa iedzīvotāju ir malajieši. Sala izvietojusies Indonēzijas rietumdaļā Natunas jūras dienvidrietumos, pieder Lielajām Zunda salām, Riau arhipelāga lielākā sala. Ap 20 km platais Singapūras šaurums to atdala no Malakas pussalas ziemeļos. Sala zema, pauguraina, augstākais punkts ir 348 m vjl. Valda tropiskais klimats, ainavā dominē tropiskie lietusmeži. Salā ievērojamas boksītu atradnes. Salas ziemeļdaļā attīstīta tūrisma infrastruktūra. Vikikrātuvē par šo tēmu ir pieejami multivides faili. Skatīt: Bintana.