Pērnavas "Vaprus" (igauņu: Pärnu JK Vaprus) ir Igaunijas futbola klubs no Pērnavas. Pašlaik spēlē Igaunijas Meistarlīgā. Mājas spēles aizvada Pērnavas pludmales stadionā. Klubs tika dibināts 1922. gadā. Sākotnēji tas aptvēra vairākus sporta veidus, bet tā futbolkomanda spēlēja Pērnavas pilsētas čempionātā. 1927. un 1934. gadā kļuva par Pērnavas čempioniem. 1937. gadā "Vaprus" pievienojās vairākiem citiem Pērnavas sporta klubiem, tādējādi nodibinot Pērnavas "Kalev". Tas tika atjaunots 1999. gadā un ar amatieru komandu piedalījās zemākajās līgās. 2002. gada beigās uz likvidētā kluba Pērnavas "Levadia" bāzes, apvienojot arī citus vietējos klubus, Vaprus izveidoja komandu, kura ieguva tiesības spēlēt Igaunijas otrajā pēc līmeņa līgā Esiliiga. Pēc 2003. gada sezonas klubs tika pazemināts uz Igaunijas 2. līgu, taču nākamajā sezonā tajā uzvarēja un atgriezās Esiliiga. 2005. gadā Vaprus uzvarēja līgā un pirmo reizi komandas vēsturē iekļuva Igaunijas Meistarlīgā. Savā pirmajā sezonā (2006) ieguva 7. vietu. 2010. gadā, apvienojoties ar klubiem Pärnu JK un Pērnavas "Kalev", tika ieveidota vienība Pärnu Linnameeskond. 2014. gadā Vaprus atjaunoja patstāvīgu komandu, startējot zemākajās līgās. 2017. gadā Pärnu Linnameeskond vienība beidza pastāvēt un Vaprus klubs pārņēma tās vietu Meistarlīgā. 2018. gada sezonā ieņēma pēdējo vietu un izkrita uz Esiliiga, bet 2020. gadā tajā uzvarēja un atgriezās Igaunijas augstākajā līgā. Esiliiga Uzvarētāji (2): 2005, 2020 «Ajalugu 20. sajandil». vaprus.ee (igauņu). Skatīts: 2022. gada 23. aprīlī. «Ajalugu 21. sajandil». vaprus.ee (igauņu). Skatīts: 2022. gada 23. aprīlī. «Premium liigas esindab Linnameeskonna asemel Pärnut jalgpalliklubi Vaprus». err.ee (igauņu). 2017. gada 11. janvārī. Skatīts: 2022. gada 23. aprīlī. Oficiālā mājaslapa (igauniski)