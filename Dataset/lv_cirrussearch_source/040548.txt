Edīte Šarlote Praisa (angļu: Edith Charlotte Price; 1872 - 1956) bija Lielbritānijas šahiste, daudzkārtējā Lielbritānijas sieviešu šaha čempionāta uzvarētāja, Pasaules sieviešu šaha čempionāta laureāte (1933). Piecas reizes uzvarējusi Lielbritānijas sieviešu šaha čempionātos (1922, 1923, 1924, 1928, 1948). Pirmo reizi šajā turnīrā piedalījusies 1912. gadā, kad finišējusi otrā. 1920. un 1921. gadā dalījusi pirmo vietu, bet piekāpusies papildu mačos par čempiones nosaukumu. Praisas uzvara 1948. gada Lielbritānijas sieviešu šaha čempionātā 76 gadu vecumā ilgāku laiku palikusi kā savdabīgs rekords, jo bijusi gados vecākā šahista uzvara savas valsts nacionālajā čempionātā. Tikai 2009. gadā šo rekordu pārspēja Viktors Korčnojs, kad 78 gadu vecumā uzvarēja Šveices šaha čempionātā. Pēc diviem gadiem Korčnojs vēl vairāk uzlaboja savu rekordu, kad 2011. gada Šveices šaha čempionātā uzvarēja 80 gadu vecumā. Divas reizes piedalījusies Pasaules sieviešu šaha čempionātos. 1927. gadā Londonā palikusi 6. vietā, bet 1933. gadā Folkstonā izcīnījusi otro vietu, atpaliekot tikai no tā laika spēcīgākās šahistes Veras Menčikas. British Chess Champions 1904-present «1927-39 Title Tournaments : World Chess Championship (women)». www.mark-weeks.com.