Roņu salas bāka (igauņu: Ruhnu tuletorn, zviedru: Runö fyr) atrodas uz Roņu salas Rīgas līcī, Baltijas jūrā. Bāka atrodas salas augstākajā vietā uz Haubjeres kalna. Pirmo bāku šeit uzbūvēja zviedri 1621. gadā. Par oficiālo bākas atklāšanas gadu tiek uzskatīts 1646. gads. Pašreizējā bāka ir izgatavota Francijas ostas pilsētā Havrā, 1875. gadā. Bāku izgatavoja kompānija Forges et Chantiers de la Mediterranee it kā pēc Gustava Eifeļa projekta. Izjauktā veidā bāka pārvesta uz Roņu salu un šeit uzcelta 1877. gadā. Bāka stipri cieta Pirmajā pasaules karā (1918.g.). 1937. gadā pabeigta bākas atjaunošana. Roņu salas bākas augstums ir 40 m. Bāku veido čuguna tornis uz četrām kājām, ar laternu un galeriju. Bākas tornis un laterna ir brūni, laternas jumts sarkans. Bākas gaismas elements atrodas 65 m virs jūras līmeņa. Gaisma balta (1 s deg, 3 s pārtraukums). Gaisma redzama 11 jūras jūdžu attālumā. Bāka darbojas visu gadu diennakts tumšajā laikā. 1997. gadā Igaunijas pasts izdeva pastmarku ar Roņu salas bāku. Estonian Maritime Navigation Vikikrātuvē par šo tēmu ir pieejami multivides faili. Skatīt: Roņu salas bāka. «Pastmarka». Arhivēts no oriģināla, laiks: 2007. gada 16. novembrī. Skatīts: 2008. gada 5. martā.