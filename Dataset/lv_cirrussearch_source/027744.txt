Progress M-26M (Прогресс М-26M; SKS apzīmējums ISS-58P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas palaists 2015. gada februārī un darbojās līdz augustam. Kopējā kravas masa starta brīdī bija 2370 kg. Īpašajās tvertnēs ietilpa degviela 1315 kg, skābeklis (50 kg), ūdens (420 kg). Hermētiskajā kravas telpā (pavisam 1465 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-26M tika palaists 2015. gada 17. februārī 11:00:17 UTC ar nesējraķeti Sojuz-U no Baikonuras kosmodroma starta laukuma 1 palaišanas iekārtas 5 ("Gagarina starts"). Aptuveni pēc sešām stundām kosmosa kuģis pietuvojās stacijai. Saslēgšanās automātiskā režīmā notika 16:57 UTC pie Zvezda moduļa. 2015. gada 14. augustā 09:19 UTC Progress M-26M atvienojās no SKS. 12:28 UTC bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 13:17 UTC iekrita Klusā okeāna dienviddaļā. Прогресс М-26М Центр Управления космическими полетам (krieviski) Завершен полет корабля "Прогресс М-26М" Новости космонавтики, 2015-08-14 Внеплановая коррекция орбиты МКС Новости космонавтики, 2015-04-23 Progress M-26M lapa SKS Lidojumu vadības centrā Arhivēts 2015. gada 17. februārī, Wayback Machine vietnē. (krieviski)