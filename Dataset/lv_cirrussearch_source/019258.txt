Pasaules čempionāts bendijā ir ikgadējs bendija turnīrs starp valstu izlasēm, ko rīko Starptautiskā Bendija federācija. Lai gan bendijs tiek spēlēts kopš 19. gadsimta, Pasaules čempionāts vīriešiem pirmo reizi notika 1957. gadā, bet sievietēm tikai 2004. gadā. Bendija turnīrs notika kā demonstrācijas sports 1952. gada ziemas olimpiskajās spēlēs, un kā demonstrācijas sports tas tiks rādīts arī 2014. gada ziemas olimpiskajās spēlēs. No 1961. gada līdz 2003. gadam Pasaules čempionāts vīriešiem notika reizi divos gados, taču kopš tā laika tas tiek spēlēts katru gadu. Ļoti ilgu laiku Pasaules čempionātā piedalījās tikai četras valstis: PSRS, Zviedrija, Somija, Norvēģija, starp kurām dominēja PSRS. Kopš tā laika vairākas valstis ir pievienojušās turnīram. Pirmā šim četrniekam pievienojās ASV 1985. gadā. Interese par šo sportu izplatījās arī citās Eiropas, Āzijas un Ziemeļamerikas daļās. PSRS izjukšana 1991. gadā arī pavēra ceļu jaunām dalībvalstīm. Nāciju skaita palielināšanās dēļ 1991. gadā tika izveidota divīzija. Par pirmo Āfrikas komandu, kas piedalījās Pasaules čempionātā, kļuva Somālija, kas pirmoreiz piedalījās 2014. gada turnīrā. 2012. gadā pirmo reizi izveidota C divīzija. Čempionātā debitēja Japāna un Kirgizstāna. Katrā čempionātā play-off spēlē labākā B divīzijas komanda cīnās ar sliktāko A divīzijas komandu. Uzvarētājs nākamo čempionātu aizvadīs A divīzijā, bet zaudētājs - B divīzijā. 2012. gadā šāda play-off spēle nenotika un labākā B divīzijas komanda aizvietoja A divīzijā sliktāko tās divīzijas komandu. Tāda pati izmaiņa notika starp B un C divīzijām. No A divīzijas izkrita ASV, bet viņu vietu A divīzijā izcīnīja Baltkrievija. 2013. gadā C divīzija netika rīkota, un visas tās grupas komandas piedalījās B divīzijas sacensībās (Kirgizstānas vietā piedalījās Ukraina). divīzijā. 2004. gadā pirmo reizi B divīzijas sacensības notika atsevišķā vietā. Tā tas notika arī 2013. gadā. Nākamajā pasaules čempionātā 2014. gadā piedalījās 17 komandas, kas ir šo sacensību rekords, turklāt A divīzijas komandu skaits tika paplašināts līdz astoņām. Tajā uzvarēja Krievija, bet Latvija uzvarēja B divīzijā, tādējādi iegūstot tiesības pirmo reizi piedalīties A dizīzijas turnīrā. 2015. gada turnīrā A divīzijā piedalīsies Baltkrievija, Somija, Kazahstāna, Latvija, Norvēģija, Krievija, Zviedrija un ASV, bet B divīzijā — Ķīna, Igaunija, Vācija, Ungārija, Japāna, Latvija (turnīra rīkotāji atļāva piedalīties B grupas turnīrā, lai sagatavotos A grupas turnīram), Mongolija, Nīderlande un Somālija. Šajā turnīrā no dalības atteicās divas izlases, kas piedalījās 2014. gada turnīrā — Kanāda un Ukraina, bet turnīrā debitēs Ķīna, kas nozimē, ka piedalīsies 16 komandas, kas ir par vienu mazāk nekā iepriekšējā gadā. 5 valstis - Zviedrija, Krievija, Somija, Norvēģija un ASV ir piedalījušās visos turnīros. Dažos ir piedalījusies Kanāda un Ungārijā. Dalībnieku skaita rekords ir 7. Ilgi laiku sieviešu pasaules čempionāta vēsturē bija tikai viena čempione — Zviedrija, kas bija uzvarējusi visos turnīros līdz 2014. gadam, kad par Pasaules čempionu kļuva Krievija, kas visos ieriekšējos turnīros bija ieguvusi 2. vietu.