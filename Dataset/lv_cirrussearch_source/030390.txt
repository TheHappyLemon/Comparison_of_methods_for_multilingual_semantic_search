Žanis Peiners (dzimis 1990. gada 2. augustā) ir bijušais latviešu basketbolists, kas spēlējis dažādās pozīcijās. Bijis Latvijas basketbola izlases spēlētājs. Pēc spēlētāja karjeras beigām kļuvis par basketbola analītiķi, tostarp Latvijas izlases galvenā trenera Lukas Banki konsultantu. Profesionāļa karjeru uzsācis 2009. gadā kluba Rīgas VEF sastāvā. Pēc VEF aizvadītās sezonas pievienojās Latvijas Universitātes komandai, kur spēlēja trīs sezonas. 2013.—2014. gada sezonu aizvadīja Agra Galvanovska vadītajā BK Nikolajeva klubā, Ukrainas Superlīgā klubs sasniedza ceturtdaļfināla kārtu, un pats Ž. Peiners kļuva par otru rezultatīvāko spēlētāju komandā. 2014. gadā pievienojās BK Ventspils, kur nospēlēja divas sezonas. 2016. gada vasarā pārgāja uz Grieķijas klubu Atēnu PAOK, bet pēc tam spēlējis Turcijas klubā Stambulas "Darüşşafaka" un Serbijas vadošajā komandā Belgradas "Partizan". Latvijas basketbola izlases sastāvā spēlēja 2015. gada Eiropas čempionātā. Ž. Peineram bijušas hroniskas sirdsdarbības problēmas, kuru dēļ viņam nav izdevies iekļūt spēcīgu ārvalstu komandu sastāvā. Šī paša iemesla dēļ spēlētājs nav pārstāvējis Latvijas jaunatnes izlases un Latvijas izlases sastāvā oficiālās spēlēs debitēja vien 2015. gadā. 2013. gadā absolvējis Latvijas Universitātes Latvijas Universitātes Biznesa, vadības un ekonomikas fakultātes studiju programmu "Vadības zinības". Kopš 2021. gada precējies ar apģērbu dizaineri un uzņēmēju Alīnu Peineri (Matvejevu). Talantīgais basketbolists Žanis Peiners varētu pievienoties Maskavas apgabala "Himki" Kasjauns.lv Peiners sirds problēmu dēļ vēlreiz spiests pamest basketbola izlases treniņnometni Diena.lv «Peiners: Iespējams, bez LU sistēmas es šobrīd nebūtu profesionāls basketbolists». Sportacentrs.com (latviešu). 2018-01-04. Skatīts: 2018-01-04. Vikikrātuvē par šo tēmu ir pieejami multivides faili. Skatīt: Žanis Peiners. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)