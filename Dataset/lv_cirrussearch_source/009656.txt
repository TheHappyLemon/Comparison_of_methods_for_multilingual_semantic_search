Jošihiko Noda (japāņu: 野田 佳彦, Yoshihiko Noda; dzimis 1957. gada 20. maijā Funabaši, Japānā) ir japāņu politiķis, bijušais Japānas premjerministrs. 2011. gada septembrī, būdams valsts finanšu ministrs, J. Noda tika ievēlēts par Japānas Demokrātiskās partijas līderi. Izglītību ieguvis Vasedas universitātē. Laika posmā no 2010. gada 8. jūnija līdz 2011. gada 2. septembrim viņš pildīja Finanšu ministra amata pienākumus, šajā amatā viņš nomainīja Naoto Kanu. 2011. gada augusta beigās tobrīdējais Japānas premjerministrs N. Kans atkāpās. 2011. gada 2. septembrī šajā amatā tika apstiprināts J. Noda. Noda amatā noturējās līdz 2012. gada decembrim, kad viņu nomainīja Šindzo Abe. Japānas premjers Kans atkāpies no amata Japānai jauns premjerministrs Oficiālā mājaslapa (japāniski)