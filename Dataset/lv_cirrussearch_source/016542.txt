Stjuarts O'Greidijs (angļu: Stuart O'Grady; dzimis 1973. gada 6. augustā Adelaidā) ir bijušais profesionālais Austrālijas šosejas riteņbraucējs. Karjeru viņš sāka kā treka riteņbraucējs. Viņš un Greiems Brauns ieguva zelta medaļu vīriešu medisonā 2004. gada Olimpiskajās spēlēs. O'Greidijs 2007. gadā uzvarējis arī Parīze—Rubē sacensībās. O'Greidijs piedalījās Tour de France kopš 1998. gada līdz pat karjeras beigām 2013. gadā un cīnījies punktu klasifikācijā, uzrādot otro rezultātu 1998., 1999., 2001. un 2005. gada sacensībās. 1998. un 2001. gadā viņš valkāja dzelteno kopvērtējuma līdera krekliņu. Karjeru viņš noslēdza Austrālijas UCI ProTeam komandā Orica-GreenEDGE. 2005. gadā Austrālijas Sporta institūts iekļāva viņu savā Best of the Best sarakstā. 2013. gada 24. jūlijā tika publicēts Francijas senāta ziņojums par EPO lietošanu 1998. gada Tour de France, tajā parādījās arī O'Greidija vārds pie aizdomīgajiem rezultātiem. Tajā pašā dienā viņš Austrālijas laikrakstam atzina, ka lietojis EPO 1998. gada sacensībās, bet notiekošie aresti nobiedēja viņu tik ļoti, ka atturēja viņu no dopinga lietošanas pārējās karjeras laikā. 2019. gada beigās pievienojās Austrālijas daudzdienu sacensību Tour Down Under organizatoru komandai, lai no 2021. gada kļūtu par sacensību direktoru. Jane Aubrey. «GreenEdge confirms O'Grady recruitment». Cycling News (Future Publishing Limited), 2011. gada 8. augusts. Skatīts: 2012. gada 1. janvāris. «Australian Institute of Sport 'Best of the Best'». Arhivēts no oriģināla, laiks: 2012. gada 17. novembrī. Skatīts: 2012. gada 1. maijā. http://www.cyclingnews.com/news/french-senate-releases-positive-epo-cases-from-1998-tour-de-france-[novecojusi saite] «AOC wants drug cheat O'Grady ousted». www.heraldsun.com.au (angļu). 2013-07-25. Skatīts: 2019-12-03. «Stuart O'Grady appointed new Tour Down Under race director». CyclingTips (en-US). 2019-12-03. Arhivēts no oriģināla, laiks: 2019-12-03. Skatīts: 2019-12-03. Vikikrātuvē par šo tēmu ir pieejami multivides faili. Skatīt: Stjuarts O'Greidijs. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Oficiālā tīmekļa vietne