Šis raksts ir par pilsētu. Par citām jēdziena Lima nozīmēm skatīt nozīmju atdalīšanas lapu. Lima (spāņu: Lima) ir pilsēta Peru rietumos, pie Klusā okeāna. Peru galvaspilsēta, galvenais valsts politiskais, ekonomiskais un kultūras centrs. Kaut arī Lima atrodas pie okeāna, par tās ostu kalpo atsevišķā Kaljao pilsēta. Limu dibināja konkistadors Fransisko Pisarro 1535. gadā, nosaucot par Karaļu pilsētu (Ciudad de los Reyes), tomēr saglabājās senais — indiāņu nosaukums. Spāņu valdīšanas laikā Lima bija Peru vicekaralistes centrs t.i. tā bija vissvarīgākā spāņu pilsēta Dienvidamerikā. 1724. gadā pilsētu izpostīja spēcīga zemestrīce. 1824. gadā pēdējais vicekaralis kapitulēja Simonam Bolivāram, izbeidzot spāņu kundzību Dienvidamerikā, bet Lima kļuva par neatkarīgās Peru galvaspilsētu. 1996. gada 17. decembrī Tupaka Amaru Revolucionārā kustība (MRTA) Limā ieņēma Japānas vēstnieka rezidenci, sagrābdama par ķīlniekiem rezidencē esošos cilvēkus. 1997. gada 22. aprīlī (pēc 126 dienām) armijas specvienības atbrīvoja ķīlniekus, nogalinot visus iebrucējus. Limā dzimuši: Izabella Aljende (Isabel Allende) (1942) — rakstniece Fernando Belaunde (Fernando Belaúnde Terry) (1912—2002) — politiķis Alberto Fuhimori (Alberto Fujimori) (1938) — politiķis Alans Garsija (Alan García) (1949) — politiķis Gustavo Gutjeress (Gustavo Gutiérrez) (1928) — teologs Sv. Martins de Porrass (Martín de Porras) (1579—1639) — katoļu svētais Kristians Meiers (Christian Meier) (1970) — aktieris Fransisko Moraless (Francisco Morales Bermúdez) (1921) — politiķis, ģenerālis Teofilo Kubiljass (Teófilo Cubillas) (1949) — futbolists Klaudio Pisarro (Claudio Pizarro) (1978) — futbolists Havjers Peress de Kveljars (Javier Pérez de Cuéllar) (1920) — ANO ģenerālsekretārs Sv. Roza de Lima (Rosa de Lima) (1586—1617) — katoļu svētā Huans Luiss Kardināls Sipriani Torns (Juan Luis Cardinal Cipriani Thorne) (1943) — kardināls Boriss Valjeho (Boris Vallejo) (1941) — mākslinieks Vikikrātuvē par šo tēmu ir pieejami multivides faili. Skatīt: Lima. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)