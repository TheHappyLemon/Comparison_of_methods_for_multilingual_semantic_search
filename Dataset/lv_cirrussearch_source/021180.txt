Artpop (stilizēts kā ARTPOP) ir amerikāņu dziedātājas Lady Gaga trešais studijas albums. Japānā albums tiks izlaists 2013. gada 6. novembrī, Vācijā, Austrālijā, Jaunzēlandē, Somijā, un Austrijā - 8. novembrī, kamēr citviet pasaulē - 11. novembrī. Pirmā singla Applause radio pirmizrāde un relīze iTunes notika 2013. gada 12. augustā, kamēr visās pārējās radio stacijās singls pirmoreiz izskanēja un oficiālā video pirmizrāde notika tā paša gada 19. augusta rīta raidījumā Good Morning America. Kā viena no visu albuma dziesmu un singlu mūzikas un vārdu autorēm un producentēm, Lady Gaga sadarbojās ar vairākiem citiem mūziķiem, tai skaitā RedOne un DJ White Shadow, ar kuriem viņa jau ir sadarbojusies arī agrāk, un Zedd, Madeon, Dino Zisiss un Niks Monsons. Atsevišķas albuma dziesmas viņa iedziedājusi kopā ar R&B dziedātāju R. Kelly, džeza pianistu Sun Ra un reperiem T.I., Too Short un Twista. Gaga aprakstīja Artpop kā: "svētkus un poētisku muzikālu ceļojumu", kas demonstrē "brieduma un atbildības trūkumu", pretēji tumšajam un askētiskajam Born This Way. 12. jūlija oficiālajā paziņojumā par albuma izlaišanu tika minēts, ka Gaga uzņems "artRave" ballīti vakarā pirms albuma publicēšanas, kas aizsāks albuma un citu viņas projektu realizāciju, kuros viņa strādājusi kopā ar Haus of Gaga, nīderlandiešu duetu - Inezu fon Lamsvērdi un Vinūdu Matadinu, Robertu Vilsonu, Marinu Abramoviču un mākslinieku Džefu Kūnsu. 4. oktobrī tika izlaists filmas Mačete nogalina, kurā Lady Gaga spēlē vienu no galvenajām lomām, treileris, kas sniedz ieskatu Gagas dziesmas Aura studijas versijā. 9. oktobrī publicētajā dziesmas oficiālajā video, kura režisors ir Roberts Rodrigess, tika publicētas vairākas ainas un dialogi no filmas. Venus tiks izlaists 27. oktobrī un vēl kādas citas dziesmas pirmizrāde būs 4. novembrī. Vairāki dziesmu G.U.Y. un Artpop fragmenti tika publicēti albuma relīzes reklāmas rullītī. 2012. gada 25. decembrī Gaga mikroblogošanas vietnē Twitter paziņoja, ka nāks klajā ar dokumentālo filmu "Artpop veidošana + tu", ko māksliniece veido kā dāvanu savas mūzikas cienītājiem. Filma vēl ir izstrādes stadijā. Tās režisors ir Terijs Ričardsons, kurš ir arī viens no fotogrāmatas Lady Gaga x Terry Richardson līdzautoriem. Applause tika izlaista kā albuma pirmais singls. Sākotnēji tika iecerēts, ka tās pirmizrāde būs 2013. gada 19. augusts, taču vairāku dziesmas "noplūžu" internetā dēļ tās pirmizrāde notika 2013. gada 12. augustā. Singls oficiāli sāka izskanēt galvenajās radio stacijās 2013. gada 19. augustā. Tās pašas dienas rītā, kanāla ABC rīta raidījumā Good Morning America. Video ASV pilsētā Losandželosā uzņēma Ineza fon Lamsvērde un Vinūds Matadins, kuri arī izveidoja singla titulbildi. 2013. gada 20. septembrī Gaga paziņoja, ka otrais albuma singls tiks publicēts pirms albuma, pamatojot to ar: "Ir vairākas iespējas. Es gribu izvēlēties kaut ko tādu, kas parāda manu būtību! Man tas nozīmē izvēlēties labāko dziesmu..." Tika plānots, ka nākamais singls Venus tiks publicēts 2013. gada 25. oktobrī, taču 22. oktobrī Gaga paziņoja, ka 21. oktobrī izlaistās dziesmas Do What U Want, kas iedziedāta kopā ar R&B mūziķi R. Kelly, lielo panākumu dēļ tā kļuvusi par otro singlu Venus vietā. Sākotnēji tā tika izlaista kā viena no trijiem plānotajiem veicināšanas singliem. Dziesmai vajadzēja tikai 5 stundas, lai tā kļūtu par iTunes pārdotāko dziesmu ASV. Pēc tās izlaišanas Do What U Want guva ļoti pozitīvas kritiķu atsauksmes. Avots: «iTunes - Music - ARTPOP by Lady Gaga». iTunes. Skatīts: 2013-09-28. «iTunes - Music - ARTPOP by Lady Gaga». iTunes. Skatīts: 2013-09-28. «Lady Gaga : Artpop - Levykauppa Äx». www.levykauppax.fi. «iTunes - Musik - "ARTPOP" von Lady Gaga». iTunes. Skatīts: 2013-09-28. «101 new albums to get excited about between now and Christmas!». Officialcharts.com. 2013-09-16. Skatīts: 2013-09-23. «Lady Gaga confirms 'Applause' as first 'ARTPOP' single». Digital Spy. Arhivēts no oriģināla, laiks: 2013. gada 20. novembrī. Skatīts: 2013. gada 28. jūlijs. Jocelyn Vena. «Lady Gaga Lacks 'Maturity' On Next Album». MTV News. MTV Networks. Skatīts: 2012. gada 10. jūlijs. Marqina Sierra. «Lady Gaga Reveals What Inspired ‘ARTPOP’». RyanSeacrest.com. Skatīts: 2013. gada 14. augusts. «Lady Gaga Releases Aura Music Video From Machete Kills—Watch Now! | E! Online UK». Uk.eonline.com. 2013-10-09. Skatīts: 2013-10-16. «Lady Gaga Teases R. Kelly Collaboration ‘Do What U Want’». Rap-Up.com. 2013-10-16. Skatīts: 2013-10-20. Mary J. DiMeglio. «Lady Gaga's Gift To Fans: ARTPOP Doc In Works». MTV News. MTV Networks, 2012. gada 26. decembris. «Lady Gaga – Lady Gaga: The movie». Contactmusic.com. «Lady Gaga Announces Terry Richardson Documentary on Twitter». Billboard. 2012. gada 25. decembris. Margaret Lyons. «Lady Gaga and Terry Richardson Are Publishing a Photo Book Together». New York. New York Media LLC, 2011. gada 28. jūlijs. Skatīts: 2013. gada 24. jūlijs. «Twitter / ladygaga: before, but not too soon». Twitter.com. Skatīts: 2013-09-23. «Twitter / ladygaga: theres a lot of choices». Twitter.com. Skatīts: 2013-09-23. «Twitter / ladygaga: THERES IS CHANCE YOU HAVE NOT». Twitter.com. Skatīts: 2013-09-23. Kevin Rutherford. «Lady Gaga Reveals Second 'ARTPOP' Single, 'Venus'». Billboard. Billboard.com, 2013. gada 10. oktobris. Skatīts: 2013. gada 11. oktobris. «Lady Gaga's official Twitter account». Lady Gaga. Skatīts: 2013. gada 15. oktobris. https://twitter.com/ladygaga/status/392739682053664769 Lily Rothman. «Epic Day for Pop Music: Three New Singles Battle It Out». Time (Time Inc), 2013. gada 21. oktobris. Skatīts: 2013. gada 22. oktobris. Aylin Zafar. «It’s Official: Lady Gaga’s New Song Featuring R. Kelly Is The Best Thing». BuzzFeed, 2013-10-21. Skatīts: 2013-10-21. «Lady Gaga feat R Kelly – 'Do What U Want'». Popjustice. 2013-10-21. Skatīts: 2013-10-21. Gil Kaufman. «Lady Gaga Unveils ARTPOP Track List». MTV.com, 2013. gada 10. oktobris. Skatīts: 2013. gada 10. oktobris.