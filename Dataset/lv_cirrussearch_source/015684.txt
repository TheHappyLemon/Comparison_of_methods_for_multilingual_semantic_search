Putraimi ir lobīti pārtikas graudi. Tie var būt gan veseli graudi, gan skaldīti graudi. Putraimus izmanto dažādu ēdienu gatavošanā. No putraimiem bieži gatavo putras. Tie ir svarīga sastāvdaļa dažās desās, piemēram, asinsdesā. Putraimus gatavo no dažādiem augiem, piemēram, griķiem, rīsiem, miežiem, kviešiem. Atkarībā no izcelsmes reģiona un rupjuma putraimiem var būt arī citi nosaukumi. Neskaldīti miežu putraimi ir grūbas. Smalki skaldīti kvieši ir manna, nedaudz rupjāki kviešu putraimi, kas cēlušies no arābu valstīm, ir kuskuss, tvaicēti kviešu putraimi ir bulgurs.