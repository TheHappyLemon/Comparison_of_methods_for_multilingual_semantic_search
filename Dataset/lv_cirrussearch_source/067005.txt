Globālā terorisma indekss (no angļu: Global Terrorism Index (GTI)) apkopo pārskatošu un detalizētu informāciju par globālajām terorisma tendencēm, riskiem un terorisma draudu rādītājiem 163 valstīs, kas aptver 99,7 % pasaules iedzīvotāju. GTI veido starptautiskā organizācija Ekonomikas un miera institūts (Institute for Economics and Peace). GTI datu iegūšanai tiek izmantota tikai Dragonfly Terrorism Tracker datubāze, kurā ir detalizēti un strukturēti notikumu ieraksti par visiem terorisma incidentiem, par kuriem ziņots atklātos informācijas avotos kopš 2007. gada janvāra. GTI paļaujas uz tikai vienas datubāzes datiem, jo, izmantojot vairākas datubāzes, terorisma dati varētu atšķirties, jo arī terorisma definīcijas ir dažādās. Tāpēc, tā kā terorisma jēdziens ir plašs un var atšķirties atkarībā no ģeogrāfiskās lokācijas un politiskās situācijas, GTI terorismu definē kā “sistemātisku draudu vai vardarbības izmantošanu, ko veic nevalstiski dalībnieki, neatkarīgi no tā, vai tie darbojas ar vai pret pastāvošo varu, ar nolūku paust politisku, reliģisku vai ideoloģisku vēstījumu grupai, kas ir lielāka par upuru grupu, radot bailes un tādējādi mainot (vai mēģinot mainīt) lielākās grupas uzvedību.” Šī definīcija neattiecas uz valstīm, kas īsteno valsts teroru pret saviem pilsoņiem (piemēram, Talibāna kā Afganistānas valdības darbības kopš 2021. gada augusta vairs nav iekļautas GTI). Izmantojot TerrorismTracker definīciju, par terorisma aktiem neuzskata: neregulāras vai konvencionālas kara darbības, noziedzīgu vardarbību, kas vērsta tikai uz peļņas gūšanu, pat ja tā atdarina teroristu taktiku, piemēram, automašīnu spridzināšanu un galvu nociršanu, vardarbīgu antisociālu uzvedību, pilsoņu nemierus, izolētus vardarbības aktus, ko īsteno nelīdzsvaroti indivīdi, piemēram, aktīvā šaušana, ja vien nav skaidru pierādījumu, ka uzbrukuma motīvi atbilst GTI terorisma definīcijai, valsts tīrīšanas un valsts represijas, kara noziegumus un genocīda aktus. GTI katru valsti novērtē skalā no 0 līdz 10 punktiem, kur 0 nozīmē, ka terorisma ietekme nav jūtama, bet 10 – vislielākā izmērāmā terorisma ietekme, valstis ir sakārtotas pēc terorisma ietekmes.   8-10 (ļoti augsta ietekme)   6-8 (augsta ietekme)   4-6(vidēja ietekme)   2-4 (zema ietekme)   0-2 (ļoti zema ietekme)   0 (nav ietekmes) 2023. gada Globālā terorisma indekss 2023. gada globālā terorisma indekss (PDF) 2022. gada globālā terorisma indekss (PDF) 2020. gada globālā terorisma indekss (PDF) 2019. gada globālā terorisma indekss (PDF) Terorisms Terorisms Latvijā Terorisma pētniecība Terorisma kritiskā pētniecība «TerrorismTracker». Dragonfly Intelligence (en-GB). Skatīts: 2023-05-25. Global Terrorism Index 2023. 2023. gada marts. 6. lpp.