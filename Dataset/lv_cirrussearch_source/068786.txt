Amelesagors (sengrieķu: Ἀμελησαγόρας) jeb Melesagors (sengrieķu: Μελησαγόρας) pēc Halikarnāsas Dionīsija teiktā bija Peloponēsas kara laika sengrieķu logogrāfs. Ziņas par viņa dzīvi un darbību ir pretrunīgas. Halikarnāsas Dionīsijs uzskatīja, ka viņš nāk no Halkedonas, Tiras Maksims uzskatīja, ka no Elefsinas, bet Karistas Antigons uzskatīja viņu par atēnieti un par "Atīdas" (Atikas vēsture, uzrakstīta 3. gadsimta pr.Kr. sākumā) autoru. Viņa darbi ir gandrīz pilnībā zaudēti, izņemot dažus fragmentus, kurus ir citējuši Aleksandrijas Hesihijs, Antigons un Atēnu Apollodors. Amelesagors, domājams, tika uzskatīts par nozīmīgu antīko autoru, jo, pēc Aleksandrijas Klementa teiktā, viņa darbus pārrakstīja un kopēja vēlākie historiogrāfi, kā, piemēram, Leontīnu Gorgijs un Naksas Eidems. Kallimahs izmantoja Amelesagora darbu savam sacerējumam "Hekala". Iespējams, ka viņš ir tas pats Melesadors, citēts "Mitoloģiskajā bibliotēkā", kur stāstīja, ka Glauks, Mīnoja dēls, bija viens no Asklēpija augšāmceltajiem personāžiem. A Dictionary of Greek and Roman biography and mythology.