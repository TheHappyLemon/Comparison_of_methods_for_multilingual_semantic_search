Alīna Ļebedeva (1985) ir Latvijas krievu cilmes sociālā pedagoģe un bijusī aktīviste no Daugavpils, kura 2001. gada 8. novembrī, pildot Krievijas Nacionālboļševiku partijas uzdevumu, izraisīja incidentu pie Brīvības pieminekļa, mēģinot ar neļķēm iepļaukāt Apvienotās Karalistes princi Čārlzu. 2004. gada 9. janvārī viņa piedalījās Latvijas Izglītības ministrijas durvju dedzināšanas akcijā Rīgā. 2004. gada 21. decembrī viņa piedalījās akcijā Krievijas Federācijas prezidenta Putina administrācijas pieņemšanas telpās Maskavā, tika apcietināta un notiesāta uz diviem gadiem. 2009. gadā Ļebedeva kandidēja Eiropas Parlamenta vēlēšanās no politiskās partijas “Par Dzimteni!” saraksta kā otrā aiz partijas līdera Jura Žuravļova. Pēc tam Ļebedeva uzsāka studijas Latvijas Universitātē, 2012. gadā ieguva bakalaura grādu sociālajā pedagoģijā, kļuva par sertificētu Montesori skolotāju un izveidoja privātu "Montessori Studiju". 8. novembris vēsturē: 'Neļķu Alīna' iekausta princi Čārlzu delfi.lv 08.11.2013 Atbrīvos par IZM durvju dedzināšanu aizturētos jauniešus BNS 2004. gada 2. februārī "Neļķu meitene" no Daugavpils latgalesdati.du.lv Politiskā partija “Par Dzimteni!” "Latvijas Vēstnesis", laidiens Nr. 76, 17.05.2009. Ko tagad dara bijušie skaļie „nacboli”: Neļķu Alīna, Aijo Beness, Mauzeris… jauns.lv 2012. gada 15. novembrī Tas bija tā vērts! Bērnu attīstības studijas īpašnieces Alīnas Ļebedevas labākie pirkumi delfi.lv 12.02.2021