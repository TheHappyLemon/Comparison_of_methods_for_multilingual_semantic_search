2011. gada Pasaules sieviešu šaha čempionāts notika no 13. līdz 30. novembrim Albānijas galvaspilsētā Tirānā. Tas bija mačs starp 2010. gada Pasaules sieviešu šaha čempionāta uzvarētāju Hou Jifaņu no Ķīnas un 2009.—2011. gada FIDE sieviešu Grand Prix uzvarētāju indieti Humpi Koneru. Čempione Hou Jifaņa saglabāja savu titulu, uzvarot pretinieci Humpi Koneru ar 5½ - 2½. Mačā bija paredzēts spēlēt 10 partijas ar klasisko laika kontroli: 90 minūtes pirmajiem 40 gājieniem, pēc tam vēl 30 minūtes partijas pabeigšanai, plus 30 sekunžu pieskaitījums pēc katra izdarītā gājiena, sākot no pirmā. Pirmo partiju ar baltajiem spēlēja Humpi Koneru. Pēc mača pirmās puses (4. partijas) notika figūru krāsu kārtības maiņa, tas ir, piekto jeb mača otrās puses pirmo partiju ar baltajiem uzsāka Hou Jifaņa. Pēc astotās partijas Hou Jifaņa sasniedza uzvarai nepieciešamo punktu skaitu (rezultāts mačā kļuva 5,5 pret 2,5) un saglabāja Pasaules čempiones titulu. «Women's World Championship Match 2011». FIDE. Arhivēts no oriģināla, laiks: 2017-08-21. Skatīts: 2018-11-21. «WWCC R08: Draw, Hou Yifan retains World Championship title». chessbase. 2011. gada 24. novembris. Skatīts: 2018-11-21. ChessBase. «Humpy pulls it off – wins Doha GM and qualifies», 2011. gada 5. marts. Regulations for the Women's World Championship Match 2011 Match in FIDE calendar