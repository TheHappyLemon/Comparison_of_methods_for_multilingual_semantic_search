"Nekā personīga" (angļu: No Hard Feelings) ir 2023. gada ASV kinokomēdija, kuras režisors ir Džīns Stupnickis. Filmā galvenās lomas atveido Dženifere Lorensa, Endrū Barts Feldmans, Lora Benanti, Natālija Moralesa un Metjū Broderiks. Filma stāsta par sievieti, kuru nolīgst bagāts pāris, lai viņa ietu uz randiņu ar viņu introverto 19 gadus veco dēlu. Filmas "Nekā personīga" pirmizrāde notika 2023. gada 23. jūnijā un to izplatīja Sony Pictures Releasing. Latvijā filmas pirmizrāde notika 2023. gada 28. jūnijā. Filma saņēma pozitīvas kritiķu atsauksmes un nopelnīja 87,3 miljonus ASV dolāru pie 45 miljonu budžeta. 81. Zelta globusa balvu ceremonijā Lorensu nominēja kategorijā "Labākā aktrise mūziklā vai kinokomēdijā". «No Hard Feelings (2023)». Box Office Mojo. Skatīts: 2024. gada 24. februārī. IMDb profils (angliski) Metacritic profils (angliski) Rotten Tomatoes profils (angliski)