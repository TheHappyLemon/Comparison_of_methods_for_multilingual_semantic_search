Mucio gambīts ir šaha atklātne, kas sākas ar gājieniem: 1. e2-e4 e7-e5 2. f2-f4 e5xf4 3. Zg1-f3 g7-g5 4. Lf1-c4 g5-g4 5. 0-0. Tas ir Karaļa gambīta variants un pieder pie atklātām atklātnēm ar Šaha atklātņu enciklopēdijas kodu C37. Mucio gambīts ir bijis zināms jau 17. gadsimta sākumā, Itālijas meistari Džūlio Čezāre Polērio un Alessandro Salvio to pieminējuši savos darbos. Tas ir nosaukts mazpazīstama Neapoles šahista Mucio d'Alessandro vārdā. 19. gadsimtā variants bija ļoti populārs, angļu šaha teorētiķis Džeikobs Henrijs Sarrats savā grāmatā "Jauns traktāts par šaha spēli" (1821) tam veltījis gandrīz simts lappuses. Vēlāk, Ādolfs Andersens, Johanness Cukertorts, Mihails Čigorins ar panākumiem lietoja to savā praksē. Laika gaitā pret Karaļa gambītu tika atklātas labas aizsardzības iespējas un kopā ar to arī Mucio gambīts lēnām izzuda no turnīru prakses. Tomēr Mucio gambīts mūsdienu turnīra praksē pilnībā nav zudis, piemēram, lielmeistars Aleksejs Širovs ar to 17. gājienos uzvarēja Lapinski (skat. nodaļu "Partija - piemērs"). Saistošs figūras upuris,kas ļauj baltajiem ātrāk pabeigt attīstību un uzbrukumam nepieciešamās atklātās līnijas. 5. ... g4xf3 6. Dd1xf3 6. ... d7-d5 6. ... Dd8-e7 6. ... Dd8-f6 5. ... d7-d5 6. Lc4xd5 c7-c6 7. Ld5xf7 A. Širovs - J. Lapinskis 1-0, Daugavpils, 1990. 1. e4 e5 2. f4 exf4 3. Zf3 g5 4. Lc4 g4 5. O-O gxf3 6. Dxf3 Df6 7. e5 Dxe5 8. Lxf7+ (diagramma № 1) Kxf7 9. d4 Dxd4+ 10. Le3 (diagramma № 2) Df6 11. Lxf4 Ke8 12. Zc3 Zc6 13. Zd5 (diagramma № 3) Dg6 14. Tae1+ Le7 15. Ld6 (diagramma № 4) Kd8 16. Df8+ Lxf8 17. Lxc7# 1-0 Diagramma № 1 Diagramma № 2 Diagramma № 3 Diagramma № 4 Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 175. lpp. ISBN 5-85 270-005-3. (krieviski) Глазков И., Эстрин Я. Королевский гамбит. Москва : Физкультура и спорт, 1988, (Теория дебютов). Koblencs, Aleksandrs. Šacha skola. - LVI, Rīga, 1951, 58. lpp.