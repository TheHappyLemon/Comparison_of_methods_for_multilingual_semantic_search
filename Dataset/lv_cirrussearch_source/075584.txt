Novgorodas pirmā hronika (krievu: Новгородская первая летопись) ir senākā Novgorodas hronika, kurā pierakstīti 1016.-1471. gada notikumi. Vecākā zināmā hronikas kopija ir tā saucamais Sinodes saraksts (Синодальный список), kurā ir 169 lapas, domājams, ka 136 lapas ir zudušas. Tas tiek datēts ar 13. gadsimta otro pusi un pirmo reizi ticis publicēts 1841. gadā. 14. gadsimtā Novgorodas Jura klostera mūki turpināja rakstīt hroniku. Turpmākās hronikas kopijas ir Komisijas saraksts (320 lapas, 1441./1446. gads), Akadēmiskais saraksts (241 lapa, 1445. gads), Trīsvienības saraksts (76 lapas, 1563. gads), Tolstoja saraksts (208 lapas, 1720ie gadi). Novgorodas hronika satur arī vērtīgas ziņas par tā laika notikumiem Latvijas teritorijā, īpaši pirms 1186. gada, kad sākas Livonijas hronikas notikumu pieraksts. Teksts par notikumiem pirms 1016. gada ir pazudis. Pirmā daļa (15-73 lpp.) ir par 1016.-1234. gada notikumiem un to pārrakstījis viens cilvēks. Otrā daļa (73-99 lpp.) ir par 1234.-1330. gada notikumiem un ir pārrakstīta ap 1330. gadu. Teksts par 1272.-1299. gada notikumiem ir pazaudēts. Tālāko tekstu (99-100 lpp.) ir pierakstījuši dažādi cilvēki par 1331.-1333. gadu, par 1337., 1345., 1352. gadu. Komisijas saraksta (320 lapas) senāko daļu viens pārrakstītājs ir pabeidzis 1441. gadā, otrs pārrakstītājs ir papildinājis ar 1440.-1446. gada notikumiem. Akadēmiskais saraksts (241 lapa) ir nepilnīgs, pazaudētas 55 lapas. Trīsvienības saraksts (76 lapas, 1563. gads) Tolstoja saraksts (208 lapas) ir pārrakstīts no Akadēmiskā saraksta 1720. gados, tādēļ tajā ir zudušas tikai 8 lapas. Voroncova saraksts ir pārrakstīts no Akadēmiskā saraksta 1820. gados. The Chronicle of Novgorod 1016-1471. Intr. C. Raymond Beazley, A. A. Shakhmatov (London, 1914) pdf formātā (angliski) Pdf skenētas lapas modernā valodā (krieviski) Priekšvārds un teksts (2000. gada izdevums) (krieviski) Priekšvārds un teksts (1950. gada izdevums) (krieviski)