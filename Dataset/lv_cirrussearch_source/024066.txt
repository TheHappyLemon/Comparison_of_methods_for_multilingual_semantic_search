Melissa & Joey ir amerikāņu situāciju komēdijseriāls, kura autori ir Deivids Kendals un Bobs Jangs. Seriāls ABC Family televīzijas kanālā tiek pārraidīts kopš 2010. gada 17. augusta. Tam ir četras sezonas un vairāk nekā 90 sērijas. Melissa & Joey ir par pilsētas padomes politiķi Melu Bērku un bijušo uzņēmēju Džo Longo, kuru Bērka nolīgst kā aukli saviem māsas bērniem, kas pēc vecāku saistības ar Ponci shēmu, kurā cieta arī Longo, sāk dzīvot pie Melas. Seriālā galvenās lomas attēlo Melisa Džoana Hārta, Džoijs Lorenss, Teilore Spreitlere un Niks Robinsons. Melissa & Joey ticis nominēts divām People's Choice balvām kā iemīļotākais kabeļtelevīzijas komēdijseriāls. Oficiālā tīmekļa vietne IMDb profils (angliski) TV.com profils (angliski) Metacritic profils (angliski)