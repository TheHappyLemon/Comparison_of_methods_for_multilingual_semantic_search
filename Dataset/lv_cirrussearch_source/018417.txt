Igors Skorohodovs (krievu: Игорь Скороходов; dzimis 1986. gada 4. maijā) ir krievu hokejists, uzbrucējs. Pašlaik (2015) Skorohodovs spēlē Kontinentālās hokeja līgas kluba Čerepovecas "Severstal" sastāvā. Profesionāļa karjeru uzbrucējs uzsāka 2003.—04. gada sezonā, kad debitēja Krievijas Superlīgas kluba Čerepovecas "Severstal" rindās, tajās aizvadot trīs spēles. Arī 2004.—05. gada sezonu Skorohodovs uzsāka "Severstal" sastāvā, taču tad pārcēlās uz Krievijas Augstākajā līgā spēlējošo Čeļabinskas "Traktor". Dažādos Augstākās līgas klubos Skorohodovs aizvadīja vairākas nākamās sezonas. 2008. gada vasarā uzbrucējs pievienojās Hantimansijskas "Jugra" rindām, tās sastāvā Augstākajā līgā aizvadot divas sezonas, pirms 2010. gadā klubs pievienojās KHL. 2012.—13. gada KHL sezona Skorohodovam izvērtās veiksmīgākā karjerā, to noslēdzot kā viens no visas līgas rezultatīvākajiem spēlētājiem, kā arī piedaloties līgas Zvaigžņu spēlē. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)