Antonēns Gigonā (franču: Antonin Guigonnat; dzimis 1991. gada 2. jūlijā) ir franču biatlonists, 2019. gada Pasaules čempionāta sudraba medaļas ieguvējs distancē ar kopēju startu un divkārtējs pasaules čempions stafetēs (2021. gadā 1+1 jauktajā stafetē un 2023. gadā vīriešu stafetē). Pasaules kausa sacensībās debitēja 2014. gada 20. martā Holmenkollenē. Pirmos panākumus guva 2017.—2018. gada sezonā. 2017. gada decembrī Ansī izcīnīja 3. vietu sprintā, kas bija viņa pirmais goda pjedestāls PK posmos. Sezonu noslēdza 20. vietā PK kopvērtējumā. Piedalījies 2018. gada ziemas olimpiskajās spēlēs Phjončhanā, stafetē iegūstot 5. vietu. Individuāli labākais rezultāts bija 19. vieta, ko sasniedza divreiz — iedzīšanā un distancē ar kopēju startu. 2019. gada Pasaules čempionātā izcīnīja sudraba medaļu distancē ar masu startu. 2021. gada Pasaules čempionātā Pokļukā kopā ar Žiliju Simonu uzvarēja 1+1 jauktajā stafetē. 2023. gada Pasaules čempionātā Oberhofā ieguva zelta medaļu stafetē. 2024. gada Eiropas čempionātā Brezno, Slovākijā, izcīnīja pilnu medaļu komplektu. Viņš uzvarēja sprintā, pēc tam iedzīšanā ieguva bronzu, bet sacensību pēdējā dienā kļuva par sudraba laureātu jauktajā stafetē. Viņa māsa Žilonna arī ir biatloniste. «Johannes Thingnes Boe Speeds to Le Grand Bornand Sprint Win». biathlonworld.com. 2017. gada 15. decembrī. Arhivēts no oriģināla, laiks: 2018. gada 14. augustā. Skatīts: 2019. gada 17. martā. «Antonin et Gilonne Guigonnat, une histoire de famille». ledauphine.com (franču). 2019. gada 6. janvāris. Skatīts: 2024. gada 30. janvārī. Vikikrātuvē par šo tēmu ir pieejami multivides faili. Skatīt: Antonēns Gigonā. Olympedia profils (angliski) IBU profils (angliski) biathlon.com.ua profils (ukrainiski)