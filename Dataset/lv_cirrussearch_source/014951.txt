TED (akronīms no angļu vārdiem „Technology, Entertainment, Design”) ir privātas bezpeļņas organizācijas Sapling Foundation rīkota konferenču sērija ar saukli „Idejas, ar kurām vērts dalīties“ (angļu: Ideas worth spreading). Pirmā TED konference notika 1984. gadā. Sākot ar 1990. gadu, tā tika rīkota ik gadu, konferencēm notiekot Monterejā, Kalifornijā. Pašlaik pasākumi notiek Longbīčā un Polmspringsā, kā arī dažādās Eiropas un Āzijas vietās, neklātienes skatītājiem piedāvājot tiešo straumēšanu. Runātāju runas laiks uz skatuves parasti ir līdz 18 minūtēm. Konferencēs tiek runāts par plašu tēmu spektru: zinātni, mākslu, tehnoloģiju, dizainu, politiku, kultūru, izklaidi, uzņēmējdarbību, kā arī dažādām pasaules problēmām. Dažādās TED konferencēs ir uzstājušies tādi cilvēki kā pāvests Francisks, Bills Klintons, Džeina Gudola, Malkolms Gladvels, Els Gors. Gordons Brauns, Ričards Dokinss, Bills Geitss, Stīvens Hokings, Salamans Kāns, Google dibinātāji Lerijs Peidžs un Sergejs Brins, kā arī daudzi Nobela prēmijas laureāti. TED pašreizējais kurators ir bijušais britu žurnālists un žurnālu izdevējs Kriss Andersons. Sākot ar 2006. gada jūniju šīs runas bezmaksas ir pieejamas Ted.com. 2011. gada novembrī bija publicētas jau bija vairāk kā 1050 runu. Kopš 2009. gada maija ir pieejamas runu transkripcijas, kuras brīvprātīgie var pārtulkot citās valodās. 2011. gada maijā, divus gadus pēc Atvērtā tulkošanas projekta (OTP — Open Translation Project) uzsākšanas, kopā bija veikti jau vairāk nekā 18 000 tulkojumu 81 valodā, tostarp arī latviski. 2013. gada decembrī tie jau bija gandrīz 50 000 tulkojumu 103 valodās, kurām pievienojās arī latgaliešu valoda. 2011. gada jūnijā visas runas kopā bija noskatījušies vairāk nekā 500 miljoni cilvēku, bet 2012. gada 13. novembrī šis skaitlis sasniedza jau miljardu. No 2005.—2009. gadam katru gadu tika pasniegtas trīs TED Prize balvas 100,000 ASV dolāru apmērā, palīdzot tās saņēmējam piepildīt savu vēlēšanos pasaules mainīšanā. Sākot ar 2010. gadu, gadā tika pasniegta tikai viena šāda balva un, sākot ar 2013. gadu, tās apjomu bija paredzēts palielināt līdz 1 miljonam ASV dolāru. Katras balvas saņēmējs arī uzstājās ikgadējā TED galvenajā konferencē. «Par TED: Kas mēs esam: Kam pieder TED». TED (angliski). TED Conferences, LLC. Skatīts: 2012. gada 4. augustā. Virdžīnija Hefermane. «TED atkarīgās atzīšanās». The New York Times (angliski), 2009. gada 23. janvāris. Skatīts: 2012. gada 4. augustā. Kerola Kadvaladre. «Kas ir galvenā doma?». The Observer (angliski), 2005. gada 24. jūlijs. Skatīts: 2012. gada 4. augustā. «TED runātāji». TED (angliski). TED Conferences, LLC. Skatīts: 2012. gada 4. augustā. «Iespējas un izlaišanas datumi» (angliski). Ted.com. Arhivēts no oriģināla, laiks: 2012. gada 2. augustā. Skatīts: 2012. gada 4. augustā. «Klāt Open Translation Project 2. gadadiena» (angliski). Ted Blog. Skatīts: 2012. gada 4. augustā. "TED latgaliski" (latgaliski). Latgalīšu Kulturys Gazeta. Atjaunināts: 2014. gada 16. februārī. Sāra Keslere. «Ar 500 miljoniem skatījumu, TED Talks cer nodrošināt cerību intelektuālajiem Interneta video» (angliski). Mashable.com. Skatīts: 2012. gada 4. augustā. «TED sasniedz savu video miljardo skatījumu» (angliski). Ted.com. Skatīts: 2014. gada 16. februārī. «TED Prize» (angliski). Skatīts: 2012. gada 4. augustā. TEDxRiga Oficiālā TED tīmekļa vietne (angliski) Oficiālais TED Youtube kanāls (angliski) TED Translators tīmekļa vietne Arhivēts 2019. gada 30. jūlijā, Wayback Machine vietnē. (angliski)