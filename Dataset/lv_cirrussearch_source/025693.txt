2. Saeimas vēlēšanas Latvijā notika 1925. gada 3. un 4. oktobrī. Vēlēšanās tika pieteikts 141 kandidātu saraksts no 43 partijām. Kopumā vēlēšanās piedalījās 838 800 pilsoņu, kas sastādīja 74,9% no visiem balsstiesīgajiem. Saeimā iekļuva 25 saraksti: Latvijas Sociāldemokrātiskā strādnieku partija — 32 vietas; Latviešu zemnieku savienība — 16 vietas; Demokrātiskais Centrs un bezpartijiskie sabiedriskie darbinieki — 5 vietas; Katoļu un kristīgo zemnieku partija — 5 vietas; Latvijas vācu baltiešu partija — 4 vietas; Apvienotā sociāldemokrātu mazinieku partija un laukstrādnieku savienība — 4 vietas; Latvijas Jaunsaimnieku un sīkgruntnieku partija — 3 vietas; Latvijas Jaunzemnieku savienība — 3 vietas; Nacionālā apvienība — 3 vietas; "Agudas Jisroel" partija — 2 vietas; Apvienotā Latgales darba partija un Latgales mazzemnieku un bezzemnieku savienība — 2 vietas; Kristīgā nacionālā savienība — 2 vietas; Latgales Demokrātu partija — 2 vietas; Latgales Zemnieku partija — 2 vietas; Miera, kārtības un ražošanas apvienība — 2 vietas; Pareizticīgo vēlētāju un krievu, un apvienoto organizāciju bloks — 2 vietas; Poļu-katoļu Latvijas Poļu savienība — 2 vietas; Vecticībnieku partija — 2 vietas; Ceire-Cion (Hitahdut) partija — 1 vieta; Cionistu organizācija "Mizrahi" — 1 vieta; Izpostīto apgabalu kongress un apvienotā savienība — 1 vieta; Krievu pagastu un sabiedrības darbinieku apvienotais saraksts — 1 vieta; Latgales Bezpartijiskā savienība — 1 vieta; Nacionālā Zemnieku savienība — 1 vieta; Latvijas ebreju sociāldemokrātiskā strādnieku organizācija "Bunds" — 1 vieta. Latvijas enciklopēdija. 5. sējums. Rīga : Valērija Belokoņa izdevniecība. 2009. 73. lpp. ISBN 978-9934-8068-0-3. 2. Saeimas vēlēšanas