Hanss Kristers Holunns (norvēģu: Hans Christer Holund; dzimis 1989. gada 25. februārī Oslo) ir norvēģu distanču slēpotājs. 2008. gada Pasaules čempionātā junioriem izcīnīja zelta medaļu 10 km distancē klasiskajā stilā. 2009. gadā ieguva divas bronzas medaļas — skiatlonā un stafetē. Pasaules kausa sacensībās debitēja 2009. gada 8. martā Lahti ar 52. vietu 15 km distancē. 2015. gada 5. decembrī Lillehammerē pirmo reizi izcīnīja vietu uz goda pjedestāla PK posmos, ieņemot 3. vietu skiatlonā. Pasaules čempionātā pirmo reizi piedalījās 2017. gadā Lahti, startēja tikai 50 km distancē brīvajā stilā un ieņēma 10. vietu. Startējis 2018. gada ziemas olimpiskajās spēlēs Phjončhanā, kur izcīnīja bronzas medaļu 30 km skiatlonā, kā arī divreiz ieguva 6. vietu — 15 km distancē brīvajā stilā un 50 km klasikā. 2019. gada Pasaules čempionātā piedalījās tikai 50 km distancē ar kopēju startu brīvajā stilā un kļuva par pasaules čempionu. 2021. gada Pasaules čempionātā izcīnīja divas zelta medaļas (15 km distancē brīvajā stilā un stafetē), kā arī bronzu skiatlonā. 2022. gada ziemas olimpiskajās spēlēs izcīnīja sudrabu stafetē. 2023. gada Pasaules čempionātā Planīcā ieguva bronzu 15 km distancē brīvajā stilā un zeltu stafetē. «Hans Christer Holund crowned World Champion in 50km F». fis-ski.com (angļu). 2019. gada 3. martā. Skatīts: 2021. gada 8. martā. Vikikrātuvē par šo tēmu ir pieejami multivides faili. Skatīt: Hanss Kristers Holunns. Olympedia profils (angliski) FIS profils (distanču slēpošana) (angliski)