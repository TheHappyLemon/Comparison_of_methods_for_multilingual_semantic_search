Amora tipa asteroīdi – Zemei tuvo asteroīdu grupa, kuru orbītu lielās pusasis ir lielākas par 1 AU un perihēlijs ir lielāks par 1,017 AU, bet mazāks par 1,3 AU. Šie asteroīdi riņķo orbītā starp Zemi un Marsu. Vairums grupas asteroīdu šķērso Marsa orbītu. Iespējams, ka Marsa pavadoņi Deimoss un Foboss agrāk bijuši Amora tipa asteroīdi, kurus Marss sagrābis savā gravitācijas laukā. Grupa nodēvēta asteroīda 1221 Amors vārdā. 2015. gada aprīlī bija zināmi vairāk nekā 4700 Amora tipa asteroīdi. Vislabāk izpētītais grupas objekts ir asteroīds 433 Eross, kuru 2000. gadā pētīja starpplanētu zonde NEAR Shoemaker, misijas beigās nolaižoties uz asteroīda virsmas. «NEA groups». Arhivēts no oriģināla, laiks: 2017. gada 13. februārī. Skatīts: 2015. gada 5. aprīlī. «NEA Discovery Statistics». Arhivēts no oriģināla, laiks: 2017. gada 3. aprīlī. Skatīts: 2015. gada 5. aprīlī. Arhivēts 2017. gada 3. aprīlī, Wayback Machine vietnē.