Rožu dzimta (Rosaceae) ir vidēji liela divdīgļlapju klases augu dzimta. Dzimtā ietilpst apmēram 2830 sugas, kas iedalītas 95 ģintīs. Izplatītākās ģintis ir plūmes (430), rasaskrēsliņi (270), pīlādži (260), vilkābeles (260), klintenes (260) un avenes (250). Dzimtas augi ir sastopami visā pasaulē, taču biežāk — ziemeļu puslodē. Rožu dzimtas augi biežāk ir koki un krūmi, retāk lakstaugi. Latvijā ir aptuveni 125 sugas, tā ir trešā lielākā augu dzimta Latvijas florā. Ziediem ir piecas kauslapas un piecas vainaglapas. Starp populārākajiem dzimtas kultūraugiem ir ābeles, plūmes, ķirši, kazenes, rozes, spirejas un aprikozes. Rožu dzimta sīkāk dalās trijās apakšdzimtas un 14 tribās: driāžu apakšdzimta (Dryadoideae) driāžu triba (Dryadeae) mandeļu apakšdzimta (Amygdaloideae) ābeļu triba (Maleae) puķuspireju triba (Exochordeae) keriju triba (Kerrieae) mandeļu triba (Amygdaleae) sērmūkšspireju triba (Sorbarieae) spireju triba (Spiraeeae) Neillieae rožu apakšdzimta (Rosoideae) kazeņu triba (Rubeae) biteņu triba (Colurieae) retēju triba (Potentilleae) rožu triba (Roseae) brūnvālīšu triba (Sanguisorbeae) vīgriežu triba (Ulmarieae) Līdz 2011. gada Starptautiskajam Botānikas kongresam rožu dzimta sīkāk dalījās: ābeļu apakšdzimta (Maloideae) (tagad tā ir ābeļu triba, kas ietilpst mandeļu apakšdzimtā) rožu apakšdzimta (Rosoideae) spireju apakšdzimta (Spiraeoideae) (tagad tā ir spireju triba, kas ietilpst mandeļu apakšdzimtā) Stevens, P. F. (2001 onwards). Angiosperm Phylogeny Website Version 9, June 2008 http://www.mobot.org/mobot/research/apweb/welcome.html «Rožu dzimta (Rosaceae)». Latvijas Daba. Arhivēts no oriģināla, laiks: 2012. gada 1. janvārī. Skatīts: 2012. gada 30. janvārī. Maruta Kusiņa. Bioloģija: shēmas un tabulas. Zvaigzne ABC. 32. lpp. ISBN 9984-37-732-6. Vikikrātuvē par šo tēmu ir pieejami multivides faili. Skatīt: Rožu dzimta. Encyclopedia of Life profils (angliski)