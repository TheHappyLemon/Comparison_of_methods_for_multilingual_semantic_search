4×400 metru stafete ir stafešu skriešanas distance vieglatlētikas sacensībās stadionā. 4×400 m stafete ir iekļauta Olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1912. gada, sievietes — kopš 1984. gada. Pasaules rekords 4×400 m stafetē vīriešiem ir 2:54,29 min un pieder ASV izlasei, uzstādīts 1993. gada 22. augustā. Pasaules rekords 4×400 m stafetē sievietēm ir 3:15,17 min un pieder PSRS izlasei, uzstādīts 1988. gada 1. oktobrī. Latvijas rekords 4×400 m stafetē vīriešiem ir 3:04,30 min un to 1997. gada 9. augustā uzstādīja Sergejs Inšakovs, Egīls Tēbelis, Einārs Tupurītis un Inguns Svikliņš. Latvijas rekords 4×400 m stafetē sievietēm ir 3:30,2 min un to 1975. gada 30. jūlijā uzstādīja Anna Dundere, Sarmīte Štūla, Ingrīda Barkāne un Inta Kļimoviča-Drēviņa. Vikikrātuvē par šo tēmu ir pieejami multivides faili. Skatīt: 4×400 metru stafete. Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)