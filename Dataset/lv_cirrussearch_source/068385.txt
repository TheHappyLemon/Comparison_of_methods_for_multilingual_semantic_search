Berlīnes pilsētas elektrovilciens jeb Berlīnes S-Bahn ir ātrā tranzīta dzelzceļa sistēma Vācijas galvaspilsētā Berlīnē un tās apkārtnē. Ar šādu nosaukumu tas darbojas kopš 1930. gada decembra, iepriekš saukts par īpašo tarifu zonu Berliner Stadt-, Ring- und Vorortbahnen (Berlīnes pilsētas, apļveida un piepilsētas dzelzceļš). Tas papildina Berlīnes metro (U-Bahn) un nodrošina savienojumu ar daudziem ārējiem Berlīnes rajoniem, piemēram, Berlīnes Brandenburgas lidostu. Tādējādi Berlīnes S-Bahn apvieno piepilsētas dzelzceļa pakalpojuma un metro sistēmas elementus. Pirmajās darbības desmitgadēs vagonus vilka tvaika lokomotīves; pat pēc lielākās tīkla daļu elektrifikācijas vairākas līnijas palika ar tvaika lokomotīvēm. Mūsdienās ar terminu S-Bahn Berlīnē apzīmē tikai tās līnijas un vilcienus, kam ir kontaktsliede un īpašais Berlīnes pilsētas elektrovilciena kustīgā sastāva gabarīts. Citās Vācijas daļās un citās vāciski runājošajās valstīs arī vilcieni ir apzīmēti ar S-Bahn, bet bez Berlīnei raksturīgajām iezīmēm. Hamburgas S-Bahn ir vienīgā vieta, kur arī izmanto kontaktsliedi. Zīmola nosaukums S-Bahn, ieviests 1930. gadā, līdzinoties U-Bahn, Berlīnes pilsētas metro līniju oficiālajam simbolam, kas sākotnēji saucās Berliner Hoch- und Untergrundbahnen (Berlīnes paaugstinātās un pazemes līnijas), ko sarunvalodā sauca par Untergrundbahn un saīsināja līdz U-Bahn, līdzīgi kā U-Boot, kas veidots no Unterseeboot ('zemūdens laiva' — zemūdene). Tomēr S-Bahn burts S var apzīmēt gan Schnell-Bahn (ātrgaitas dzelzceļu), gan Stadt-Bahn (pilsētas dzelzceļu; nejaukt ar Stadtbahn, dzelzceļa līniju caur Berlīni, kas ir paralēla dažām Berlīnes S-Bahn līnijām, jo ar Stadtbahn, vācu valodā apzīmē vieglo dzelzceļu). Berlīnes pilsētas elektrovilciens mūsdienās sastāv no 16 līnijām, kas apkalpo 168 stacijas, un tā kopējais maršruta garums ir 340 kilometri. S-Bahn 2018. gadā pārvadāja 478,1 miljonu pasažieru. Tas lielākoties ir savstarpēji savienots ar U-Bahn, lai veidotu Berlīnes ātrā tranzīta transporta sistēmas mugurkaulu. Atšķirībā no U-Bahn, S-Bahn šķērso Berlīnes pilsētas robežas ar apkārtējo Brandenburgas federālo zemi, piemēram, uz Potsdamu. Lai gan S-Bahn un U-Bahn ir daļa no vienotas tarifu sistēmas, tiem ir dažādi operatori. S-Bahn apkalpo S-Bahn Berlin GmbH, Deutsche Bahn meitasuzņēmums, savukārt U-Bahn vada Berliner Verkehrsbetriebe (BVG), galvenais Berlīnes pilsētas sabiedriskā transporta uzņēmums. Moderns S-Bahn vilciens Vilciens DB Class 488.0 Muzeja vilciens Class ET/ES 165 «S-Bahn Berlin – A company of the Deutsche Bahn Group». S-Bahn Berlin. Skatīts: 2013-09-22. «Auf einen Blick – Zahlen und Fakten» (vācu). S-Bahn Berlin. 2018. gada 31. decembris. Arhivēts no oriģināla, laiks: 2020. gada 1. aprīlis. Skatīts: 2019. gada 1. maijs. Oficiālā tīmekļa vietne VSWB.de — Disused Rails and Lanes in Berlin OpenStreetMap — Transport map rendering, centered on Berlin