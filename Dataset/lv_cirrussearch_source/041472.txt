2018. gada Parīze—Nica bija šosejas riteņbraukšanas daudzdienu sacensības, kas notika no 4. līdz 11. martam. Tā bija 76. reize, kad notika Parīze—Nica sacensības un tās bija sestās sacensības 2018. gada UCI Pasaules tūres kalendārā. Sacensību pēdējā dienā uzvaru izrāva Movistar Team sportists Marks Solers no Spānijas. Iesācis pēdējo posmu 37 sekundes aiz sacensību līdera Saimona Jeitsa (Mitchelton–Scott) kopvērtējuma sestajā vietā, Solers posma vidusdaļā kopā ar tautieti Davidu de la Krusu (Team Sky) veica uzbrukumu, noķerot atrāvienā esošo Omaru Fraili (Astana) un trijatā līdz Nicai noturot nepieciešamo pārsvaru pār sekotājiem. Dela Krusam un Frailem sadalot posma uzvarētāja laurus, Solers finišēja trešais, iegūstot četras bonusa sekundes finišā papildu trijām starpfinišā iegūtajām un ar 35 sekunžu atstarpi līdz Jeitsam un citiem kopvērtējuma pretendentiem pietika, lai Solers gūtu uzvaru ar četru sekunžu pārsvaru pār Jeitsu. Pjedestālu noslēdza Bahrain–Merida pārstāvis Gorka Izagirre, apsteidzot brāli un komandas biedru Jonu Izagirri pēdējā dienā iegūto bonusa sekunžu dēļ, 14 sekundes aiz Solera, kurš ieguva arī balto krekliņu kā labākais jaunais braucējs. Lotto-Soudal komandas sportisti uzvarēja divās papildu kategorijās — Tims Vellenss ieguva puktu klasifikācijas zaļo krekliņu, piecas reizes esot labāko desmitniekā, bet Tomass De Gents uzvarēja klanu klasifikācijā. Ar brāļu Izagirru sniegumu Bahrain–Merida uzvarēja komandu klasifikācijā. Tā kā Parīze—Nica bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas četras UCI profesionālās kontinentālās komandas, veidojot 22 komandu pelotonu. Parīze—Nica bija Groupama–FDJ komandas pirmais starts ar jauno nosaukumu, Francijas apdrošināšanas uzņēmumam Groupama parakstot sponsorēšanas līgumu ar komandu. UCI WorldTeam komandas AG2R La Mondiale Astana Bahrain–Merida BMC Racing Team Bora–Hansgrohe EF Education First–Drapac p/b Cannondale Team Dimension Data Katusha–Alpecin LottoNL-Jumbo Lotto-Soudal Movistar Team Mitchelton–Scott Quick-Step Floors Team Sky Team Sunweb Trek–Segafredo UAE Team Emirates Groupama–FDJ UCI Profesionālās kontinentālās komandas Cofidis Delko–Marseille Provence KTM Direct Énergie Fortuneo–Samsic «UCI announces 2018 road calendar». Cycling News. Skatīts: 2017. gada 20. oktobris. «2018 UCI WorldTour calendar unveiled». Velon. Arhivēts no oriģināla, laiks: 2017. gada 25. septembrī. Skatīts: 2016. gada 20. oktobris. Richard Windsor. «Marc Soler grabs Paris-Nice title by four seconds from Simon Yates on final stage». Cycling Weekly (Time Inc. UK), 2018. gada 11. marts. Skatīts: 2018. gada 11. marts. Henry Robertshaw. «Race organisers reveal wildcard team selections for 2018 Tour de France». Cycling Weekly (Time Inc. UK), 2018. gada 8. janvāris. Skatīts: 2018. gada 2. marts. All four places at Paris-Nice will go to French teams, with Cofidis, Delko Marseille-Provence KTM, Direct Energie, and Fortuneo-Samsic securing a spot in the Race to the Sun [...] Henry Robertshaw. «Groupama-FDJ reveal new kit for 2018 season». Cycling Weekly (Time Inc. UK), 2018. gada 31. janvāris. Skatīts: 2018. gada 2. marts. The team will debut its new kit and its new name at Paris-Nice, which starts in Chatou on March 4. Vikikrātuvē par šo tēmu ir pieejami multivides faili. Skatīt: 2018. gada Parīze—Nica. Oficiālā tīmekļa vietne ProCyclingStats profils