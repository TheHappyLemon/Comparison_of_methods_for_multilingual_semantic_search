Nadārs (franču: Nadar), īstajā vārdā Gaspārs Felikss Turnašons (franču: Gaspard-Félix Tournachon; dzimis 1820. gada 6. aprīlī, miris 1910. gada 23. martā) bija franču fotogrāfs, karikatūrists, žurnālists, rakstnieks un gaisa balonu entuziasts. Radījis daudzu tālaika Francijas slavenību fotoportretus. Dzimis Parīzē. Kļuva pazīstams kā ilustrētās avīzes "Le Charivari" karikatūrists. Fotografējis no 1853. gada. 1858. gadā radīja pasaulē pirmo aerofotogrāfiju, veikdams to no gaisa balona. Ap 1863. gadu uzbūvēja milzīgu (6000 m3) gaisa balonu Le Géant ("Gigants"). Kopā ar Žilu Vernu vadīja biedrību par gaisu smagāku lidaparātu radīšanai. 1874. gadā atļāva savā studijā izvietot mākslinieku izstādi, kas kļuva par pirmo impresionistu izstādi. 1886. gadā radīja pirmo fotointerviju. Radīja arī erotiskās fotogrāfijas. Starp 1895. un 1909. gadu, kas atgriezās Parīzē, darbojās Marseļā. Vikikrātuvē par šo tēmu ir pieejami multivides faili. Skatīt: Nadārs.