1935. gada Eiropas čempionāts basketbolā (EuroBasket 1935) bija pirmais kontinenta čempionāts, kas norisinājās Šveicē laika posmā no 2. līdz 4. maijam. Eiropas čempionātā piedalījās 10 Eiropas vīriešu basketbola valstsvienības. Čempionāts tika aizvadīts pēc divmīnusu sistēmas. Par pirmajiem Eiropas čempioniem kļuva Latvijas izlase, kas finālā ar 24:18 pārspēja Spāniju. Bronzas medaļas izcīnīja Čehoslovākija. Par Latvijas uzvaru šajā turnīrā 2012. gadā tika izdota filma "Sapņu komanda 1935". Pirms turnīra sākuma tika izspēlēta spēle starp Spāniju un Portugāli, lai izlemtu, kura dosies uz čempionātu. Spēle norisinājās 1935. gada 15. aprīlī Madridē, Spānijā. Trīs no piecām uzvarētājām automātiski nokļūst pusfinālā. Atlikušās divas komandas aizvada papildus spēli, lai noskaidrotu ceturto pusfināla dalībnieci. Pirmās kārtas zaudētājas aizvada spēles par 5-10. vietu. Papildus spēle par vietu pusfinālā. Spēļu uzvarētāji cīnīsies par 5.—8. vietu, bet šo spēļu zaudētāji par 9.-10. vietu. Izslēgšanas spēles par 5.—8. vietu Spēle par 9. vietu Ko Latvijas brīvvalsts diplomāti Ženēvā sasnieguši 15 gados, to jūs pārsniedzāt dažās dienās. Latvijas sūtnis Šveicē Feldmanis pēc Latvijas basketbola izlases uzvaras Eiropas čempionātā Latvijas izlasē bija pieteikti šie basketbolisti. Eduards Andersons Aleksejs Anufrijevs Mārtiņš Grundmanis Herberts Gubiņš Rūdolfs Jurciņš Andrejs Krisons Jānis Lidmanis Visvaldis Melderis Džems Raudziņš Edgars Rūja Galvenais treneris: Valdemārs Baumanis Par oficiālajiem Eiropas čempioniem kļuva visi spēlētāji, kas piedalījusies vismaz vienā spēlē. Uz čempionātu devās, bet nepiedalījās nevienā spēlē, V. Melderis, A. Krisons un E. Rūja. Taču izlases galvenais treneris Valdemārs Baumanis 1990. gadā izteicās, ka finālā ir piedalījies V. Melderis Dž. Raudziņa vietā, taču spēles oficiālajos protokolos norādīts, ka Dž. Raudziņš ir guvis 2 punktus. Guntis Keisels. «Pirmie Eiropas meistari!». Latvijas basketbola vēsture. Jumava, 1998. 14.—16. lpp. ISBN 9984-05-187-0. «Vēsturiskā uzvara Ženēvā». Latvijas sporta leģendas. Apgāds ARTE. 2007. 37. lpp. ISBN 978-9984-9822-7-4. FIBA Europe profils (angliski) Eurobasket profils (angliski) Linguasport profils (angliski) Todor66 profils (angliski)