Akmeņkuitalu dzimta jeb lielaču dzimta (Burhinidae) ir viena no tārtiņveidīgo putnu (Charadriiformes) dzimtām, kas apvieno 10 mūsdienās dzīvojošas sugas un kas iedalītas divās ģintīs. Tās sastopamas tropu un mērenajā joslā gandrīz visos kontinentos, iznemot Antarktīdu. Lai arī akmeņkuitalu dzimtas sugas pieder pie bridējputnu grupas, tomēr lielākā daļa sugu piemērojušās dzīvei sausos biotopos. Nesenā pagātnē akmeņkuitalu dzimtā bija 9 sugas, bet līdz ar DNS pētījumiem viena no akmeņkuitalas (Burhinus oedicnemus) pasugām mūsdienās tiek klasificēta kā suga — Indijas akmeņkuitala (Burhinus indicus). Akmeņkuitalu dzimtas sugas ir vidēji lieli vai lieli putni ar spēcīgiem, taisniem knābjiem, kas ir dzeltenā vai melnā krāsā, un garām kājām, kurām ir liela, pamanāma locītava. To acis ir lielas un apaļas, tādēļ latviešu valodā šos putnus sauc arī par lielačiem. Visām sugām apspalvojums ir brūns ar gaišu pavēderi, turklāt lielākajai daļai apspalvojums ir raibumots. Lielākais dzimtā ir pludmales lielacis (Esacus magnirostris), kura ķermeņa garums ir 53—57 cm, spārnu izplētums 1,1 m, svars 870—1130 g. Mazākais dzimtā ir Senegālas lielacis (Burhinus senegalensis), kura ķermeņa garums ir 32—38 cm, svars 306—362 g. Akmeņkuitalu dzimtas putni ir aktīvi galvenokārt naktī. Dienas karstumā tie slēpjas ēnā, zem krūmiem. Akmeņkuitalu atrašanās vietu naktī var noteikt pēc to aktīvās dziedāšanas, kas atgādina kuitalu dziesmas. Tie barojas ar kukaiņiem un citiem bezmugurkaulniekiem. Lielākās sugas medī arī ķirzakas un nelielus zīdītājus. Lielākā daļa sugu ir nometnieki, bet Eirāzijā dzīvojošā akmeņkuitala ir gājputns un ziemo Āfrikā. Akmeņkuitalu dzimta (Burhinidae) ģints: Akmeņkuitalas (Burhinus) Akmeņkuitala (Burhinus oedicnemus) Amerikas lielacis (Burhinus bistriatus) Indijas akmeņkuitala (Burhinus indicus) Krūmu akmeņkuitala (Burhinus grallarius) Peru lielacis (Burhinus superciliaris) Punktainais lielacis (Burhinus capensis) Senegālas lielacis (Burhinus senegalensis) Ūdens lielacis (Burhinus vermiculatus) ģints: Dižie lielači (Esacus) Dižais lielacis (Esacus recurvirostris) Pludmales lielacis (Esacus magnirostris) ģints: † Wilaru †Wilaru telfordi World Bird List: Grebes, flamingos, buttonquail, plovers, painted-snipes, jacanas, plains-wanderer, seedsnipes, 2020 ITIS: Burhinus Illiger, 1811 Esacus Lesson, 1831 Burhinidae - thick-knees Thick-knees. Burhinidae Peterson, Alan P. (2013). "Zoonomen Nomenclatural data" Thick-Knees: Burhinidae - Beach Thick-knee (esacus Magnirostris): Species Account «Beach thick-knee (Esacus giganteus)». Arhivēts no oriģināla, laiks: 2016. gada 18. martā. Skatīts: 2016. gada 17. februārī. Arhivēts 2016. gada 18. martā, Wayback Machine vietnē. Alive: Senegal Thick-knee (Burhinus senegalensis) Harrison, Colin J.O. (1991). Forshaw, Joseph, ed. Encyclopaedia of Animals: Birds. London: Merehurst Press. pp. 105–106. ISBN 1-85391-186-0. Latvijas daba: Akmeņkuitalu dzimta IBC: Thick-knees (Burhinidae) Arhivēts 2016. gada 11. februārī, Wayback Machine vietnē. Thick-Knees (Burhinidae)