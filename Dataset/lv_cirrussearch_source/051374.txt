"Latvijas Finieris" ir Latvijas uzņēmums, vadošais finiera, saplākšņa un tā produktu ražotājs Baltijas valstīs. Citi nozīmīgākie koncerna darbības veidi ir plātņu materiālu tirdzniecība, mežsaimniecība un mežizstrāde, kā arī sintētisko sveķu un fenola filmu ražošana. "Latvijas Finieris" pirmsākumi meklējami 1873. gadā dibinātajā rūpnīcā "Latvijas Bērzs", kur līdz ar hidrauliskās preses uzstādīšanu 1909. gadā pirmo reizi Latvijā sākta saplākšņa ražošana. Rūpniecībai strauji attīstoties, vēlākos gados izveidotie uzņēmumi "Furniers" un "Lignums" kļuva par sava laika modernākajiem un daudzās pasaules valstīs atpazītiem bērza finiera un saplākšņa produktu ražotājiem. Padomju okupācijas laikā visas trīs rūpnīcas 1975. gadā tika apvienotas, nodibinot valsts uzņēmumu "Latvijas finieru ražošanas apvienība". Tuvojoties PSRS sabrukumam, ražošanas apjomi strauji samazinājās, un jaunu attīstību saplākšņa rūpniecība Latvijā piedzīvoja tikai pēc 1992. gada, kad daudziem rūpnīcu darbiniekiem apvienojoties, tika nodibināta slēgta akciju sabiedrība "Latvijas Finieris". 2021. gada 9. novembrī uzņēmums ieviesa produkcijai jaunu eksporta zīmolu Riga Wood. Latvijas Finieris ir Latvijas Universitātes fonda bronzas mecenāts. 2001. gadā ziedoja LU dižmecenāta Kristapa Morberga piemiņas akmens uzstādīšanai Bukaišos, dzimtajās mājās „Lielstrikaiši”. «Arhivēta kopija». Arhivēts no oriģināla, laiks: 2019. gada 21. decembrī. Skatīts: 2019. gada 21. decembrī. «Arhivēta kopija». Arhivēts no oriģināla, laiks: 2019. gada 23. maijā. Skatīts: 2019. gada 21. decembrī. Latvijas Finiera produkcijai jauns eksporta zīmols Māris Ķirsons, db.lv, 09.11.2021 «Arhivēta kopija». Arhivēts no oriģināla, laiks: 2019. gada 21. decembrī. Skatīts: 2019. gada 21. decembrī. «SIA "Troja"». www.fonds.lv. Arhivēts no oriģināla, laiks: 2020-10-25. Skatīts: 2020-04-20. Oficiālā tīmekļa vietne