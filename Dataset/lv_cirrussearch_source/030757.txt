Iļja Smirins (ivritā: איליה יוליביץ' סמירין; krievu: Илья Юльевич Смирин; dzimis 1968. gada 22. janvārī, Vitebskā) ir Izraēlas (agrāk PSRS un Baltkrievijas) starptautiskais lielmeistars šahā (1990). Šahista karjeru sācis dzimtajā Baltkrievijā. 1987. gadā uzvarējis Baltkrievijas šaha čempionātā un ieņēmis 4. vietu Baltijas republiku un Baltkrievijas čempionātā Kuldīgā. Uzvarējis arī PSRS šaha čempionāta I līgas turnīros 1987. gadā Sverdlovskā un 1989. gadā Daugavpilī. 1992. gadā pārcēlies dzīvot uz Izraēlu. Četras reizes uzvarējis Izraēlas šaha čempionātos (1992, 1994, 1999, 2002). Daudzu starptautisko šaha turnīru godalgoto vietu ieguvējs. Piedalījies arī Pasaules šaha čempionātos pēc izslēgšanas sistēmas. 1999. gadā Lasvegasā izstājies 2. kārtā, 2000. gadā Deli arī 2. kārtā zaudējis Aleksandram Griščukam, bet 2001. gadā Maskavā ticis līdz 3. kārtai. Izraēlas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 11 reizes (1992-2006, 2010, 2014, 2018). Komandu kopvērtējumā izcīnījis bronzas (2010) medaļu. Individuālajā vērtējumā izcīnījis sudraba (2018) medaļu; Pasaules komandu šaha čempionātos piedalījies 4 reizes (2005-2011, 2015). Individuālā vērtējumā izcīnījis zelta (2005) un bronzas (2015) medaļas; Eiropas komandu šaha čempionātos piedalījies 8 reizes (1992-2007, 2011). Komandu kopvērtējumā izcīnījis 2 sudraba (2003, 2005) medaļas. Championship of Belarus - Minsk July 1987 Championship of Baltic Republics and Belarus - Kuldiga 1-20.6.1987 56 Championship of USSR (1 League) - Sverdlovsk November 1987 Championship of USSR (select) Daugavpils 1-21.11.1989 1999 FIDE Knockout Matches 2000 FIDE Knockout Matches 2001-02 FIDE Knockout Matches Iļja Smirins šahista profils vietnē fide.com Iļja Smirins šahista profils vietnē chessgames.com Iļja Smirins šahista profils vietnē 365chess.com Iļja Smirins šahista profils vietnē chesstempo.com Iļja Smirins šahista profils vietnē olimpbase.org (Pasaules šaha olimpiādes) Iļja Smirins šahista profils vietnē olimpbase.org (Pasaules komandu šaha čempionāti) Iļja Smirins šahista profils vietnē olimpbase.org (Eiropas komandu šaha čempionāti)