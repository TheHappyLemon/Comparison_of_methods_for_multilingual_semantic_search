Parnavazs I (gruzīnu: ფარნავაზ I, izrunā: [pʰɑrnɑvɑz], dzimis 329., 326. vai 311. gadā p.m.ē., miris 237., 234. vai 219. gadā p.m.ē.) bija Kartli, vēlāk senās gruzīnu valsts Ibērijas valdnieks (მეფე, mepe). Gruzīnu hronikā viņš tiek minēts kā pirmais Kartli monarhs, bet tikmēr Kartli hronikā Parnavazs tiek minēts kā otrais šīs valsts valdnieks. Arī valdīšanas laiks dažādos avotos ir atšķirīgs, sākot ar 302. gadu p.m.ē. un beidzot ar 219. gadu p.m.ē. 284. gadā p.m.ē. Parnavazs I reformēja gruzīnu alfabētu, radīdams pirmo gruzīnu raksta formu — asomtavruli (kapitālrakstu). Vikikrātuvē par šo tēmu ir pieejami multivides faili. Skatīt: Parnavazs I.