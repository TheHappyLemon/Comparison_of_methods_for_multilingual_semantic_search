Inese Tarvida (dzimusi 1998. gada 16. novembrī Bauskā) ir latviešu tekvondo sportiste, divkārtēja Pasaules čempionāta bronzas medaļas ieguvēja, 2018. gada Eiropas vicečempione. Viņas jaunākā māsa Jolanta arī nodarbojas ar tekvondo. Ar tekvondo sākusi nodarboties 2006. gadā. 2017. gada Pasaules čempionātā Mudžu, Dienvidkorejā, startējot svara kategorijā līdz 53 kilogramiem, izcīnīja bronzas medaļu. Tajā pašā gadā startēja Eiropas čempionātā olimpiskajās svara kategorijās, kas gan ir tikai G-1 klases turnīrs, izcīnīja sudraba medaļu, uz goda pjedestāla kāpjot kopā ar māsu Jolantu, kas ieguva bronzas godalgu. 2018. gada Eiropas čempionātā Kazaņā nokļuva līdz finālmačam, bet tajā zaudēja, iegūstot sudraba medaļu. 2018. gada septembrī pirmoreiz kāpa uz goda pjedestāla Grand Prix posmā, izcīnot trešo vietu sacensībās Taivānā. Tā paša gada gada novembrī Polijas galvaspilsētā Varšavā uzvarēja Eiropas U-21 čempionātā. 2019. gada Pasaules čempionātā Mančestrā izcīnija bronzas medaļu. 2019. gada jūlijā Universiādē Neapolē ieguva trešo vietu un bronzas godalgu. 2021. gada Eiropas čempionātā Sofijā ieguva bronzas medaļu svara kategorijā līdz 57 kilogramiem. 2020. gada vasaras olimpiskajām spēlēm, kas 2021. gadā risinājās Tokijā nekvalificējās. 2023. gada Eiropas spēļu atklāšanas ceremonijā bija viena no Latvijas komandas karognesējiem kopā ar smaiļotāju Robertu Akmeni. «Māsas cīnītājas: Inese un Jolanta Tarvidas sporta dēļ upurē pat Ziemassvētkus ar ģimeni». jauns.lv. 2020. gada 26. janvāris. Skatīts: 2023. gada 26. jūnijā. «I. Tarvida pasaules čempionātā iegūst bronzas medaļu». sportacentrs.com. 2017. gada 28. jūnijs. Skatīts: 2023. gada 26. jūnijā. «Māsas Tarvidas izcīna sudraba un bronzas medaļas Eiropas taekvondo čempionātā». lsm.lv. 2017. gada 7. decembris. Skatīts: 2023. gada 26. jūnijā. «Taekvondo cīkstone Inese Tarvida izcīna Eiropas čempionāta sudrabu». lsm.lv. 2018. gada 11. maijs. Skatīts: 2023. gada 26. jūnijā. «Taekvondo cīkstone Inese Tarvida pirmoreiz kāpj uz pjedestāla «Grand Prix» posmā». sportacentrs.com. 2018. gada 20. septembris. Skatīts: 2023. gada 26. jūnijā. «Inese Tarvida satriec pasaules čempioni un iegūst U21 EČ zeltu». sportacentrs.com. 2018. gada 8. novembris. Skatīts: 2023. gada 26. jūnijā. «Inesei Tarvidai atkal pasaules čempionāta bronza». sportacentrs.com. 2019. gada 18. maijs. Skatīts: 2023. gada 26. jūnijā. «Inese Tarvida izcīna pasaules universiādes bronzu». sportacentrs.com. 2019. gada 12. jūlijs. Skatīts: 2023. gada 26. jūnijā. «Inese Tarvida izcīna bronzas medaļu Eiropas čempionātā taekvondo». lsm.lv. 2021. gada 9. aprīlis. Skatīts: 2023. gada 26. jūnijā. «Taekvondo cīkstones māsas Tarvidas nekvalificējas Tokijas olimpiskajam startam». lsm.lv. 2021. gada 8. maijs. Skatīts: 2023. gada 26. jūnijā. «Latvijas komandas karognesēji trešajās Eiropas spēlēs būs Tarvida un Akmens». lsm.lv. 2023. gada 7. jūnijs. Skatīts: 2023. gada 26. jūnijā. The Sport.org profils (angliski) Taekwondo Data profils (angliski)