Austrijas futbola Bundeslīga (vācu: Österreichische Fußball-Bundesliga) ir augstākā profesionālā futbola līga Austrijā. Līgā piedalās 10 komandas, katra ar katru spēlējot 4 reizes — pa divām reizēm savā un pretinieku laukumā. Līdz ar to katra komanda sezonas laikā aizvada 36 spēles. Sezona parasti sākas jūlijā un noslēdzas nākamā gada maijā vai jūnijā. Sezonas beigās pirmā vieta izcīna Austrijas čempionu titulu, bet komanda, kas ierindojas pēdējā vietā, tiek pazemināta uz Austrijas 2. līgu. Austrijas čempionāts futbolā notiek kopš 1911. gada, bet Bundeslīga izveidota 1974. gadā. Visvairāk čempionu titulu (32) ir izcīnījusi Vīnes "Rapid" komanda (ieskaitot Austrijas čempionātus pirms Bundeslīgas izveides). 2016. gada UEFA koeficientu rangā Austrijas līga bija 16. vietā. «Austria - List of Champions» (angļu). RSSSF. Arhivēts no oriģināla, laiks: 2017. gada 27. februārī. Skatīts: 2017. gada 28. februārī. «UEFA rankings for club competitions» (angļu). UEFA.com. Arhivēts no oriģināla, laiks: 2016. gada 1. aprīlī. Skatīts: 2017. gada 28. februārī. Vikikrātuvē par šo tēmu ir pieejami multivides faili. Skatīt: Austrijas futbola Bundeslīga. Oficiālā tīmekļa vietne (vāciski) Līgas profils UEFA vietnē (angliski)