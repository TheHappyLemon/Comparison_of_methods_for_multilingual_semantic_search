Denī Vilnēvs (franču: Denis Villeneuve, dzimis 1967. gada 3. oktobrī) ir Kanādas kinorežisors, kinoproducents un scenārists. Četras reizes ieguvis Kanādas Ekrāna balvas kā labākais režisors par filmām Maelström (2001), Polytechnique (2009), "Ugunsgrēki" (2010) un "Ienaidnieks" (2013). Starptautiski Vilnēvs ir pazīstams ar vairākām kritiķu augstu novērtētām filmām, kā trilleri "Gūsteknes" (2013) un "Sicario: Narkokarš" (2015), kā arī zinātniskās fantastikas filmas "Atnācēji" (2016), "Pa asmeni skrejošais 2049" (2017) un "Kāpa" (2021). Par filmu "Atnācēji" Vilnēvs tika nominēts labākā režisora balvai 89. Kinoakadēmijas balvas ceremonijā. IMDb profils (angliski) AllMovie profils (angliski) Box Office Mojo profils (angliski)