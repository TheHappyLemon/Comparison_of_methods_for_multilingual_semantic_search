Larss Jergens Madsens (dāņu: Lars Jørgen Madsen; dzimis 1871. gada 19. jūlijā, miris 1925. gada 1. aprīlī) bija dāņu sporta šāvējs. Startējis piecās vasaras olimpiskajās spēlēs (1900—1924), kur izcīnījis piecas olimpiskās medaļas. Izcīnījis vairākas medaļas pasaules čempionātā šaušanā. No 1900. līdz 1924. gadam Madsens ir startējis piecās vasaras olimpiskajās spēlēs. 1900. gada vasaras olimpiskajās spēlēs Parīzē viņš startēja piecās šaušanas disciplīnās. Olimpisko zelta medaļu viņš izcīnīja 300 metru stāvus pozīcijā. 1908. gada vasaras olimpiskajās spēlēs Londonā viņš startēja divās šaušanas disciplīnās. 300 metru šaušanā trijās pozīcijās vīriešu komandām, būdams Dānijas komandas loceklis, viņi izcīnīja 4. vietu. Savukārt šīs pašas disciplīnas individuālajās sacensībās viņš ieguva 14. vietu. 1912. gada vasaras olimpiskajās spēlēs Stokholmā viņš startēja piecās šaušanas disciplīnās. Sudraba medaļu viņš izcīnīja 300 metru šaušanā trijās pozīcijās individuālajās sacensībās, savukārt bronzas medaļu viņš ieguva šīs pašas disciplīnas komandu sacensībās. 1920. gada vasaras olimpiskajās spēlēs Antverpenē bija pārstāvēts 11 šaušanas disciplīnās. Zelta medaļu šoreiz viņš ieguva 300 metru šaušanā stāvus pozīcijā vīriešu komandām, bet sudraba medaļa tika iegūta šīs pašas disciplīnas individuālajās sacensībās. Beidzamajās, 1924. gada vasaras olimpiskajās spēlēs Parīzē viņš startēja trijās šaušanas disciplīnās. Abās individuālajās disciplīnās, kurās viņš startēja ieņēma dalīto 24 vietu, savukārt komandu sacensībās, Dānijas komanda šoreiz ieguva 6.vietu. No 1899. līdz 1924. gadam viņš startēja arī vairākos pasaules čempionātos šaušanā, kur viņš kopumā izcīnījis 13 medaļas (3 zelta, 3 sudraba un 7 bronzas). Olimpiskās spēles «Lars Jørgen Madsen». Olympedia. Skatīts: 2021. gada 1. decembris. «Paris 1900 Shooting: army rifle 300m standing men Results». Starptautiskā Olimpiska komiteja. Skatīts: 2021. gada 8. augusts. «London 1908 Shooting: Free Rifle, Three Positions, 300 metres, Team Men Results». Starptautiskā Olimpiska komiteja. Skatīts: 2021. gada 1. decembris. «London 1908 Shooting: 300m free rifle 3 positions 3 men Results». Starptautiskā Olimpiska komiteja. Skatīts: 2021. gada 1. decembris. «Stockholm 1912 Shooting: 300m free rifle 3 positions 3 men Results». Starptautiskā Olimpiska komiteja. Skatīts: 2021. gada 1. decembris. «Stockholm 1912 Shooting: free rifle team men Results». Starptautiskā Olimpiska komiteja. Skatīts: 2021. gada 1. decembris. «Antwerp 1920 Shooting: 300m free rifle standing team men Results». Starptautiskā Olimpiska komiteja. Skatīts: 2021. gada 1. decembris. «Antwerp 1920 Shooting: army rifle 300m standing men Results». Starptautiskā Olimpiska komiteja. Skatīts: 2021. gada 1. decembris. Larss Jergens Madsens (Olympics profils) (angliski) Larss Jergens Madsens (Olympedia profils) (angliski) Larss Jergens Madsens (Sports Reference profils) (angliski)