Portsmuta (angļu: Portsmouth, izrunā: [ˈpɔːtsməθ]) ir pilsēta (city) un vienotā pašvaldība Apvienotajā Karalistē, Anglijā. 2011. gadā pilsētā dzīvoja aptuveni 205 tūkstoši cilvēku. Pēc šī rādītāja tā ir otra lielākā pilsēta Hempšīras ceremoniālajā grāfistē aiz Sauthemptonas. Kopā ar Sauthemptonu un citām piepilsētām Portsmuta veido aglomerāciju, kurā iedzīvotāju skaits sasniedz 1,55 miljonus. Portsmuta ir nozīmīga ostas pilsēta, kurā bāzējas arī daudzi kara flotes kuģi. Portsmutā bāzējas Pirmās līgas (trešā spēcīgākā līga Anglijā) futbola klubs Portsmouth FC. Portsmutā dzimis rakstnieks Čārlzs Dikenss (1812—1870). Vairākus dzīves gadus pilsētā pavadījuši rakstnieki Arturs Konans Doils (1859—1930) un Herberts Velss (1866—1946).