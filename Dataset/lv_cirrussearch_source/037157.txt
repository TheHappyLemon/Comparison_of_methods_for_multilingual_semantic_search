Džeimss Leonards (angļu: James A. Leonard; 1841. gada 6. novembris Īrija — 1862. gada 26. septembris Anapolisa) bija īru izcelsmes ASV šahists. Piedzimis Īrijā, taču drīz pēc dzimšanas viņa ģimene pārcēlusies uz ASV, kur apmetusies Ņujorkā. Šahu iemācījies spēlēt sešpadsmit gadu vecumā, taču drīz vien sasniedzis labus rezultātus. Bijis pazīstams kā uzbrūkoša tipa spēlētājs. Bijis arī labs spēlētājs, neskatoties uz galdiņu. 1861. gada 16. novembrī Ņujorkā sniedzis simultānspēles seansu, neskatoties uz galdiņu, pret desmit šahistiem, kuru noslēdzis neizšķirti. Tajā laikā šis rezultāts bijis tuvu Lūisa Paulsena pasaules rekords, kuru viņš sasniedzis 1859. gadā, spēlējot "aklo" šahu vienlaicīgi ar piecpadsmit pretiniekiem. 1861. gadā uzvarējis mačā Džeimsu Tompsonu. Pēc savām šaha dotībām būtu varējis atkārtot Pola Morfija slavas gājienu, taču Amerikas pilsoņu kara laikā iestājies 88. Ņujorkas brīvprātīgo pulkā, nokļuvis Dienvidu armijas gūstā un karagūstekņu nometnē miris no dizentērijas. James A. Leonard by Edward Winter Šahista profils chessgames.com mājaslapā (angliski)