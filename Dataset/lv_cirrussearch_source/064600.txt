Kārlis Augusts Zenfs (vācu: Karl August Senff; 1770—1838) bija vācu gleznotājs, grafiķis un gravieris. Tērbatas Universitātes profesors. Dzimis 1770. gada 11. martā (28. februārī pēc VS) luterāņu teologa Kārļa Frīdriha Zenfa (1739—1814) ģimenē. Mācījās zīmēšanu pie Ādama Frīdriha Ozera Leipcigas Tēlotājmākslas akadēmijā (1788—1793), tad papildinājās Drēzdenes Tēlotājmākslas akadēmijā pie profesora Kristiāna Leberehta Fogela. 1803. gadā Zenfu uzaicināja kļūt par jaunatvērtās Tērbatas Universitātes zīmēšanas un gravēšanas skolotāju. 1818. gadā viņam piešķīra ārkārtas profesora titulu. Miris 1838. gada 14. (2.) janvārī Tērbatā. Narva (1812) Ģenerālis Vitgenšteins Barklajs de Tolli Profesors Erdmans Profesors Everss