The Good Place ir Maikla Šura veidots ASV komēdijseriāls. Tā pirmizrāde notika 2016. gada 19. septembrī kanālā NBC. Seriāla centrā ir Eleonora Šelstropa (Kristena Bella), kuru pēc nāves mūžīgā būtne Maikls (Teds Densons) iepazīstina ar Labo vietu — Paradīzei līdzīgu utopiju, kas veidota kā atlīdzība par tur nonākušo cilvēku taisnīgo dzīvi. Eleonora saprot, ka Labajā vietā nonākusi kļūdas dēļ, un viņai jāslēpj savas morālās nepilnības, vienlaikus mēģinot kļūt par labāku un ētiskāku cilvēku. Seriālā spēlē arī Viljams Džeksons Hārpers, Džamīla Džamila un Manijs Džasinto, kuri atveido citus Labās vietas iemītniekus, un D'Arsija Kārdena kā Džaneta — mākslīga viszinoša būtne, kas spēj radīt jebko. Seriāls ir guvis atzinību kritiķu vidū oriģinalitātes un aktieru darba dēļ. Pozitīvi tiek vērtēts arī sižeta pavērsiens pirmās sezonas beigās un ētikas un filozofijas radošais izmantojums. Seriāls 2019. gadā ieguva Pībodija balvu. 2018. gada decembrī NBC paziņoja par seriāla atjaunošanu, un uzņēma noslēdzošo ceturto sezonu. Tās pirmizrāde notika 2019. gada 26. septembrī. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)