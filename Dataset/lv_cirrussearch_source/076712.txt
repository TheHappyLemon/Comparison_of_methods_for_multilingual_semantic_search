2009. gada Francijas Atklātais čempionāts tenisā bija 2009. gada otrais Grand Slam turnīrs. Tas norisinājās uz māla seguma kortiem. Šis bija jau 108. Francijas Atklātā čempionāta turnīrs. Tas sākās 2009. gada 24. maijā un beidzās 7. jūnijā. Šinī turnīrā piedalījās trīs latviešu spēlētāji - vīriešu vienspēlēs spēlē otro kārtu sasniedza Ernests Gulbis, sieviešu vienspēlēs caur kvalifikācijas turnīru iekļuva Anastasija Sevastova, zaudējot jau pirmajā kārtā, bet sieviešu dubultspēlēs, kopā ar kanādieti Aleksandru Vozņaku, pirmās kārtas spēlē savām pretiniecēm piekāpās arī Līga Dekmeijere.