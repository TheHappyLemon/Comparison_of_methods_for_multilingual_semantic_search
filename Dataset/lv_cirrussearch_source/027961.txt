Gazeles jeb gaceles, gazeļu ģints (Gazella) ir viena no dobradžu dzimtas (Bovidae) ģintīm, kas apvieno 8 mūsdienās dzīvojošas gazeļu sugas un 3 nesenā pagātnē izmirušas sugas, kā arī vairākas aizvēsturiskās sugas. Tās sastopamas Ziemeļāfrikā, Austrumāfrikā, Arābijas pussalā, Tuvajos Austrumos, Centrālāzijā un Dienvidāzijā. Zinātniskais nosaukums Gazella atvasināts no persiešu valodas un latviski nozīmē "elegants un ātrs". Saskaņā ar jaunākajiem ģenētiskajiem un morfoloģiskajiem pētījumiem no gazeļu ģints (Gazella) izdalītas vairākas jaunas gazeļu ģintis, kuras kādreiz tika klasificētas kā gazeļu apakšģintis. Tās ir Āfrikas trīskrāsu gazeles (Eudorcas), Āfrikas tuksnešu gazeles (Nanger) un stepju gazeles (Procapra). Gazeles ir samērā nelieli, eleganti pārnadži ar graciozu ķermeņa uzbūvi, garām, tievām kājām un smalkām galvām. Tēviņi nedaudz lielāki nekā mātītes. Lielākajai daļai sugu abiem dzimumiem ir ragi, lai gan tēviņiem ragi ir lielāki. Izņēmums ir džeirāns (Gazella subgutturosa), kuram ragi ir tikai tēviņam. Gazelēm ir raksturīgs ruds matojums, vēders gaišs, gandrīz balts, dažām sugām ir melnas detaļas, piemēram, džeirāniem ir melnas astes. Lielākais ģintī ir džeirāns, kura augstums skaustā ir 80 cm, salīdzinoši citām gazeļu sugām tēviņi ir apmēram 65 cm augsti. Gazeles ir ļoti ātri dzīvnieki un īsā distancē spēj sasniegt ātrumu ap 80 km/h, toties garā distancē spēj ilgstoši skriet ar ātrumu 48 km/h. Tās mājo dažādos sausos biotopos — tuksnešos, savannā un zāļainos līdzenumos ar īsu zāli. Gazeles dzīvo lielos baros un barojas ar maigākiem zālaugiem un koku lapām kā citi zālēdāji. Gazeļu ģints (Gazella) apakšģints Gazella †Arābijas gazele (Gazella arabica) Austrumāfrikas gazele (Gazella spekei) Dorkas gazele (Gazella dorcas) Džeirāns (Gazella subgutturosa) Indijas gazele (Gazella benettii) Kalnu gazele (Gazella gazella) Neimaņa gazele (Gazella erlangeri) †Sābas ķēniņienes gazele (Gazella bilkis) †Saūda gazele (Gazella saudiya) apakšģints Trachelocele Smiltāju gazele (Gazella leptoceros) Ziemeļāfrikas gazele (Gazella cuvieri) ģints Gazella †Gazella borbonica †Gazella capricornis †Gazella harmonae †Gazella negevensis †Gazella praethomsoni †Gazella thomasi †Gazella triquetrucornis apakšģints Gazella †Gazella janenschi †apakšģints Deprezia †Gazella psolea apakšģints Trachelocele †Gazella atlantica †Gazella tingitana †apakšģints Vetagazella †Gazella altidens †Gazella blacki †Gazella deperdita †Gazella dorcadoides †Gazella gaudryi †Gazella kueitensis †Gazella leile †Gazella lydekkeri †Gazella mongolica †Gazella paotehensis †Gazella paragutturosa †Gazella parasinensis †Gazella pilgrimi †Gazella praegaudryi †Gazella sinensis IUCN: Gazella dorcas IUCN: Gazella subgutturosa IUCN: Gazella bennettii Walter, Henriette; Fawcett, Peter D. (1994). Peter D. Fawcett, ed. French inside out: the worldwide development of the French language in the past, the present and the future (Illustrated ed.). Routledge. p. 66. ISBN 9780415076692 Mammal Species of the World: Antilopinae Ultimateungulate: Gazella spekei Ultimateungulate: Gazella subgutturosa "Gazelle". The Columbia Electronic Encyclopedia, 6th ed. 2007, Columbia University Press. ARKive: Slender-horned gazelle (Gazella leptoceros) ARKive: Dorcas gazelle (Gazella dorcas) ARKive: Goitered gazelle (Gazella subgutturosa) ARKive: Cuvier’s gazelle (Gazella cuvieri)