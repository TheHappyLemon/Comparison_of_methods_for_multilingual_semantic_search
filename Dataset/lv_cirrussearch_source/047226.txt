Indijas makreles, Indijas makreļu ģints (Rastrelliger) ir makreļu dzimtas (Scombridae) makreļveidīgo zivju ģints, kas apvieno 3 mūsdienās dzīvojošas sugas. Kopīgi ar četrām makreļu (Scomber) sugām tās veido makreļu cilti (Scombrini), kuru mēdz saukt arī par īsto makreļu cilti. Sastopamas Indijas un Klusajā okeānā. Indijas makrelēm ir pagarš, no sāniem nedaudz saspiests ķermenis. Garums, atkarībā no sugas, 20—42 cm. Acs priekšējo un aizmugurējo malu sedz taukus saturošs acs plakstiņš. Mute plata ar sīkiem, koniskiem zobiem. Uz muguras divas plati viena no otras nodalītas muguras spuras. Attālums starp spurām ir apmēram vienādi liels ar pirmās spuras garumu. Pirmajai spurai ir 8—11 stari. Aiz otrās muguras un anālās spuras piecu trīsstūrveida spuriņu rinda. Vēdera spuras ar nelielu atstarpi. Astes spura dziļi šķelta. Astes stumbrs pirms spuras ļoti tievs. Zvīņas pie galvas un ap krūšu spurām lielākas un uzkrītošākas, nekā pārējās zvīņas. Indijas makreles uzturas baros, barojas ar planktonu, galvenokārt ar vēžveidīgajiem. Indijas makreļu ģints (Rastrelliger) Indijas makrele (Rastrelliger kanagurta) Īsā makrele (Rastrelliger brachysoma) Salu makrele (Rastrelliger faughni) «Fish Base: Genus: Rastrelliger». Arhivēts no oriģināla, laiks: 2020. gada 21. oktobrī. Skatīts: 2019. gada 23. februārī. «Fish Facts: Mackerel». Arhivēts no oriģināla, laiks: 2011. gada 11. februārī. Skatīts: 2013. gada 25. septembrī. Marine Species: Genus Rastrelliger[novecojusi saite] «Fish Base: Rastrelliger kanagurta (Cuvier, 1816) Indian mackerel». Arhivēts no oriģināla, laiks: 2020. gada 12. augustā. Skatīts: 2019. gada 23. februārī. «Rastrelliger faughni Matsui, 1967 Island mackerel». Arhivēts no oriģināla, laiks: 2020. gada 6. decembrī. Skatīts: 2019. gada 23. februārī. iNaturalist: Genus Rastrelliger Britannica: Indian mackerel