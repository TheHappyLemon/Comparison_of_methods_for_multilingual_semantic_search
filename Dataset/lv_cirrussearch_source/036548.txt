Fransisko Mansebo Peress (spāņu: Francisco Mancebo Pérez; dzimis 1976. gada 9. martā Madridē) ir Spānijas šosejas riteņbraucējs. Šobrīd pārstāv Canyon Bicycles komandu. Savu profesionāļa karjeru viņš uzsāka Illes Balears-Banesto komandā. 2000. gada Tour de France Mansebo ieguva maillot blanc kā labākais jaunais braucējs. Mansebo bija daudzdienu sacensību speciālists ar labām kalnu braucēja prasmēm, kā arī labu sniegumu individuālajos braucienos. 2004. gadā uzvarēja Spānijas čempionātā grupas braucienā, kā arī finišēja sestais 2004. gada Tour de France un ceturtais 2005. gada Tour de France. Mansebo izdevās uzvarēt arī atsevišķā 2005. gada Vuelta a España posmā un finišēt trešajā vietā kopvērtējumā, kas bija izdevies arī iepriekšējā gadā. 2006. gadā pārcēlās uz AG2R Prévoyance komandu. Mansebo bija viens no apsūdzētajām personām Operación Puerto lietā un tika atsaukts no starta Tour de France sacensību priekšvakarā. Mansebo pats noliedza, ka pēc afēras būtu pārtraucis savu karjeru. 2009. gada sezonā viņš pārstāvēja Rock Racing komandu. 2010. gadā Heraklion Kastro-Murcia un kopā ar Canyon Bicycle's Team 2010. gada Tour of Utah ar mērķi aizstāvēt savu iepriekšējā gada kopvērtējuma uzvaru. 2011. gadā Realcyclist.com Cycling Team, kuras sastāvā ASV vietējo sacensību rangā kļuva par uzvarētāju. 2012. gada sezonā pārstāvēja Competitive Cyclist Racing Team atkārtojot sezonas kopvērtējuma uzvaru. 2013. gadā pievienojās 5-hour Energy komandai. Kopš 2014. gada sezonas sākuma Mansebo pārstāvējis kontinentālo komandu Skydive Dubai Pro Cycling. «Domestic Intel: Mancebo heads to Europe». VeloNews (Competitor Group, Inc.). 2013. gada 5. novembris. Arhivēts no oriģināla, laiks: 2016. gada 3. martā. Skatīts: 2013. gada 13. decembris. Vikikrātuvē par šo tēmu ir pieejami multivides faili. Skatīt: Fransisko Mansebo. Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)