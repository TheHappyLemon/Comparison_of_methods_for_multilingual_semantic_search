Kālija nitrāts (KNO3, kālija salpetris) ir balta, kristāliska viela, kas labi šķīst karstā ūdenī. Kālija nitrāta šķīdība ūdenī ir ļoti stipri atkarīga no temperatūras. Atdzesējot piesātinātu kālija nitrāta šķīdumu no 95 °C līdz 20 °C, izkristalizējas tik daudz cietās fāzes, ka šķīdums vairs netek. Kālija nitrāts ir samērā viegli kūstoša viela, un izkausētā veidā pamazām sadalās, izdalot skābekli. Kālija nitrāts dažviet ir sastopams dabā (tāpat kā nātrija hlorīds). Mūsdienās lielāko daļu kālija nitrāta iegūst no slāpekļskābes un kālija hlorīda. Mazākos daudzumos to vēl joprojām iegūst apmaiņas reakcijā no nātrija nitrāta, kas ir pieejams dabā lielākos daudzumos, nekā kālija nitrāts un kālija hlorīds. Kālija nitrātu lieto par oksidētāju dažādiem pirotehniskiem maisījumiem un melnajam šaujampulverim. Lauksaimniecībā to lieto arī par minerālmēslojumu, bet pārtikas rūpniecībā — konservantu (E252). Kālija hlorāts sārmu metālu savienojumi (saraksts)