Bandžarmasina (indonēziešu: Kota Banjarmasin) ir pilsēta Indonēzijā, Dienvidkalimantānas provinces lielākā pilsēta un saimnieciskais centrs. Izvietojusies Kalimantānas salas dienvidos Barito kreisajā krastā pie Martapuras ietekas. Līdz 2022. gada 15. februārim bija provinces galvaspilsēta. Lielākā Kalimantānas dienviddaļas pilsēta; tās aglomerācijā dzīvo vairāk par 2 miljoniem cilvēku. Lielākā daļa iedzīvotāju ir bandžari, bet pēc konfesionālās piederības musulmaņi (94,7%), bet 3,9% — kristieši. Nozīmīga osta Barito krastā 20 km no Javas jūras. Pilsēta ir vēsturisks bandžaru kultūras centrs, Bandžaras sultanāta galvaspilsēta kopš 16. gadsimta. 17. gadsimtā Nīderlandes Austrumindijas kompānija sāka kontrolēt galveno Bandžaras eksportpreci muskatriekstu. Otrā pasaules kara laikā pilsētu okupēja Japāna, bet 1945. gada septembrī to atbrīvoja Austrālijas karaspēks. Pēc Indonēzijas neatkarības nodibināšanās 4 gadus turpinājās Kalimantānas pretošanās cīņas, un īsu laiku pilsēta bija Lielās Dajakas federācijas galvaspilsēta. 1950. gadā Bandžarmasina kļuva par jaundibinātās Dienvidkalimantānas provinces galvaspilsētu (zaudēja statusu 2022. gadā, kad galvaspilsētu oficiāli pārcēla uz Bandžarbaru). https://banjarmasinkota.bps.go.id/publication/download.html?nrbvfeve=ZjQyYWZlZjBiNWJmMGI0ODUzMTJjMjQ4&xzmn=aHR0cHM6Ly9iYW5qYXJtYXNpbmtvdGEuYnBzLmdvLmlkL3B1YmxpY2F0aW9uLzIwMjIvMDIvMjUvZjQyYWZlZjBiNWJmMGI0ODUzMTJjMjQ4L2tvdGEtYmFuamFybWFzaW4tZGFsYW0tYW5na2EtMjAyMi5odG1s&twoadfnoarfeauf=MjAyMy0wNS0wNiAxMjo0MzoxMQ%3D%3D; pārbaudes datums: 6 maijs 2023. https://www.banjarmasinkota.go.id/p/profil-kota-banjarmasin.html; pārbaudes datums: 6 maijs 2023. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 93. lpp. Vikikrātuvē par šo tēmu ir pieejami multivides faili. Skatīt: Bandžarmasina. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)