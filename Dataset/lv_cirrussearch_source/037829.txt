Zdenko Kožuls (horvātu: Zdenko Kožul; dzimis 1966. gada 21. septembrī Bihačā) ir Horvātijas starptautiskais lielmeistars šahā (1989), kas no 1992. līdz 1993. gadam pārstāvēja Bosniju un Hercegovinu. Pirmo lielāko panākumu guvis 1982. gadā, kad kļuvis par Pasaules junioru šaha čempionāta uzvarētāju U16 vecuma grupā. 1980. gadu otrajā pusē bijis viens no Dienvidslāvijas vadošajiem šahistiem. Divas reizes uzvarējis Dienvidslāvijas šaha čempionātos (1989, 1990). 1988. gadā uzvarējis starptautiskajā šaha turnīrā Šibenikā, bet 1990. gadā dalījis 1. vietu Frankfurtes starptautiskajā šaha turnīrā. Trīs reizes uzvarējis Vasjas Pirca memoriālā Mariborā (1994, 2000, 2003). 2003. gadā uzvarējis starptautiskajā šaha turnīrā Zadarā. 2004. gadā Tripolē piedalījies Pasaules šaha čempionātā pēc izslēgšanas sistēmas. Šajā turnīrā, uzvarot Sergeju Rubļevski un Mihailu Gureviču, nokļuvis līdz 4. kārtai, kurā piekāpies Veselinam Topalovam. 2006. gadā Turcijā uzvarējis Eiropas individuālajā šaha čempionātā. 2009. gadā uzvarējis Rijekas starptautiskajā šaha turnīrā. 2012. gadā uzvarējis Zagrebas starptautiskajā šaha festivāla A turnīrā. 2013. gadā uzvarējis Maķedonijas šaha turnīrā Karpos Open. Trīs reizes Sarajevas šaha kluba ŠK Bosna sastāvā uzvarējis Eiropas vīriešu šaha klubu kausā (1999, 2000, 2002). Pārstāvējis Dienvidslāvijas, Bosnijas un Hercegovinas un Horvātijas komandas lielākajos komandu šaha turnīros: Pasaules šaha olimpiādēs piedalījies 13 reizes (1990, 1994-2014). Individuālajā vērtējumā izcīnījis bronzas (1990) medaļu; Eiropas komandu šaha čempionātos piedalījies 10 reizes (1992-2009, 2013-2015); Pasaules komandu šaha čempionātā piedalījies 1997. gadā. Par panākumiem turnīros FIDE 1986. gadā Kožulam piešķīrusi starptautiskā meistara (IM), bet 1989. gadā - starptautiskā lielmeistara (GM) nosaukumu. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 17. martā. 7th Euro Championship Men 2006 OlimpBase :: European Men's Chess Club Cup :: Zdenko Kožul OlimpBase :: Men's Chess Olympiads :: Zdenko Kožul OlimpBase :: European Men's Team Chess Championship :: Zdenko Kožul OlimpBase :: World Men's Team Chess Championship :: Zdenko Kožul Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)