Pezinoka (slovāku: Pezinok) ir pilsēta Slovākijas rietumos, Pezinokas apriņķa centrs. Atrodas Mazo Karpatu kalnu piekājē. Sens vīnkopības un keramikas ražošanas centrs. Pezinoka rakstos pirmoreiz minēta 1208. gadā. Tāpat kā lielākā daļa no Slovākijas teritorijas Pezinoka līdz 1918. gadam atradās Ungārijas sastāvā, tās ungāriskais nosaukums ir Bazina (Bazin). Attīstījās kā vīna ražošanas centrs. No 1647. gada - karaļa brīvpilsēta. Pēc Pirmā pasaules kara iekļāvās Čehoslovākijā. No 1993. gada — neatkarīgās Slovākijas pilsēta. Absolūtais vairākums (96,51 %) pilsētas iedzīvotāju ir slovāki. Pēc reliģiskās pārliecības — katoļi (64,83 %), nereliģiozi (21,02 %), luterisms (8,22 %). Pezinokā dzimuši gleznotājs Jans Kupeckis (Ján Kupecký, 1667 – 1740), šahists Rihards Rēti (Richard Réti, 1889 – 1929) un komponists Eigens Suhoņs (Eugen Suchoň, 1908 – 1993). Vikikrātuvē par šo tēmu ir pieejami multivides faili. Skatīt: Pezinoka. Q110227967.