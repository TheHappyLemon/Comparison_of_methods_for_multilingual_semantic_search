Romni (ukraiņu: Ромни) ir pilsēta Ukrainas ziemeļos, Sumu apgabalā. Izvietojusies apgabala dienvidrietumos pie Romenas upītes ietekas Sulā 103 km no apgabala centra Sumiem. Romnu rajona centrs. Pilsētas padomei pakļauti divi ciemi (kopā 49 935 iedzīvotāji (2001)). Pilsēta dibināta ap 902. gadu kā Romenas cietoksnis, bet vēstures avotos pirmoreiz minēta 1096. gadā Vladimira Monomaha «Novēlējumos». 1239. gadā pilsētu ieņēma mongoļu karaspēks un to nopostīja. Ziemeļu kara laikā Romnos atradās Zviedrijas karaļa Kārļa XII rezidence, kas bija par iemeslu vēlākajai soda ekspedīcijai pilsētā. Vēlākais pilsētas uzplaukums saistāms ar tirdzniecību. Četras reizes gadā Romnos tika rīkoti gadatirgi, kas sapulcināja līdz par 120 000 cilvēku. Svarīga loma bija arī no 1872. līdz 1901. gadam uzbūvētajam Liepājas—Romnu dzelzceļam. http://sumy.ukrstat.gov.ua/?menu=99&level=3. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 604. lpp. Vikikrātuvē par šo tēmu ir pieejami multivides faili. Skatīt: Romni. Encyclopædia Britannica raksts (angliski) Ukrainas Interneta enciklopēdijas raksts (angliski)