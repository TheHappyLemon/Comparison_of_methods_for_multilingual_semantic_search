Ričards Kenets Gajs (angļu: Richard Kenneth Guy; dzimis 1916. gada 30. septembrī, miris 2020. gada 9. martā) bija britu matemātiķis, Kalgari Universitātes Matemātikas departamenta emeritētais profesors. Gajs pazīstams ar saviem darbiem ģeometrijā, skaitļu, kombinatorikas spēļu un grafu teorijā. Gajs ieguva bakalaura un maģistra grādu Kembridžas Universitātē. vēlāk Birmingenas Universitātē ieguva skolotāja diplomu. Otrā pasaules kara laikā dienēja Karalisko gaisa spēku Meteoroloģijas daļā, tika nosūtīts uz Reikjaviku, pēc tam uz Bermudu salām kā meteorologs. Pēc kara atgriezās Anglijā, strādāja par matemātikas skolotāju. 1951. gadā pārcēlās uz Singapūru, strādāja universitātē līdz 1962. gadam. Vēlāk dažus gadus strādāja Indiešu tehnoloģijas institūtā Deli, Indijā. 1965. gadā pārcēlās uz Kanādu. Lielāko daļu sava darba mūža Gajs strādāja Kalgari Universitātē. Kaut arī pensionējās 1982. gadā, turpināja darbu pat sasniedzis 100 gadu vecumu. Ričards Gajs sarakstījis vairākas grāmatas un vairāk nekā simts rakstu par skaitļu un grafu teoriju. Viņš bija Pāla Erdēša četru publikāciju līdzators, tāpēc viņa Erdēša skaitlis ir 1. Gajs kopš jaunības līdz pat vēlīniem gadiem kopā ar sievu Nensiju Luīzu nodarbojās ar pārgājieniem kalnos. Viņi bija apprecējušies 1940. gadā un nodzīvoja kopā 70 gadus līdz par sievas nāvei 2010. gadā. Viņiem bija trīs bērni, tai skaitā datorzinātnieks un matemātiķis Maikls Gajs. Ričards Gajs nomira 2020. gada 9. martā 103 gadu vecumā. Rčards Gajs pazīstams arī kā šaha etīžu sastādītājs. viņš sastādījis apmēram 200 etīdes un ir Gaja — Blendforda — Rojkrofta koda, ko izmanto etīžu klasifikācijai, līdzautors. No 1948. līdz 1951. gadam Gajs strādājis šaha žurnālā British Chess Magazine. Ričards Gajs Le Probleme, 1939 Uzdevuma risinājums: 1. Lg8 ! Kb1 2. Lh7+ Ka1 3. Kg6 ! Kb1 4. Kf6+ Ka1 5. Kf5 Kb1 6. Kf4+ Ka1 7. Ke4 Kb1 8. Ke3+ Ka1 9. Ke2 d1D+ 10. Kxd1 un uzvar. Richard K. Guy. Unsolved problems in number theory. Problem books in mathematics (angļu) (3rd ed izd.). New York : Springer, 2004 [1981]. ISBN 978-0-387-20860-2. Skatīts: 2017-03-14. Elwyn R. Berlekamp, John H. Conway, Richard K. Guy. Winning Ways for your Mathematical Plays (angļu) 1. Academic Press, 1982. ISBN 0120911507. Skatīts: 2017-03-13. Guy, R. K. (1989). Fair game how to play impartial combinatorial games, COMAP in Arlington, MA, ISBN 0912843160. Guy, R. K. (1976). Packing with solutions of ax+by= cz The unity of combinatorics, OCLC Number: 883501309 Guy, R. K. (1991). Graphs and the strong law of small numbers, Wiley, OCLC Number: 897682607. Guy, R. K. (1987). Six phases for the eight-lambdas and eight-deltas configurations, North-Holland, OCLC Number: 897693235. Guy, R. K. (1982). Sets of integers whose subsets have distinct sums, North-Holland, OCLC Number: 897757256. Author biography from Winning Ways for your Mathematical Plays, Vol. I, 2nd ed., AK Peters, 2001. «Canadian Climbing Legend Richard Guy Dies at 103». Gripped. «Remembering Richard Guy». University of Calgary. John Roycroft Richard Guy’s Chess Endgame Studies. Prime Actions, Kenneth Solja, Helsinki 1996. ISBN 951-96771-3-5. (angliski) Donald J. Albers, Gerald L. Alexanderson: Fascinating Mathematical People: Interviews and Memoirs. Princeton University Press 2011. (angliski) Ričarda Gaja simts gadu jubilejai veltīta mājas lapa Amerikas Matemātikas asociācijas vietnē (angliski) Ričarda Gaja profils vietnē Arves (angliski) R. Gaja šaha kompozīcijas vietnē PDB R. Gaja profils vietnē CPW Arhivēts 2017. gada 2. jūnijā, Wayback Machine vietnē. (angliski) Šahista profils chessgames.com mājaslapā (angliski)