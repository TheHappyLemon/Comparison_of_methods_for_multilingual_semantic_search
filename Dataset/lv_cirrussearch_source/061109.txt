Aļina Hrušina (tagad: Akobija) (ukraiņu: Аліна Давидівна Грушина (Акобія); dzimusi 1999. gada 5. augustā) ir ukraiņu brīvā stila cīkstone, 2022. gada Eiropas čempione. Starptautiskajās sacensībās Aļina Hrušina sāka piedalīties 2015. gadā, kad Eiropas kadetu čempionātā izcīnīja bronzas medaļu. Gadu vēlāk, 2016. gadā, šajā turnīrā viņa kļuva jau par Eiropas kadetu čempioni. 2017. gadā viņa uzvarēja arī nākamajā vecuma grupā un kļuva par Eiropas junioru čempioni. Gada nogalē Polijas pilsētā Bidgoščā viņa, būdama 18 gadus veca, izcīnīja bronzas medaļu Pasaules U23 čempionātā. 2018. un 2019. gadā viņa ieguva divas sudraba medaļas Eiropas U23 čempionātos, kam pievienoja sudraba medaļu arī 2019. gadā pasaules U23 čempionātā Budapeštā. 2020. gada Eiropas pieaugušo čempionātā, kas notika Romā, viņa izcīnīja sudraba medaļu svara klasē 57 kg. Finālā viņa zaudēja pret Norvēģijas sportisti Greisu Bullenu. 2021. gada martā Eiropas kvalifikācijas turnīrā Akobija nopelnīja vietu dalībai 2020. gada vasaras olimpiskajās spēlēs Tokijā svara kategorijā līdz 57 kg. Aļinas traumas dēļ, šo iespēju, piedalīties svara kategorijas 57 kg sacensībās, izmantoja cita ukraiņu sportiste Tetjana Kita. 2021. gada maijā Ziemeļmaķedonijas galvaspilsētā Skopjē Akobija izcīnīja zelta medaļu Eiropas U23 čempionātā. 2021. gada novembrī viņa izcīnīja arī zelta medaļu 57 kg svara kategorijā 2021. gada U23 pasaules čempionātā, kas notika Belgradā, Serbijā. Daniel Etchells. «Cuban strikes gold as women's action concludes at UWW Under-23 World Championships». InsideTheGames.biz, 2019. gada 1. novembris. Skatīts: 2022. gada 11. aprīlis. «2019 World U23 Wrestling Championship». United World Wrestling. Arhivēts no oriģināla, laiks: 2019. gada 28. decembris. Skatīts: 2022. gada 11. aprīlis. «Hristova beats last year's gold medallist Manolova at European Wrestling Championships» (angļu). insidethegames.biz. 2020. gada 14. februāris. Skatīts: 2022-04-09. «Twelve more wrestlers secure Tokyo 2020 places as women’s action takes centre stage at European Olympic qualifier» (angļu). insidethegames.biz. 2021. gada 19. marts. Skatīts: 2022-04-09. «Yepez Guzman makes history for Ecuador at UWW Under-23 World Championships» (angļu). insidethegames.biz. 2021. gada 5. novembris. Skatīts: 2022-04-09. Olympedia profils (angliski) FILA profils (angliski)