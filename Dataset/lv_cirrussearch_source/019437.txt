Raiens Kārters (angļu: Ryan Carter; dzimis 1983. gada 3. augustā) ir amerikāņu hokejists, centra uzbrucējs. Pašlaik (2014) Kārters spēlē Nacionālās hokeja līgas kluba Minesotas "Wild" rindās. Profesionāļa karjeru Kārters sāka 2006.—07. gada sezonā, to aizvadot AHL klubā Portlendas "Pirates". Izslēgšanas kārtā hokejists četras spēles aizvadīja arī NHL kluba Anahaimas "Ducks" sastāvā, Kārteram kopā ar komandu izcīnot Stenlija kausu. Nākamajā sezonā uzbrucējs "Ducks" rindās aizvadīja jau 34 spēles. 2010.—11. gada sezonas pirmajā pusē Kārters tika aizmainīts uz Karolīnas "Hurricanes", taču vien pāris mēnešus vēlāk tika aizmainīts jau uz Floridas "Panthers". 2011.—12. gada sezonas ievadā Kārters nonāca jau Ņūdžersijas "Devils" rindās. ASV hokeja izlases rindās izcīnījis bronzas medaļas 2013. gada Pasaules čempionātā. Spēlējis arī 2010. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)