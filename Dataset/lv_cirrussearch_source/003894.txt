Šis raksts ir par apļveida konstrukciju, kas rotē ap savu asi. Par velosipēdu uz diviem riteņiem skatīt rakstu divritenis. Ritenis jeb rats ir apļveida konstrukcija, kas rotē ap savu asi. Ritenis ir neatņemama vairuma virszemes transporta līdzekļu sastāvdaļa. Riteņveida vai diskveida detaļas ir sastopamas arī daudzās citās mehāniskās konstrukcijās — pulksteņos, dzinējos, trīšos, vinčās utml. Uzskata, ka riteni pirms apmēram pieciem tūkstošiem gadu varētu būt izgudrojuši šumeri Senajā Divupē, tomēr 2008. gadā tika atrasts 5150 gadus vecs koka Ļubļanas purva ritenis Slovēnijā. Iespējams, sākotnēji ritenis lietots podnieka ripas veidā un tikai pēc tam kā ratu vai citu transporta līdzekļu sastāvdaļa. Sākumā ratu riteņi bija monolīta koka konstrukcija ar atveri ass vidū. Tikai vēlāk tos sāka veidot kā trīsdaļīgu konstrukciju, ko veidoja rumba (iekšējais rats), apliece (ārējais rats) un radiāli spieķi, kas savienoja abus ratus. Velosipēds Vikikrātuvē par šo tēmu ir pieejami multivides faili. Skatīt: Ritenis. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)