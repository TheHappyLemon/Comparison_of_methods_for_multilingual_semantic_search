Kārlis Karstens (vācu: Karl Carstens; dzimis 1914. gada 14. decembrī, miris 1992. gada 30. maijā) bija Vācijas jurists un Vācijas Kristīgo demokrātu apvienības politiķis. Vācijas prezidents no 1979. līdz 1984. gadam, kad Vācijas kanclers bija Helmūts Šmits un Helmūts Kols. Pēc izglītības jurists, 1960. gadā kļuva par Ārlietu ministrijas valsts sekretāru. No 1966. līdz 1969. gadam - Aizsardzības ministrijas valsts sekretārs. No 1968. gada - Federālās kancelejas vadītājs. 1972. gadā ievēlēts Bundestāgā. No 1973. līdz 1976. gadam CDU/CSU parlamentārās grupas vadītājs. Būdams šajā amatā, kritizēja kreisās tendences tālaika studentu kustībā. Pēc 1976. gada federālajām vēlēšanām tika ievēlēts par Bundestāga prezidentu. 1979. gada 23. maijā tika ievēlēts par Vācijas federālo prezidentu. 1983. gadā, Helmūtam Kolam apzināti zaudējot uzticības balsojumu parlamentā, atlaida Bundestāgu, nodrošinot jaunas vēlēšanas. Nekandidēja uz jaunu prezidenta amata termiņu. Vikikrātuvē par šo tēmu ir pieejami multivides faili. Skatīt: Kārlis Karstenss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)