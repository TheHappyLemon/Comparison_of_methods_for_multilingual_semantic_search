Džonatans Kviks (angļu: Jonathan Douglas "Jon" Quick; dzimis 1986. gada 21. janvārī) ir profesionāls amerikāņu hokejists, spēlē vārtsarga pozīcijā. Pašlaik (2024) Kviks pārstāv Nacionālās hokeja līgas klubu Ņujorkas "Rangers". 2005. gada NHL draftā viņu Losandželosas "Kings" izraudzījās ar kopējo 73. kārtas numuru. Savu debiju "Kings" sastāvā Kviks piedzīvoja 2007.—08. gada sezonā, kluba sastāvā laukumā dodoties trīs spēlēs. 2008.—09. gada sezonā hokejists bija kļuvis jau par "Kings" pamatvārtsargu, sezonas ievadā gan aizvadot 14 spēles AHL vienībā Mančestras "Monarchs". 2011.—2012. gada regulārajā sezonā bija otrs vismazāk vārtus (vidēji spēlē) ielaidušais vārtsargs visā līgā, kā arī "Kings" sastāvā kļuva par Stenlija kausa ieguvēju, iegūstot arī Kona Smita balvu, kuru pasniedz izslēgšanas kārtas vērtīgākajam spēlētājam. Divas sezonas vēlāk Kviks kopā ar "Kings" izcīnīja vēl vienu Stenlija kausa titulu. 2023. gada 1. jūlijā Kviks ar Ņujorkas Rangers parakstīja viena gada līgumu par 925 000 USD . 30. martā spēlē pret Arizonas "Coyotes" Kviks guva savu 392. uzvaru karjerā un kļuva par visu laiku uzvarām bagātāko vārtsargu kas dzimis Amerikā. ASV izlases sastāvā izcīnījis sudraba medaļu 2010. gada ziemas olimpiskajās spēlēs. https://www.espn.com/nhl/story/_/id/39842828/jonathan-quick-breaks-wins-record-us-born-goaltenders Vikikrātuvē par šo tēmu ir pieejami multivides faili. Skatīt: Džonatans Kviks. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)