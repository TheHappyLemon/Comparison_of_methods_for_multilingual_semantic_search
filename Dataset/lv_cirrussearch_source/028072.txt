Eiropas Rekonstrukcijas un attīstības banka (ERAB) (angļu: European Bank for Reconstruction and Development; EBRD) ir 1991. gadā izveidota starptautiska institūcija, kuras mērķis ir sekmēt pāreju uz tirgus ekonomiku un veicināt uzņēmējdarbības attīstību Centrālās un Austrumeiropas valstīs. ERAB apvienojušies 64 biedri (62 dalībvalsts, kā arī Eiropas Kopiena un Eiropas Investīciju banka). Tās centrālā pārstāvniecība atrodas Londonā. Pēc Eiropas Padomes apstiprināšanas Strasbūrā 1989. gada decembrī Parīzē 1990. gada 29. maijā tika parakstīts Eiropas Rekonstrukcijas un attīstības bankas dibināšanas līgums un stājās spēkā 1999. gada 28. martā. ERAB galvenais mērķis ir veicināt pāreju uz tirgus orientētu ekonomiku, sekmēt privātās un uzņēmējdarbības iniciatīvas Centrāleiropas un Austrumeiropas valstīs. Banka finansē projekta kreditēšanas un administrēšanas vajadzības, aizņemoties finanšu resursus starptautiskajā kapitāla tirgū. Pašreiz ERAB darbojas 34 valstīs. Lai koordinētu vietējās aktivitātes, šajās valstīs darbojās reģionālie ERAB biroji. Latvijas Republikas Finanšu Ministrija. Eiropas Rekonstrukcijas un attīstības banka