Šona Millere-Uibo (angļu: Shaunae Miller-Uibo; dzimusi 1994. gada 15. aprīlī Naso) ir Bahamu vieglatlēte, sprintere, startē 200 un 400 metru distancēs. Viņa ir divkārtēja olimpiskā čempione un 2022. gada pasaules čempione 400 metros. Precējusies ar igauņu desmitcīņnieku Maikelu Uibo. Olimpiskajās spēlēs debitēja 2012. gadā, piedalījās 400 metru distancē, bet nefinišēja priekšskrējienā. Pirmo reizi Pasaules čempionātā piedalījās 2013. gadā Maskavā, ieņemot 4. vietu 200 metru distancē. 2014. gada Pasaules čempionātā telpās Sopotā izcīnījusi bronzas medaļu 400 m. 2015. gada Pasaules čempionātā ieguva sudrabu 400 metros. Piedalījās arī 4x400 m stafetē, kur komanda ieņēma 10. vietu. 2016. gada vasaras olimpiskajās spēlēs Riodežaneiro bija savas delegācijas karognesēja atklāšanas ceremonijā. Viņa kļuva arī par olimpisko čempioni 400 metru distancē. 2017. gada Pasaules čempionātā Londonā ieguva bronzu 200 metros, bet 400 metru distancē finišēja 4. vietā. 2017. gada Dimanta līgas finālsacensībās izcīnīja uzvaras gan 200 m, gan 400 m distancēs. 2018. gadā uzvarēja 200 m Nāciju Sadraudzības spēlēs Goldkostā. 2019. gada Pasaules čempionātā ieguva sudrabu 400 metros, labojot kontinenta rekordu ar rezultātu 48,37 sekundes. 2020. gada vasaras olimpiskajās spēlēs Tokijā piedalījās gan 200 m, gan 400 m skrējienos. Abās distancēs iekļuva finālā. 200 metros ieņēma 8. vietu, bet 400 metros izcīnīja savu otro olimpisko zelta medaļu, vēlreiz labojot Ziemeļamerikas rekordu (48,36 s). 2022. gada Pasaules čempionātā Jūdžīnā izcīnīja zelta medaļu 400 m. «Golden girl meets her match». tribune242.com (angļu). 2017. gada 17. februāris. Skatīts: 2022. gada 23. jūlijā. «Flagbearers for 2016 Summer Olympics». olympedia.org (angļu). Skatīts: 2022. gada 23. jūlijā. Vikikrātuvē par šo tēmu ir pieejami multivides faili. Skatīt: Šona Millere-Uibo. Olympedia profils (angliski) The Sport.org profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)