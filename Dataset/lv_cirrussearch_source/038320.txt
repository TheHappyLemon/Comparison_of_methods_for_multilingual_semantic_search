Eralds Derviši (albāņu: Erald Dervishi; dzimis 1979. gada 10. novembrī Duresi) ir Albānijas starptautiskais lielmeistars šahā (1998). Pēc profesijas viņš ir jurists. No 1994. līdz 1998. gadam mācījies Ģerģa Kastrioti skolā Duresi. No 1999. līdz 2006. gadam studējis Padujas (Itālija) Universitātes Juridiskajā fakultātē un to beidzot aizstāvējis disertāciju ar nosaukumu "Juridiskie attiecības starp Albāniju un Eiropas Savienību, pievienošanās perspektīvas" un ieguvis bakalaura grādu. No 2007. gada jūnija līdz 2007. gada novembrim Albānijas Iekšlietu ministrijas Juridiskā departamenta jurists. 2007. gada janvāra līdz 2008. gada oktobrim — Juridiskās fakultātes ārštata krimināltiesību lektors. 2007. gada novembra līdz 2008. gada aprīlim premjerministra vietnieka padomnieks. No 2008. gada aprīļa līdz 2008. gada augustam — Aizsardzības ministra padomnieks. No 2008. gada valsts importa-eksporta aģentūras priekšsēdētājs. 1993. gadā Sombathējā Derviši kļuva par Eiropas jauniešu šaha čempionu U14 vecuma grupā, 1996. gadā Eiropas Jauniešu U18 čempionātā Rimavska Sobotā viņš dalīja trešo vietu, Pasaules jauniešu čempionātā 1997. gadā Erevānā bija piektais. 18 gadu vecumā viņš ieguva šaha lielmeistara titulu. Derviši bija pirmais šī titula ieguvējs savā valstī. 1996. un 1997. gadā viņš uzvarēja Albānijas čempionātā. Viņš ir vairāku starptautisku turnīru uzvarētājs: 2000. gadā Padujā, 2001. gadā Dženovā un Duresi, 2005. gadā Padujā, 2006. gadā Padujā un Brattonā. Šaha olimpiādē Albānijas komandā Derviši pirmoreiz spēlē 1994.gadā Maskavā, uzrādot rezultātu 7,5 punkti no 13 (+5, -3, =5). Viņš pārstāv savu valsti arī šaha olimpiādēs no 1998. līdz 2006. gadam, pēc tam 2012. un 2014. gadā, labāko rezultātu sasniedzot 2002. gadā Bledā 8,5 punkti no 11 (+6, -0, =5). 1998. gadā Elistā, viņš ieguva individuālo bronzas medaļu pie otrā galdiņa (+7, -2, = 3). Viņa kopējais rezultāts šaha olimpiādēs ir +44, -18, =34 [2]. Derviši piedalījās arī 2001. gada Eiropas komandu čempionātā. Derviši intervija vietnei SOT news (albāniski) Giovanni Armilotta par sportu Albānijā. (angliski) Derviši rezultāti šaha olimpiādēs Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)