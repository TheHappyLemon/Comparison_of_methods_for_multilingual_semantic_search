Pilsēttīkls (MAN) ir datoru tīkls, kas parasti aptver kādas pilsētas vai tās lielākās daļas teritoriju un apvieno tajā izvietotos lokālos tīklus. Šis ir ātrdarbīgs tīkls, kas var pārvadīt balsi, datus un attēlus ar ātrumu līdz 200 Mb/s vai ātrāk, veicot attālumus līdz 75 km. Pamatojoties uz tīkla arhitektūru, pārraides ātrums var būt lielāks īsākiem attālumiem. Pilsēttīkls, kas var ietvert vienu vai vairākus lokālos datoru tīklus (LAN), kā arī telekomunikāciju iekārtas, piemēram, mikroviļņu un satelītu releju stacijas, ir mazāks nekā teritoriālais datoru tīkls (WAN), bet parasti darbojas ar lielāku ātrumu. Pilsēttīklā uzbūves principus nosaka IEEE 802.6 standarts. Pilsēttīklu attīstību parasti veic vietējās telefona kompānijas. Pilsēttīkli ir publiskie tīkli, tāpēc to pakalpojumi ir lētāki, nekā privāttīkla uzbūve pilsētas mērogā. «Akadēmiskā terminu datubāze - pilsēttīkls». termini.lza.lv. Skatīts: 2019-12-22.[novecojusi saite] «Datoru tīkli». Arhivēts no oriģināla, laiks: 2019. gada 5. novembrī.