Kolomija (ukraiņu: Коломия) ir pilsēta Ukrainas rietumos, Ivanofrankivskas apgabalā pie Prutas upes. Pokutjas reģiona un huculu kultūras centrs. Rakstos pirmoreiz minēta 1241. gadā mongoļu iebrukuma laikā. 1340. gadā aneksēja Polija. No 1498. gada, kad to iekaroja Stefans Lielais, līdz 1531. gadam, kad to atkaroja Jans Tarnovskis, Kolomija bija Moldāvijas sastāvā. 1589. un 1620. gadā pilsētu nopostīja turki. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā) kur tā atradās līdz Pirmā pasaules kara beigām. 19. gadsimta beigās apmēram puse no Kolomijas iedzīvotājiem bija ebreji. Pēc Pirmā pasaules kara Kolomija iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Kolomija tika iekļauta Ukrainas PSR. No 1941. līdz 1944. gadam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. Kolomija ir čellista Emanuela Feiermana (Emanuel Feuermann, 1902-1942) dzimtā pilsēta. 1880. gadā vietējā cietumā 3 mēnešus pavadīja dzejnieks Ivans Franko. Kolomijā atrodas lieldienu olu muzejs (Музей Писанкового розпису). Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Kolomija. Encyclopædia Britannica raksts (angliski) Ukrainas Interneta enciklopēdijas raksts (angliski) Ebreju enciklopēdijas Austrumeiropā raksts (angliski) Lieldienu olu muzejs (ukrainiski)