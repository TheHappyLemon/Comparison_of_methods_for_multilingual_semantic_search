Finlux ir plaša patēriņa elektronikas zīmols, kas aptver radiouztvērējus, plazmas televizorus un DVD atskaņotājus. Gadu gaitā zīmols piederēja vairākiem starptautiskiem uzņēmumiem. Kopš 2006. gada tas pieder Turcijas elektronikas ražotajam Vestel. Nosaukums Finlux pirmoreiz parādījās 1964. gadā, kad Lohjan Kalkkitehdas meitas uzņēmums Iskumetalli Oy sāka piedāvāt televizorus ar Finlux zīmolu. Sūkņu ražotājs Iskumetalli nonāca Lohja īpašumā 1947. gadā; 1949. gadā tas sāka ražot Luxor radioaparātus ar Lohja iegādātu licenci. 1958. gadā Iskumetalli sāka ražot melnbaltos televizorus. 1971. gadā Iskumetalli rūpnīca tika nosaukta par Finlux; nākamajā gadā sāka ražot krāsu televizorus. Līdz 1973. gadam visas Lohja elektronikas ražotnes tika apvienotas Finlux grupā. 1977. gadā Lohja no Instrumentarium Oy nopirka pētniecisko projektu, kas saistīts ar elektroluminiscences displejiem, un tos sāka ražot Finlux. 1979. gadā Lohja iegādājās televizoru ražotāju Asa Radio Oy, kas radiouztvērējus ražoja kopš 1927. gada. 1990. gada decembrī Lohja un Wärtsilä apvienojās ar nosaukumu Metra Oy Ab. Pēc apvienošanās Metra pamazām atteicās no visām bijušās Lohja nozarēm. 1991. gadā Finlux elektroluminiscences displeju ražotne tika pārdota Planar Systems, turpinot ražot displejus Espo. Vēlāk Planar visu savu elektroluminiscences displeju ražošanu apvienoja Espo, slēdzot ražotni Oregonā. 1992. gadā Finlux televizoru ražošana tika pārdota Nokia, kas jau ražoja televizorus ar zīmoliem Salora, Schaub-Lorenz un Oceanic. 1996. gadā Nokia pārdeva visas savas televizoru ražotnes un ar televizoriem saistītos zīmolus Honkongas uzņēmumam Semi-Tech. Televizori Somijā tika ražoti līdz 2000. gadam, kad Semi-Tech apakšuzņēmums bankrotēja. Lai turpinātu televizoru ražošanu, Norvēģijas kompānija Otrum Electronic 2002. gadā izveidoja uzņēmumu Finlux Oy Ab. Tajā laikā televizoru tirgū notika pāreja no kineskopiem uz plakanajiem paneļiem, bet Finlux nereformēja savu ražošanu. 2005. gada septembrī uzņēmums bankrotēja ar 50 miljoniem zaudējumu. 2006. gadā Turcijas elektronikas uzņēmums Vestel, kas piederēja korporācijai Zorlu Holding, iegādājās Finlux zīmolu. Tas ražošanu koncentrēja uz plakanajiem televizoriem un citu plaša patēriņa elektroniku, tādu kā DVD atskaņotāji, ierakstītāji un ciparu televīzijas iekārtas. Ražošana Somijā netika turpināta. Ziemeļvalstu tirgū ar Finlux mārketingu nodarbojās uzņēmums Vestel Scandinavia Oy Ab. History of the radio manufacturer Finlux (brand) radiomuseum.org Planar Systems, Inc. «Company History», 2008. Arhivēts no oriģināla, laiks: 2008-02-10. Skatīts: 2008-02-07. Nokia Announces Final Sale Of Its Television Manufacturing Business Finlux vēsture Arhivēts 2011. gada 25. novembrī, Wayback Machine vietnē. (somiski) Finlux mājaslapa (somiski) (zviedriski) Finlux Apvienotajā Karalistē (angliski) Lohja vēsture Wärtsilä mājaslapā