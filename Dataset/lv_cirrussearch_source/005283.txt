"Bārene" (angļu: Orphan) ir kinokompānijas Warner Bros. 2009. gada trilleris un šausmu filma. Filmas režisors ir Žaume Kolets-Serra. Galvenajās lomās Vera Fārmiga un Pīters Sarsgārds. ASV kinoteātros filmas pirmizrāde notika 2009. gada 24. jūlijā. Latvijā pirmizrāde bija 2009. gada 23. oktobrī. Jauna ģimene - vīrs Džons un sieva Keita -, kuri ļoti pārdzīvo vēl nedzimušā bērna nāvi. Ģimene atrodas uz sabrukuma sliekšņa, tādēļ abi nolemj adoptēt bērnu cerot, ka varbūt jauna bērna ienākšana ģimenē varētu glābt viņu attiecības. Pāra redzes lokā nonāk kāda deviņgadīga meitene Estere, kura esot savādāka nekā citi bērni (netipiski gudra savam vecumam), tādēļ viņu adoptē. Esterei nonākot jauno vecāku mājās, drīz vien sāk notikt dažādas dīvainas lietas. Keita sāk nojaust, ka pie tā varētu būt vainojama mazā meitene, un sāk pieļaut iespēju, ka aiz jaukās eņģelīša sejiņas slēpjas kaut kas nelāgs. Keita rūpējoties par ģimenes drošību nolemj uzzināt “mazā eņģelīša” pagātni, un sāk atklāties baisi notikumi, kuri var apdraudēt visus tajos iesaistītos. Kinokritiķu vidū filma tiek vērtēta dažādi - kā labs trilleris ar neparedzamām beigām, gan arī kā pretadoptēšanas kampaņa. Portālā IMDB filmu vairāk kā 121,5 tūkstoši lietotāju novērtējuši ar vidējo atzīmi 7,0. Informācija par filmu "Bārene" The Numbers mājaslapā (angliski) Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)