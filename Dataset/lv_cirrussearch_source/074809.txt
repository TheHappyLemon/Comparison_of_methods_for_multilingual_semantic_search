Šis raksts ir par astronomu. Par Titāna zondi skatīt rakstu Huygens. Kristiāns Heigenss (nīderlandiešu: Christiaan Huygens, dzimis 1629. gada 14. aprīlī, miris 1695. gada 8. jūlijā) bija ievērojams Nīderlandes fiziķis, mehāniķis, matemātiķis un astronoms. Dzimis 1629. gada 14. aprīlī, Hāgā ietekmīgā diplomāta ģimenē. 1647. gadā mācījās matemātiku un jurisprudenci Leidenes universitātē. Izglītību turpināja Bredas universitātē, kuru tolaik sauca par Orānijas prinča koledžu. 1650. gadā atgriežas mājās nenokārtojis akadēmiskos eksāmenus ne Leidenē ne Bredā. Pēc studijām pievēršas zinātniskiem pētījumiem un dzīvo iztiekot no personīgajiem iekrājumiem. 1651. gadā publicē savu pirmo zinātnisko darbu - "Teorēmas par hiperbolas, elipses un riņķa kvadratūrām". 1655. gadā vairākus mēnešus pavada Parīzē, kur tiekas ar vairākiem pazīstamiem zinātniekiem, kā arī ieinteresējas par varbūtību teoriju. 1660. gadā vēlreiz viesojas Parīzē, kur tiekas ar Blēzu Paskālu. 1666. gadā kļūst par vienu no jaundibinātās Francijas Zinātņu akadēmijas locekļiem. No 1666. līdz 1681. gadam dzīvo un strādā Parīzē. 1681. gadā slimības dēļ atgriežas Nīderlandē, bet vēlāk atgriezties Francijā neļauj reakcionāro noskaņu pastiprināšanās, jo sevišķi Nantes edikts. 1689. gadā ceļo uz Londonu, kur tiekas ar Īzaku Ņūtonu - angļu zinātnieku, kurš bija izvirzījis alternatīvu teoriju Heigensa gaismas viļņu teorijai - korpuskulāro teoriju. Piecus pēdējos dzīves gadus Heigenss nopietni slimoja, un mira Hāgā 1695. gada 8. jūlijā, 66 gadu vecumā. Heigensa vārdā nosaukts ESA nolaižamais aparāts Huygens Saturna pavadoņa Titāna izpētei kā daļa no starpplanētu zondes Cassini-Huygens. Vikikrātuvē par šo tēmu ir pieejami multivides faili. Skatīt: Kristiāns Heigenss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Enciklopēdijas Krugosvet raksts (krieviski) Biogrāfija (angliski) Biogrāfija un zinātniskā darbība (krieviski)