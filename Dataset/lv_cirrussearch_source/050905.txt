"The Joshua Tree" ir īru rokgrupas U2 piektais studijas albums, ko 1987. gada 9. martā izdeva Island Records. To producēja Braiens Īno un Daniels Lanuā. Albums tiek uzskatīts par grupas sasniegumu augstāko pakāpi un guva ļoti labus panākumus. Mūzikas kritiķi to bieži dēvē par grupas vislabāko albumu, kā arī par vienu no visu laiku labākajiem rokmūzikas albumiem vispār. 2003. gadā žurnāls "Rolling Stone" savā 500 visu laiku labāko albumu sarakstā "The Joshua Tree" ierindoja 26. vietā. 1988. gadā albums ieguva Grammy balvu kā gada labākais albums. Pēc iepriekšējā albuma "The Unforgettable Fire" grupa saprata, ka "grupai U2 nav bijušas tradīcijas, mēs esam bijuši kā no cita visuma", un viņi nodevās amerikāņu blūza, kantrī un gospeļu mūzikas pētīšanai. Tālāk viņi pavadīja laiku kopā ar citām īru grupām "The Waterboys" un "Hothouse Flowers", sajūtot kā sapludināt īru mūziku ar amerikāņu tautas mūziku. Draudzība ar Bobu Dilanu, Van Morisonu un Kītu Ričardsu iedrošināja grupu atgriezties pie rokmūzikas saknēm un lika Bono koncentrēties savām spējām kā mūzikas un dziesmu tekstu autoram. Grupa vēlējās uzbūvēt "The Unforgettable Fire" atmosfēru, taču meklēja arī "smagāk sitošu" skaņu vispārpieņemto dziesmu struktūru striktajā disciplīnā, pretēji "The Unforgettable Fire" vairāk eksperimentālajam stilam. Amerikas mežonīgais skaistums, kulturālā bagātība, garīgais tukšums un nežēlīgā vardarbība ir izklāstīti, lai apvienotu katru "The Joshua Tree" veidojošo aspektu—tā nosaukumā un uz albuma vāka, blūza un kantrī mūzikas aizguvumos šajā mūzikā... Turklāt Bono saka, ka "Amerikas mitoloģijas dziļāka iepazīšana" ir ļoti būtiska daļa no "The Joshua Tree" mākslinieciskās būtības. —Rolling Stone U2 pārtrauca savas 1986. gada albuma ierakstu sesijas, lai kļūtu par galvenajiem māksliniekiem Starptautiskās amnestijas "Cerību konspirācijas tūrē". Tā vietā, lai tā kļūtu par traucēkli, tūre piedeva papildu intensitāti un spēku grupas jaunajai mūzikai, liekot pievērst vairāk uzmanības tam, ko grupa ar albumu vēlas pateikt. Savos 1986. gada ceļojumos uz Salvadoru un Nikaragvu Bono klātienē ieraudzīja zemnieku nelaimes valstu iekšējo konfliktu dēļ, kas arī kļuva par centrālo ietekmi šim albumam, visvairāk tam izpaužoties dziesmās "Bullet the Blue Sky" un "Mothers of the Disappeared". Albums sevī ietver arī antipātijas pret Ameriku, tostarp dusmas pret ASV politiku Centrālamerikā, pretēji grupas dziļajam fascinējumam pret šo valsti, tās plašajām ārēm, brīvību un to, uz ko tā pastāv Grupa vēlējās mūziku ar piederības izjūtu kādai vietai, ar ārkārtīgu kvalitāti; albuma mūzikā un dziesmu tekstos ir redzams iespaids no amerikāņu rakstnieku grāmatām, kuras grupas dalībnieki ir lasījuši Pēc Bono teiktā, albumu vairāk ietekmējusi valsts ģeogrāfija, nevis tās cilvēki Grupa ir veikusi plašas tūres pa Ameriku, kas ir pastāvīgi ietekmējis grupu Tā kā albuma ierakstīšanas laikā Amerikai bija liela ietekme uz notikikumiem pasaulē, Bono sacīja, ka viņam "...ir bijis jārēķinās ar Ameriku un to, kā tā ietekmē mani, jo Amerikai šobrīd ir tik liels iespaids uz pasauli. Šajā ierakstā man bija pirmoreiz jāsaskarās ar to politiskā līmenī diezgan smalkā veidā" Ierakstu iespaidojis arī blūzs. Kamēr tika veiktas ierakstu sesijas b-puses dziesmai "Silver and Gold" kopā ar Kītu Ričardsu, Bono un Ričardss klausījās blūzu, kantrī un popmūziku no 1950. gadiem Šī ietekme, kombinējoties ar Bono iepriekšējām ietekmēm no tādiem māksliniekiem kā Petija Smita un Bobs Dilans, atstāja iespaidu uz šo dziesmu un arī visu albumu. Pirmais albuma singls "With or Without You", kas ir arī viena no vispazītamākajām grupas dziesmām, izmanto tā saukto "neierobežotās ģitāras" efektu, ko izveidojis Maikls Brūks, lai bezgalīgi izstieptu notis. Oriģinālais koks, kas ir uz albuma vāka fotogrāfijas, gāja bojā ap 2000. gadu. Nosaucot "The Joshua Tree" kā "veltījumu" (drīzāk gan kā "metaforu") Amerikai, albums tika izdots 1987. gada martā. Tas debitēja pirmajā vietā Apvienotās Karalistes topā un drīz sasniedza arī ASV topa virsotni. U2 kļuva par ceturto rokgrupu vēsturē, kas nonāca uz žurnāla "Time" vāka (pēc The Beatles, The Band un The Who), kas nosauca U2 par "rokmūzikas aktuālāko notikumu". "The Joshua Tree" bieži ir nosaukts par vienu no visu laiku izcilākajiem albumiem rokmūzikas vēsturē. Albums palīdzēja U2 nonākt jaunā slavas līmenī, jo vispasaules "Joshua Tree" koncertturneja izpārdeva arēnas un stadionus visā pasaulē, grupai pirmoreiz pastāvīgi uzstājoties tāda lieluma arēnās. Ar "The Joshua Tree" U2 ieguva savas pirmās divas Grammy balvas, grupai iegūstot labākā albuma un labākās rokmūzikas grupas titulus Albums nosaukts par "rokenrola bolero"1989. gadā žurnāls "Rolling Stone" to ierindoja trešajā vietā savā 100 labāko 1980. gadu albumu sarakstā, kā arī 2003. gadā to ierindoja 26. vietā visu laiku labāko albumu sarakstā. "The Joshua Tree" tika nosaukts kā sestais žurnāla "CCM Magazine" 2001. gada visu laiku labāko mūsdienu kristiešu mūzikas albumu sarakstā. Tas tika atzīts par 2. labāko 4. kanāla 100 labāko albumu sarakstā, kā arī 2006. gadā tika ierindots 10. vietā Austrālijas ABC-TV iecienītāko albumu topā. ASV albums ir pārdots vairāk nekā 10 miljonos kopiju un ar vairāk nekā 25 miljoniem pārdotu kopiju pasaulē tas ir grupas vispārdotākais albums. "With or Without You" un ritmiskais gospelis "I Still Haven't Found What I'm Looking For" tika izdoti kā pirmie starptautiskie singli un ātri nonāca līz 1. vietām ASV un citur pasaulē. Arī trešais singls "Where The Streets Have No Name" tika izdots starptautiski un kļuva par vispasaules hitu. "In God's Country", kas tika izdots kā ceturtais singls Ziemeļamerikā jau bija mazāki panākumi, savukārt "One Tree Hill" tika izdots kā ceturtais singls Jaunzēlandē. "Red Hill Mining Town" sākotnēji bija paredzēts kā singls, taču "Joshua Tree" turnejas mēģinājumos atklājās, ka Bono nevarēja izdziedāt augstās notis šajā dziesmā, tādējādi šī dziesma bija vienīgā no visa albuma, kas netika spēlēta šī albuma turnejas koncertos. Vairākas dziesmas ir tikušas izlaistas kā b-puses, kas sākotnēji bija iecerētas "The Joshua Tree" dubultalbuma versijai. Kaut gan Bono visvairāk iestājās par albuma paplašinātās versijas izdošanu, The Edge tam iebilda, un tādēļ tika izdota 11 dziesmu versija. "Spanish Eyes" un "Deep in the Heart" tika izdotas kā b-puses "I Still Haven't Found What I'm Looking For" singlam. "Luminous Times (Hold on to Love)" un "Walk to the Water" tika izdotas kā b-puses "With or Without You" singlam. "Sweetest Thing", "Silver and Gold", un "Race Against Time" tika izdotas kā b-puses "Where the Streets Have No Name" singlam. U2 mūzika, Bono dziesmu teksti. "Where the Streets Have No Name" — 5:37 "I Still Haven't Found What I'm Looking For" — 4:37 "With or Without You" — 4:56 "Bullet the Blue Sky" — 4:32 "Running to Stand Still" — 4:18 "Red Hill Mining Town" — 4:52 "In God's Country" — 2:57 "Trip Through Your Wires" — 3:32 "One Tree Hill" — 5:23 "Exit" — 4:13 "Mothers of the Disappeared" — 5:14 Saskaņā ar Bono teikto BBC TV dokumentālajā filmā, dziesmu secību albumā izvēlējās dziedātāja Kirstija Makkola. Kā pirmo viņa lika savu mīļāko dziesmu, tad otru mīļāko un tā tālāk. Oriģinālajā kompaktdiska izdevumā bija nepareizas dziesmas "One Tree Hill" beigas 4:43 un dziesmas "Exit" sākums 4:53. Tā bija, jo "One Tree Hill" klusā beigu daļa ("Oh, great ocean...") atdurās, dziesma pārtrūka un pēkšņi beidzās. Tā rezultātā iepriekšējās dziesmas beigu daļa ilgu laiku tika uzskatīta par dziesmas "Exit" sākumu, kaut gan tā pilnībā kontrastē ar "Exit" toni. Šī nepilnība tika novērsta nākamajos izdevumos. 1996. gadā "Mobile Fidelity" skaņu laboratorija pārstrādāja albumu un izdeva to kā speciālu zelta CD. Šajā izdevumā bija savādāki dziesmu ilgumi nekā "Island" oriģinālajā izdevumā, un tajā dziesma "Mothers of the Disappeared" ir nedaudz savādāka, tajā atkārotojošais sintezatora ritms pēkšņi kļūst skaļāks, pirms dziesma izbeidzas, kas savukārt nav "Island" kompaktdiskos. (2007. gada pārizdotajā CD, kas pārstrādāts The Edge uzraudzībā, arī ir šīs dziesmas pārstrādātā versija, kas liek domāt, ka tā bija grupas sākotnējā iecere.) 2007. gada 19. septembrī vairākās U2 fanu mājaslapās parādījās informācija, ka "Universal Austria" ir apstiprinājusi trīs īpaši "The Joshua Tree" 20 gadu jubilejas izdevumi, ar paredzētu 2007. gada 23. novembra izdošanas datumu, kas turpinātu U2 iesākto albumu, izlašu vai DVD izdošanu katru gadu kopš 2001. gada. 2007. gada 16. oktobrī žurnāls "Billboard" paziņoja, ka ASV jaunais izdevums tiks izdots.2007. gada 20. novembrī Citur pasaulē albums tika izdots 2007. gada 3. decembrī. Albums tika izdots četros dažādos formātos: CD formāts: pārstrādāts albums kompaktdiskā Luksus formāts: pārstrādāts albums kompaktdiskā, bonus CD b-pusēm un retumiem no "The Joshua Tree" ieraksta sesijām, kā arī 36 lappušu buklets Box set izdevums: pārstrādāts albums kompaktdiskā, bonus CD b-pusēm un retumiem no "The Joshua Tree" ieraksta sesijām, bonus DVD ar koncertu no "Joshua Tree" koncertturnejas un citi video, kā arī 56 lappušu grāmatiņa cietos vākos. DVD ir arī "Lieldienu olas" sadaļa, kurā ir "Dalton Brothers" uzstāšanās Losandželosā 1987. gada 18. novembrī Dubultvinila izdevums: pārstrādāts albums divās 180 gramus smagās vinila platēs, kas iespiestas vēsturiskajā Našvilas ierakstu rūpnīcā. Ietilpst arī 16 lappušu buklets. "Luminous Times (Hold on to Love)" 4:35 "Walk to the Water" 4:49 "Spanish Eyes" 3:16 "Deep in the Heart" 4:31 "Silver and Gold" 4:37 "Sweetest Thing" (1987. gada b-puses versija) 3:04 "Race Against Time" 4:02 "Where the Streets Have No Name" (singla izdevums) 4:50 "Silver and Gold" ("Sun City" versija) — Bono kopā ar Kītu Ričardsu un Ronu Vudu 4:42 "Beautiful Ghost" / "Introduction to Songs of Experience" 3:56 "Wave of Sorrow (Birdland)" 4:06 "Desert of Our Love" 4:59 "Rise Up" 4:08 "Drunk Chicken" / "America" 1:31 U2 Live from Paris — koncertieraksts no Vinsānas hipodroma in Parīzē, Francijā 1987. gada 4. jūlijā "I Will Follow" "Trip Through Your Wires" "I Still Haven't Found What I'm Looking For" "MLK" "The Unforgettable Fire" "Sunday Bloody Sunday" "Exit" "In God's Country" "The Electric Co." "Bad" "October" "New Year's Day" "Pride (In the Name of Love)" "Bullet the Blue Sky" "Running to Stand Still" "With or Without You" "Party Girl" "40" Outside It's America — 50 minūšu gara dokumentālā filma par "The Joshua Tree" koncertturneju "With or Without You" mūzikas video alternatīvā versija "Red Hill Mining Town" mūzikas video Bono — vadošais vokāls, harmonikas The Edge — ģitāra, fona vokāls, taustiņinstrumenti Ādams Kleitons — basģitāra Lerijs Mullens — bungas, perkusijas Braiens Īno — taustiņinstrumenti, fona vokāls, producēšana, inženierēšana Daniels Lanuā — ritma ģitāra, tamburīns, fona vokāls, producēšana, inženierēšana Flood — miksēšana Stīvs Lillijvaits — papildu producēšana un miksēšana dziesmās "Where the Streets Have No Name", "With or Without You", "Bullet the Blue Sky" un "Red Hill Mining Town" Bobs Ludvigs — pirmveide (māsterēšana) Makkormiks, Nīls (ed), (2006). U2 by U2. HarperCollins Publicētāji. ISBN 0-00-719668-7 Makkormiks (2006), 169. lpp. Makkormiks (2006), 172. lpp. Makkormiks (2006), 179. lpp. «The Joshua Tree». Propaganda, 5. izdevums. Dekērtiss, Entonijs (1987. gada 7. maijs). "U2 izdod "The Joshua Tree"". Rolling Stone. Dekērtiss, Entonijs (1987. gada 7. maijs). "Patiesības un sakarības". Rolling Stone. Makkormiks (2006), 174. lpp. Makkormiks (2006), 186. lpp. Bils Greiems; van Ūstena de Būra, Karolīna. U2: Pilns ieskats viņu mūzikā. Omnibus Press, 2004. 27.–30. lpp. lpp. ISBN 0-7119-9886-8. Atsaucē izmantots novecojis parametrs |coauthors= «My Two Visits to U2's Joshua Tree». Arhivēts no oriģināla, laiks: 2007. gada 24. decembrī. Skatīts: 2008. gada 6. janvārī. "Rokmūzikas aktuālākais notikums Arhivēts 2011. gada 11. oktobrī, Wayback Machine vietnē." žurnāla "Time" arhīvs, 1987. gada aprīlis. "Rolling Stone" 500 izcilākie albumi Arhivēts 2013. gada 22. jūnijā, Wayback Machine vietnē. Rollingstone.com. Grammy ieguvēju saraksts Arhivēts 2009. gada 10. jūlijā, Wayback Machine vietnē. grammy.com. Ponds, Stīvs (1987. gada 9. aprīlis). ""The Joshua Tree" albuma apskats". Rolling Stone. Top 100 albumi Arhivēts 2007. gada 1. jūlijā, Wayback Machine vietnē.. RIAA.com. Retrieved on 2007-07-15 U2 FAQs.com, dziesmu tekstu FAQ Arhivēts 2009. gada 24. jūlijā, Wayback Machine vietnē. Kirstija: Kirstijas Makkolas dzīve un mūzika, BBC2, 2001. gada 3. marts «U2 "Joshua Tree" uzplaukst atkal». Arhivēts no oriģināla, laiks: 2008. gada 18. janvārī. Skatīts: 2008. gada 6. janvārī. The Joshua Tree 2007 Arhivēts 2008. gada 8. februārī, Wayback Machine vietnē.. U2.com. ARIA Austrālija «IFPI Austrija». Arhivēts no oriģināla, laiks: 2007. gada 16. jūlijā. Skatīts: 2008. gada 6. janvārī. «CRIA». Arhivēts no oriģināla, laiks: 2008. gada 11. februārī. Skatīts: 2009. gada 17. novembrī. «IFPI Somija». Arhivēts no oriģināla, laiks: 2007. gada 12. oktobrī. Skatīts: 2008. gada 6. janvārī. «InfoDisc : Les Ventes Réelles des Albums depuis 1968». Arhivēts no oriģināla, laiks: 2015. gada 16. oktobrī. Skatīts: 2015. gada 9. martā. «IFPI Vācija». Arhivēts no oriģināla, laiks: 2007. gada 27. septembrī. Skatīts: 2008. gada 6. janvārī. «AMPROFON». Arhivēts no oriģināla, laiks: 2008. gada 16. martā. Skatīts: 2009. gada 17. maijā. «NVPI». Arhivēts no oriģināla, laiks: 2007. gada 30. jūlijā. Skatīts: 2007. gada 30. jūlijā. «BPI». Arhivēts no oriģināla, laiks: 2008. gada 8. janvārī. Skatīts: 2008. gada 6. janvārī. Albuma oficiālā mājaslapa The Joshua Tree U2 Wanderer lapā, ar detaļām par dažādiem izdevumiem, vāka attēliem, dziesmu testiem utt. Dziesmu teksti "Manas divas vizītes pie U2 Džošuas koka" — Raksts par koku uz albuma vāka "Atjaunotiet Džošuas koku!" — Alternatīvais albuma dziesmu saraksts, kas sevī ietver arī b-puses, padarot to par dubultalbumu Dieva zemē: Mūzika, kas ietekmēja "The Joshua Tree" — Īpašs mākslinieku saraksts, kurus U2 nosaukuši par albuma ietekmēm "The Edge ģitāras novilcināšanas mācības" — Raksts par The Edge raksturīgo ģitāras novilcināšanas efektu, kas daudz izmantots albumā "One Tree Hill" — Informācija par "Vienkoka kalnu", vietu Jaunzēlandē, par kuru grupa uzrakstīja dziesmu Citāti un katras dziesmas fons Fanu interpretācijas un intervija par katru dziesmu Arhivēts 2007. gada 27. aprīlī, Wayback Machine vietnē.