Igors Vihrovs (dzimis 1978. gada 6. jūnijā Rīgā) ir krievu izcelsmes bijušais Latvijas vingrotājs, tagad — treneris. Lielākos panākumus guvis brīvajās kustībās, kur izcīnīja olimpisko zelta medaļu 2000. gada vasaras olimpiskajās spēlēs Sidnejā, kas bija pirmā zelta medaļa Latvijas kā neatkarīgas valsts sportistiem. Izglītību ieguvis Rīgas 3. vidusskolā un LSPA. I. Vihrova meita Elīna Vihrova arī ir vingrotāja, Latvijas čempione daudzcīņā. Ar vingrošanu sācis nodarboties septiņu gadu vecumā. I. Vihrovs ir piedalījies divās olimpiskajās spēlēs (2000, 2004). 2000. gadā Sidnejā viņš izcīnīja zelta medaļu brīvajās kustībās, tādējādi kļuva par pirmo Latvijas (kā neatkarīgas valsts) sportistu — olimpisko spēļu čempionu. 2004. gadā Atēnās startēja atbalsta lēcienā (13. vieta), brīvajās kustībās (15. vieta), zirgā (33. vieta), vingrojumā uz stieņa (47. vieta), līdztekās (52. vieta), apļos (57. vieta) un daudzcīņā (18. vieta). Tāpat ir izcīnījas bronzas medaļas 2001. gada Pasaules un 2000. gada Eiropas čempionātā brīvajās kustībās. 2003. gada Pasaules čempionātā izcīnījis 6. vietu brīvajās kustībās. Dibinājis Olimpiskā sporta centra vingrošanas klubu, kurā darbojas kā treneris. Sapnis par piramīdu Arhivēts 2011. gada 1. janvārī, Wayback Machine vietnē., sporto.lv Elīna Vihrova iegūst Latvijas čempiones titulu vingrošanā daudzcīņā LSM Igors Vihrovs, 2000 Olympic Floor Final Arhivēts 2012. gada 10. septembrī, Wayback Machine vietnē., about.com Igors Vihrovs, the-sports.org «Vingrošana zirgā, vingrotāji - ne. Saruna ar pirmo neatkarīgas Latvijas olimpisko čempionu Igoru Vihrovu». Diena.lv. Skatīts: 2013. gada 17. oktobrī. Latvijas olimpiskā vēsture. Latvijas Olimpiskā komiteja. 2003. 83. lpp. ISBN 9984-10-175-4. Olympedia profils (angliski) LOK profils FIG profils (angliski)