Čarakas samhita (sanskritā: चरकसंहिता) jeb Čarakas sakopojums ir Sanskritā uzrakstīts medicīnas traktāts, kas apkopo Senās Indijas medicīnas zināšanas no aptuveni 7. gadsimta p.m.ē. līdz 1. gadsimtam m.ē. Tas tiek uzskatīts par vienu no Ājurvēdas pamattekstiem. Par sakopojuma pirmautoru uzskata Kušānu valsts ārstu Čaraku. Vienīgā tālaika rakstiskā norāde ir 5. gadsimta Tripitakas ķīniešu tulkojumā pieminētais Kušānu ķēniņa Kaniškas ārsts Čaraka, kas dzīvojis m. ē. 1. un 2. gadsimtā. Apkopotās zināšanas attiecināmas uz iepriekš pastāvējušās Maurju impērijas vēsturisko periodu. Pats Čaraka savā darbā piemin tajā laikā pastāvējušās sešas medicīnas skolas, ko dibinājuši seši ārsta Punarvasu Atrejas skolnieki (Agniveša, Bhela, Džatukarna, Parašara, Harita un Kšarapani), kas katrs esot uzrakstījuši savu apkopojumu. Agniveša samhita ar 46 tūkstošiem pantu kļuvusi par pamatu Čarakas samhitai. Jau pirms 8. gadsimta Čaraka samhita tika pārtulkota arābu valodā un ietekmēja arī Vidusjūras valstu medicīnas attīstību. Čarakas samhita ir sadalīta astoņās sadaļās jeb stānās: Sūtra-sthāna, vispārīgie principi; Nidāna-sthāna, patoloģija Vimāna-sthāna, diagnostika Śarīra-sthāna, fizioloģija un anatomija Indriya-sthāna, prognoze Cikitsā-sthāna, atsevišķo slimību terapija Kalpa-sthāna, farmācija Siddhi-sthāna, vispārējā ārstēšana un aprūpe Biren Shah, Avinash Seth. Textbook of Pharmacognosy and Phytochemistry. 2010 Izvilkums no Čarakas samhitas (vāciski) Ayurveda Scholars Ayurvedic Literature