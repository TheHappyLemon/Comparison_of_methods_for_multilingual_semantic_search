Liepnas pagasts ir viena no Alūksnes novada administratīvajām teritorijām tā dienvidaustrumos. Robežojas ar sava novada Mālupes, Jaunalūksnes un Pededzes pagastiem, Balvu novada Vīksnas un Žīguru pagastiem, kā arī Krievijas Pleskavas apgabala Pečoru un Palkinas rajoniem. Bērzupīte, Liepna, Medņusala, Pērdeja, Saidupe, Vārupka, Voroža. Liepnicas ezers, Lielais Jūdiņu ezers, Mazais Jūdiņu ezers, Rutku ezers, Apses ezers. Liepnas pagasts izveidots 1919. gadā no Viļakas pagasta Liepnas, Franciskopoles (Francipoles), Katlešu un Kūdupes muižu teritorijām. Pēc 1920. gada agrārās reformas Liepnas muižu 1674 ha platībā sadalīja 157 vienībās, Franciskopoles muižu 1695 ha platībā sadalīja 97 vienībās, Katlešu muižu 1529 ha platībā sadalīja 90 vienībās. Kūdupes—Liepājas muižu 239 ha platībā sadalīja 11 vienībās, Kūdupes—Ozolu muižu 774 ha platībā sadalīja 77 vienībās, bet Kūdupes centru 426 ha platībā sadalīja 37 vienībās. Pagasta iedzīvotāji piederēja pie Liepnas, Kupravas un Kūdupes katoļu draudzēm, kā arī pie Liepnas pareizticīgo un Liepnas luterāņu draudzēm. 1935. gadā Jaunlatgales apriņķa Liepnas pagasta platība bija 324,45 km² un tajā dzīvoja 4768 iedzīvotāji. 1945. gadā pagastā izveidoja Bērziņu, Doktu, Kupravas, Liepnas un Surikovas ciema padomes, bet pagastu 1949. gadā likvidēja. Liepnas ciems ietilpa Viļakas apriņķī un Abrenes (1949—1959), Alūksnes (1959—1962; pēc 1967. gada) un Balvu (1962—1967) rajonos. 1951. gadā Liepnas ciemam pievienoja likvidētos Bērziņu un Surikovas ciemus, 1954. gadā — likvidēto Doktu ciemu. 1959. gadā pievienoja likvidētā Kupravas ciema kolhoza «Pobeda» teritoriju, kuru gan 1960. gadā pievienoja Nikolajevas ciemam. 1990. gadā ciemu reorganizēja par pagastu. 2009. gadā Liepnas pagastu kā administratīvo teritoriju iekļāva Alūksnes novadā. Nr. 193.: Kudinavas senkapi Kudinavā pie Podniekiem Nr. 194.: Franciskopoles senkapi (Vecie kapi) pie Franciskopoles Nr. 195.: Purnavas senkapi (Kara kapi, Franču kapi) Purnavā pie Asariem Nr. 2793.: Liepnas (Zendiku) kapliča (1785— 1800) Nr. 2794.: Liepnas muižas brūzis Liepnā (19./20. gs.) Nr. 2795., 2944.—2946.: Liepnas luterāņu baznīca (1935—1937) — altāris, kancele, soli Nr. 2796.: Liepnas pareizticīgo baznīca (19. gs. 2. p.) Lielākās apdzīvotās vietas ir Liepna (pagasta centrs), Adamova, Aizgārša, Aizupe, Bērzupe, Briežudārzs, Demšas, Doktas, Gornasti, Kalvene, Kruti, Kudinava, Mežarija, Polsas, Prēduļeva, Purnava, Saides, Sils, Sprinduļi, Strauti, Surikava. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Valdības Vēstnesis Arhivēts 2013. gada 31. decembrī, Wayback Machine vietnē. 1919. gada 5. septembris Latviešu konversācijas vārdnīcas XII sējuma 24154-24156 slejas. Rīga: 1935. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu Arhivēts 2013. gada 10. novembrī, Wayback Machine vietnē. (Aizkraukles rajons - Liepājas rajons)