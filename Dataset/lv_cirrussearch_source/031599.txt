Pāvests Eugenijs IV (latīņu: Eugenius IV), īstajā vārdā Gabriēle Kondulmers (itāļu: Gabriele Condulmer; dzimis 1383. gadā, miris 1447. gada 23. februārī), bija Romas pāvests no 1431. gada līdz savai nāvei 1447. gadā. Pagaidām pēdējais Romas pāvests ar šādu vārdu. Dzimis Venēcijā bagātu tirgotāju ģimenē. Pāvests Gregors XII, kuram Eugenijs bija māsasdēls, iecēla viņu par Sjēnas bīskapu. Tika ievēlēts par pāvestu 1431. gada konklāvā. Tūlīt pēc pāvesta kronēšanas Romā izcēlās ietekmīgās Kolonnu ģimenes vadīti nemieri, kas tika apspiesti. Pontifikāta laikā Eugenijs IV konfliktēja ar Bāzeles koncilu, 1438. gadā sasaucot Ferāras-Florences koncilu. 1439. gadā Bāzeles koncils Eugeniju atcēla no amata, ievēlot antipāvestu Fēliksu V, tomēr konfliktā uzvaru guva Eugenijs IV. Romas pāvestu uzskaitījums Vikikrātuvē par šo tēmu ir pieejami multivides faili. Skatīt: Eugenijs IV. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski)