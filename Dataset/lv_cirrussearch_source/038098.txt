Baltkrievijas prezidents (baltkrievu: Прэзідэнт Рэспублікі Беларусь, krievu: Президент Республики Беларусь) ir Baltkrievijas valsts vadītājs. Prezidenta institūcija tika izveidota 1994. gadā ar Augstākā padomes pieņemto Baltkrievijas Konstitūciju. Prezidents ieņēma valsts vadītāja vietu, aizstājot līdzšinējo Augstākās padomes priekšsēdētāju. Prezidenta amata termiņš ir pieci gadi, bet pēc 1996. gada tautas referenduma 1999. gada prezidenta vēlēšanas tika atliktas uz 2001. gadu. Pēc 1994. gada konstitūcijas Baltkrievijas prezidents varēja ieņemt amatu tikai divus termiņus, bet 2004. gada tautas referenduma balsojuma rezultātā šis ierobežojums tika izņemts no konstitūcijas. Prezidenta vēlēšanas ir notikušas 1994., 2001., 2006., 2010., 2015. un 2020. gadā. Aļaksandrs Lukašenka ir vienīgais, kurš ieņēmis prezidenta amatu kopš amata iedibināšanas. Prezidenta birojs atrodas Republikas pilī Minskā, bet prezidenta rezidence atrodas Minskas rajonā Zaslavje. Baltkrievijas iedzīvotāju protesti pret prezidenta vēlēšanu rezultātu viltošanu 2020. gada 9. augusta vēlēšanās pārvērtās par masu protestiem pret A. Lukašenkas režīmu. Baltkrievijas politika Baltkrievijas prezidenta oficiālā mājas lapa