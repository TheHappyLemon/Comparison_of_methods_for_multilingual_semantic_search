Koipera josla, tiek saukta arī par Edžvorta—Koipera joslu, ir Saules sistēmas ārējā daļā esošs disks ap zvaigzni. Tas atrodas aiz Neptūna orbītas — aptuveni 30 - 50 astronomisko vienību attālumā no Saules. Tā ir līdzīga asteroīdu joslai, taču ir 20 reizes platāka un no 20 līdz 200 reizēm masīvāka. Tāpat kā asteroīdu josla, Koipera josla sastāv no maziem objektiem — pārpalikumiem no Saules sistēmas veidošanās. Koipera joslā atrodas trīs pundurplanētas — Plutons, Haumeja un Makemake. Atšķirībā no asteroīdu joslas, kurā ķermeņi sastāv no iežiem un metāliem, Koipera joslā ķermeņi sastāv no sasalušiem šķidrumiem un gāzēm kā, piemēram, ūdens, metāna, amonjaka. Koipera josla nosaukta par godu nīderlandiešu astronomam Gerardam Keiperam (Gerard Kuiper, 1905–1973), lai gan viņš nebija šīs joslas atklājējs. Keipers piedāvāja teoriju, ka šāda josla ir eksistējusi Saules sistēmas izveidošanās pirmsākumos, bet neuzskatīja, ka tā pastāv arī mūsdienās. Līdz 1992. gadam bija zināmi tikai divi Koipera joslas objekti, tas ir, Plutons un tā pavadonis Harons. Kopš 1992. gada atklāto objektu skaits Koipera joslā ir pieaudzis līdz tūkstotim un tiek lēsts, ka kopējais objektu skaits ar diametru vismaz 100 km ir lielāks nekā 100 tūkstoši. Aiz Koipera joslas atrodas izkliedētais disks un hipotētiskais Orta mākonis. Koipera joslas objekti ir sadalīti divās grupās — klasiskajos Koipera joslas objektos un plutino. Plutino ir rezonējoši ar Neptūnu. Plutons ir lielākais un vismasīvākais plutino, kā arī lielākais Koipera joslas objekts. Nākamie lielākie Koipera joslas objekti ir Haumeja, Makemake, Kvavars, (307261) 2002 MS4, Orks, Salacija un (55565) 2002 AW197. Josla nosaukta par godu nīderlandiešu astronomam Gerardam Keiperam, bet nu jau tradicionāli joslas nosaukums latviski ir Koipera josla, nevis Keipera josla S. Alan Stern. «Collisional Erosion in the Primordial Edgeworth-Kuiper Belt and the Generation of the 30–50 AU Kuiper Gap». Geophysical, Astrophysical, and Planetary Sciences, Space Science Department, Southwest Research Institute (angļu), 1997. Skatīts: 2007-06-01.[novecojusi saite] Audrey Delsanti and David Jewitt. «The Solar System Beyond The Planets» (PDF). Institute for Astronomy, University of Hawaii (angļu). Arhivēts no oriģināla, laiks: 2007-01-29. Skatīts: 2007-03-09. Krasinsky, G. A.; Pitjeva, E. V.; Vasilyev, M. V.; Yagudina, E. I. (July 2002). "Hidden Mass in the Asteroid Belt" (en). Icarus 158 (1): 98–105. doi:10.1006/icar.2002.6837. «Saules sistēmas perifērija – Koipera josla». Žurnāls "Nedēļa". 2008. gada 9. decembris. Skatīts: 2021. gada 18. janvārī. Vikikrātuvē par šo tēmu ir pieejami multivides faili. Skatīt: Koipera josla. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)