Makasaras šaurums (indonēziešu: Selat Makassar) ir plašs jūras šaurums Indonēzijā. Tas savieno Sulavesi jūru ziemeļos ar Javas jūru dienvidos un atdala Kalimantānu rietumos no Sulavesi austrumos. Šauruma vidusdaļā izvietojušās koraļļu Balabalakanu salas, pie dienvidrietumu ieejas — Lautas sala. Nosaukts pēc reģiona lielākās un senākās pilsētas Makasaras pie šauruma dienvidaustrumu ieejas. Citas lielākās pilsētas un ostas šauruma krastā ir Balikpapana Kalimantānā un Palu Sulavesi. Nozīmīgs reģionālais kuģošanas ceļš. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 451. lpp. Vikikrātuvē par šo tēmu ir pieejami multivides faili. Skatīt: Makasaras šaurums. Encyclopædia Britannica raksts (angliski) Krievijas Lielās enciklopēdijas raksts (krieviski)