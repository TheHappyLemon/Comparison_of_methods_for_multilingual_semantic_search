Pols Masons (franču: Paul Masson; dzimis 1876. gada 11. oktobrī, miris 1944. gada 30. novembrī) bija franču riteņbraucējs, 1896. gada vasaras olimpisko spēļu dalībnieks, vairāku olimpisko zelta medaļu ieguvējs. Masons ir dzimis Franču Alžīrijā, Mostaganemas pilsētā. Viņa tēvs, Klods Pjērs Masons bija militārās slimnīcas grāmatvedis, bet mātes Marijas Žilardas nodarbošanās nav zināma. Augstskolā viņš apguva medicīnu. 1895. gadā Masonsa pieteikums Francijas nacionālajai komandai dalībai pasaules čempionātā tika noraidīts. Vēlāk tajā pašā gadā viņš uzvarēja divās nozīmīgās sacensībās, tādējādi nodrošinotsev vietu nacionālajā komandā. 1896. gada vasaras olimpiskajās spēlēs Atēnās Masons startēja trijās treka riteņbraukšanas disciplīnās. Individuālajā braucienā ar rezultātu 24 sekundes viņš veica 333 un ⅓ metru garu apli un izcīnīja zelta medaļu. Aiz sevis šajā disciplīnā viņš atstāja sudraba medaļas ieguvēju grieķi Stamatiju Nikopulu un austrieti Ādolfu Šmalu. Sprinta disciplīnā ar rezultātu 4 minūtes un 58,2 sekundes P. Masons izcīnīja zelta medaļu. Arī šajā disciplīnā viņš ar sevis atstāja grieķi Stamatiju Nikopulu (sudraba medaļas ieguvējs) un tautieti Leonu Flamānu. Sprinta distancē sportistiem bija jāveic 2 kilometri jeb seši trases apļi. Arī 10 kilometru braucienā viņš izcīnīja zelta medaļu, pārspējot savu tautieti Leonu Flamānu (sudraba medaļa) un austrieti Ādolfu Šmalu. Šajā distancē viņa rezultāts bija 17 minūtes un 54,2 sekundes. Pēc olimpiskajām spēlēm Masons kļuva par profesionālu sportistu un nomainīja savu vārdu uz Pols Nasoms (Paul Nassom), uzvārdu pagriežot pretējā virzienā. 1897. gadā viņš izcīnīja trešo vietu Pasaules čempionātā treka riteņbraukšanā, kas notika Skotijas pilsētā Glāzgovā. Bez lielākiem panākumiem šis arī palika viņa augstākais sasniegums starp profesionāļiem. Paul Masson Arhivēts 2020. gada 17. aprīlī, Wayback Machine vietnē. Sports Reference «Cycling at the 1896 Athina Summer Games: Men's 333â metres Time Trial». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 3. maijā. «Athens 1896 1km Time Trial Men». Starptautiskā Olimpiska komiteja. «Cycling at the 1896 Athina Summer Games:Men's Sprint». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 3. maijā. «Athens 1896 Sprint Individual Men». Starptautiskā Olimpiska komiteja. «Cycling at the 1896 Athina Summer Games:Men's 10,000 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 3. maijā. «Athens 1896 10km Men». Starptautiskā Olimpiska komiteja. «Masson Takes The Velodrome By Storm». olympic.org. Skatīts: 2017. gada 1. aprīlis. Pols Masons (SOK profils) (angliski) Pols Masons (Sports Reference profils) (angliski)