Bērlingtona (angļu: Burlington) ir pilsēta ASV Ziemeļkarolīnas pavalstī. Izvietojusies pavalsts ziemeļdaļā pie Ziemeļkarolīnas dzelzceļa, pieskaitāma pie Grīnsboro—Vinstonas—Haipointas aglomerācijas kā tās satelītpilsēta. Pati Bērlingtona veido MSA ar 150 tūkstošiem iedzīvotāju. Pilsēta dibināta 1854. gadā kā dzelzceļa stacija un apkopes darbnīcas pie Ziemeļkarolīnas dzelzceļa ar nosaukumu Kompanišopsa (Company Shops), kur izvietojās depo un vēlāk arī dzelzceļa kompānijas ofiss. Pie stacijas ātri izauga ciemats ar 27 mājām. Pēc vairāk kā 30 gadu darba 1886. gadā depo, tāpat, kā liela daļa citas dzelzceļa struktūras, tika slēgts un kompānijas darbība tika pārcelta uz Spenseru. 1893. gadā pilsētiņas iedzīvotāji izlēma par nosaukuma maiņu. Mūsdienās pilsētā attīstīta biomedicīniskā, aviobūves, pārtikas un vieglā rūpniecība. Burlington Department History Vikikrātuvē par šo tēmu ir pieejami multivides faili. Skatīt: Bērlingtona.