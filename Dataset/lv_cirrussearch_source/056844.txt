Nataša Andonova (maķedoniešu: Наташа Андонова; dzimusi 1993. gada 4. decembrī) ir maķedoniešu futboliste, kluba "Levante" uzbrucēja, Ziemeļmaķedonijas izlases kapteine. Andonova savu karjeru sāka ZFK Tikvešanka Maķedonijā. Pirmo reizi starptautiskā uzmanība viņai tika pievērsta 2010. gada Eiropas U-19 čempionātā, kuru rīkoja Maķedonijas Republika. Neskatoties uz spēlēšanu sacensību vājākajā komandā, Andonova tika nosaukta par turnīra labāko spēlētāju. Tad viņa jau bija pārstāvējusi Maķedonijas pieaugušo izlasi. 2010. gada vasarā Nataša Andonova tika pārcelta uz ZFK Borec un spēlēja Čempionu līgas 2010.-2011. gada priekšsacīkšu posmu. Ziemas pāreju logā viņa kopā ar savu māsu Sijči parakstīja līgumu ar Turbine Potsdam, kas tajā laikā bija Eiropas čempione. Viņa februārī tika pārcelta uz kluba pirmo komandu un tajā pašā mēnesī aizvadīja pirmo maču Bundeslīgā. Pirmos vārtus Turbine labā viņa guva DFB-Pocal pusfinālā pret Minhenes Bayern. Viņa 2011. gadā ar 7 vārtu guvumiem bija otrā rezultatīvākā Bundeslīgas kausa izcīņā. 2015. gada maijā Andonova atstāja Turbine Potsdam un devās uz Zviedrijas sieviešu augstākās līgas čempioniem FC Rosengard, kuri meklēja uzbrucēju pēc Anjas Mitāgas aiziešanas uz Paris Saint-Germain. 2017. gada 31. janvārī Paris Saint-Germain paziņoja, ka ir panākta vienošanās ar Andonovu par pastāvīgu līgumu līdz sezonas beigām 2017. gada jūnijā. Viņa spēlēja ar 15. numuru. Viņa nepagarināja līgumu ar Paris Saint-Germain un pievienojās futbola klubam "Barselona" 2017. gada jūnijā. Andonova spēlēja Barselonā ar 21. numuru. 2019. gadā Andonova parakstīja līgumu ar Spānijas klubu Levante, bet 2020. gadā to pagarināja vēl uz vienu gadu. «Nataša Andonova» (vācu). soccerdonna.de. Skatīts: 2021-04-12. «Natasa Andonova scored her first goal for Turbine Potsdam» (angļu). macedonianfootball.com. 2011. gada 27. februāris. Arhivēts no oriģināla, laiks: 2021-04-13. Skatīts: 2021-04-13. «Här skriver stjärnan på för mästarklubben» (ziemeļsāmu). expressen.se. 18 Mai 2015. Skatīts: 2021-04-10. «Наташа Андонова во ПСЖ» (maķedoniešu). denar.mk. 2017. gada 1. februāris. Skatīts: 2021-04-13. «Наташа Андонова потпиша за Барса» (maķedoniešu). pbsiscopes.mk. 2017. gada 23. jūnijs. Skatīts: 2021-04-10. «Наташа Андонова го продолжи договорот со Леванте» (maķedoniešu). ekipa.mk. 05 Jun 2020. Skatīts: 2021-04-13. Vikikrātuvē par šo tēmu ir pieejami multivides faili. Skatīt: Nataša Andonova. WorldFootball profils (angliski) FBref spēlētāja profils (angliski)