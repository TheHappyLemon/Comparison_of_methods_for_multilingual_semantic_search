Mārtins Kelijs (angļu: Martin Kelly; dzimis 1990. gada 27. aprīlī Mersisaidā, Anglijā) ir angļu futbolists, aizsargs. Kopš 2022. gada Kalijs pārstāv Anglijas čempionāta klubu West Bromwich Albion. 2007. gada vasarā Kelijs no jauniešu futbola akadēmijas tika pārcelts uz "Liverpool" komandu. Kluba oficiālajā vietnē internetā futbolists atklāja, ka ir ļoti iepriecināts par doto iespēju, par spīti tam, ka teju divus gadus izlaidis muguras savainojumu dēļ. Viņš iekļuva "Liverpool" rezervistu komandā 2007./2008. gada sezonā, kad tā uzvarēja savā līgā. Pirms 2008./2009. gada sezonas Kelijam tika piešķirts formastērps galvenajā komandā. 2008. gada novembrī viņš pirmo reizi tika izsaukts uz "Liverpool" maču, taču palika rezervē UEFA Čempionu līgas spēlē pret Marseļas "Olympique". Tieši Čempionu līgā aizsargs debitēja galvenajā vienībā, nomainot Džeimiju Karageru pret "PSV Eindhoven" 2008. gada 9. decembrī. Liverpūles kluba pamatsastāvā Kelijs debitēja 2009. gada 20. oktobrī Čempionu līgas spēlē pret Lionas "Olympique". 74. minūtē savainojuma dēļ viņš laukumu pameta. "Liverpool" oficiālajā vietnē aizsargam piešķīra labākā spēlētāja apbalvojumu fanu aptaujā. Kelijam konstatēja cirkšņa traumu. Futbolists atgriezās ierindā 2010. gada 25. februārī, kad izgāja laukumā UEFA Eiropas līgas mačā ar "Unirea Urziceni". Neilgi pēc tam viņš debitēja arī Premjerlīgā, nomainot Glenu Džonsonu spēlē ar "Portsmouth". 2009. gada 26. martā klubs izīrēja Keliju līdz sezonas beigām Pirmās līgas komandai "Huddersfield Town". 18. aprīlī savas profesionāļa karjeras laikā viņš pirmo reizi guva vārtus, tas notika pret "Wallsall", ko "Huddersfield" uzvarēja ar 3:2. 2012. gada 22. maijā Kelijs debitēja Anglijas izlasē spēlē pret Norvēģiju. «Reserves in profile: Martin Kelly». Liverpoolfc.tv. 2008. gada 14. oktobris. Skatīts: 2008. gada 9. decembris. «Trio handed first-team squad numbers». Liverpoolfc.tv. 2008. gada 8. augusts. Skatīts: 2008. gada 9. decembris. «Liverpool 1 — Marseille 0: match report». Liverpoolfc.tv. 2008. gada 26. novembris. Skatīts: 2008. gada 9. decembris. «PSV 1 — Liverpool 3: match report». Liverpoolfc.tv. 2008. gada 9. decembris. Skatīts: 2008. gada 10. decembris. «REDS FALL TO LATE LYON WINNER». Liverpoolfc.tv. 2009. gada 20. oktobris. Skatīts: 2009. gada 28. oktobris. «Defender joins Terries on loan». Liverpoolfc.tv. 2009. gada 26. marts. Skatīts: 2009. gada 26. marts. «Walsall 2—3 Huddersfield». BBC. 2009. gada 18. aprīlis. Skatīts: 2009. gada 4. septembris. «Career Stats». LFChistory.net. 2008-12-10. Arhivēts no oriģināla, laiks: 2009-02-06. Skatīts: 2008-12-10. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Profils "Liverpool" oficiālajā vietnē (angliski) LFChistory.net profils (angliski) ESPN profils Arhivēts 2010. gada 4. aprīlī, Wayback Machine vietnē. (angliski)