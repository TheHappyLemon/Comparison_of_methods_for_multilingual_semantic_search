Bruno Rubess (dzimis 1926. gada 21. decembrī Rīgā, miris 2009. gada 23. decembrī) bija latviešu uzņēmējs. Dzimis 1926. gadā Rīgā, 1944. gadā iesaukts latviešu leģionā, kara beigās nokļuva Vācijā, kur 1948. gadā absolvēja Minsteres latviešu ģimnāziju. 1953. gadā pārcēlās uz dzīvi Kanādā. 1950. gados bija viens no trimdas latviešu jauniešu kongresu organizētājiem. No 1964. līdz 1972. gadam strādāja uzņēmumā Harbridge House, vadīja Dresdner Bank Canada, kā arī Ontārio Tirdzniecības palātu. 1970. gados Rubess kopā ar Vairu Vīķi-Freibergu piedalījās Ziemeļamerikas latviešu jauniešu nometņu "2x2" organizēšanā. 1971. gada absolvēja Hārvarda Biznesa skolas (Harvard Business School) Augstākās vadības kursus un kļuva par Volkswagen Canada uzņēmuma prezidentu (1972—1987). No 1988. līdz 1991. gadam Rubess bija koncerna Volkswagen AG stratēģijas izpilddirektors. Pēc Latvijas neatkarības atgūšanas 1992. gadā viņu apstiprināja par Latvijas Bankas padomes locekli, bet 1999. gadā par bankas padomnieku. Triju Zvaigžņu ordenis, ceturtā šķira (1997) «Miris Bruno Rubess». Diena.lv. Skatīts: 2013. gada 4. jūlijā. «Simtiem cilvēku pēdējā gaitā pavada Bruno Rubesu». Tvnet.lv. Skatīts: 2013. gada 4. jūlijā. Latvijas enciklopēdija. 5. sējums. Rīga : Valērija Belokoņa izdevniecība. 2009. 33. lpp. ISBN 978-9934-8068-0-3. In Memoriam Biruta un Brunis Rubess stipendija