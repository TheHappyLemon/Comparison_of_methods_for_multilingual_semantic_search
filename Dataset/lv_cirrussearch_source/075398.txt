Jeru pagasts ir Valmieras novada teritoriāla vienība tās ziemeļos. Robežojas ar sava novada Rūjienas pilsētu un Vilpulkas, Naukšēnu, Ķoņu, Rencēnu, Burtnieku, Vecates un Sēļu pagastiem. Pagasta centrs ir Endzele. Āžupīte, Kurkužupīte, Maiģupīte, Oļa, Purupīte. Pagasta nosaukums cēlies no Jeru (Ģeru) muižas, kuru 1529. gadā ordeņa mestrs izlēņoja Retgeram Zeieram (Rötger Seyer). Līdz 1745. gadam muiža piederēja Brimmeru dzimtai. 1920. gada zemes reformas gaitā Jeru muiža (Seyershof) tika sadalīta 27 vienībās 1141,9 ha kopplatībā, Endzeles muiža (Henselshof) ar Silandžas (Sillandsch) un Auziņas pusmuižām 44 vienībās 756 ha kopplatībā, Oleru muiža (Ohlershof) ar Muču (Mutshenhof) un Stiļļas (Stille) pusmuižām 77 vienībās 873 ha kopplatībā, Paipes (Paibs) muiža 20 vienībās 426 ha kopplatībā. 1935. gadā pagasta platība bija 98 km². 1945. gadā pagastā izveidoja Jeru un Oleru ciema padomes. 1953. gadā Oleru ciemu pievienoja Jeru ciemam. 1975. gadā ciemam pievienoja Rūjienas pilsētas lauku teritorijas daļu Rūjas kreisajā krastā. 1990. gadā ciemu reorganizēja par pagastu. 2009. gadā Jeru pagastu iekļāva Rūjienas novadā. 2021. gadā Rūjienas novadu iekļāva Valmieras novadā. Esošajās robežās, pēc CSP un OSP datiem. Lielākās apdzīvotās vietas ir Endzele, Jeri, Oleri. Jeru pagastā ir attīstīta tradicionālā lauksaimniecība - graudkopība, kartupeļu audzēšana, piena - gaļas lopkopība. Lielākie uzņēmumi ir LKS “Daiva” ar vienu no lielākajām graudu kaltēm valstī, Jeru mašīnu rings, kur sniedz lauksaimniecības tehnikas pakalpojumus. Darbojas kokzāģētava “Silviko”, autoserviss “Tīrumkalni-1”, mēbeļu restaurācijas un ražošanas darbnīca "Zaļās pēdas", kur projektē un gatavo ekskluzīvas mēbeles no dabīgā koka. Jeru pagasta teritorijā darbojas divas pamatskolas: Jeru pamatskola un Rūjas pamatskola. Pagastā atrodas bibliotēka, feldšeru - vecmāšu punkts, Valsts specializētais sociālās aprūpes centrs “Rūja”, darbojas dramatiskais kolektīvs un deju mūzikas ansamblis. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 19 septembris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. VIII. sējums. Rīga : Anša Gulbja izdevniecība. 14 395. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP Jeru pagasts