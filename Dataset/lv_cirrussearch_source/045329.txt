Rūdolfs Maričs (serbu: Рудолф Марић; 1927. gada 13. maijs Novisada — 1990. gada 26. augusts Belgrada) bija Dienvidslāvijas starptautiskais lielmeistars šahā (1990). 1953. gadā kļuvis par nacionālo meistaru šahā. Divreiz bijis Serbijas čempions šahā, desmit reizes piedalījies Dienvidslāvijas šaha čempionātu finālos. 1962. gadā uzvarējis starptautiskā šaha turnīrā Nikšicā, bet 1967. gadā uzvarējis Montekarlo starptautiskā šaha festivāla B turnīrā. No citiem sasniegumiem jāatzīmē 1967. gada Skopjes starptautiskā šaha turnīrā spēcīgā konkurencē izcīnītā 6. vieta (turnīrā uzvarēja Roberts Fišers). Par panākumiem turnīros FIDE 1964. gadā viņam piešķīrusi starptautiskā meistara (IM), bet 1990. gadā - starptautiskā lielmeistara (GM) goda nosaukumu. Pazīstams arī kā šaha tiesnesis. Bijis galvenais tiesniesis 1986. gada mačā par pasaules čempiones titulu. Vairāku šaha grāmatu autors. Skopje (1967) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)