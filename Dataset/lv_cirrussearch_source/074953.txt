Šis raksts ir par automašīnu modeli. Par citām jēdziena Comet nozīmēm skatīt nozīmju atdalīšanas lapu. Mercury Comet bija Mercury auto marka, ko modelēja un izgatavoja Ford Motor Company. Tas bija starp 1960. un 1969., kā arī 1971. - 1977. gadu. Modeļa uzlabojumi un veiksmīgā tirdzniecība padarīja Comet populāru visu septiņpadsmit gadu pastāvēšanas laikā. Tie bija ekonomiskās un vidējās klases automobiļi. Comet bija Ford Falcon atvase. Tā kā Comet stažējās kā Mercury auto, tas tika aprīkots ar modernāku un elegantāku salonu, un nedaudz garāku garenbāzi, tāpat kā līdzgaitnieks Falcon. Sākotnēji Comet bija plānots kā Edsel modelis. Oficiāli, līdz pat 1962. gadam, tas nebija arī Mercury kompānijas modelis un, kā Comet, tika marķēts jau 1960. un 1961. gadā. Comet un līdzgaitniekam Ford Falcon sākumā bija ļoti līdzīgi priekšējie režģi. Vēlāk šī līdzība pazuda, jo režģi sadalīja. Pirmie Ford autofurgona modeļi lietoja vārdu Edsel. Kad auto ražošana sākās, dalīto režģi nomainīja vēlreiz, un lika akcentu uz Mercury dizaina iezīmēm. Lai gan bija dažas detaļas, kas netika mainītas. Tā, piemēram, slīpie, eliptiskie Edsel prototipa lukturi. Tos izmantoja joprojām, kopā ar „E” (kas ir Edsel saīsinājums) burtu. Īsmūžīgie 1960. gada Edsel modeļi izmantoja eliptiskās tālās gaismas, un abiem auto tika lietoti vieni un tie paši stikli, tikai ar atšķirīgiem izmēriem. Tāpat arī pirmie Comet lietoja 1959. gada Edsel modeļu stāvgaismas un priekšējā paneļa detaļas. 1960. un 1961. gada Comet modeļiem bija tāda paša veida atslēgas kā Edsel automobiļiem. Nomainīja tikai burtu „E” pret „C”. No 1960. līdz 1965. gadam Comet bija veidots uz Ford Falcon bāzes (sedani bija ap 12 centimetriem garāki, furgoni — tādi paši). 1960. — 1963. gada Comet modeļiem bija līdzīga forma. Dažreiz šie Comet tika saukti par „apļveida korpusu” automobiļiem. 1962. un 1963. gada Comet ar Mercury Meteor modeli dalījās ar detaļām un citām mehāniskām daļām. Sākumā (pēc Edsel aiziešanas) Comet modeļi izbrauca no rūpnīcas bez ražotāja emblēmas, tikai ar „Comet” nozīmīti. Tas tika pārdots caur Mercury tirgotājiem un nemainīja vārdu veselus divus gadus. 1960. g. martā iznāca 2 un 4 durvju furgons, 2 durvju coupe un 4 durvju sedans. Bija pieejami divi veidi, pirmais — standarta, otrs — nestandarta, ar ražotāja emblēmu, hromētu virsbūvi un vinila auduma salonu. 1960. gadā vienīgais pieejamais bija 2.36 litru (L) Thriftpower I-6 motors, aprīkots ar viena barela Holley karburatoru. Tas spēja attīstīt 90 zirgspēku (Zs) jaudu, pie 4200 apgriezieniem minūtē (Daži avoti norāda 85 Zs un 4200 apgriezienus minūtē). Tiem bija manuālā, 3 ātrumu transmisija vai automātiskā, 2 ātrumu Merc-O-Matic transmisija (unikāla Comet automobiļiem, jo ar tādu pašu nosaukumu tika iebūvēta Mercury modeļos). 1960. gadā Kanādā tirgotāji no Mercury-Meteor sāka laist apgrozībā ekonomiskās klases auto ar nosaukumu „Frontenac”. Frontenac bija Ford modelis. Lai gan tas bija ļoti līdzīgs Ford Falcon versijai, atšķirības netika ieviestas. Frontenac paspēja saražot tikai vienu gadu. 1961. gadā Kanādas tirgū tika iepludināts Comet. Atbildē uz sūdzībām par 2.36 L motora zemo veiktspēju, Ford 1961. gadā prezentēja 2.79 L 101 Zs I-6 modeli ar viena barela Holley karburatoru. Tā motora apgriezieni minūtē sasniedza ciparu 4400. Vēl bija iespējams iegādāties četru ātrumu spēkratu ar manuālo transmisiju. Apgrozībā tika laista S-22 — tā saucamā „sporta” pakete. Tā bija pieejama tikai divu durvju sedaniem. Uzbūvē paturēja dažus mehānismus no esošajām Comet versijām, papildus uzstādot S-22 nozīmīti, saliekamus sēdekļus un pilnveidotu vadības paneli. Sākot no 1962. gada, Comet oficiāli tika veidots kā Mercury modelis. Tam nedaudz izmainījās stils, tika pārveidots bagāžnieks un palielināts tālo gaismu attālums. Akcents tika likts uz to, lai Comet kļūtu līdzīgāks Mercury kompānijas spēkratam. Tas bija pirmais gads, kad auto nesa Mercury emblēmu. Jaunais S-22 bija aprīkots ar sešām tālajām gaismām, kamēr esošajām Comet versijām bija tikai četras. Parādījās Comet Villager autofurgons, kas būtībā bija nestandarta četru durvju Comet. Tas bija aprīkots ar koka imitāciju sānos (Vārds Villager iepriekš tika lietots, apzīmējot 4 durvju furgonu Esdel Ranger sērijās). Kamēr 1963. gada modelis izskatījās gandrīz tāds pats kā priekšteči, šasija un amortizācijas sistēma tika nomainīta, lai pielāgotu 4.26 L V8 motoru ar divu barelu karburatoru un 164 Zs jaudu. Tajā pašā gadā nestandarta Comet un Comet S-22 coupe aprīkoja gan ar paceļamo jumtu, gan ar „cieto” jumtu. 1964. gada Comet izskats mainījās — kļuva vairāk taisnstūrains un brauca uz tās pašas, 1963. gada modeļu šasijas. Priekšējās restes bija līdzīgas tām, kuras lietoja uz Lincoln Continental modeļa. Līdzās šīm pārmaiņām, mainījās arī modeļu nosaukumi. Jaunā versija guva nosaukumu Cyclone, aizstājot iepriekšējo S-22 modeli. Sekojoši, gatavībā bija Caliente, 404 un 202, aizstājot iepriekšējos nestandarta un bāzes modeļus. 2 durvju autofurgona virsbūves attīstība pārtūka. Veiksmīgākie autofurgoni guva vārdu Villager. 2.36 L sešu cilindru motors bija novecojis, tā vietu ieņēma 2.79 L modelis, kurš arī kļuva par jauno bāzes modeli. 1964. gadā Ford bija saražojis 50 sevišķi augstas veiktspējas vieglos Comet Cyclone modeļus. Aprīkots ar sacīkšu divu karburatoru 427 motoru, tas bija līdzīgs Ford Thunderbolt. Thunderbolt pārvietojās uz Super Stock 180 mm riepām, bet Cyclone — uz A/FX 250 mm riepām. Abas riepu markas bija vienlīdz populāras. 1965. gadā Comet uzlaboja auto priekšpusi un aizmuguri (iekļaujot priekšējās gaismas). Vecais 6 cilindru motors no 2.79 L pieauga līdz 3.28 litriem. Izmantojot viena barela karburatoru, tas saražoja 120 Zs jaudu un izcēlās ar 4400 apgriezieniem minūtē. Izmantojot divu barelu karburatoru, pamata 8 cilindru motors pieauga no 4.26 līdz 4.73 litriem un ražoja 200 Zs (4400 apgriezieni minūtē). Par standarta transmisiju kļuva kolonnu 3 ātrumu manuālā transmisija. Izvēles automātiskā transmisija tika pārmainīta uz „Merc-O-Matic” 3 ātrumu automātisko transmisiju (būtībā Ford C4 transmisija). Cita izvēles iespēja bija 289 Hiperformance — 271 Zs un 4 ātrumu manuālā transmisija. 1966. gada sākumā Comet no ekonomiskā modeļa pārtapa par vidēja izmēra auto. No tā brīža tas būs bāzēts uz Ford Fairlane šasijas (un iepriekšējā Mercury Meteor, kas bija pārdošanā tikai starp 1962. un 1963. gadu). Šīs vidēja izmēra automašīnas lietoja viena veida pamata šasiju, tāpat kā sākotnējie Ford Falcon un Mercury Comet ekonomiskās klases auto. Auto garenbāze bija nedaudz garāka. 1966. gadā Comet āra apveidi izmainījās. Comet Capri aizstāja iepriekšējo Comet 404, un Comet Voyager 4 durvju autofurgons aizstāja iepriekšējo Comet 404 autofurgonu. (vārds Voyager iepriekš tika lietots, apzīmējot Mercury autofurgonu, kas bija starp Commuter un veiksmīgāko Colony Park autofurgonu). Comet 202 4 durvju furgona attīstība apstājās. Jaunākās, modernākās sērijas bija Comet Cyclone GT. 1966. gadā bija pieejami jauni Comet motori: 6.39 L V-8 motors, ražojot 265 Zs jaudu ar 4400 apgriezieniem minūtē, 6.39 L V-8, ražojot 275 Zs jaudu un 6.39L V-8, ar 335 Zs. 335 Zs 6.39 L V-8 modelis kļuva par standartu Cyclone GT un, izvēles veidā, uz citiem auto. Kad Cyclone GT tika aprīkots ar automātisko transmisiju, tas ieguva nosaukumu Cyclone GTA. Cyclone GT ar noņemamo jumtu kā drošības auto parādījās 1966. gada sacensībās Indianapolis 500. Sākot ar 1967. gadu, Comet vārdu lietoja tikai uz pamata Comet 202, pieejamu tikai kā 2 vai 4 durvju sedanu. Pārējie modeļiem vārdus nenomainīja. Jaunie Mercury vidējās klases auto tika ņemti no Comet 202, uz Capri, Caliente, Cyclone un Cyclone GT. Arī Voyager ar metāla sānu dekorējumu, un Villager ar koka šķiedru dekorējumu, kas bija salīdzināmi ar Capri. 1968. gadā vidējās klases modeļi vēlreiz saņēma jaunu metāla pārklājumu un izskatīgu stilu, kas tika ņemts no vecajiem Mercury modeļiem. Tie apmainījās ar savām šasijām un daudzām detaļām no Ford Fairlane un Torino automobiļiem. Vecie bāzes modeļi bija Comet. Mercury noņēma savu piedēkli 202, pieejamu tikai kā 2 durvju kupeju. Capri aizstāja ar Montego un Caliente — ar Montego MX. Bija arī luksusa auto modeļi, piemēram, Montego MX Brougham, kas tika piedāvāta kā variants, izvēloties Montego MX. Cyclone un Cyclone GT, kuri tika uzskatīti kā veiksmīgāki modeļi, saglabāja savus nosaukumus. Iepriekšējo, 4.73 L V-8 modeli, 1968. gadā aizstāja ar 4.95 L V-8 modeli. Tam bija divu barelu karburators, tā jauda sasniedza 210 Zs pie 4600 apgriezieniem minūtē. 1969. gada modelim bija tikai dažas nelielas izmaiņas. Tas kļuva par beidzamo gadu, kad vārdu Comet lietoja vidējas klases modeļiem. 1969. gadā tika plānots izlaist 4 durvju Comet sedanu, taču tam nebija lemts notikt. Vēlāk labākajiem pievienosies Cyclone Spoiler un Cyclone CJ. Standarta 3.28 L 6 cilindru modelis tika aizstāts ar 4.1 L 6 cilindru modeli. Jaunajam bija viena barela karburators, tas saražoja 155 Zs (116kW) jaudu pie 4000 apgriezieniem minūtē. Jaunais modelis bija pieejams sekojošajos veidos: 1). 4.95 L V-8. Aprīkots ar četru barelu karburatoru, 220 Zs jaudu pie 4400 apgr. Min. (Cyclone standarts); 2). 5.75 L V-8. Aprīkots ar četru barelu karburatoru, 290 Zs jaudu pie 5200 apgr. Min. (Cyclone Spoiler standarts); 3). 7.01 L V-8. Aprīkots ar četru barelu karburatoru, 335 Zs jaudu pie 5200 apgr. Min. (Cyclone CJ standarts). Šie jaunie V-8 modeļi aizstāja iepriekšējos 6.39 L V-8 automobiļus. 1970. gada modeļi izcēlās ar kardināli jaunām aprisēm, kaut arī lietoja to pašu pamata bāzes šasiju. Kopš šī brīža par pamata bāzes modeli lietots Montego. Comet vairs nebija vidēja gabarīta bāzes automobilis. 1971. gada modeļi jau lietoja Cyclone vārdu. No 1971. gada Comet vārds atdzima uz Ford Maverick. Tā bija Mercury ekonomiskā auto versija. Lielāko daļu metāla Comet ņēma no Maverick, tika lietoja citādāku priekšējo resti, tālās gaismas, motora pārsegu un bagāžnieku. Tālās gaismas tika paņemtas no 1970. un 1971. gada Montego un Cyclone modeļiem. Tika pielietota tā pati pamata šasija, kas bija lietota uz Ford Falcon, sākotnējā Comet un vidēja izmēra Ford Fairlane, Morcury Meteor un Mercury Comet (iznāks vēlāk) modeļiem. Bāzes motors bija 2.78 L 6 cilindru, ar viena barela karburatoru. Tas saražoja 100 Zs, pie 4200 apgriezieniem minūtē. Izvēles modeļi bija 3.28 L 6 cilindru, ar viena barela karburatoru, ražojot 155 Zs jaudu un 4.95 V-8, ar divu barelu karburatoru (210 Zs). Savukārt starp transmisijām bija iespējams izvēlēties vai nu 3 ātrumu manuālo vai 3 ātrumu automātisko ar stienīša vai grīdā iebūvējamu ātrumu pārslēgu. Comet bija pieejams divu un četru durvju sedanos, par bāzi ņemot 1971. — 1977. gada spēkratus. Vēl tas bija pieejams Comet GT sērijās (tikai 2 durvju 1971 — 1975. gada sedani). GT izcēlās ar aizveramu priekšējo režģi, strīpām sānos, jauna veida sēdekļiem, ar gredzeniem izrotātiem riteņiem, dubultajiem sacīkšu spoguļiem, gaišiem logu rāmjiem, melnu instrumentu paneli un lielu jumta logu. 1972. gada modeļi bija pieejami sekojošajās variācijās: 1). Pamata 2.78 L 6 cilindru motors (82 Zs ar 4400 apgriezieniem minūtē); 2). 3.28 L 6 cilindru motors (91 Zs); 3). 4.95 L V-8 motors (138 Zs). Pēc 1972. gada jauna iespēja bija iegādāties 4.1 L 6 cilindru viena barela karburatora (98 Zs) automobili 1973. gada modeļiem pamata 2.78 L 6 cilindru motors vairs netika pielietots. Tā vietā nāca 3.28 L 6 cilindru motors. Comet automobiļu ražošanas laikā zirgspēku apjoms tikai nedaudz mainījš. 1973. gadā, pēc federācijas pieprasījuma, auto palielināja priekšējo buferi. Jaunais nestandarta spēkrats raksturojās ar vinila jumtu, dekoratīviem diskiem auto pamatkrāsā, plaši ieveidotu vinila salonu, vinila sēdekļus, luksusa paklājus un ekstra skaņas izolāciju, kas kļuva gana populāra. Ne velti auto guva nosaukumu Dekora iesaiņojums. Izmaiņās pēc 1974. gada iekļāvās lielāki priekšējie un aizmugurējie buferi. 2 durvju modelis pagarinājās par 60 mm, savukārt 4 durvju modelis — par 100 milimetriem. Sākotnēji Ford plānoja aizstāt Comet un tā Ford Maverick kopiju ar 1975. gada modeli, kas bija plaši pārbūvēti un uzlaboti, kā, piemēram, Mercury Monarch. Taču vēlāk tika nolemts jaunos modeļus ražot līdzās vecajiem — 1971. gada Maverick un Comet modeļiem. Jaunie modeļi joprojām lietoja to pašu, Comet un Maverick šasiju, klajā nākdami ar nosaukumiem Mercury Monarch un American Ford Granada. Tiem bija daudz tipveida modeļu un plašs izvēles aprīkojums. Tā tie kļuva par luksusa ekonomiskās klases auto, lai gan būtībā bija veidoti no jau iepriekšminētajiem agrākajiem modeļiem. Lai gan 1975. gads kļuva par beidzamo automobilim Mercury Comet GT, GT iezīmes vēlreiz bija taustāmas 1976. un 1977. gadā, „Sports Accent” izvēles grupā. 1977. gadā jaunais modelis bija ar salīdzinoši nelielām izmaiņām. Tā ražošana pārtrūka 1978. gadā, kad tā vietā nāca jaunais Mercury Zephyr. • Burness, Tad, American Car Spotter's Guide (Osceola, WI: Motorbooks International, 1978 & 1981) (angliski) • Flammang, James M. & Kowlake, Ron, Standard Catalog of American Cars: 1976-199 , 3rd Edition (Iola, WI: Krause Publications, 1999) (angliski) • Gunnell, John, Standard Catalog of American Cars: 1946-1975, Revised 4th Edition (Iola, WI: Krause Publications, 2002) (angliski) MuscleCar Kluba Comet mājaslapa (angliski) 1961. g. Mercury Comet brošūra Arhivēts 2009. gada 22. martā, Wayback Machine vietnē. (angliski) 1965. g. Mercury Comet brošūra Arhivēts 2009. gada 26. janvārī, Wayback Machine vietnē. (angliski) Informācja par 1960. - 1969. g. Mercury Comet (angliski) Comet diskusiju grupa Arhivēts 2008. gada 11. maijā, Wayback Machine vietnē. (angliski) Centrālās Ziemeļamerikas Comet klubs and Comet forums (angliski) Maverick-Comet klubs (angliski)