Šis raksts ir par seriālu. Par radnieciskām attiecībām varas nostiprināšanai skatīt rakstu nepotisms. "Radu būšana" (ukraiņu: Свати, krievu: Сваты) ir Ukrainas komēdijseriāls, kuru veidojusi studija Kvartal 95. No 2008. līdz 2013. gadam to pārraidīja televīzijas kanālā Інтер, vēlāk to demonstrēja kanālā 1+1. Latvijā to pārraidīja kanāli TV3 un 3 Plus. Kopumā 7 sezonu laikā tika izveidotas 73 sērijas. Seriāls ir par Budjko un Kovaļovu ģimeņu attiecībam. Galvenās lomas tajā attēlo Fjodors Dobronravovs, Ludmila Artemjeva, Tatjana Kravčenko, Anatolijs Vasiļjevs, Nikolajs Dobriņins, Anna Košmala, Inna Koroļova, Daniils Belihs. 2012. gadā seriālam iznāca atvasinājums "Mitjaja stāstiņi". No 2019. līdz 2020. gadam kanālā TV3 tika pārraidīts latviešu televīzijas seriāls "Radiņi", kas balstīts uz seriālu "Radu būšana". 2008. gadā Kijivā uzņēma divsēriju televīzijas spēlfilmu "Radu būšana", kuras pirmizrāde notika 2008. gada 28. decembrī. Turpinājums netika plānots, bet pārraides laikā filma guva labus skatītāju reitingus, pateicoties kam izveidoja 2. sezonu (arī spēlfilmas formātā), kura pirmizrāde notika 2009. gada 10. novembrī. Vēlāk "Radu būšanu" pagarināja uz nākamajām sezonām, kurus veidoja jau seriāla formātā. Tos galvenokārt filmēja Ukrainā, dažas ainas filmēja Maskavā. 4. sezonu filmēja 2010. gada vasarā Jaltā un Turcijā, tā pirmizrāde notika 15. novembrī TV kanālā Інтер. 2011. gadā filmēja 5. sezonu, kura pirmizrāde notika 15. decembrī. 6. sezonu filmēja 2012. gadā, bet pirmoreiz pārraidīja televīzijā 2013. gada 11. martā. Tika ieplānots, ka 6. sezona būs pēdējā, bet vēlāk, pēc daudzajiem skatītāju lūgumiem, projekta veidotāji nolēma veidot turpinājumu. 2015. gadā autori paziņoja par scenārija sarakstīšanu, bet filmēšanu atlika Eiromaidana notikumu dēļ. To rezultātā Krievijas aktieriem aizliedza iebraukt Ukrainā. 7. sezonu sāka filmēt 2017. gada jūlijā, bet tā paša gada novembrī seriāls tika aizliegts Ukrainā un filmēšanu pārtrauca. 2019. gada pavasarī aizliegums tika atcelts un krievu aktieriem atļāva iebraukt Ukrainā. Filmēšanu atsāka 2020. gada janvārī, kad tika uzņēmtas ziemas ainas. Tā paša gada vasarā tika plānots uzfilmēt atlikušās sērijas, tomēr filmēšanas darbus pārcēla dēļ COVID-19 pandēmijas. Veidošanu atsāka un pabeidza 2021. gadā. Septītās sezonas demonstrēšanu sāka 2021. gada 20. decembrī, bet pabeidza — tā paša gada 30. decembrī. «Drīzumā TV ekrānos būs vērojams jauns pašmāju komēdijseriāls “Radiņi”». jauns.lv. «Сериал Сваты 1 сезон». vokrug.tv. «Эдуард Радзюкевич раскрыл подробности работы с Зеленским над сериалом «Сваты»». inforeactor.ru. 2023. gada 22. janvārī. Arhivēts no oriģināla, laiks: 2023. gada 22. martā. Skatīts: 2023. gada 22. martā. Сергей Никандров. «Первую серию «Сватов-4» на «Интере» посмотрела треть телезрителей Украины». tv.net.ua. ««Сваты-6»: Татьяна Кравченко плакала, расставаясь с Федором Добронравовым». vokrug.tv. ««Сваты-6»: седьмой сезон будет». vokrug.tv. «Война заставила Зеленского заморозить съемки сериала «Сваты-7»». bloknot.ru. Татьяна Подъяблонская. «Николай Добрынин: «Сватов-7» могут снять в Белоруссии»». Komsomoļskaja Pravda, 2017. gada 9. janvārī. Arhivēts no oriģināla, laiks: 2017. gada 16. janvārī. Skatīts: 2023. gada 22. martā. «После многолетнего перерыва творческая команда популярнейшего сериала «Сваты» возобновляет работу над проектом» (krievu). Skatīts: 2018. gada 24. septembrī. «В Украине отменили госрегистрацию сериала "Сваты"» (krievu). 112.ua. Arhivēts no oriģināla, laiks: 2018. gada 26. septembrī. Skatīts: 2018. gada 24. septembrī. «Студия «Квартал-95» прекратила съемки сериала «Сваты»» (krievu). vz.ru. Skatīts: 2018. gada 24. septembrī. «Перенос съемок «Сватов» на 2021 год объяснил Федор Добронравов». live24.ru. IMDb profils (angliski)