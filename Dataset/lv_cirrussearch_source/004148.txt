“Right Now” ir amerikāņu grupas Pussycat Dolls agrāk izdotās Herbija Manna dziesmas “Right Now” kaverversija. Singls tika iekļauts grupas debijas albumā PCD un 2007. gada 23. janvārī tas tika izdots iTunes. “Right Now” kļuva par alternatīvo NBA spēļu atklāšanas dziesmu ASV televīzijas kanālā ABC. NBA vajadzībām dziesmas vārdi tika nedaudz koriģēti (iespējams, to darīja grupas līdere Nikola Šercingere). Albumā iekļautajai oriģinālajai versijai vokālus iedziedājusi arī grupas bijusī dalībniece Karmita Bahara, taču jaunajā versijā tos iedziedājusi tikai Šercingere. Pirms NBA sezonas sākuma dziesma tika izmantota, lai reklamētu televīzijas seriāla "Bīstamās mājsaimnieces" trešās sezonas pirmo epizodi. lastfm.com