Starbucks ir ASV uzņēmums, kas ražo un pārdod kafiju 61 valstīs. Starbucks ir pasaulē lielākais un viens no pazīstamākajiem kafijas kafejnīcu tīkliem, kurā ietilpst 20 891 kafejnīca. Galvenā noieta prece ir kafija, bet Starbucks kafejnīcās pārdod arī dažāda veida kafijas dzērienus un konditorejas izstrādājumus. Starbucks dibināts 1971. gada 30. maijā Sietlā kā mazs vietējās nozīmes uzņēmums, kurš nodarbojās ar kafijas pupiņu gatavošanu un pārdošanu. Kopš 1989. gada uzņēmums sāka strauji attīstīties un 1990. gadu vidū atvēra pirmo kafejnīcu ārpus Ziemeļamerikas. Mūsdienās Starbucks ārzemju veikali un kafejnīcas veido gandrīz trešdaļu no visām Starbucks tīkla kafejnīcām un veikaliem. 2018. gada 28. augustā Šveices pārtikas un dzērienu uzņēmums Nestlé par 7,15 miljardiem dolāru noslēdza vienošanos ar Starbucks par tiesībām tirgot Starbucks produktus. Visvairāk Starbucks kafejnīcu ir 13 279 ASV, 1 324 Kanādā, 989 Japānā, 851 Ķīnā, 806 Lielbritānijā, 556 Dienvidkorejā, 377 Meksikā, 291 Taivānā, 206 Filipīnās, 179 Turcijā, 171 Taizemē un 167 Vācijā. Pasaulē lielākie kafijas bāru tīkli[novecojusi saite] «Starbucks statistika». Arhivēts no oriģināla, laiks: 2015. gada 28. septembrī. Skatīts: 2013. gada 19. jūnijā. "Nestle" par $7 miljardiem iegūst tiesības tirgot "Starbucks" produktus TVNET/LETA, 2018. gada 28. augusts Vikikrātuvē par šo tēmu ir pieejami multivides faili. Skatīt: Starbucks. Encyclopædia Britannica raksts (angliski)