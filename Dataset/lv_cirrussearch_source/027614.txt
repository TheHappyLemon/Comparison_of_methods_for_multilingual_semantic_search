Edvards Džons Deivids "Edijs" Redmeins (angļu: Edward John David "Eddie" Redmayne, dzimis 1982. gada 6. janvārī) ir angļu aktieris un modelis. Viņš ir saņēmis vairākus apbalvojumus, tostarp Amerikas Kinoakadēmijas balvu, Tony balvu, Zelta globusa balvu, Ekrāna aktieru ģildes balvu un BAFTA kino balvu. Savu profesionālo aktiera karjeru viņš uzsāka Vestendas teātrī, bet 1996. gadā sāka piedalīties televīzijas seriālos. Viņa pirmās lomas kino ir filmās Like Minds (2006), "Labais gans" (The Good Shepherd, 2006) un "Elizabete: Zelta laikmets" (2007). Par lomu lugā Red (2009—2010) Redmeins saņēma Tony balvu ka labākais aktieris galvenajā lomā. Plašāku atpazīstamību ieguvis, atveidojot Kolinu Klārku filmā "7 dienas un naktis ar Merilinu Monro" (2011), Mariusu Pontmersiju Toma Hūpera mūziklā "Nožēlojamie" (2012) un Stīvenu Hokingu filmā "Teorija par visu" (2014), par kuru viņš saņēma Zelta globusa balvu nominācijā "Labākais aktieris drāmas filmā", Ekrāna aktieru ģildes balvu, BAFTA kino balvu kā labākais aktieris un Amerikas Kinoakadēmijas balvu nominācijā "Labākais aktieris galvenajā lomā". 2015. gadā filmā "Dāņu meitene" Redmeins atveidoja transdzimuma mākslinieci Lili Elbi. 2016. gadā viņš sāka atviedot Tritona Skamandera lomu filmu sērijā "Fantastiskās būtnes". «Eddie Redmayne, Esq Authorised Biography – Debrett’s People of Today, Eddie Redmayne, Esq Profile». Debretts.com. 1982. gada 6. janvārī. Arhivēts no oriģināla, laiks: 2012. gada 6. Februāris. Skatīts: 2011. gada 2. janvārī. «BFI | Film & TV Database | Redmayne, Eddie». Ftvdb.bfi.org.uk. 2009. gada 16. aprīlis. Arhivēts no oriģināla, laiks: 2012. gada 22. Oktobris. Skatīts: 2011. gada 2. janvārī. Arhivēts 2012. gada 22. Oktobris Wayback Machine vietnē. «Made in Britain». gqonline.it. Arhivēts no oriģināla, laiks: 2007. gada 21. novembrī. Skatīts: 2012. gada 3. martā. Vikikrātuvē par šo tēmu ir pieejami multivides faili. Skatīt: Edijs Redmeins. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski)