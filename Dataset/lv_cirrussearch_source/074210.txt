Maļorka (spāņu un katalāņu: Mallorca) ir lielākā Spānijas sala, tās platība ir 3640,11 km². Tā atrodas Vidusjūrā, Baleāru salu arhipelāgā. Tajā atrodas Baleāru salu administratīvais centrs Palma. Sala ir iecienīts tūrisma objekts, īpaši angļu un vācu ceļotāju vidū. Maļorkas nosaukums cēlies no latīņu: insula maior ("lielākā sala"). Maļorkas salā ir saglabājušās megalītiski pieminekļi no aizvēsturiskiem laikiem. Savas pēdas tajā atstājušas daudzas antīkās pasaules civilizācijas, piemēram, feniķieši, grieķi, kartāgieši, romieši, vandaļi, bizantieši un arābi. 1229. gadā Aragonas karalis Haime I ieguva salu savā kontrolē un pievienoja Aragonai. Pēc viņa nāves to ieguva viņa dēls Haime II un sala kļuva par karaļvalsti. Tomēr tikai īsu laiku Maļorkai bija neatkarīga, jo 1343. gadā tā tika atkal pievienota Aragonai. Kopš 1950. gadiem ir sala ieguvusi pieaugošu interesi kā tūrisma galamērķis. To kā savu ceļojumu mērķi vai dzīvesvietu izvēlējušies daudzi mākslinieki un akadēmiķi. 1970. gados salu gadā apmeklēja ap 3 miljoniem tūristu, bet 2010. gadā to bija vairāk kā 6 miljoni. 2013. gadā Maļorku apmeklēja gandrīz 9,5 miljoni tūristu, bet Baleāru Salas kopumā 13 miljoni. Maļorkas ekonomika ir lielā mērā atkarīga no tās tūrisma industrijas. Tos šeit piesaista siltais laiks, daudzās pludmales un augsta līmeņa tūrisma atracijas. Dati no Baleāru Salu Statistikas institūta Maļorkā dzimuši: Rafaels Nadals (Rafael Nadal) (dzimis 1986.) — tenisists Flujo de turistas (FRONTUR), 2014 Vikikrātuvē par šo tēmu ir pieejami multivides faili. Skatīt: Maļorka. Encyclopædia Britannica raksts (angliski) Krievijas Lielās enciklopēdijas raksts (krieviski)