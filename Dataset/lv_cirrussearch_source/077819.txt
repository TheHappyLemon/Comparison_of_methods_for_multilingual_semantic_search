.ae ir Apvienoto Arābu Emirātu augstākā līmeņa domēns (ccTLD). Šo domēnu administrē .aeDA, kas ir daļa no AAE Telesakaru regulatora (TR). Ir iespējams reģistrēt otrā (neierobežotos) un trešā (ierobežotos) līmeņa domēnus ar specifiskām nozīmēm. Laikā no 1995. līdz 2003, gadam .co.ae tika lietots uzņēmumu domēniem, bet tad AAEnic to slēdza kā novecojušu. Priekšroka tika dota otrā līmeņa domēniem. Pēc 2008. gada noteikumu maiņas .co.ae var reģistrēt tikai vietējie uzņēmumi. Pieejamie trešā līmeņa domēni: .gov.ae — valsts pārvaldes struktūrām; .org.ae — bezpeļņas organizācijām; .mil.ae — valsts aizsardzības iestādēm; .name.ae — privātpersonām (.aeDA slēdza šo domēnu 2008. gadā); .pro.ae — profesionāļiem (.aeDA slēdza šo domēnu 2008. gadā); .co.ae — uzņēmumiem (AAEnic to slēdza 2003. gadā, bet .aeDA to atjaunoja); .net.ae — interneta pakalpojumu sniedzējiem; .sch.ae — publiskās un privātās skolas; .ac.ae — koledžas, universitātes un zinātniskie institūti. .ae domēnu ir iespējams reģistrēt caur akreditētiem reģistratoriem Sākotnēji .ae domēns tika deliģēts UUNET. Tā, kā domēnam jābūt administrētam valstī, kuru tas pārstāv .ae 1995. gadā tas tika piešķirts Etisalat, kuram sekoja īss Apvienoto Arābu Emirātu Universitātes administrācijas periods. Kopš tā laika Etisalat caur tā daļu AAE tīkla informācijas centru ir atbildīgs par darbībām ar .ae domēnu. 2006. gadā GITEX izstādes laikā Telesakaru regulators TR paziņoja, ka .ae ALD pārvalde tik pārcelta no Etisalat/AAEnic (pašreizēja domēna administratora) uz TR. Tika izveidota jauna institūcija — .ae Domēna Administrācija, kura nodrošinās .ae pārvaldi, balstoties uz jaunākajām DNS un Domēnu reģistra tehnoloģijām. 2008. gada janvāra laikā IANA oficiāli redeliģēja .ae domēnu TR. 2008. gada 3. augustā .aeDA pārņēma DNS un palaida savu servisu ar jauno reģistratoru sistēmu. Jauna sistēma darbojas pēc reģistrs-reģistrators principa. Pašlaik .aeDA ir akreditējis piecpadsmit reģistratorus no dažādām pasaules malām. Interneta lietotājiem ir iespēja reģistrēt un pārvaldīt savus .ae domēnus, izmantojot interneta sistēmu, nevis e-pasta vēstules reģistratoram. .aeDA noteikumi nosaka, ka domēna lietotājs drīkst pārvietot savu domēnu starp reģistratoriem bez maksas. .ae ir pirmais augstāka līmeņa domēns Arābu reģionā, kurš izmanto standarta reģistrs-reģistrators modeli un izmanto EEP (Extensible Provisioning Protocol) domēnu pārvaldīšanai. 2015. gada 26. aprīlī ir akreditēti 20 sekojoši reģistratori Etisalat Emirates Integrated Telecommunications Company/Du Ascio ae Instra Mark Monitor IP Mirror AEserver InterNetworX CPS-Datensysteme Safenames 123Domain Consultix Internetx 101Domain Durraq Abu-Ghazaleh Marcaria BB-Online DREAMSCAPE EPAG BUZINESSWARE Domēna vārda īpašnieks var pārvietot savu domēnu starp reģistratoriem, iegūstot domēna paroli. Šo paroli domēna īpašnieks norāda reģistratoram, uz kuru vēlas pāriet. Tas veic domēna pārvietošanu pie sevis bez iepriekšējā reģistratora līdzdalības. Iepriekšējās reģistrators nedrīkst pieprasīt samaksu par šo pakalpojumu, bet jaunais reģistrators drīkst. .ae domēna cenas svārstās no 30 USD līdz 200 USD atkarībā no reģistratora un piedāvātajiem pakalpojumiem. .ae cenas ir ievērojami kritušās, pēc domēna pārvades pāriešanas .seDA rokās. Pirms 2008. gada 3. augusta, kad domēnu pārvaldīja Etisalat, tā cena bija 41 USD par gadu, bet ac.ae, org.ae, gov.ae un sch.ae cena bija 20 USD. Sakarā ar sarežģīto reģistrēšanas procedūru starptautiskie reģistratori pieprasīja 100 līdz 200 USD. Gitex2008 laikā .aeDA skaitītājs rādīja 90 000 reģistrētu domēnu. Ar tik lielu reģistrēto domēnu skaitu, šis ir lielākais augstākā līmeņa domēns arābu reģionā. AAE Telesakaru regulators (TR) un .ae Domēna Administrators (.aeDA) izrādījuši lielu interesi, lai .ae kļūtu par pirmo domēnu, kur ir pieejami arābu rakstības domēna vārdi [1]. Tas tiks izdarīts, līdzko ICANN pabeigs sagatavošanos Internacionalizētu domēna vārdu ieviešanai augstākajā līmenī. ICANN 35. sanāksmes laikā (2009. gada 21. līdz 26. jūnijs) Sidnejā, .aeDA pārstāvji norādīja, ka .aeDA EPP-bāzētā sistēma ir pilnībā savietojama ar Internacionālizētu domēnu vārdu protokolu un vadlīnijām. «Accredited Registrars / aeDA Accredited Registrars List». .aeDA. 2015-04-26. Arhivēts no oriģināla, laiks: 2008-08-07. Skatīts: 2017-01-01. «Tasjeel.ae / Durraq New Local Accredited Registrar with .aeDA». .aeDA. 2010-10-20. Arhivēts no oriģināla, laiks: 2016-03-10. Skatīts: 2017-01-01. IANA .ae whois informācija aeda.ae Domēna administrators .ae whois serviss akreditēto registratoru saraksts