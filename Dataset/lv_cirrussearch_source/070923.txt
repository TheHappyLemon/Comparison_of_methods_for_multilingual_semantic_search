Dienvidzamboanga (filipīniešu: Lalawigan ng Katimugang Zamboanga, angļu: Province of Zamboanga del Sur, sebuāņu: Lalawigan sa Habagatang Zamboanga) ir viena no Filipīnu provincēm valsts dienviddaļā, Zamboangas Pussalas reģionā. Administratīvi dalās 1 pilsētā un 26 municipalitātēs un sīkāk 611 barangajā. Provinces galvaspilsēta un lielākā pilsēta ir Pagadiana. Statistiski provincei dažkārt pieskaita Zamboangas pilsētu, kas ir politiski un administratīvi neatkarīga un kopš 2001. gada nav arī ģeogrāfiski ar provinci saistīta. Provincē jaukts etniskais sastāvs. Lielākā daļa iedzīvotāju ir visaji (500 388; 47,7 %), sebuāņi (252 064; 24,0 %), subanoni (188 142; 17,9) un magindanaji (41 255; 3,9 %). Pēc konfesionālās piederības pārsvarā katoļi, protestanti un musulmaņi. Province izvietojusies Mindanao salas rietumos un aizņem Zamboangas pussalas dienvidaustrumu daļu. Ziemeļos robežojas ar Ziemeļzamboangu, ziemeļaustrumos — ar Rietummisamisu, dienvidrietumos — ar Ziemeļlanao, bet dienvidrietumos — ar Zamboangu Sibugaju. Dienvidos krastus apskalo Sulavesi jūras Moro līcis un tā atzari Iljanas līcis un Dumankilasas līcis, bet ziemeļaustrumos — Boholas jūras Iliganas līča atzars Pangulas līcis. Reljefs lielākoties paugurains ar piekrastes zemienēm, augstākā virsotne ir Pinukiss (1532 m vjl). Valda subtropu klimats. Province izveidota 1952. gadā, sadalot Zamboangas provinci Ziemeļzamboangā un Dienvidzamboangā. 2001. gadā provinces rietumdaļa tika atdalīta patstāvīgā Zamboangas Sibugajas provincē. Philippine Statistics Authority. Ethnicity Statistical tables Vikikrātuvē par šo tēmu ir pieejami multivides faili. Skatīt: Dienvidzamboanga.