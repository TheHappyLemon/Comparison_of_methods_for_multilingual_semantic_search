Dņepras limāns (ukraiņu: Дніпровський лиман) ir atvērts iesāļš saldūdens līcis Melnās jūras ziemeļdaļā pie Dņepras ietekas jūrā. Izvietojies starp kontinenta krastu ziemeļos un Kinburna pussalu dienvidos. Stiepjas austrumu—rietumu virzienā 55 km garumā; ar jūru to savieno 3,6 km plata caurteka starp Očakivas ragu un Kinburna strēli. Limānā ietek Dņepra austrumos un Dienvidbuga ziemeļos un dažkārt plašākā nozīmē kopā ar Bugas limānu to dēvē par Dņepras—Bugas limānu. Ziemeļu krastā pārsvarā augstas (līdz 20—35 m) kraujas, dienvidu krasti zemi, līdzeni. Ziemās aizsalst. Lielākā pilsēta un osta limāna krastos ir Očakiva. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 175. lpp. Vikikrātuvē par šo tēmu ir pieejami multivides faili. Skatīt: Dņepras limāns.