Tigrans Petrosjans (armēņu: Տիգրան Պետրոսյան; dzimis 1984. gada 17. septembrī Erevānā) ir Armēnijas starptautiskais lielmeistars šahā (2004). Vairākkārt pārstāvējis Armēniju Eiropas un Pasaules junioru šaha čempionātos. Lielāko panākumu guvis 2004. gadā Kočinā, kad uzvarējis Pasaules junioru šaha čempionātā U20 vecuma grupā. 2003. gadā dalījis otro vietu Batumi starptautiskajā šaha turnīrā. 2004. gadā uzvarējis starptautiskajos šaha turnīros Beirutā un Isfahānā. 2005. gadā dalījis pirmās vietas starptautiskajos šaha turnīros Teherānā un Lozannā. 2006. gadā uzvarējis starptautiskajos šaha turnīros Lionā un Dubaijā. 2007. gadā Erevānā izcīnījis Armēnijas šaha čempionāta bronzas medaļu un uzvarējis starptautiskajā šaha turnīrā Kolkatā. 2008. gadā dalījis pirmo vietu starptautiskajā šaha turnīrā Ilinoisā. 2011. gadā uzvarējis Taškentas starptautiskajā šaha turnīrā. 2014. gadā uzvarējis Migela Naidorfa memoriālā Varšavā un dalījis pirmo vietu starptautiskajā šaha turnīrā Abū Dabī. Pārstāvējis Armēnijas komandu lielākajos komandu šaha turnīros: Pasaules šaha olimpiādēs piedalījies 2 reizes (2008, 2012). Komandu vērtējumā izcīnījis 2 zelta (2008, 2012) medaļas; Eiropas komandu šaha čempionātos piedalījies 2 reizes (2009, 2013). Individuālajā vērtējumā izcīnījis sudraba (2009) medaļu; Pasaules komandu šaha čempionātā piedalījies 2 reizes (2010, 2013). Par panākumiem turnīros FIDE 2003. gadā Petrosjanam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. Archives 2005: Open Général MetLife Warsaw Najdorf Chess Festival - Gr. A Yuriy Kuzubov wins Abu Dhabi Masters on tie-break OlimpBase :: Men's Chess Olympiads :: Tigran L. Petrosian OlimpBase :: European Men's Team Chess Championship :: Tigran L. Petrosian OlimpBase :: World Men's Team Chess Championship :: Tigran L. Petrosian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)