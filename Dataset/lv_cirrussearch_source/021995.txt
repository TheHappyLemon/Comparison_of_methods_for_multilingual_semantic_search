Sērglikozīdi jeb glikozinolāti ir organisku savienojumu klase, glikozes un aminoskābes atvasinājumi, kas sasaistīti caur divvērtīgā sēra tiltiņu. Sastopami praktiski visos krustziežu dzimtas augos, piemēram, Briseles kāpostos, brokoļos, galviņkāpostos un ūdenskresēs kā vielmaiņas starpprodukts. Katram glikozinolātam ir centrālais oglekļa atoms, kas ar sēra atomu ir piesaistīts tioglikozes grupai (veidojot sulfētu aldoksīmu) un ar slāpekļa atomu — sulfātgrupai. Vēl centrālajam oglekļa atomam ir piesaistīta sānvirkne, kas katram sērglikozīdam ir atšķirīga (piemēram, sinigrīnam tā ir alilgrupa) un nosaka konkrētā savienojuma specifisko bioloģisko aktivitāti augos un to sastāvdaļās. «Glikozinolāti». Pārtikas un Veterinārais dienests (latviski). Arhivēts no oriģināla, laiks: 2016. gada 17. Februāris. Skatīts: 2013. gada 30. decembrī.