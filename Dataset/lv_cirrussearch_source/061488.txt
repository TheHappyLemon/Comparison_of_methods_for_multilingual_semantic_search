Trešais pasaules karš ir nosacīts apzīmējums globālam militāram konfliktam, kas pēc mēroga būtu salīdzināms ar Pirmo un Otro pasaules karu. Vairums Trešā pasaules kara iespējamo scenāriju paredz konfrontāciju starp Krievijas Federācijas bruņotajiem spēkiem un NATO valstu bruņotajiem spēkiem. Kā potenciālo Trešā pasaules kara iemeslu min Krievijas Federācijas valdības mēģinājumu atjaunot Padomju Savienības teritoriālās robežas vai globālu enerģijas krīzi un citas starpvalstu ekonomiskās problēmas. Aukstā kara laikā bija vairāki viltus brīdināšanas sistēmu trauksmes gadījumi par kodoluzbrukumu, un tikai padomju un amerikāņu militāro ekspertu veselais saprāts un atbildīgo cilvēku miermīlīgais noskaņojums novērsa kodolkara sākšanos. Līdz 1980. gadiem uzkrātie atomieroču krājumi bija pietiekami, lai pilnībā iznīcinātu cilvēci. Pat tad, ja kāda no konflikta pusēm izcīnītu formālu uzvaru, tās cilvēku, infrastruktūras un ekonomiskie zaudējumi izrādītos tik lieli, ka šāda Pirra uzvara nespētu tos kompensēt. Vai Sāksies Trešais pasaules karš