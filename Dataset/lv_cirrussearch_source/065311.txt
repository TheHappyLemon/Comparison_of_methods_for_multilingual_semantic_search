"Pērsijs Džeksons: Monstru jūra" (angļu: Percy Jackson: Sea of Monsters) ir 2013. gada Kanādas un ASV fantāzijas piedzīvojumu filma, kuras režisors ir Tors Freidentāls, bet scenārija autors ir Marks Gugenheims. Sižets veidots pēc Rika Riordana romāna "Monstru jūra" motīviem. Šis ir turpinājums 2010. gada filmai "Pērsijs Džeksons un Olimpieši: Zibens nolaupītājs". Galvenās lomas filmā atveido Logans Lermans (Pērsijs), Brendons Tī Džeksons (Glovers), Aleksandra Dadario (Annabete), Džeks Ābels (Lūks), Duglass Smits (Taisons) un Stenlijs Tuči (Dionīss). Filmā Pērsijs Džeksons un viņa draugi dodas Monstru jūrā, lai atgūtu Zelta aunādu un saglabātu burvju barjeru, kas atdala pusdievu nometni no cilvēku pasaules. Filmas pirmizrāde notika ASV 2013. gada 7. augustā, Latvijā to sāka rādīt 2013. gada 16. augustā. Filmu veidoja studijas Fox 2000 Pictures, TSG Entertainment, Sunswept Entertainment un 1492 Pictures, ar tās izplatīšanu nodarbojās 20th Century Fox. Tā nopelnīja 200,9 miljonus ASV dolāru pie 90 miljonu dolāru liela budžeta un saņēma dalītas kritiķu atsauksmes. «Percy Jackson - Sea Of Monsters». Britu filmu klasifikācijas padome. Skatīts: 2023. gada 29. janvārī. «Percy Jackson Sea of Monsters (2013)». Britu Filmu Institūts. Arhivēts no oriģināla, laiks: 2019. gada 21. martā. Skatīts: 2023. gada 29. janvārī. «Percy Jackson: Sea of Monsters». Box Office Mojo. Skatīts: 2023. gada 29. janvārī. «Pērsijs Džeksons: Monstru jūra». Forum Cinemas. Skatīts: 2023. gada 29. janvārī. IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)