Boulings (no angļu: bowling — 'ripināšana') ir sporta veids, kurā spēlētājs ķegļu virzienā ripina vai met boulinga bumbu celiņā. Spēlē uzvar tas spēlētājs, kurš gūst visvairāk punktu, ko var iegūt, nogāžot ķegļus. Ir dažādi punktu iegūšanas veidi, par kuriem ir atšķirīgs punktu skaits. Straiks tiek iegūts tad, kad ar pirmo bumbas metienu tiek nogāzti visi ķegļi, bet spare — kad ar otro bumbas metienu tiek nogāzti visi atlikušie ķegļi. Maksimālais iegūstamais punktu skaits ir 300, ko spēlētājs saņem veicot 12 straikus. «History of Bowls». Skatīts: 2016. gada 24. janvāris.