Grunduļi, grunduļu ģints (Gobio) ir grunduļu dzimtas (Gobionidae) ģints, kas apvieno 43 zivju sugas. Šīs ģints zivis mājo Eiropā un Āzijā, turklāt daudzas no šīm sugām ir endēmas Eiropas dienvidaustrumu reģionam. Grunduļiem ķermenis ir slaids, šķērsgriezumā ieapaļš. Mute vērsta uz leju, un pie mutes divi taustekļi. Šīs zivis parasti ir neliela auguma un reti pārsniedz 10 cm garumu. Līdz ar jaunākajām iespējām ģenētikas zinātnē grunduļu ģints klasifikācija, līdzīgi kā citu dzīvnieku klasifikācijas, piedzīvo biežas izmaiņas — ik pa brīdim kādas suga tiek atdalītas, citas pievienotas vai izveidotas jaunas. Balstoties uz ģenētiskajiem atklājumiem, 2016. gadā tika izdalīta grunduļu dzimta. Pirms tam šī zivju grupa tika sistematizēta kā karpu dzimtas apakšdzimta. Latvijā savvaļā mājo viena grunduļu ģints suga — grundulis (Gobio gobio). Tas sastopams daudzās upēs un ezeros, arī Rīgas līča piekrastē upju grīvu tuvumā. Grunduļu ģints (Gobio) FishBase: Genus: Gobio Description of two new species of the genus Gobio (Teleostei: Cyprinidae) from the Black Sea coast of Turkey Jouladeh-Roudbar, A., Vatandoust, S., Eagderi, S., Jafari-Kenari, S. & Mousavi-Sabet, H. (2015): Freshwater fishes of Iran; an updated checklist. Aquaculture, Aquarium, Conservation & Legislation - International Journal of the Bioflux Society, 8 (6): 855-909. Mousavi-Sabet, H., Ganjbakhsh, B., Geiger, M.F. & Freyhof, J. (2016): Redescription of Gobio nigrescens from the Hari River drainage (Teleostei: Cyprinidae). Zootaxa, 4114 (1): 71–80. Li, S. (2015). Fishes of the Yellow River and Beyond. The Sueichan Press. p. 638. ISBN 9789578596771. «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī. «Latvijas Daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 20. februārī. Latvijas Daba: Grundulis