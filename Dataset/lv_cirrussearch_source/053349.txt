Hermanis Veingertners (vācu: Hermann Weingärtner; dzimis 1864. gada 27. augustā, miris 1919. gada 22. decembrī) bija vācu sporta vingrotājs, 1896. gada vasaras olimpisko spēļu veiksmīgākais sportists, tajās iegūstot sešas olimpiskās medaļas, no tām trīs zelta medaļas. Veingertners savu sportista karjeru uzsāka savā dzimtajā pilsētā Frankfurtē, kur bija sporta kluba Frankfurter Turnverein 1860 loceklis. Vēlāk, pārvācoties uz Berlīni, viņš kļuva par sporta kluba Deutsche Turnerschaft biedru. Veingertners 1896. gada vasaras olimpiskajās spēlēs Atēnās startēja 7 sporta vingrošanas disciplīnās. No tām viņš sešās ieguva olimpiskās medaļas. Zelta medaļas viņš izcīnīja trijās disciplīnās — individuālajā vingrošanā uz stieņa, komandu vingrošanā uz līdztekām un komandu vingrošanā uz stieņa. Sudraba medaļas viņš ieguva vingrošanā uz zirga un vingrošanas riņķos. Vingrošanā uz zirga viņš piekāpās šveiciešu sportistam Luijam Cuteram, bet vingrošanas riņķos grieķim Joannim Mitropulam. Atbalsta lēcienā viņš ieguva trešo vietu, bronzas medaļu, piekāpjoties savam tautietim Kārlim Šūmanim un šveicietim Luijam Cuteram. Vienīgā disciplīna, kurā viņš neieguva godalgoto vietu, bija vingrošanā uz līdztekām. Pēc atgriešanās no olimpiskajām spēlēm vairums vācu vingrotāju tika atstādināti no komandas, jo Deutsche Turnerschaft (šajā laikā vāciešu vingrošanas vadības institūcija) boikotēja olimpiskās spēles ar iemeslu, ka konkurēt var tikai "vācietis". Tāpēc viņš pārcēlās atpakaļ uz Frankfurti, lai pārvaldītu tēva izveidotu biznesu ar peldbaseiniem. Viņš noslīka 1919. gada 22. decembrī, mēģinot izglābt Oderā slīkstošu cilvēku. 1996. gadā galvenais gājēju ceļš Ziegenwerder salā tika pārsaukts viņam par godu — Hermann-Weingärtner-Weg. Hermann Weingärtner Arhivēts 2020. gada 6. jūnijā, Wayback Machine vietnē. Olympedia.org «Athens 1896 Horizontal Bar Men». Starptautiskā Olimpiskā komiteja. «Athens 1896 Team Parallel Bars Men». Starptautiskā Olimpiskā komiteja. «Athens 1896 Team Horizontal Bar Men». Starptautiskā Olimpiskā komiteja. «Athens 1896 Pommel Horse Men». Starptautiskā Olimpiskā komiteja. «Athens 1896 rings men». Starptautiskā Olimpiskā komiteja. «Athens 1896 Vault Men». Starptautiskā Olimpiskā komiteja. «Hermann Weingärtner Olympic Results». Arhivēts no oriģināla, laiks: 2020. gada 7. jūnijs. Skatīts: 2020. gada 7. jūnijs. Vikikrātuvē par šo tēmu ir pieejami multivides faili. Skatīt: Hermanis Veingertners. Hermanis Veingertners (SOK profils) (angliski) Hermanis Veingertners (Olympedia profils) (angliski) Hermanis Veingertners (Sports Refrence profils) (angliski)