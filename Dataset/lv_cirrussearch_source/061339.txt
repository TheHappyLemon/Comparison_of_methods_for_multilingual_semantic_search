2004. gada Eiropas čempionāts cīņas sportā notika šķirti: vīrieši grieķu-romiešu cīņā un sievietes brīvajā cīņā sacentās no 8. līdz 11. aprīlim Ankarā (Turcija), vīrieši brīvajā cīņā no 23. līdz 25. aprīlim Haparandā (Somija). Eiropas čempionātā no Latvijas piedalījās pieci cīkstoņi: grieķu-romiešu cīņā — Andrejs Zjatkovs (60 kg) un Andrejs Afanasjevs (66 kg); brīvajā cīņā sievietēm — Diāna Djačenko (55 kg), Kristīne Odriņa-Urbova (59 kg) un Biruta Licika (63 kg). Vissekmīgāk cīnījās Diāna Djačenko, kas iekaroja augsto 4. vietu, Kristīne Odriņa-Urbova ieņēma 9. vietu. Pārējie Latvijas cīkstoņi pirmajā desmitniekā neiekļuva. UWW Database Arhivēts 2015. gada 14. jūlijā, Wayback Machine vietnē. (angliski)