Lotārs Herberts Mateuss (vācu: Lothar Herbert Matthäus; dzimis 1961. gada 21. martā Erlangenē, Rietumvācijā) ir bijušais Vācijas futbolists, šobrīd futbola treneris. 1990. gadā viņš tika atzīts par Eiropas Gada futbolistu un Gada spēlētāju žurnāla World Soccer Magazine vērtējumā pēc tam, kad viņš kā kapteinis kopā ar Rietumvācijas izlasi uzvarēja 1990. gada Pasaules kausā. Pēc gada viņš tika atzīts par pirmo FIFA Pasaules gada spēlētāju. Mateuss ir spēlējis piecos Pasaules kausu finālturnīros (1982., 1986., 1990., 1994., 1998.), vairāk kā jebkurš cits laukuma spēlētājs, un ir rekordists ar 25 spēlēm Pasaules kausa finālturnīros. Viņš uzvarēja 1980. gada Eiropas čempionātā futbolā, ka arī spēlēja 1984., 1988. un 2000. gada finālturnīros. 1999. gadā viņu vēlreiz atzina par Vācijas Gada futbolistu. Viņš Vācijas futbola izlasē ir aizvadījis visvairāk spēļu tās vēsturē, karjeru beidzot pie 150 spēlēm (83 no tām Rietumvācijas izlasē) un 23 vārtiem. Mateuss ir FIFA 100 dalībnieks — viens no 125 labākajiem futbolistiem vēsturē Pelē skatījumā. Maradona savā grāmatā Yo soy el Diego (Es esmu Djego) par Mateusu ir izteicies "viņš bija labākais sāncensis, kāds man ir bijis. Man šķiet ar to pietiek, lai viņu aprakstītu". Savas karjeras laikā viņš parasti spēlēja uzbrūkošā vai balsta pussarga pozīcijā, lai arī karjeras beigās viņš spēlēja arī libero pozīcijā. Viņa spēli raksturoja precīzās piespēles, pozīcijas izjūta un precīza bumbas atņemšana, ka arī spēcīgs sitiens. Bayern Munich Vācijas Bundeslīga: 1984–85, 1985–86, 1986–87, 1993–94, 1996–97, 1998–99, 1999–2000 DFB Pokal: 1985–86, 1997–98,1999–2000 DFB Supercup: 1987 UEFA kauss: 1995–96 DFB Ligapokal: 1997, 1998, 1999 Inter Milan Itālijas Serie A: 1988–89 Supercoppa Italiana: 1989 UEFA kauss: 1990–91 Rietumvācija/Vācija FIFA Pasaules kauss: 1990 Eiropas čempionāts futbolā: 1980 Individuālie sasniegumi Ballon d'Or: 1990 FIFA pasaules labākais spēlētājs: 1990 Vācijas gada futbolists: 1990, 1999 FIFA 100 Vikikrātuvē par šo tēmu ir pieejami multivides faili. Skatīt: Lotārs Mateuss. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) MLS profils (angliski) Eu-football.info profils (angliski) FBref spēlētāja profils (angliski)