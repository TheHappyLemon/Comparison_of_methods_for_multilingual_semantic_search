Kordiljeras administratīvais reģions (filipīniešu: Rehiyong Pampangasiwaan ng Cordillera, angļu: Cordillera Administrative Region, iloku: Rehion/Deppaar Administratibo ti Kordiliera) ir viens no Filipīnu reģioniem valsts ziemeļdaļā. Aizņem Lusonas salas kalnaino ziemeļdaļu un iekļauj 6 provinces un 1 neatkarīgo pilsētu. Reģiona centrs un lielākā pilsēta ir Bagio. Visā Spānijas koloniālā perioda laikā Centrālā Kordiljera ar tajā dzīvojošajām kalniešu igorotu tautām bija grūti kristianizējams un administrējams. Koloniālajā laikā tika izveidotas vairākas molitāri politiskas komandansijas, kas pildīja provinču funkcijas. Amerikāņu administrācijas laikā tika izveidota Kalnu province, kur bijušās komandansijas tika iekļautas kā subprovinces. 1966. gadā Kalnu province tika sadalīta četrās patstāvīgās provincēs. Reģions izveidots 1987. gadā un bija plānots kā viens no diviem Filipīnu autonomajiem reģioniem, bet vēlētāji 1990. un 1998. gada plebiscītos autonomijas projektu noraidīja. Reģions aizņem kalnaino Centrālo Kordiljeru Lusonas salas ziemeļos un ir vienīgais Filipīnu reģions bez izejas uz jūru. Robežojas rietumos ar Ilokosu, austrumos — ar Kagajanas Ieleju, bet dienvidos — ar Centrālo Lusonu. Augstākā virsotne ir Pulags 2928 m vjl. Piezīmes AUP — augsti urbanizēta pilsēta Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Kordiljeras administratīvais reģions.