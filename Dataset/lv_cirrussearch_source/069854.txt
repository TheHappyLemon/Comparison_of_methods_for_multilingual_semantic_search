Laspiņasa (filipīniešu: Lungsod ng Las Piñas, angļu: Las Piñas City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona dienvidrietumos Manilas līča krastā pie robežas ar Kavites provinci; ziemeļos robežojas ar Paraņaki, austrumos — ar Muntinlupu. Sena zvejnieku apdzīvota vieta Manilas līča krastā. 18. gadsimtā attīstījās jūras sāls tvaicēšanas rūpals, kas deva impulsu apvidus atīstībai. Kā atsevišķa Manilas provinces municipalitāte izveidota 1762. gadā (pēc citiem datiem — 1797. gadā). 19. gadsimta biegās Filipīnu revolūcijas laikā Laspiņasa bija viena no galvenajām spāņu un filipīniešu cīņu vietām. 1901. gadā Laspiņasas municipalitāte iekļauta jaundibinātajā Risalas provincē. 1903. gadā pievienota Paraņakei, bet jau 1907. gadā atjaunota kā patstāvīga municipalitāte. 1975. gadā Laspiņasas municipalitāte tika iekļauta Galvaspilsētas reģionā, bet 1997. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Laspiņasa. Krievijas Lielās enciklopēdijas raksts (krieviski)