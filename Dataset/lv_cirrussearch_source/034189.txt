Pauls Mihels (vācu: Paul Michel; spāņu: Pablo Michel; 1905. gada 27. novembris Alcenava — 1977. gada 14. septembris Laplata) bija Vācijas un Argentīnas starptautiskais meistars šahā (1956). 1930. gados bijis viens no Vācijas vadošajiem šahistiem. 1935. gadā Āhenē dalījis otro vietu Vācijas 28. šaha čempionātā. Šo panākumu atkārtojis 1938. gadā Vācijas 30. šaha čempionātā. Pārstāvējis Vācijas komandu lielākajos komandu šaha turnīros: Pasaules šaha olimpiādē piedalījies 1939. gadā un komandu vērtējumā izcīnījis zelta medaļu; neoficiālajā Pasaules šaha olimpiādē piedalījies 1936. gadā un komandu vērtējumā izcīnījis bronzas, bet individuālajā vērtējumā - sudraba medaļas. Sākoties Otrajam pasaules karam kopā ar Vācijas komandu atradies Pasaules šaha olimpiādē Buenosairesā. Lai gan Vācijas komanda uzvarēja olimpiādē komandu vērtējumā, neviens no tās dalībniekiem neatgriezās kara pārņemtajā Eiropā. Arī Mihels palicis Argentīnā un nomainījis savu vārdu no Pauls uz Pablo. 1940. un 1950. gados piedalījies šaha turnīros Argentīnā un Austrijā. Lielākais panākums - uzvara 1949. gadā Rosario, apsteidzot Arturo Pomaru. 1951. gadā dalījis 5.-7. vietu turnīrā Vīnē. Par vēsturiskajiem panākumiem turnīros FIDE 1956. gadā Mihelam piešķīrusi starptautiskā meistara (IM) nosaukumu. «28. Deutsche Schacheinzelmeisterschaft 1935 in Aachen». Arhivēts no oriģināla, laiks: 2016. gada 4. martā. Skatīts: 2016. gada 14. jūnijā. «30. Deutsche Einzelmeisterschaft 1938 in Bad Oeynhausen». Arhivēts no oriģināla, laiks: 2016. gada 4. martā. Skatīts: 2016. gada 14. jūnijā. OlimpBase :: Men's Chess Olympiads :: Paul Michel OlimpBase :: unofficial Chess Olympiads :: Paul Michel Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)