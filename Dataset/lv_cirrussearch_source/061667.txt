Meža grīslis (latīņu: Carex sylvatica) ir mainīga izskata grīšļu dzimtas suga. Savvaļā tā ir sastopama Eirāzijā, tostarp diezgan bieži Latvijas teritorijas lapkoku un lapkoku — egļu mežos un krūmājos. Zemais grīslis ir daudzgadīgs, 40-110 cm garš lakstaugs, kurš pieder dažādvārpu grīšļu grupai, jo tā sievišķajiem ziediem ir 3 drīksnas un augļa pūslītim ir skaidri nodalīts, divzobains knābītis. Augam ir gluds stublājs, kurš nolīkst. Lapas ir 0,4-0,7 cm platas un īsākas nekā stublājs, lapas gals ir gari nosmailots. Ziedkopas apakšējā seglapa ir ar garu maksti. Vīrišķo ziedu vārpiņa galotnē ir viena, zem tās ir 3—6 attālinātas, nokarenas un diezgan garas sievišķo ziedu vārpiņas. Sievišķo ziedu vārpiņas kātiņš ir garš, vārpiņa tieva un skraja (garumā līdz 5 cm, platumā ap 0,4 cm). Augļa pūslītis ir zaļš, bez dzīslojuma, bumbierveida, sašaurinātā pārejas daļa knābītī gara. Segplēksne ir bāla, plēvjaina, īsāka nekā pūslītis. Zied maija beigās un jūnijā. «meža grīslis - Carex sylvatica Huds. - Augi - Latvijas daba». www.latvijasdaba.lv. Skatīts: 2022-05-06.