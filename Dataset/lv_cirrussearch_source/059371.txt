"Bēglis" (angļu: The Fugitive) ir 1993. gada asa sižeta filma, kuras režisors ir Endrū Deiviss. Filmā galvenās lomas atveido Harisons Fords, Tomijs Lī Džonss, Sila Vorda, Džo Pantoliano, Andreass Katasulass, Jeruns Krabē. Ārsts Ričards Kimbls (Fords) tiek nepatiesi apsūdzēts par savas sievas nogalināšanu un notiesāts uz nāvi. Pēc cietuma autobusa avārijas, viņš izbēg no apcietinājuma un cenšas atrast savas sievas slepkavas. "Bēglis" pirmizrāde notika 1993. gada 6. augustā. Filma bija gan kritiski, gan finansiāli veiksmīga, nopelnot gandrīz 370 miljonus ASV dolārus. "Bēglis" bija trešā pelnošākā filma 1993. gadā. Filma tika nominēta septiņām Amerikas Kinoakadēmijas balvām, tai skaitā labākās filmas kategorijā. Tomijs Lī Džonss ieguva Oskaru kategorijā labākais aktieris otrā plāna lomā. "Bēglis" tiek uzskatīta par vienu no 90. gadu labākajām spriedzes filmām. «The Fugutive (1993)». Box Office Mojo. Skatīts: 2021. gada 16. decembrī. Encyclopædia Britannica raksts (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)