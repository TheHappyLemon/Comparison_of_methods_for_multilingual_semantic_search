Džons Entonijs Frušante (John Anthony Frusciante; dzimis 1970. gada 5. martā) ir amerikāņu ģitārists, dziedātājs, dziesmu autors un ierakstu producents. Viņš vislabāk zināms kā altenatīvā roka grupas Red Hot Chili Peppers ģitārists, kurš šajā grupā kopā ar vokālistu Entoniju Kīdisu, basģitāristu Flī un bundzinieku Čadu Smitu ir ierakstījis septiņus studijas albumus, kā arī ieguvis sešas Grammy balvas. Frušante ir arī izdevis deviņus solo albumus, kā arī vēl divus kopā ar Džošu Klinghoferu (Josh Klinghoffer) un Džo Lalliju (Joe Lally) zem grupas nosaukuma Ataxia. Tiek uzskatīts par vienu no visu laiku labākajiem ģitāristiem. BBC veiktā interneta balsojumā, kurā piedalījās vairāk nekā 30000 balsotāju, Frušante tika atzīts par pēdējo 30 gadu labāko ģitāristu, apsteidzot Guns N' Roses ģitāristu Slash un Muse ģitāristu Metu Belamiju (Matt Bellamy). Žurnāls Rolling Stone ievietoja Frušanti 72. vietā visu laiku labāko ģitāristu sarakstā. Par savu iedvesmotāju un elku uzskata Džimiju Hendriksu (Jimi Hendrix). 2012. gadā tika uzņemts Rokenrola slavas zālē kā Red Hot Chili Peppers dalībnieks. Frušante ir dzimis Kvīnsā, Ņujorkā, 1970. gada 5. martā. Frušantes ģimene pārvācās uz Tūsonu Arizonas štatā un vēlāk uz Floridu. Pēc vecāku šķiršanās viņš ar māti pārcēlās uz Santamoniku Kalifornijā. Vienpadsmit gadu vecumā sāka iepazīt tādu ģitāristu kā Džefa Beka (Jeff Beck), Džimija Peidža (Jimmy Page), Deivida Gilmora (David Gilmour) un Džimija Hendriksa mūziku. 1984. gadā viņš pirmo reizi dzirdēja par Red Hot Chili Peppers, kad viņa ģitāras skolotājs piedalījās atlasē uz grupas ģitārista vietu. Sešpadsmit gadu vecumā pameta skolu, lai nodarbotos ar mūziku un pārvācās uz Losandželosu. Frušante pievienojās Red Hot Chili Peppers 18 gadu vecumā, aizstajot pāragri aizsaulē devušos grupas pirmo ģitāristu Hilelu Slovāku. 1989. gadā Chili Peppers izdeva savu pirmo studijas albumu ar Frušanti kā grupas ģitāristu, Mother's Milk. Pēc pasaules slavu grupai nesošā albuma Blood Sugar Sex Magik izdošanas 1991. gadā, Frušante sāka izolēt sevi no pārējiem grupas biedriem un kļuva atkarīgs no heroīna. Frušante pēkšņi pameta grupu pēc uzstāšanās Tokijā 1992. gadā. Grupasbiedra Flī pierunāts, Frušante 1998. gadā atkal pievienojās grupai. Pēc gada tika izdots Red Hot Chili Peppers līdz šim komerciāli veiksmīgākais albums Californication, kas tika pārdots 16 miljonos kopiju visā pasaulē. Sekojot Californication, tika izdoti vēl divi komerciāli veiksmīgi albumi, By the Way (2002) un Stadium Arcadium (2006). 2009. gadā tika paziņots par Frušantes atkārtotu grupas pamešanu, lai fokusētos uz solo darbību, kā arī māksliniecisku domstarpību dēļ. 2019. gada nogalē Red Hot Chili Peppers savā Instagram kontā paziņoja par tā laika grupas ģitārista Klinghofera aiziešanu no grupas un Frušantes atgriešanos. 2021. gada rudenī grupa izziņoja gaidāmo pasaules tūri 2022. gadā, bet 2022. gada sākumā paziņoja par jaunu studijas albumu kopā ar Frušanti pirmo reizi 16 gadu laikā. 2022. gadā grupa ir laidusi klajā divus jaunus albumus ar Frušantes līdzdalību - Unlimited Love un Return of the Dream Canteen. Frušante bija tuvs draugs aktiera Vakīna Fīniksa vecākajam brālim aktierim un mūziķim Riveram Fīniksam. Abi 1990-to gadu sākumā daudz laika pavadīja kopā lietojot narkotikas, arī pirms Fīniksa pāragrās nāves, ko izraisīja kokaīna un heroīna sajaukuma pārdozēšana 1993. gadā. Arī pats Frušante vairākus gadus pavadīja narkotiku atkarībā, dzīvojot savā mājā Holivudhilsā. Šajā laikā viņu apciemoja draugi Džonijs Deps un Gibijs Heins, kuri uzņēma dokumentālo filmu, attēlojot Frušantes tābrīža sliktos dzīves apstākļus. 1996. gada New Times publikācijā tika raksturota Frušantes veselības stāvokļa pasliktināšanās. Frušante tobrīd bija gandrīz gājis bojā asins infekciju dēļ, svēra vien nedaudz vairāk nekā 40 kilogramus, bija zaudējis zobus un viņa rokas klāja rētaudi nepareizu heroīna injekciju dēļ. 1996. gadā Frušante pārtrauca heroīna lietošanu, taču joprojām nespēja pārtraukt kokaīna un alkohola atkarības. 1998. gadā viņš uzsāka rehabilitāciju klīnikā un dramatiski mainīja savu dzīvesveidu. Flī uzrunāja Frušanti, aicinot viņu atgriezties grupā. Frušante esot atbildējis, ka "nekas nevarētu viņu padarīt laimīgāku". Studijas albumi Red Hot Chili Peppers sastāvā Mother's Milk (1989) Blood Sugar Sex Magik (1991) Californication (1999) By the Way (2002) Stadium Arcadium (2006) Unlimited Love (2022) Return of the Dream Canteen (2022) Kā solo mākslinieks Niandra LaDes and Usually Just a T-Shirt (1994) Smile from the Streets You Hold (1997) To Record Only Water for Ten Days (2001) From The Sounds Inside (2004) Shadows Collide with People (2004) The Will to Death (2004) Inside of Emptiness (2004) Curtains (2005) The Empyrean (2009) PBX Funicular Intaglio Zone (2012) Enclosure (2014) Maya (2020) Zem pseidonīma Trickfinger Trickfinger (2015) Trickfinger II (2017) Look Down, See Us (2020) She Smiles Because She Presses the Button (2020) Sadarbības ar citiem mūziķiem A Sphere in the Heart of Silence (2004; ar Klinghofferu) Omar Rodriguez Lopez & John Frusciante (2010; ar Omāru Rodrigezu-Lopezu) Mahandini (2018; ar Deva Budjana) The Problem of Leisure: A Celebration of Andy Gill and Gang of Four (2021; Flī piedaloties dziesmā "Not Great Men") Red Hot Chili Peppers Rokmūzika Ģitārists https://www.gigwise.com https://www.gigwise.com/news/55752/. Skatīts: 2019. gada 9. jūnijā. Tukšs vai neesošs |title= https://www.rollingstone.com https://www.rollingstone.com/music/music-lists/100-greatest-guitarists-153675/. Skatīts: 2019. gada 9. jūnijā. Tukšs vai neesošs |title= https://www.youtube.com https://www.youtube.com/watch?v=-JlJhWRnLBY. Skatīts: 2019. gada 9. jūnijā. Tukšs vai neesošs |title= «Red Hot Chili Peppers | Rock & Roll Hall of Fame». www.rockhall.com. Skatīts: 2022-11-22. Tim KaranTim Karan. «23 Years Ago: John Frusciante Quit the Red Hot Chili Peppers». Diffuser.fm (angļu). Skatīts: 2022-11-22. «ALBUM SALES FIGURES». Red Hot Chili Peppers Recording Sessions Archive (en-US). Arhivēts no oriģināla, laiks: 2021-12-14. Skatīts: 2022-11-22. Daniel Kreps, Daniel Kreps. «John Frusciante Quits Red Hot Chili Peppers With “No Drama”». Rolling Stone (en-US), 2009-12-17. Skatīts: 2022-11-22. «Red Hot Chili Peppers on Instagram». Instagram (angļu). Skatīts: 2022-11-17. «Red Hot Chili Peppers on Instagram». Instagram (angļu). Skatīts: 2022-11-17. rea Towers February 04, 2022 at 10:53 AM EST. «Red Hot Chili Peppers announce new album 'Unlimited Love'». EW.com (angļu). Skatīts: 2022-11-17. View Author Archive, Email the Author, Get author RSS feed. «River Phoenix’s final hours». New York Post (en-US), 2013-09-22. Skatīts: 2022-11-22. John Frusciante - Stuff (HQ). Atjaunināts: 2022-11-22 Robert Wilonsky. «Blood on the Tracks». Phoenix New Times (angļu). Skatīts: 2022-11-22. «John Frusciante Songs, Albums, Reviews, Bio & More». AllMusic (angļu). Skatīts: 2022-11-22.