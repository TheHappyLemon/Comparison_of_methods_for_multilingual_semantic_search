1988. gada ziemas olimpiskās spēles bija piecpadsmitās ziemas olimpiskās spēles. Tās no 1988. gada 13. februāra līdz 28. februārim notika Kalgari, Kanādā. Oficiāli spēles atklāja Kanādas ģenerālgubernatore Ženna Suvē. 1988. gadā pēdējoreiz ziemas paraolimpiskās spēles un ziemas olimpiskās spēles nenotika vienā pilsētā. Kalgari olimpiskajās spēlēs piedalījās 57 valstis, kuras pārstāvēja 1423 sportisti. Kopumā tika sadalīti 46 medaļu komplekti 6 sporta veidos. Kalgari par 15. ziemas olimpisko spēļu mājvietu tika izvēlēta 1981. gada 30. septembrī Starptautiskās Olimpiskās komitejas sesijas laikā. Cīņā par spēļu rīkošanu Kalgari apsteidza Kortīnu d'Ampeco (Itālija) un Fālunu (Zviedrija). Pēdējās ziemas olimpiskās spēles pirms PSRS sabrukuma un Latvijas kā neatkarīgas valsts atgriešanās olimpiskajā apritē Latvijas PSR sportistiem bija medaļām bagātākās. Tāpat kā Sarajevas olimpiādē arī Kalgari piedalījās 11 Latvijas sportisti. No PSRS bobsleja izlases 12 dalībniekiem 10 bija latvieši un Kalgari bobsleja trasē tie ieguva zelta un bronzas medaļas. Zelta medaļu divniekos Jānis Ķipurs ieguva kopā ar stūmēju no Krievijas PFSR Vladimiru Kozlovu, bet bronzas četrinieku iestūma arī Guntis Osis un Juris Tone. Zelta medaļu no Kalgari mājup atveda arī PSRS hokeja izlases rezerves vārtsargs Vitālijs Samoilovs, kurš visu olimpisko turnīru bija rezervists un laukumā neizgāja. 1988. gada vasaras olimpiskās spēles Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Kanādā notikušās olimpiskās spēles: 1976. gada vasaras olimpiskās spēles — Monreāla 1988. gada ziemas olimpiskās spēles — Kalgari 2010. gada ziemas olimpiskās spēles — Vankūvera SOK jumtalapa par Kalgari olimpiskajām spēlēm (angliski) Sports-Reference profils (angliski) olimpisko spēļu programma (angliski) Oficiālie rezultāti (angliski)