Hidenzē (vācu: Hiddensee) ir Vācijai piederoša sala Baltijas jūras dienvidos. Izvietojusies rietumos no Rīgenes salas gar tās piekrasti, no kuras salu atdala Fites un Šaproderes līči. Stiepjas 17 km garumā ziemeļu—dienvidu virzienā. Salas ziemeļos līdz 72 m augstais Dornbušas mežainais pacēlums. Lielākās apdzīvotās vietas ir Fites un Klosteres ciemi. Ar Rīgeni salu savieno prāmju satiksme. Salas nosaukums cēlies no leģendārā norvēģu karaļa Hedina un minēts kā Hidensey jau Jaunākajā Edā un Dāņu darbos. Vēl 20. gadsimta pirmajā pusē vācu avotos dēvēta par Hiddensjö vai Hiddensöe. Ietilpst Rietumpomerānijas Lagūnu nacionālajā parkā. Populārs tūrisma galamērķis. Salā ir aizliegts privātais autotransports; atļauts tikai lauksaimniecības un komunālais transports. Pasažieru un kravu pārvadājumiem plaši tiek izmantots zirgu transports. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 257. lpp. Hiddenseer Hafen- und Kurbetrieb. Insel Hiddensee Vikikrātuvē par šo tēmu ir pieejami multivides faili. Skatīt: Hidenzē.