Deniss Veins Džonsons (angļu: Dennis Wayne Johnson; dzimis 1954. gada 18. septembrī Sanpedro, Kalifornijas štatā, ASV, miris 2007. gada 22. februārī Ostinā, Teksasas štatā, ASV) bija profesionāls amerikāņu basketbolists un basketbola treneris, spēlēja saspēles vadītāja un uzbrūkošā aizsarga pozīcijās. Karjeras laikā pārstāvēja Sietlas "SuperSonics", Fīniksas "Suns" un Bostonas "Celtics", kā arī vienu gadu bija Losandželosas "Clippers" galvenais treneris. D. Džonsons bija Dominguez vidusskolas un Pepperdine universitātes absolvents. 1976. gada NBA draftā viņu izraudzījās Sietlas "SuperSonics" ar kopējo 29. numuru otrajā drafta izvēles kārtā. 1979. gadā viņš bija "SuperSonics" komandas līderis, kad tā izcīnīja vienīgo NBA čempiontitulu. D. Džonsons tika atzīts par finālsērijas vērtīgāko spēlētāju (MVP). 1980. gadā viņš pārgāja uz Fīniksas "Suns", kura sastāvā aizvadīja vien dažas sezonas. Vēlāk viņš pārstāvēja Bostonas "Celtics", kā sastāvā tika izcīnīti vēl divi čempionu tituli. D. Džonsons piecas reizes tika iebalsots startam Visu zvaigžņu spēlē, vienā līgas simboliskajā pirmajā izlasē, vienreiz otrajā izlasē, kā arī deviņas sezonas pēc kārtas tika iekļauts kādā no divām simboliskajām aizsardzības izlasēm. 2010. gadā basketbolists tika uzņemts basketbola slavas zālē. Vairāki sporta žurnālisti viņu uzskata par vienu no nepietiekami novērtētajiem spēlētājiem NBA vēsturē. Tāpat viņš bija pazīstams kā izturīgs spēlētājs: 14 sezonu laikā basketbolists piedalījās 1100 spēlēs no 1148 notikušajām. Veidne:Unreferenced section «Dennis Johnson Bio». NBA.com. Turner Sports Interactive, Inc. Skatīts: 2007. gada 17. augusts. «Dennis Johnson Stats». basketball-reference.com. Sports Reference LLC. Arhivēts no oriģināla, laiks: 2013. gada 25. aprīlī. Skatīts: 2007. gada 17. augusts. «Naismith Memorial Basketball Hall of Fame Announces Class of 2010». Naismith Memorial Basketball Hall of Fame. 2010-04-05. Arhivēts no oriģināla, laiks: 2010-04-09. Skatīts: 2010-04-05. «The Sports Guy: RIP, DJ». ESPN. Skatīts: 2007. gada 17. augusts. «Hall of Fame still neglecting a few greats». ESPN. Skatīts: 2008. gada 3. februāris. «Shining stars who belong in the Hall of Fame». ESPN. Skatīts: 2008. gada 3. februāris. NBA profils (angliski) Basketball Reference profils (angliski)