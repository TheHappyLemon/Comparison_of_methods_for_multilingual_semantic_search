TCP un UDP ir TCP/IP modeļa transporta slāņa protokoli. Viena no protokola kontroles informācijas vienībām, ko lieto šie protokoli, ir ports. Porta numurs ļauj darbināt uz vienas IP iekārtas vienas adreses dažādus servisus. Tāpat kā IP adreses, portu numurus piešķir un uzrauga IANA. IANA rekomendē portu numuru iedalījumu trīs grupās: Well Known porti (0—1023) Šī apgabala portu numuri tiek piešķirti publiski definētiem lietojumiem. Piemēram, HTTP - TCP 80. ports, TFTP - UDP 69. ports. Reģistrētie porti (1024—49151) Šī apgabala portu numuri tiek piešķirti dažādu programmatūras izstrādātāju protokoliem. Dinamiskie vai privātie porti (49152—65535) Šī apgabala portu numuri netiek piešķirti lietojumiem protokoliem. TCP/IP steks izmanto portu numurus no šī apgabala kā klienta portus klienta-servera komunikācijām. IANA nenosaka stingru portu iedalījumu šādās grupās, tas ir ietecamais sadalījums. Tāpat arī konkrētais lietojums vai protokols var lietot ne tikai IANA piešķirto, bet arī citus porta numurus. IANA piešķirto portu numuru saraksts Free Ports & Network Services Informations Database