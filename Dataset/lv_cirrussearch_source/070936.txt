Zamboanga Sibugaja (filipīniešu: Lalawigan ng Zamboanga Sibugay, angļu: Province of Zamboanga Sibugay, sebuāņu: Lalawigan sa Zamboanga Sibugay) ir viena no Filipīnu provincēm valsts dienviddaļā, Zamboangas Pussalas reģionā. Administratīvi dalās 16 municipalitātēs un sīkāk 389 barangajās. Provinces galvaspilsēta un lielākā apdzīvotā vieta ir Ipila. Provincē jaukts etniskais sastāvs. Lielākā daļa iedzīvotāju ir visaji (310 931; 46,5 %), subanoni (92 778; 13,9), sebuāņi (70 900; 10,6 %), ilongi (56 028; 8,4 %), tausūgi (45 291; 6,8 %) un samali (31 252; 4,7 %). Pēc konfesionālās piederības pārsvarā katoļi (60 %) un musulmaņi (16 %). Province izvietojusies Mindanao salas rietumos un aizņem Zamboangas pussalas dienvidu daļu. Ziemeļos robežojas ar Ziemeļzamboangu, austrumos — ar Dienvidzamboangu, bet dienvidrietumos — ar Zamboangas neatkarīgo pilsētu. Dienvidos krastus apskalo Sulavesi jūras Moro līcis un tā atzari Sibugejas līcis un Dumankilasas līcis. Provincei pieder 254 km² lielā Olutangas sala Moro līcī. Reljefs lielākoties paugurains ar piekrastes zemienēm, augstākā virsotne ir Kipits (899 m vjl). Valda subtropu klimats. Province izveidota 2001. gadā, nodalot to no Dienvidzamboangas provinces. Vikikrātuvē par šo tēmu ir pieejami multivides faili. Skatīt: Zamboanga Sibugaja. Philippine Statistics Authority. Ethnicity Statistical tables