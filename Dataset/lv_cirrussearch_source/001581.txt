Lielvārdes pagasts ir viena no Ogres novada administratīvajām teritorijām tā vidienē. Robežojas ar Lielvārdes pilsētu kā arī Lēdmanes, Jumpravas, Birzgales un Rembates pagastiem. Pagasta teritorijā atrodas dabas liegums Daugava pie Kaibalas. Upes: Gribuļupīte, Īdavas upīte, Kaibala, Kraukļupīte, Rēvelīte, Temuļupīte. Lielvārdes pagasts dokumentos pirmo reizi minēts 1826. gadā. 1924. gadā tam pievienota daļa Rembates pagasta. 1935. gadā Rīgas apriņķa Lielvārdes pagasta platība bija 62 km² un tajā dzīvoja 1841 iedzīvotājs. 1945. gadā pagastā izveidoja Kaibalas un Lielvārdes ciema padomes, bet pagastu 1949. gadā likvidēja. 1949. gada jūnijā Lielvārdei piešķīra strādnieku ciemata statusu, bet Lielvārdes un Kaibalas ciemus pievienoja strādnieku ciematam. 1949. gada decembrī Lielvārdes un Kaibalas ciemus izveidoja no jauna, bet 1956. gadā likvidēja pievienojot Lielvārdei kā Lielvārdes lauku teritoriju. 2004. gadā Lielvārde ar lauku teritoriju reorganizējās par Lielvārdes novadu. 2010. gadā Lielvārdes lauku teritoriju pārdēvēja par Lielvārdes pagastu. Lielākās apdzīvotās vietas ir Annas, Glaudītāji, Kaibala, Senči, Svētiņi. Lielvārdes pagastu šķērso Dzelzceļa līnija Rīga—Daugavpils, kā arī ir viena dzelzceļa pietura — Kaibala, kas atklāta 1930. gadā. Tāpat, pagastu šķērso autoceļš A6 (Rīga—Daugavpils—Krāslava—Baltkrievijas robeža (Patarnieki)), autoceļš autoceļš V971 (Lielvārde—Rozītes), autoceļš V986 (Pievedceļš Kaibalas stacijai) un autoceļš V985 (Kaibala—Annas). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Ogres novads — Lielvārdes pagasts Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9