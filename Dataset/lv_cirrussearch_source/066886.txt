Ilgāja ezers, arī Ilgais ezers, Ilgajs, Ilgājs, Vizlas ezers (igauņu: Kikkajärv) atrodas Alūksnes novada Veclaicenes pagastā, Veclaicenes aizsargājamo ainavu apvidū. Ilgāja ezers ir viens no Latvijas — Igaunijas robežezeriem un viens no Kornetu-Peļļu subglaciālās iegultnes ezeriem. Ilgāja ezers ir Alūksnes novada publiskā ūdenstilpe, kuru apsaimnieko un uzraudzību veic Alūksnes novada pašvaldības aģentūra “ALJA”. 2018. gadā projekta “Aizsargājamo ainavu apvidus “Veclaicene” infrastruktūras uzlabošana antropogēnās slodzes mazināšanai un pieejamības nodrošināšanai” ietvaros pie ezera izveidota atpūtas un dabas izziņas pietura — Dabas māja, kuras veltīta Kornetu-Peļļu subglaciālās gravas iepazīšanai. Gar ezeru iet vairākas dabas takas un velo maršruti. No 2011. gada Ilgāja ezerā notiek zemledus makšķerēšanas sacensības “Kikkajärve kalakõnõ — Ilgāja zivtiņa”, kur par lomu sacenšas Latvijas un Igaunijas makšķernieki. Sacensību ceļojošo kausu „Ilgāja zivtiņa” iegūst tās valsts makšķernieki, kuras sacensību dalībniekiem ir lielākais vidējais zivju svars uz vienu makšķernieku. «Vietvārdu datubāze». vietvardi.lgia.gov.lv. Skatīts: 2023-05-17. «ezeri.lv. Ilgājs». «Apsaimniekošana». «Dabas mājas Veclaicenē». «Cīņa par lielākajiem lomiem un aktivitātes līdzjutējiem zemledus makšķerēšanas sacensībās “Ilgāja zivtiņa” jeb “Kikkajärve kalakõnõ”».