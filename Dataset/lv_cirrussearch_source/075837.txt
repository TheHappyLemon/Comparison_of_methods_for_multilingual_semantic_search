Imants Viesturs Lieģis (dzimis 1955. gada 30. aprīlī Lielbritānijā) ir latviešu diplomāts un politiķis, bijis Latvijas aizsardzības ministrs un 10. Saeimas deputāts, ievēlēts no partijas "Vienotība" saraksta. Saeimā vadīja Eiropas lietu komisiju un Latvijas delegāciju NATO Parlamentārajā Asamblejā. Latvijas vēstnieks Francijā. Dzimis trimdas latviešu ģimenē, studējis Ņūkāslas Universitātē, ieguvis grādu tieslietās. Aktīvi piedalījies trimdas latviešu sabiedriskajā dzīvē, 1989. gadā kļuvis par Pasaules Baltiešu apvienības pārstāvi Eiropā. Pēc Latvijas neatkarības atjaunošanas pārcēlies uz Latviju un kopš 1992. gada ieņēmis dažādus amatus Ārlietu ministrijā un diplomātiskajā dienestā (bijis arī valsts sekretāra vietnieks). 1997. gadā kļuvis par Latvijas vēstnieku Beļģijā, Luksemburgā un Nīderlandē, kā arī par Latvijas vēstnieku NATO. No 2005. gada darbojies Latvijas pārstāvniecībā Eiropas Savienībā, kā vēstnieks Drošības un politikas komitejā. No 2008. gada līdz 2009. gadam I. Lieģis bija Latvijas vēstnieks Spānijā. 2012. gadā I. Lieģis kļuva par Latvijas vēstnieku Ungārijā. 2016. gada februārī iecelts par Latvijas vēstnieku Francijā. Imants Lieģis ir precējies, ģimenē ir divas meitas. 2009. gadā "Pilsoniskā savienība" izvirzīja I. Lieģi kā bezpartijisku kandidātu aizsardzības ministra amatam Valda Dombrovska veidotajā valdībā. 2009. gada 12. martā Saeima apstiprināja valdību un līdz ar to I. Lieģa stāšanos ministra amatā. 2010. gadā iestājās "Pilsoniskajā savienībā". 2010. gada rudenī ievēlēts 10. Saeimā no apvienības "Vienotība" saraksta. Ārkārtas 11. Saeimas vēlēšanās I. Lieģis nekandidēja. 2022. gadā Imants Lieģis tika nosaukts kā partijas "Progresīvie" ārlietu ministra kandidāts, gatavojoties 14. Saeimas vēlēšanām. Apbalvots ar IV šķiras Triju Zvaigžņu ordeni (2003). Imants Lieģis[novecojusi saite], biogrāfija LR ĀM mājaslapā, pārskatīta 11.03.2009. Imants Lieģis — īsa biogrāfija Arhivēts 2020. gada 7. augustā, Wayback Machine vietnē., PS mājaslapā, publicēta 04.03.2009., pārskatīta 11.03.2009. Latvijas Valsts prezidents Raimonds Vējonis uztic Imantam Viesturam Lieģim veikt Latvijas Republikas ārkārtējā un pilnvarotā vēstnieka pienākumus Francijas Republikā Arhivēts 2016. gada 25. februārī, Wayback Machine vietnē. Ārlietu ministrija Kultūras ministrs Dombrovska valdībā varētu būt Jānis Porietis, Ināra Egle, Barbara Ālīte, raksts portālā Diena.lv 04.03.2009., pārskatīts 11.03.2009. Apstiprina Dombrovska valdību[novecojusi saite], raksts portālā DELFI 12.03.2009., pārskatīts 14.03.2009. Ministrs Lieģis iestājas Pilsoniskajā savienībā, R. Puriņš, Diena 19.02.2010., pārskatīts 04.03.2010. https://www.lsm.lv/raksts/zinas/latvija/progresivie-premjera-amatam-virza-briskenu-ministru-amatiem--rigas-domniekus-un-nozaru-ekspertus.a458269/ Piešķirs 41 Triju Zvaigžņu ordeni[novecojusi saite], BNS, raksts portālā apollo.lv 28.10.2003., pārskatīts 11.03.2009. Imants Viesturs Lieģis, biogrāfija MK mājaslapā Imants Lieģis[novecojusi saite], biogrāfija LR ĀM mājaslapā