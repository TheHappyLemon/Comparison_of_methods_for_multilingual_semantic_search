"Zvaigžņu ceļš" (angļu: Star Trek) ir amerikāņu zinātniskās fantastikas televīzijas seriāls, kas tika pārraidīts kanālā NBC no 1966. gada līdz 1969. gadam. Seriālam ir trīs sezonas, kopumā ir iznākušas 79 sērijas. Seriāla autors ir Džīns Rodenberijs. Galvenās lomas atveido Viljams Šetners un Leonards Nīmojs. Šis seriāls aizsāka franšīzi "Zvaigžņu ceļš". Pēc turpinājumu izdošanas sākotnējais televīzijas seriāls tika pārsaukts par "Zvaigžņu ceļš: Oriģinālais seriāls" (angļu: Star Trek: The Original Series, saīsinājumā "TOS"). Pirmizrādes laikā seriāls neieguva vērā ņemamu popularitāti, taču vēlāk, atkārtojot to ASV televīzijas kanālos, tas ieguva ļoti plašu fanu pulku, kā arī ietekmēja kosmosa apguves attēlojumu kinomākslā. Pēc seriāla pārtraukšanas 1969. gadā, tika uzņemti vairāki turpinājumi, atvasinājumi, kā arī pilnmetrāžas filmas. Seriāla notikumi risinās 23. gadsimtā. Kapteinis Džeimss Kērks (atveido Viljams Šetners) vada kosmosa kuģi USS Enterprise (NCC-1701) izpētes ekspedīcijā. Komanda pēta dažādas ārpuszemes dzīvības, bet nereti iesaistās arī politiskos konfliktos. Seriāla vēlākās sērijās tēli ceļo arī laikā un nonāk citos visumos. «Star Trek». imdb.com. Skatīts: 2010. gada 19. jūlijs. "Star Trek: The Original Series". CBS.com. http://www.cbs.com/shows/star_trek/ "Star Trek (1966) - Original Series". YouTube: TheSciFiSpot. 9 December 2010. https://m.youtube.com/watch?v=Z7TSv4Bgzkk Variety Staff. "NBC Buys 'Star Trek' Sci-Fi Series. Variety. 11 March 1966. http://variety.com/1966/tv/news/nbc-buys-star-trek-sci-fi-series-1201342591/ Vikikrātuvē par šo tēmu ir pieejami multivides faili. Skatīt: Zvaigžņu ceļš. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)