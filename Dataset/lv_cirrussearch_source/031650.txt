4chan jeb Kanāls 4[nepieciešama atsauce] (saīsinājums no angļu: 4th channel — '4. kanāls') ir imageboard veida tīmekļa vietne, kurā diskusijas risinās angļu valodā. Lietotāji parasti veido ierakstus un komentē anonīmi, tāpēc, lai piedalītos diskusijās, nav jāreģistrējas, un tā patiesībā ir iespējama tikai lapas administratoriem un moderatoriem. 4chan ir sadalīts dažādās kategorijās, un katrā kategorijā tiek apspriesti konkrēti temati. Lapu izveidoja 2003. gada 1. oktobrī. Tajā sākotnēji tika apspriesta manga, anime un japāņu kultūra. Vietne strauji kļuva populāra. Mūsdienās tiek apspriesta arī pornogrāfija, automašīnas, datorspēles, politika u.c. temati. 4chan tika izveidots 2003. gada 1. oktobrī, to izveidoja tolaik 15 gadīgais students no Ņujorkas Kristofers Pūls. Viņš 4chan izveidoja ar pseidonīmu "moot." Lapas nodoms bija kļūt par foruma Futaba Channel (jeb 2chan) angļu valodas līdzinieku. Lapā sākotnēji diskutēja tikai par manga, anime, un japāņu kultūra. Kad Pūls izveidoja 4chan, viņš lapas saiti ievietoja Something Awful forumos un vairākās IRC tērzētavās, tāpēc no turienes ieradās sākotnējie lietotāji. 4chan koda pamatā ir Futaba Channel kods. Pirmās divas sadaļas bija /a/ (kas bija domāts nopietnākām diskusijām par anime) un /b/ (kur tolaik bija vieglākas un nenopietnākas diskusijas par anime). 2016. gada janvārī 4chan bija 67 pastāvīgas un vairākas izmēģinājuma sadaļās. /b/ ir 4chan' populārākā sadaļa, kas saņem 30% vietnes skatījumus. Šai kategorijai nav konkrētas tēmas — tajā var pārrunāt jebko, ko vien lietotāji vēlas. Šai sadaļai ir arī minimāli noteikumi — vietnes administrācija dzēš tikai ierakstus, kas pārkāpj ASV likumus vai ir mēstules. Viņi dzēš arī ierakstus no nepilngadīgām personām. /pol/ ir 4chana politikas sadaļa. Lai gan /pol/ nav domāts personām ar labējiem politiskiem uzskatiem, /pol/ lietotāji galvenokārt ir politiski labējie. Tiek uzskatīts, ka /pol/ ir ietekmējis dažādus politiskus procesus, piemēram, 2016. gada ASV prezidenta vēlēšanas, dažādu konfidenciālu dokumentu nopludināšanu, breksits, 2017. gada Francijas prezidenta vēlēšanas u.t.t. Oficiālā tīmekļa vietne