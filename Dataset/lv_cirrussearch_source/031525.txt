Moše Kordovero jeb Moše ben Jakobs Kordovero (akronīms RaMaK, 1522 - 1570. 27. maijs, ivritā: משה קורדובירו, bija viens no ievērojamākajiem ebreju mistiķiem un kabalistiem. Kordovero no 1540. gada līdz pat savai nāvei mācīja Galilejas pilsētā Cfatā, kura bija tā laika nozīmīgākais jūdaisma garīgās tradīcijas centrs. Kordovero vecāki bija sefardi jūdi un bija cēlušies no Ibērijas pussalas. Viņi bija spiesti doties bēgļu gaitās pēc ebreju padzīšanas no Spānijas 1492. gadā, tādēļ Kordovero dzimšanas vieta nav zināma, bet droši ir zināms par viņa uzturēšanās sākumu Cfatā 1540. gadā. Tur vairāku gadu garumā viņš studēja pie rabīniem Jozefa Karo (1488 - 1575), Šulhan Aruh autora, un Salomona ha-Levī Alkabeza (1500 - 1576). Kordovero darbojās gan kā Toras un Talmuda skolotājs, gan kā jurists un tiesnesis. Līdztekus viņš sacerēja vairākus garīgus rakstus, kuros jūtams Kabalas pamatgrāmatas Zohar iespaids (sk.Mozus no Leonas). Viņa galvenais darbs ir Pardes Rimmonim (ivritā: "Granātābolu dārzs"), kurā viņš parāda ceļus gudrības iegūšanai. Ievērojamākais Kordovero skolnieks bija kabalists Īzāks Lurija. Katrs no mums rodas no Bezgalīgā (Ein Sof) un ir ietverts tajā. Mēs dzīvojam caur tā disemināciju. Tā ir eksistences iemūžināšana. Tas, ka mēs sevi uzturam no augiem un dzīvniekiem, nenozīmē, ka mēs pārtiekam no kaut kā ārēja. Šis process ir līdzīgs rotējošam ritenim, kas vispirms nolaižas un tad paceļas. Tas viss ir viens un tas pats, nekas nav atdalīts no tā. Cauri dzīvības sazarojumiem tālāk un tālāk, viss ir vienots ar Bezgalīgo (Ein Sof), esot tā pastāvīga sastāvdaļa. Iedziļinieties tajā. Intuīcijas uzliesmojumi nāks un ies, un jūs tajā atradīsiet noslēpumu. Ja jūs būsiet cienīgs, jūs pats sapratīsiet Dieva mistēriju. Mozus Kordovero "Shi’ur Qomah” no grāmatas Ohr Yakar ("Vērtīgā gaisma") Pardes Rimonim ("Granātābolu dārzs") - Kordovero pirmā grāmata, kas nodrošināja viņam ģēnija slavu Ohr Yakar ("Vērtīgā gaisma") ir apjomīgi komentāri 16 sējumos par Kabalas pamattekstu Zohar. Dažas tā daļas (Tefilah le-Moshe un Shiur Qomah) tika publicētas atsevišķi Tomer Devorah ("Deboras palma"). Eilima Rabbati Ohr Neerav ("Saldā gaisma") Sefer Gerushin ("Izraidīšanas grāmata") Rabīns Moše Kordovero (angliski) Tomer Devorah (Deboras palma) (angliski) Mozus Kordovero meditācijas desmit Nožēlas dienām (angliski) The Ramak (angliski) Raksts Ebreju enciklopēdijā (angliski) "Dieva vienotne" (vizualizācija no "Granātābolu dārza")