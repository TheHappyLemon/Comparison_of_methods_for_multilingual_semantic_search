Lifts ir transporta līdzeklis, ar kuru var pārvietoties vertikālā virzienā cilvēki, kā arī var pārvietot dažādu kravu. To parasti būvē ēkās, kurās ir vairāki stāvi, jo tas atvieglo nokļūšana vajadzīgajā stāvā. Debesskrāpji mūsdienās nav iedomājami bez liftiem. Ideja par paceļamajiem krēsliem jau antīkajā pasaulē nodarbināja ļaužu prātus. Mehānismi, kas darbojās līdzīgi mūsdienu liftiem, jau tika izveidoti Senajā Grieķijā. Viņi priekšmetu pacelšanai izmantoja trīšus un vinčas. Tie tika darbināti ar roku spēku, griežot cilindru, pie kura bija piestiprināta trose. 17. gadsimtā izgudroja tā saukto "lidojošo krēslu". Tas bija paredzēts cilvēku pacelšanai ēkas augšējos stāvos. To darbināja svaru bumba un trīšu sistēma. Šis krēsls plašu pielietojumu neguva, jo krēsls ar cēlējmehānismu atrādās ārpus ēkas un notika pietiekoši daudz nelaimes gadījumu. 19. gadsimta sākumā liftus sāka izmantot galvenokārt kravu pacelšanai, kuru pacēlāju cilindru griešanai izmantoja tvaika dzinējus. Cilvēki paši ar tiem maz pārvietojās, jo viņi baidījās par to, ka liftu turošās troses varētu pārtrūkt. Kad Ilaiša Otiss (Elisha Otis) 1850. gados izgudroja drošības līdzekļus, kas novērstu iespējamās avārijas, lifti strauji ieguva popularitāti. Ap to laiku liftu pacelšanā un nolaišanā sāka izmantot arī hidrauliskos pacēlājus ar saspiestu šķidrumu. Elektrisko liftu, kuru plaši izmanto mūsdienās, 1880. gadā izgudroja vācu inženieris Verners fon Sīmenss (Werner von Siemens).° 1990. un 2010. gados tika izstrādātas tehnoloģijas, kas ļauj ierīkot liftu bez mašīntelpas virs šahtas un bez pretsvara. Lielākie liftu ražotāji pasaulē: Otis Schindler ThyssenKrupp Kone Mitsubishi Hitachi «Elisha Graves Otis». Invent Now. Arhivēts no oriģināla, laiks: 2009-01-25. Skatīts: 2007-12-18. «The History of the Elevator - Elisha Otis». Arhivēts no oriģināla, laiks: 2021. gada 1. oktobrī. Skatīts: 2009. gada 6. aprīlī. Industry report - Lifts and escalators – an industry in flux Arhivēts 2011. gada 14. decembrī, Wayback Machine vietnē., Dr. Jürgen Dispan (IMU Institute Stuttgart), 02.11.2007