Čigorina aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 Zb8-c6. Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodu D07. Kā stāsta viņa laikabiedri, Mihails Čigorins neesot mīlējis dāmas gambītu, tādēļ 19. gadsimta beigās izstrādājis pret to savu oriģinālu "ieroci" — variantu ar 2. ... Zc6, kas vēlāk tika nosaukt viņa vārdā. Mūsdienās šī atklātne turnīros tiek spēlēta reti. Tikai krievu lielmeistars Aleksandrs Morozevičs ir to lietojis vairākās partijās pret spēcīgiem pretiniekiem. Čigorina aizsardzības mērķis ir organizēt figūru spiedienu ua balto centru. Tās pozitīvais moments ir izspēlēto variantu asums un oriģinalitāte, negatīvā puse — melnie ir spiesti dot iespēju baltiem iegūt divu laidņu pārsvaru, bet zirdziņš uz c6 traucē bandinieka c7 kustību. 3. Zb1-c3 3. Zg1-f3 3. c4xd5 Александр Морозевич, Барский Владимир. Защита Чигорина по Морозевичу. Москва : Russian Chess House, 2007. ISBN 5-94693-159-8. (krieviski) Broznik, Valeri. Die Tschigorin-Verteidigung. Schachverlag Kania, 2001. ISBN 3-931192-21-0. (vāciski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 423. lpp. ISBN 5-85 270-005-3. (krieviski) Partijas, kurās spēlēta Čigorina aizsardzība.