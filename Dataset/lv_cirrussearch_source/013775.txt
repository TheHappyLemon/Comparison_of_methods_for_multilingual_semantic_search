Sinhronā peldēšana ir sporta veids, kurā sportisti ūdenī veido kompozīcijas mūzikas pavadībā. Olimpiskajās spēlēs un Pasaules čempionātos nenotiek sacensības vīriešiem, taču citās starptautiskās sacensībās piedalās arī viņi. Sporta veida pirmsākumos, 1880. gados, sinhronajā peldēšanā startēja vienīgi vīrieši. Bieži starptautiskās sacensībās (piemēram, Pasaules čempionātos) sinhronās peldēšanas sacensības notiek kopā ar citiem ūdenssporta veidiem. Peldētāji žūrijai izpilda divas kompozīcijas: vienu tehnisko un vienu brīvā stila kompozīciju. Sinhronā peldēšana kopš 1984. gada ir iekļauta Olimpisko spēļu programmā. Tajās pašlaik tiek sadalīti divi medaļu komplekti: sieviešu duetiem un komandām (agrāk sacensībās piedalījās arī sportistes pa vienai). Šis ir viens no diviem sporta veidiem Olimpiskajās spēlēs (arī mākslas vingrošana), kurā sacensības notiek tikai sievietēm. Šo sporta veidu starptautiski pārvalda Starptautiskā peldēšanas federācija (International Swimming Federation, FINA). «Synchronised Swimming - About». London2012.com. Arhivēts no oriģināla, laiks: 2012. gada 17. maijā. Skatīts: 2012. gada 16. maijā. «London 2012 Olympics: synchronised swimming guide». The Daily Telegraph. Arhivēts no oriģināla, laiks: 2012. gada 15. maijā. Skatīts: 2012. gada 16. maijā. Vikikrātuvē par šo tēmu ir pieejami multivides faili. Skatīt: Sinhronā peldēšana. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) FINA mājaslapa (angliski)