Sergejs Lištvans (baltkrievu: Сяргей Мікалаевіч Ліштван; dzimis 1970. gada 5. novembrī) ir bijušais padomju un baltkrievu grieķu-romiešu stila cīkstonis, 1991. gada PSRS čempions, Eiropas čempions un medaļnieks, 1996. gada vasaras olimpisko spēļu sudraba medaļas ieguvējs, triju olimpiāžu dalībnieks, Baltkrievijas izlases karognesējs 2000. gada vasaras olimpiskajās spēlēs Sidnejā, Baltkrievijas Republikas Nopelniem bagātais sporta meistars (1997). Sergejs Lištvans dzimis 1970. gadā Minskā. Viņa māte strādāja par konditori, tēvs bija militārpersona. 1971. gadā augustā ģimene pārcēlās uz Tālajiem Austrumiem, kas bija tēva jaunā dienesta vieta. 1974. gadā viņa tēvs tika atbrīvots no dienesta veselības stāvokļa dēļ, un ģimene atgriezās Baltkrievija — Bobruiskā, kur dzīvoja Sergeja vecmāmiņa. Ar cīņas sportu Sergejs iepazinās septiņu gadu vecumā, kad tēvs, kurš arī nodarbojās ar cīņu, aizveda dēlu uz cīņas sekciju. Pirmais treneris ir Semjons Giršiks. Pēc vietējās skolas beigšanas topošais olimpiskais čempions mācījās Gomeļas olimpisko rezervju skolā. Sergejam ir divas augstākās izglītības - viņš ir beidzis Baltkrievijas Valsts Fiziskās audzināšanas akadēmiju un Baltkrievijas Valsts universitātes Juridisko fakultāti. Viņš ir Baltkrievijas Republikas Iekšlietu ministrijas apakšvienības "Almaz" darbinieks, policijas majors. Kopā ar ģimeni dzīvo Minskā. Sergejs Lištvans startēja smagā (līdz 96-100 kg) un supersmagā (līdz 130 kg) svara kategorijā. Viņš ir trīskārtējs Eiropas čempions (1996, 1998, 2000) un divu Eiropas čempionātu medaļnieks — sudrabs (2004) un bronza (1995). Olimpiskajās spēlēs Lištvans cīnījās smagajā svarā. 1996. gada vasaras olimpiskajās spēlēs Atlantā viņš uzvarēja bulgāru Todoru Manovu, amerikāni Džeisonu Glismanu un zviedru Mīkaelu Jungbergu. Finālcīņā viņš zaudēja polim Andžejam Vronskim un kļuva par olimpisko spēļu sudraba medaļnieku. Nākamajās olimpiskajās spēlēs Sidnejā Lištvans priekšsacīkstēs uzvarēja turku Hassenemu Fkiri, bet zaudēja lietuvietim Mindaugam Ežerskim, pēc tam Ukrainas pārstāvim Davidam Saldadzem un izstājās no cīņas par medaļām, ieņemot 9. vietu. 2004. gada vasaras olimpiskajās spēlēs Atēnās Lištvans uzvarēja zviedru Martinu Lidbergu, bet zaudēja Krievijas cīkstonim Gogi Koguašvili un ieguva 12. vietu. Baltkrievijas Republikas Nopelniem bagātais sporta meistars (1997) Bobruiskā notiek junioru turnīri grieķu-romiešu cīņā par Sergeja Lištvana balvām. «Сергей Лиштван». Лучшие ученики (krievu). Минская центральная СДЮШОР профсоюзов "Спартак". Arhivēts no oriģināla, laiks: 2020-11-04. Skatīts: 2020-10-31. «Лиштван, Сергей Николаевич» (krievu). bobr.by. Skatīts: 2020-10-31. Olympedia profils (angliski) FILA profils (angliski)