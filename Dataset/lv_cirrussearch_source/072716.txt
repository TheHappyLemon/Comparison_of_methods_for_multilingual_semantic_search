Ārstniecības brūnvālīte (Sanguisorba officinalis) ir 20 — 100 cm augsts, daudzgadīgs rožu dzimtas lakstaugs ar augšdaļā zarainu stumbru un spēcīgu sakņu sistēmu. Lapas nepāra plūksnaini saliktas, ar pielapēm. Apakšējās lapas ar garu kātu, tuvu cita citai; augšējās lapas sēdošas. Ziedi tumšsarkani, sakopoti ovālās, līdz 3 cm garās galviņās uz gariem ziednešiem. Zied no jūnija līdz augustam. Auglis sēklenis ar spārnveida šķautnēm. Ierakstīta Latvijas Sarkanajā grāmatā 2. kategorijā. Vikikrātuvē par šo tēmu ir pieejami multivides faili. Skatīt: Ārstniecības brūnvālīte. Encyclopædia of Life raksts (angliski) latvijasdaba.lv[novecojusi saite] Ārstniecības brūnvālīte| Medicīnas termins (latviski)