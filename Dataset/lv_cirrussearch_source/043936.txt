Roberts Kovačs (horvātu: Robert Kovač; dzimis 1974. gada 6. aprīlī) ir bijušais horvātu futbolists, spēlējis aizsarga pozīcijā, bijis Horvātijas futbola izlases dalībnieks. Karjeru sāka Vācijā, Cēlendorfas "Hertha" sastāvā. Pēc tam spēlējis vairākos Vācijas Bundeslīgas klubos — 1. FC Nürnberg, Leverkūzenes "Bayer" un Minhenes "Bayern". Bayern sastāvā divas reizes kļuvis par Bundeslīgas čempionu (2003. un 2005. gadā). No 2005. līdz 2007. gadam spēlēja Itālijā Turīnas "Juventus" sastāvā, arī laikā, kad klubs tika nosūtīts uz B sēriju. 2007. gadā atgriezās Vācijā un posotru sezonu nospēlēja Dortmundes "Borussia". Karjeru noslēdza 2010. gadā Horvātijā, pārstāvot Dinamo Zagreb. Horvātijas izlasē debitēja 1999. gada 28. aprīlī draudzības spēlē pret Itāliju. Izlases sastāvā piedalījies divos FIFA Pasaules kausa (2002, 2006) un divos Eiropas čempionāta (2004, 2008) finālturnīros. Karjeru izlasē noslēdza 2009. gada oktobrī. Izlases rindās nospēlējis 84 spēles. Arī viņa vecākais brālis Niko Kovačs ir bijis profesionāls futbolists, kas spēlējis Horvātijas izlasē, tagad — futbola treneris. 2012. gadā R. Kovačs sāka strādāt par trenera aistentu Horvātijas U21 izlasē, kad to vadīja brālis Niko. Vēlāk bija viņa asistents arī Horvātijas izlasē un Vācijas Bundeslīgas klubos Frankfurtes "Eintracht" un Minhenes "Bayern", bet no 2020. gada — AS Monaco. «Robert Kovač - national football team player». eu-football.info. Skatīts: 2018. gada 14. jūlijā. Vikikrātuvē par šo tēmu ir pieejami multivides faili. Skatīt: Roberts Kovačs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)