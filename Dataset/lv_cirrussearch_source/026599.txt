Boma (Boma) vai Mboma (kikongo: Mboma) ir pilsēta un jūras osta Kongo Demokrātiskajā Republikā, Centrālās Kongo provincē. Izvietojusies valsts rietumaļā Kongo upes labajā krastā ap 100 km no ietekas Atlantijas okeānā. Dibināta 16. gadsimtā kā eiropiešu vergu tirdzniecības stacija; nosaukums mboma kikongo un citās bantu valodās nozīmē ‘Cietoksnis’. Lai arī Bomā intensīvi darbojās holandiešu un portugāļu tirgotāji, suverenitāte pār pilsētu 1884. gadā tika piešķirta Starptautiskajai Āfrikas asociācijai un tā kļuva par Kongo Brīvvalsts un vēlāk (līdz 1926. gadam) Beļģu Kongo administratīvo centru. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 117. lpp. Vikikrātuvē par šo tēmu ir pieejami multivides faili. Skatīt: Boma.