Jāzeps Pīgoznis (dzimis 1934. gada 15. septembrī, miris 2014. gada 28. maijā) bija latviešu mākslinieks, Latvijas Mākslas akadēmijas profesors. Nodarbojies ar glezniecību, grāmatu ilustrēšanu un grafiku. Dzimis Ružinas pagasta Odumānu sādžā (tagad Silmalas pagasts). Izglītību ieguvis Dravnieku pamatskolā Stabulniekos, Jaņa Rozentāla Rīgas Mākslas vidusskolā, ko pabeidzis 1953. gadā, un Latvijas Mākslas akadēmijas Glezniecības nodaļā, ko absolvējis 1959. gadā. 1992. gadā ieguvis mākslas maģistra grādu. Kopš 1958. gada piedalījās izstādēs. 1964. gadā kļuva par Latvijas Mākslinieku savienības biedru. Bijušas vairāk nekā 25 personālizstādes. Starptautiskajās mākslas izstādēs saņēmis vairāk nekā 20 dažādus apbalvojumus. No 1972. līdz 1986. gadam strādājis Latvijas Mākslas akadēmijas Zīmēšanas katedrā par vecāko pasniedzēju, pēc tam kļuvis par docentu, 1992. gadā — profesoru. 1982. gadā saņēmis Latvijas PSR Nopelniem bagātā mākslas darbinieka goda nosaukumu. 2011. gadā saņēmis Triju Zvaigžņu ordeni. 1967. gada Rīgas Kinostudijas filmā "Elpojiet dziļi" piedalās epizodiskā lomā kā mākslinieks, kura darbnīcā, labojot telefonu, Ulda Pūcīša Cēzars sacer dziesmu "Viņi dejoja vienu vasaru". Šī filma arī sākas ar viņa uz asfalta ar krītu zīmētiem titriem. 1997. gada filmā "Likteņdzirnas" bija autors Romualda Ancāna tēlotā mākslinieka Vincenta gleznām. 2010. gadā Jānis Streičs viņu iemūžinājis arī filmā "Rūdolfa mantojums". LETA. «Mūžībā aizgājis mākslinieks Jāzeps Pīgoznis». Apollo.lv, 2014. gada 29. maijā. Skatīts: 2014. gada 29. maijā. «Jāzeps Pīgoznis». timenote.info. Skatīts: 2021. gada 3. martā. «Jāzeps Pīgoznis | Preiļu novads» (lv-LV). Skatīts: 2019-03-08. «Mūžībā aizgājis mākslinieks Jāzeps Pīgoznis». Ir.lv. 2014. gada 29. maijā. Skatīts: 2014. gada 29. maijā. «JĀZEPS PĪGOZNIS». Biblioteka.lv. Skatīts: 2014. gada 29. maijā.[novecojusi saite] «JĀZEPS PĪGOZNIS». Gallery.lv. Arhivēts no oriģināla, laiks: 2014. gada 1. jūnijā. Skatīts: 2014. gada 29. maijā. Apgulsies zemē bez dzelkšņiem Diena.lv