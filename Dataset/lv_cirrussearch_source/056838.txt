Anastasija Nikita (rumāņu: Anastasia Nichita; dzimusi 1999. gada 19. februārī) ir moldāvu brīvā stila cīkstone, 2020. gada Eiropas čempione, Eiropas čempionātu medaļniece, starptautiskās klases sporta meistare. Anastasija Nikita dzimusi 1999. gadā Moldovā. 2015. gadā viņa kļuva par Eiropas kadetu čempioni. Gadu vēlāk, 2016. gadā, viņa šo panākumu atkārtoja un pasaules kadetu čempionātā ieguva 2. vietu. 2017. gadā viņa ieguva otrās vietas pasaules un Eiropas junioru čempionātos, kā arī Eiropas čempionātā starp cīkstoņiem līdz 23 gadu vecumam. 2018. gadā Anastasija kļuva par pasaules un Eiropas junioru čempioni un atkal izcīnīja 2. vietu Eiropas čempionātā starp cīkstoņiem līdz 23 gadu vecumam. 2019. gadā viņa kļuva par Eiropas čempioni cīkstoņu vidū, kas jaunāki par 23 gadiem. 2019. gadā, startējot pieaugušo sacensībās, Anastasija Nikita ieguva bronzas medaļas Eiropas čempionātā un Eiropas spēlēs Minskā kategorijā līdz 57 kg. 2020. gada februārī Eiropas čempionātā Itālijas galvaspilsētā Romā svara kategorijā līdz 59 kg Anastasija cīņā par čempionu titulu uzveica sportisti no Bulgārijas Biļanu Dudovu un izcīnīja Eiropas čempionāta zelta medaļu. «Сборная Молдовы по вольной борьбе» (krievu). wrestling-rybnitsa.narod.ru. Skatīts: 2021-04-11. «Anastasia Nichita grabs U23 European gold» (angļu). ipn.md. 08. marts 2019. Skatīts: 2021-04-12. «Европейские игры-2019. Анастасия Никита» (krievu). championat.com. Skatīts: 2021-04-11. Vikikrātuvē par šo tēmu ir pieejami multivides faili. Skatīt: Anastasija Nikita. Olympedia profils (angliski) The Sport.org profils (angliski) FILA profils (angliski) Intervija pēc 2020. gada Eiropas čempionāta. Youtube (krieviski)