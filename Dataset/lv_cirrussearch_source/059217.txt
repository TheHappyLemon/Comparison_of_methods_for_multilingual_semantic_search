Virtsu bāka (igauņu: Virtsu tuletorn) ir bāka Igaunijā, Virtsu pussalā uz dienvidrietumiem no Virtsu ostas. Bāka šajā vietā atrodas no 1866. gada, kad šeit stāvēja čuguna tornis, līdzīgs Kihnu bākai. Tas tika nopostīts Pirmā pasaules kara laikā. 1924. gadā tika uzcelts apaļš betona tornis. Tas tika sagrauts Otrā pasaules kara laikā. Pašreizējā bāka tika uzcelta 1951. gadā. Bākas augstums ir 18 m. Bāku veido četrskaldņu konisks betona tornis ar galeriju, bez laternas. Torņa augšdaļa ir sarkanā krāsā, apakšdaļa balta. Gaismas elements atrodas 19 m virs jūras līmeņa. Gaisma balta (1,5 s deg, 3,5 s pārtraukums). Gaismas signāls redzams 11 jūras jūdžu attālumā. Bāka darbojas visu gadu diennakts tumšajā laikā. Navigatsioonimärkide andmekogu