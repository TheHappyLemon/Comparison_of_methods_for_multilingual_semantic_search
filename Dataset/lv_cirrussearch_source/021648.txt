"Bada spēles" (angļu: The Hunger Games) ir jauniešu zinātniskās fantastikas piedzīvojumu romāni, kuru autore ir amerikāniete Sūzena Kolinsa. Pirmie trīs romāni ir triloģija, kas seko pusaudžu varonei Katnisai Everdīnai. Triloģija sastāv no grāmatām "Bada spēles" (The Hunger Games; 2008), "Spēle ar uguni" (Catching Fire; 2009), "Zobgaļsīlis" (Mockingjay; 2010).). Ceturtā grāmata "Balāde par dziedātājputniem un čūskām" (The Ballad of Songbirds and Snakes; 2020) vēsta par Bada spēļu iesākumu un grāmatas notikumi norisinās 64 gadus pirms oriģinālās triloģijas. Visas grāmatas ir izdotas latviski. "Bada spēļu" triloģijas darbība notiek nenoteiktā nākotnē Panemas totalitārajā valstī, kuru pārvalda Koriolāns Snovs. Valsts sastāv no bagātā Kapitolija, kas atrodas Klinšu kalnos, un 12 (iepriekš 13) nabadzīgākiem apgabaliem, ko pārvalda Kapitolijs. Grāmatu galvenais tēls Katnisa Everdīna dzīvo 12. apgabalā, kas ir visnabadzīgākais. Par atriebību par iepriekšējo sacelšanos pret Kapitoliju tiek organizētas "Bada spēles", kurās piedalās divi bērni vecumā no 12 līdz 18 gadiem no katra apgabala (viens puisis un viena meitene). Šīs sacensības tiek pārraidītas televīzijā, tajās dalībniekiem ir jānogalina vienam otru un pēdējā izdzīvojušā pārstāvētais apgabals tiek apbalvots ar ēdienu un citām dāvanām. 2020. gadā tika izdota ceturtā grāmata “Balāde par dziesmotajiem putniem un čūskām”, kuras notikumi notiek aptuveni 64 gadus pirms triloģijas sākuma. Tās galvenais varonis ir astoņpadsmit gadīgs Koriolāns Snovs, kurš ir norīkots kļūt par padomdevēju kādam no desmito Bada spēļu dalībniekiem. Pirmās divas grāmatas iekļuva laikraksta The New York Times bestselleru topā, savukārt trešā daļa sasniedza visu ASV labāk pārdoto grāmatu topus pēc tās izdošanas. Līdz pirmās filmas iznākšanai 2012. gadā, izdevēji ziņoja, ka ir pārdoti 26 miljoni triloģijas grāmatu kopijas. NPR 2012. gadā ierindoja "Bada spēļu" triloģiju otrajā vietā jauniešu romānu topa simtniekā, atpaliekot vienīgi no "Harija Potera" grāmatu sērijas. 2012. gada augustā Amazon paziņoja, ka "Bada spēles" ir pārspējušas "Hariju Poteru" labāk pārdoto grāmatu Amazon topā. Grāmatu sērija ir ekranizēta. Pirmā filma "Bada spēles" iznāca 2012. gadā, otrā filma "Bada spēles: Spēle ar uguni" — 2013. gadā. Trešā grāmata tikusi sadalīta divās daļās ekranizācijai: pirmā daļa "Bada spēles: Zobgaļsīlis. 1. daļa" iznāca 2014. gadā un otrā daļa "Bada spēles: Zobgaļsīlis. 2. daļa" — 2015. gadā. Filma "Bada spēles: Balāde par dziedātājputniem un čūskām", kas balstīta uz ceturto grāmatu, iznāks 2023. gada novembrī. «Mockingjay proves the Hunger Games is must-read literature». io9. 2010. gada 26. augusts. Skatīts: 2013. gada 12. februāris. Keith Staskiewicz. «Final 'Hunger Games' novel has been given a title and a cover». Entertainment Weekly, 2010. gada 11. februāris. Arhivēts no oriģināla, laiks: 2014. gada 10. oktobrī. Skatīts: 2010. gada 11. februāris. Suzanne Collins's Third Book in the Hunger Games Trilogy to Be Published by Scholastic on August 24, 2010. Scholastic. December 3, 2009. Arhivēts no oriģināla 2009. gada 6. decembrī. Atjaunināts: December 3, 2009. Suzanne Collins's Third Book in The Hunger Games Trilogy to be Published on August 24, 2010. Scholastic. December 3, 2009. Atjaunināts: January 1, 2010. «'Hunger Games' prequel novel coming in 2020». NBC News (angļu). Skatīts: 2023-04-28. «Sūzena Kolinsa 'Bada spēles'». Delfi.lv. Skatīts: 2013. gada 7. decembrī. «Sūzena Kolinsa 'Zobgaļsīlis'». Delfi.lv. Skatīts: 2013. gada 7. decembrī. Zvaigzne ABC - Balāde par dziedātājputniem un čūskām. «Children's Books». The New York Times. 2009. gada 27. decembris. Skatīts: 2009. gada 31. decembris. Mockingjay Tops All National Bestseller Lists with Sales of More Than 450,000 Copies in its First Week of Publication. Scholastic. September 2, 2010. Atjaunināts: May 7, 2011. Karen Springen. «The Hunger Games Franchise: The Odds Seem Ever in Its Favor». Publishers Weekly, 2012. gada 22. marts. Skatīts: 2012. gada 11. aprīlis. Your Favorites: 100 Best-Ever Teen Novels. NPR. August 7, 2012. Atjaunināts: August 10, 2012. http://mediadecoder.blogs.nytimes.com/2012/08/17/amazon-crowns-hunger-games-as-its-top-seller-surpassing-harry-potter-series/ Grāmatu sērijas sadaļa izdevniecības mājaslapā (angliski)