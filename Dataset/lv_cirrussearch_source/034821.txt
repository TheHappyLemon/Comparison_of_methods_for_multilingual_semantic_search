Jāns Plahetka (slovāku: Ján Plachetka; dzimis 1945. gada 18. februārī Trenčīnā) ir Slovākijas starptautiskais lielmeistars šahā (1978). Daudzkārtējais Čehoslovākijas šaha čempionātu laureāts, kuros izcīnījis sudraba (1992) un divas bronzas (1973, 1988) medaļas. Divas reizes uzvarējis Slovākijas šaha čempionātos (1975, 1993). Daudzu starptautisko šaha turnīru uzvarētājs, tajā skaitā 1975. gadā Polaņicazdrojā kopā ar Juriju Averbahu dalījis 1.-2. vietu Akibas Rubinšteina memoriālā, un 2004. gadā uzvarējis Stare Mesto starptautiskajā turnīrā. Par panākumiem turnīros FIDE Plahetkam 1973. gadā piešķīra starptautiskā meistara (IM) nosaukumu, bet 1978. gadā - starptautiskā lielmeistara (GM) nosaukumu. Pārstāvējis Čehoslovākijas un Slovākijas komandas lielākajos komandu šaha turnīros: Pasaules šaha olimpiādēs piedalījies 7 reizes (1974, 1980-1986, 1994, 2002). Komandu vērtējumā izcīnījis sudraba (1982) medaļu; Eiropas komandu šaha čempionātos piedalījies 5 reizes (1970, 1977-1980, 1989, 1999). Individuālajā vērtējumā izcīnījis 2 bronzas (1970, 1980) medaļas; Pasaules studentu šaha čempionātā piedalījies 4 reizes (1965-1966, 1968-1969). Komandu vērtējumā izcīnījis sudraba (1966) un bronzas (1968) medaļas. Pēc profesijas inženieris. Pazīstams arī kā šaha žurnālists un treneris. «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. «XIII Memoriał Akiby Rubinsteina Polanica Zdrój 1975». Arhivēts no oriģināla, laiks: 2016. gada 4. martā. Skatīts: 2016. gada 2. augustā. FIDE OPEN Stare Mesto 2004 OlimpBase :: Men's Chess Olympiads :: Ján Plachetka OlimpBase :: European Men's Team Chess Championship :: Ján Plachetka OlimpBase :: World Student Team Chess Championship :: Ján Plachetka Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)