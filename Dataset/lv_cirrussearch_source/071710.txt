Ričards Viljams Fērnsvorts (angļu: Richard William Farnsworth; dzimis 1920. gada 1. septembrī, miris 2000. gada 6. oktobrī) bija amerikāņu aktieris un kaskadieris. Fērnsvortu nominēja Amerikas Kinoakadēmijas balvai kategorijā "Labākais aktieris otrā plāna lomā" par lomu Alana Džeja Pakulas filmā Comes a Horseman (1978) un kategorijā "Labākais aktieris galvenajā lomā" par lomu Deivida Linča filmā "Streita stāsts" (1999), 80 gadu vecumā kļūstot par tolaik vecāko nominantu vēsturē. Par lomu filmā The Grey Fox (1982) Fērnsvortu nominēja Zelta globusa balvai kategorijā "Labākais aktieris drāmas filmā". Savu karjeru sācis jau 1930. gados. Atveidojis nelielas lomas tādās populārās filmās kā "Vējiem līdzi" (1939), "Sarkanā upe" (1948), The Wild One (1953) un "10 baušļi" (The Ten Commandments, 1956). Pazīstams arī ar lomām filmās "Dabiskais" (1984), "Kalnu kristāls" (Rhinestone, 1984), "Ceļojums naktī" (Into the Night, 1985), Anne of Green Gables (1985), "Mizerija" (Misery, 1990) un The Getaway (1994). 2000. gada 6. oktobrī, ciešot no lielām sāpēm un daļējas paralīzes vēža dēļ, Fērnsvorts mira no paša radītas šautas brūces. «Richard Farnsworth: Suicide». People. Arhivēts no oriģināla, laiks: 2009-12-13. Skatīts: 2024-03-15. IMDb profils (angliski) AllMovie profils (angliski)