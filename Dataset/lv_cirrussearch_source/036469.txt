Ziemas riepas ir riepas, kas tiek izmantotas laika posmā, kad ceļa segums ir slidens, to klāj sniegs un/vai ledus. Ziemas riepas lieto, lai palielinātu saķeri ar ceļa segumu. Tās tiek ražotas laikapstākļiem, kad gaisa temperatūra ir zemāka par 7 °C. Katru gadu periodā no 1. decembra līdz 1. martam vieglajām automašīnām, kravas automašīnām ar masu līdz par 3,5 t, autobusiem ar 8 pasažieru sēdvietām + 1 autovadītāja vietu, kā arī piekabēm obligāti jābūt aprīkotām ar ziemas riepām. Ja ziemas sezona laikapstākļu dēļ iestājas agrāk, vai tā ilgst ilgāk, ziemas riepas drīkst uzstādīt agrāk vai braukt ar tām ilgāk. Uz ziemas riepām ir šādi uzraksti: Winter (tulk. ziema); sniegpārsliņas attēls vai uzraksts M+S latīņu burtiem (tulk. no angļu val.: M — dubļi; S — sniegs). M+S nav visas sezonas riepas. Uz riepām ar uzrakstiem Winter vai ar sniegpārslas attēlu obligāti būs uzraksts M+S. Riepas ar uzrakstu M+S izgatavo smagiem kustības apstākļiem. Šai gumijai būs ļoti rupjš protektors. Vasaras riepām protektors ir ievērojami gludāks, bet ziemas — ar dziļiem ierobiem. Taču ne tikai šo ierobu dēļ riepa skaitās ziemas sezonas. Ziemas riepas atšķiras no vasaras riepām ar to, ka ziemā tās nezaudē savu elastību. Ziemā gumija kļūst mīksta sakarā ar pareizās proporcijās tajā iekļauto kaučuku. Vasaras riepām pievieno piemaisījumus, kas nenodrošina ziemas riepām izvirzītas ekspluatācijas prasības. Daži riepu veidi jau pie 0 °C paliek tik cieti, kā plastmasa. Un tāds riepu agregātstāvoklis mašīnu uz ceļa noturēt nevarēs. Ziemas riepu protektora dziļumam jābūt ne seklākam par 4 mm, tas pats vasaras riepām — 1,6 mm, vai arī līdz nodiluma indikatoram. Nodiluma indikators ir protektora rieviņās esošie izciļņi. Ja indikatora augstums sakrīt ar protektora augstumu, tas nozīmē, ka pienācis laiks mainīt riepas nodiluma dēļ. Ja nodilums pārsniedz pieļaujamo līmeni, turpmāka mašīnas kustība ir aizliegta. Mašīnu ar autoevakuatoru jāpārvieto vai jānomaina riepas uz vietas. Ziemas riepas iedalās: radžu, mīkstā sastāva, cietā sastāva un vissezonas riepās. Ziemas riepa ar radzēm Ziemas riepu veidi[novecojusi saite]