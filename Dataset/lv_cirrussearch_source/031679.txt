Dīters Bolens (vācu: Dieter Bohlen; dzimis 1954. gada 7. februārī) ir vācu mūziķis, komponists un producents. Dīters Bolens dzimis 1954. gada 7. februārī Bernē pie Oldenburgas, Vācijā, būvuzņēmēja Hansa Bolena un viņa sievas Edītes ģimenē. Viņam ir divus gadus jaunāks brālis Uve. Jau kopš bērnības viņš aizrāvās ar mūziku. Kad Bolenam bija 12 gadi, tēvs viņam nopirka pirmo ģitāru un viņš sāka sacerēt savas pirmās dziesmas. Pēc ģimnāzijas pabeigšanas Bolens sāka studijas Getingenē Georga Augusta universitātē ekonomikas nozarē, kuras veiksmīgi pabeidza 1978. gadā. 1979. gadā tika pieņemts darbā mūzikas ierakstu kompānijā BMG un izmēģināja spēkus kā solo izpildītājs. 1980. gadā nodibināja projektu „Stīvs Bensons” (Steve Benson), kura pirmo singlu sauca „Don’t Throw My Love Away”. Sekoja divi nākamie singli „Love Takes Time” un „You’re A Devil With Angel Blue Eyes”. Neviens no šiem singliem neiekļuva Top 100, kā rezultātā projekts beidza pastāvēt 1981. gadā. 1983. gadā Dīters Bolens apprecēja savu ilggadīgo draudzeni Ēriku Zauerlandi, ar kuru kopā viņam ir divi dēli Marks (09.07.1985), Marvins Bendžamins (21.12.1988) un meita Marīlina (23.02.1990). 1984. gadā Bolens kopā ar šlāgerdziedātāju Tomasu Andersu (Thomas Anders) dibināja duetu „Modern Talking”. Divus gadus vēlāk „Modern Talking” sasniedza Eiropas, Āzijas un Āfrikas hitparāžu virsotnes. 1985. un 1986. gadā grupa vācu singlu topā piecreiz pēc kārtas nokļuva 1.vietā ar dziesmām „You’re My Heart, You’re My Soul”, „You Can Win If You Want”, „Cheri Cheri Lady”, „Brother Louie”, „Atlantis Is Calling (S.O.S. For Love)". 1986. gadā Bolens uzrakstīja dziesmu „Midnight Lady”, ko iedziedāja toreizējais „Smokie” solists Kriss Normens (Chris Norman). Arī šī dziesma kļuva par nr.1 Vācijā. Pēc gada „Modern Talking” izjuka nesaskaņu dēļ un Bolens turpināja rakstīt citiem izpildītājiem, starp citu, padarot slavenu dziedātāju Si Si Keču (C.C.Catch). Pats turpināja solo karjeru savā grupā „Blue System”. 1989. gadā Bolens satika savu nākamo partneri Nadju abd el Farragu, viņš šķīrās no sievas, lai dzīvotu kopā ar Nadju. Šajā gadā divas Bolena komponētas dziesmas atskanēja Eirovīzijas dziesmu konkursā, pārstāvot Vāciju un Austriju. Vācijas dziedātājs Nino de Andželo ieguva 14. vietu, bet Austrijas izpildītājs Tomass Forstners ieguva 5. vietu. 1992. gadā Austrija vēlreiz izmēģināja veiksmi Eirovīzijas dziesmu konkursā ar Bolena komponēto dziesmu „Zusammen geh’n”, bet ieguva tikai 10. vietu. 1996. gadā Bolens izšķīrās ar draudzeni Nadju un apprecēja Veronu Feldbušu. Laulība ilga tikai mēnesi un beidzās ar skandālu. Feldbuša apsūdzēja Bolenu varmācībā, taču neguva uzvaru. Bolens atjaunoja attiecības ar Nadju abd el Farragu. 1998. gadā savu atkalapvienošanos svinēja duets „Modern Talking”, tika ierakstīti seši veiksmīgi albumi, bet 2003. gadā ar savstarpējiem apvainojumiem Bolens un Anderss atkal šķīrās. 2001. gadā Bolenu pameta Nadja abd el Farraga un viņš sāka dzīvot kopā ar modeli Stefāniju Ingrīdu Kīsteri (sauktu Estefanija), 2005. gadā piedzima viņu dēliņš Moriss Kasians (07.07.2005), bet 2006. gada jūnijā pāris šķīrās. Viņa autobiogrāfija „Nekas cits kā patiesība” („Nichts als die Wahrheit”), sarakstīta kopā ar žurnālisti Katju Kesleri, 2002. gadā kļuva par bestselleru un nākamajā gadā saņēma balvu „Zelta spalva”. Savu ekstraverto un tiešo runas manieri Bolens turpināja arī tālāk. Autoru dueta Bolens/Keslere otrā grāmata „Aiz kulisēm” („Hinter den Kulissen”) saturēja daudzus provokatīvus apgalvojumus un godu aizskarošus izteicienus par prominentām personām un rezultātā tika cenzēta. Producents Frenks Farians uz šo izdevumu reaģēja ar savu grāmatu „Šis stulbais Bolens”, kur izklāstīja savus uzskatus par Bolena personību, karjeru, panākumiem utt. 2002. gadā Dīters Bolens kļuva par vienu no šova „Vācija meklē superzvaigzni” („Deutschland sucht den Superstar”) žūrijas locekļiem. 2003. gada sākumā viņš ierakstīja kopā ar 10 šova finālistiem singlu „We have a dream”, kas kļuva par gada pārdotāko hitu Vācijā. Bolena producētais finālistu albums „United”, kā arī sadarbība ar atsevišķiem šova dalībniekiem bija ļoti veiksmīga. 2003. gads ievērojams arī ar to, ka Bolens parakstīja reklāmas līgumus ar tādām kompānijām kā „Müller Milch”, „Makro Markt”, „S.Oliver” un „O2” un gada beigās izdeva smaržu sēriju „Provocation”. 2005. gadā televīzijas kanālā RTL tika demonstrēta satīriska Mihaela Šāka animācijas filma pēc Bolena biogrāfijas motīviem, bet 2006. gadā iznāca Bolena solo albums, kurā bija 12 jaunas dziesmas — starp tām viena līdz tam neizdota „Modern Talking” dziesma „Shooting Star”. Bolens turpināja darbu arī „Vācija meklē superzvaigzni” žūrijā. 2007. gadā tika rādīta ceturtā sezona un Bolena negatīvie komentāri pret kandidātiem izraisīja asas diskusijas politiķu vidū. Konkursa uzvarētājam Markam Medlokam Bolens uzrakstīja dziesmu "Now or never". Viņi turpināja sadarbību, kā rezultātā tapa pieci albumi "Mr.Lonely"(2007), "Dreamcatcher"(2007), "Cloud dancer"(2008),"Club Tropicana"(2009) un "Rainbow's end"(2010). 2008. gadā iznāca vēl viena Dītera Bolena sarakstīta grāmata "Bolena ceļš" ("Der Bohlenweg — planieren statt sanieren"). Kopš 2006. gada Dīters Bolens ir kopā ar Karinu Fatmu Valcu, viņiem ir divi kopīgi bērni — Amēlija (dzimusi 2011. gada martā) un Maksimiliāns (07.09.2013.) 2011. gada maijā Dīters Bolens radīja nelielu sensāciju mūzikas pasaulē — viņa komponētā dziesma „Call my name” (divu atsevišķu dziedātāju — Pjetro Lombardi un Sāras Engelsas — izpildījumā) ieņēma divas vietas vienlaicīgi Vācijas, Austrijas un Šveices topā, attiecīgi 1. un 2.vietu. 2020. gada sākumā norisinājās šova "Vācija meklē superzvaigzni" 17. sezona. Paralēli tam, no 2007. gada Dīters ir viens no žūrijas locekļiem šovā "Supertalants" ("Das Supertalent"). 2020. gadā tam paredzēta jau 14.sezona. 2018. gadā Dīters Bolens parakstīja reklāmas līgumu ar apģērbu kompāniju "Camp David", bet 2019. gada februārī sadarbībā ar uzņēmumu "Edel Optics" laida klajā savu saulesbriļļu līniju ar saukli "Bigger Better Bohlen". 2018. gadā Dīters Bolens izveidoja kontu Instagramā. Viņš ir viens no tiem retajiem māksliniekiem, kuri Instagramā atbild uz savu fanu uzdotajiem jautājumiem. Tieši pateicoties fanu lūgumiem Instagramā, viņš pēc 16 gadu pārtraukuma atgriezās uz skatuves, paziņojot par tūri Vācijas pilsētās un citās valstīs. 2019. gada 29. novembrī viņš uzstājās arī Latvijā — “Arēnā Rīga”. 2019. gada 5. jūlijā iznāca jauns albums “Das MEGA album!” ar Modern Talking, Blue System un citu viņa projektu dziesmām, kuras iedziedājis pats mākslinieks. 2021. gadā TV kompānija RTL vairs nepagarināja sadarbības līgumu ar Dīteru Bolenu, taču pēc neveiksmīgās "Vācija meklē superzvaigzni" sezonas, līgums ar Bolenu tika atjaunots un šis raidījums, tāpat kā sovs "Supertalants", tiek turpināts. 2024. gada 7.februārī Berlīnē "Theater am Potsdamer Platz" organizēja koncertu, atzīmējot Dītera Bolena 70. dzīves jubileju. 156 dziesmas vācu topā vairāk kā 50 Nr.1 hiti visā pasaulē vairāk kā 160 miljoni pārdotu ierakstu visā pasaulē vairāk kā 400 zelta un platīna disku 54 Top 10 hiti Vācijā 19 Nr.1 albumi Vācijā Modern Talking — The 1st Album (1985) Modern Talking — Ready For Romance (1986) Modern Talking — In The Middle of Nowhere (1986) Modern Talking — Back For Good (1998) Modern Talking — Alone (1999) Modern Talking — Victory (2002) DSDS — United (2003) Alexander — Take Your Chance (2003) Alexander — Here I Am (2004) Mark Medlock — Mr. Lonely (2007) Daniel Schuhmacher — The Album (2009) Andrea Berg — Schwerelos (2010) Pietro Lombardi — Jackpot (2011) Andrea Berg — Abenteuer (2011) Andrea Berg — Atlantis (2013) Fantasy — Freudensprünge (2016) Andrea Berg — Seelenbeben (2016) Dieter Bohlen — Die Mega Hits (2017) Vanessa Mai — Regenbogen (2017) 23 Nr.1 singli Vācijā: You're my heart, you're my soul (Modern Talking, 1985) You can win if you want (Modern Talking, 1985) Cheri cheri lady (Modern Talking, 1985) Brother Louie (Modern Talking, 1986) Midnight lady (Chris Norman, 1986) Atlantis is calling (SOS for love) (Modern Talking, 1986) We have a dream (Deutschland sucht den Superstar, 2003) Take me tonight (Alexander, 2003) You drive me crazy (Daniel K., 2003) Für dich (Yvonne Catterfeld) (Teksts: Lukas Hilbert), 2003 Free like the wind (Alexander, 2003) Du hast mein Herz gebrochen (Yvonne Catterfeld) (Teksts: Eko Fresh), 2004 Now or never (Mark Medlock, 2007) You can get it (Mark Medlock & Dieter Bohlen, 2007) Summer love (Mark Medlock, 2008) Anything but love (Daniel Schuhmacher, 2009) Don't believe (Mehrzad Marashi, 2010) Call my name (Pietro Lombardi, 2011) Don’t think about me (Luca Hänni, 2012) Mein Herz (Beatrice Egli, 2013) Glücksmoment (Prince Damien, 2016) Cherry lady (Capital Bra, 2019) Eine Nacht (Ramon Roselly, 2020) 1985 zelta BRAVO Otto — labākā grupa 1985 mūzikas raidījuma „Formel Eins“ balva par hitu You're My Heart, You're My Soul 1985 mūzikas raidījuma „Formel Eins“ balva par hitu You Can Win If You Want 1985 mūzikas raidījuma „Formel Eins“ balva par hitu Cheri Cheri Lady 1985 balva „Zelta kamertonis“ — veiksmīgākais komponists und producents 1986 sudraba BRAVO Otto — labākā grupa 1986 balva „Zelta lauva“ — labākā gada grupa 1986 mūzikas raidījuma „Formel Eins“ balva par hitu Brother Louie 1986 mūzikas raidījuma „Formel Eins“ balva par hitu Atlantis Is Calling 1989 apbalvots kā krievu jaunatnes varonis 1998 balva „VIVA Comet“ — par mūža ieguldījumu mūzikā 1998 balva „Bambi“- gada atgriešanās 1998 balva „Zelta Eiropa“- gada atgriešanās 1999 balva „Zelta kamera“- gada atgriešanās 1999 ECHO balva — nacionālā rok-popgrupa 1999 radio „Regenbogen“ balva — gada atgriešanās 1999 pasaules mūzikas balva — pasaulē visvairāk pārdotā vācu grupa 1999 balva „Record 99“ — par pārdotajiem ierakstiem 2001 „Top Of The Pops“ balva — Vācijas top mākslinieks 2003 balva „Zelta spalva“ 2003 „Media Control“ balva 2003 žurnāla „GQ“ balva — gada vīrietis 2003 balva „Bambi“- nacionālais pop-izpildītājs 2004 ECHO balva — labākais nacionālais producents 2004 ECHO balva — gada singls (We have a dream) 2006 krievu organizācijas Peacemaker miera ordenis 2008 BRAVO OTTO Platinum — balva par mūža ieguldījumu mūzikā Dieter Bohlen, Katja Kessler: Nichts als die Wahrheit, München 2002, ISBN 3-453-86143-4 Dieter Bohlen, Katja Kessler: Hinter den Kulissen, München 2003, ISBN 3-89830-698-4 Dieter Bohlen: Meine Hammer-Sprüche, Heyne 2006, ISBN 3-453-60045-2 Dieter Bohlen: Nur die Harten kommen in den Garten!: der Weg zum Superstar, Heyne 2008, ISBN 978-3-453-60101-7 Dieter Bohlen: Der Bohlenweg: planieren statt sanieren, Heyne 2008, ISBN 978-3-453-15535-0 Nadja Abd El Farrag: Ungelogen, München 2003, ISBN 3-7766-2339-X Vikikrātuvē par šo tēmu ir pieejami multivides faili. Skatīt: Dīters Bolens. Brockhaus Enzyklopädie raksts (vāciski) Modern Talking online (vāciski) Visu Dītera Bolena komponēto un producēto dziesmu saraksts (vāciski) https://www.instagram.com/dieterbohlen/