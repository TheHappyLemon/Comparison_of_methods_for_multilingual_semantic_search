Rotenburga/Oberlauzica (vācu: Rothenburg/O.L., augšsorbu: Rózbork) ir pilsēta Vācijā, Saksijas zemē, Gerlicas apriņķī pie Neises upes, kas ir robeža ar Poliju. Rakstos pirmoreiz minēta 1268. gadā. 1815. gadā Vīnes kongresa rezultātā iekļāvās Prūsijā. Pēc Otrā pasaules kara kļuva par robežpilsētu, jo pa Neises upi tika novilkta Polijas - Vācijas robeža, un iekļāvās VDR sastāvā. VDR laikā pie pilsētas atradās PSRS kara aviācijas bāze. PIe pilsētas 2009. gadā atklāja saules elektrostaciju ar 20,5 MW jaudu. Bez vietējā novada muzeja Rotenburgā atrodas arī aviācijas muzejs. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Rotenburga/Oberlauzica.