PROITERES (no angļu: PRoject of Osaka Institute Technology Electric-Rocket-Engine on Small satellite; japāņu: プロイテレス) ir Japānas studentu pavadonis, kas paredzēts elektriskā dzinēja un citu iekārtu izmēģināšanai. Tas palaists 2012. gada septembrī. Projektu realizēja Osakas tehnoloģiju institūts (OIT) studenti. Kosmiskais aparāts ir kuba formā ar malām 29 cm garumā, masa ir 14,5 kg. Tā orientāciju telpā nodrošina elektromagnētiskā spole izvēršama masta galā. Pavadonis apgādāts ar eksperimentālu pulsējošās plazmas dzinēju. Galvenie uzdevumi: radioamatieru frekvenču divpusējo radio signālu īpašību eksperimentāla pārbaude; sakaru izmēģinājumi ar aparatūru, kas veidota no plaša patēriņa elektronikas; pavadoņa sekošanai un sakaru nodibināšanai no amatieru zemes stacijā visā pasaulē; elektriskā raķešdzinēja izmēģināšana; Kansai apgabala, īpaši Osakas, novērošana ar augstas izšķirtspējas kameru. PROITERES tika palaists 2012. gada 9. septembrī 04:23 UTC ar nesējraķeti PSLV-CA no Satiša Dhavana kosmosa centra. Tas bija sekundārā krava Francijas Zemes novērošanas pavadonim SPOT 6. Signāli no pavadoņa tika uztverti līdz 14. septembrim, kad tā orientācija kļuva nestabila. Tad signālu uztvēra 21. septembrī. 2012 - Launches to Orbit and Beyond PROITERES ESA eoPortal (angliski) PROITERES Osaka Institute of Technology (angliski) PROITERES Gunter's Space Page (angliski)