Šis raksts ir par Norvēģijas pilsētu. Par Norvēģijas pirmā līmeņa administratīvo vienību skatīt rakstu Trumse (filke). Trumse (norvēģu: Tromsø, ziemeļsāmu: Romsa, kvenu: Tromssa) ir pilsēta Norvēģijas ziemeļos, Trumses un Finnmarkas filkes un Trumses komūnas administratīvais centrs. 2017. gadā pilsētā dzīvoja 39,0 tūkstoši iedzīvotāju un tā ir devītā lielākā pilsēta Norvēģijā pēc iedzīvotāju skaita. Tā ir lielākā pilsēta pēc teritorijas un iedzīvotāju skaita Ziemeļnorvēģijā. Lielākā daļa pilsētas, tostarp pilsētas centrs, atrodas uz mazas salas. Garām plūstošās Golfa straumes ietekmē pilsētā ir siltāk nekā citur reģionā. Lai gan tā atrodas aiz Polārā loka, jūra tur nekad neaizsalst. Pēdējos gadus pilsēta piedzīvo ziemas tūrisma bumu - tūristus pamatā piesaista ziemeļblāzma. Trumsē ir visvairāk koka māju Ziemeļnorvēģijā,[nepieciešama atsauce] vecākā māja pilsētā ir celta 1789. gadā. Daudzi pazīstami Norvēģijas mūziķi nāk no Trumses. Šeit viņi ir uzauguši un sākuši savu karjeru. Vikikrātuvē par šo tēmu ir pieejami multivides faili. Skatīt: Trumse.