Slēpošanas kross sievietēm bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou 2022. gada 17. februārī. Tajās kopā bija pieteiktas 26 sportistes (startēja 25) no 11 valstīm. Olimpisko zelta medaļu šajā disciplīnā ieguva Zviedrijas sportiste Sandra Nēslunda, sudraba medaļu izcīnīja Kanādas sportiste Marjela Tompsone, bet bronzas medaļas pēc Sporta arbitrāžas tiesas lēmuma tika piešķirtas Vācijas sportistei Danielai Maierei un Šveices pārstāvei Fanijai Smitai. Fanija Smita no Šveices šķērsoja finiša līniju trešajā vietā un sākotnēji domāja, ka ir ieguvusi bronzas medaļu. Ceturtā finišēja vāciete Daniela Maiere. Tomēr pēc 10 minūšu ilgas sacensību tiesnešu pārbaudes Smita tika sodīta par sadursmi ar Maieri, tāpēc apbalvošanas ceremonijā 2022. gada 17. februārī Maierei tika piešķirta bronza. Pēc olimpisko spēļu beigām 2022. gada 26. februārī, izskatot Fanijas Smitas apelāciju, Starptautiskās Slēpošanas federācijas (FIS) Apelāciju komisija pieņēma lēmumu atcelt sacensību žūrijas lēmumu. Līdz ar to Smitai tika piešķirta trešā vieta, savukārt Maiere tika ierindota ceturtajā vietā. FIS nav tiesību pieņemt lēmumu par medaļu pārdali, jo šis jautājums ir Starptautiskās Olimpiskās komitejas ekskluzīvā kompetencē. 2022. gada 13. decembrī Sporta arbitrāžas tiesa nolēma, ka abas dalībnieces dala trešo vietu. Pamatraksts: Frīstaila slēpošana 2022. gada ziemas olimpiskajās spēlēs — kvalifikācija Kopumā disciplīnai kvalificējās 30 sportistes. Lai sportiste varētu piedalīties sacensībās, viņai bija jābūt vismaz 80,00 FIS punktiem FIS punktu rangā uz 2022. gada 17. janvāri un 30 labāko sportistu sarakstā Pasaules kausa sacensībās vai FIS frīstaila slēpošanas 2021. gada pasaules čempionātā. No vienas valsts disciplīnā maksimāli varēra startēt ne vairāk kā četras sportistes. Kvalifikācijas kārtā startēja visi 26 sportisti. Kuri pēc kvalifikājas brauciena rezultāta tika izsēti pa vairākiem astodaļfināla braucieniem. Datums — 2022. gada 17. februāris Sacensību sākuma laiks — 11:30 (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — slēpošanas kross sievietēm (izsēšanas kārta)». Arhivēts no oriģināla, laiks: 2022. gada 17. februārī. Skatīts: 2022. gada 17. februārī. Astodaļfinālā startēja visas sportistes, kuras bija veikušas izsēšanas kārtu. Pēc izsēšanas kārtas iegūtā rezultāta viņas tika sadalītas pa 8 astodaļfināla braucieniem, kurā katrā startēja vismaz 3 sportistes. No katra astodaļfināla vrauciena nākamajai kārtai kvalificējās 2 labākās sportistes. Datums — 2022. gada 17. februāris Sacensību sākuma laiks — 11:30 (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — slēpošanas kross sievietēm (astodaļfināls)». Arhivēts no oriģināla, laiks: 2022. gada 17. februārī. Skatīts: 2022. gada 17. februārī.  Q   — kvalifikācija nākamajai kārtai. Ceturdaļfinālā startēja 16 sportistes, kas tika sadalītas pa četriem braucieniem. No katra ceturdaļfināla brauciena nākamajai kārtai kvalificējās divas labākās sportistes. Datums — 2022. gada 17. februāris Sacensību sākuma laiks — 14:35 (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — slēpošanas kross sievietēm (ceturtdaļfināls)». Arhivēts no oriģināla, laiks: 2022. gada 17. februārī. Skatīts: 2022. gada 17. februārī.  Q   — kvalifikācija nākamajai kārtai. Pusfinālā startēja 8 sportistes. Viņas tika sadalītas pa diviem pusfināla braucieniem. No katra pusfināla 1. un 2. vietas ieguvējas kvalificējās lielajam finālam (finālam par olimpiskajām medaļām), bet 3. un 4. vietas ieguvējas startēja mazajā finālā, kur notika 5. — 8. vietas sadale. Datums — 2022. gada 17. februāris Sacensību sākuma laiks — 14:54 (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — slēpošanas kross sievietēm (pusfināls)». Arhivēts no oriģināla, laiks: 2022. gada 17. februārī. Skatīts: 2022. gada 17. februārī.  Q   — kvalifikācija nākamajai kārtai. Fināls bija sadalīts divās kārtās. Lielajā finālā notika cīņa par olimpiskajām medaļām, savukārt mazajā finālā tika sadalītas 5. — 8. vieta. Datums — 2022. gada 17. februāris Sacensību sākuma laiks — 15:10 (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — slēpošanas kross sievietēm (fināls)». Arhivēts no oriģināla, laiks: 2022. gada 17. februārī. Skatīts: 2022. gada 17. februārī. Lielais fināls Mazais fināls Pamatraksts: Frīstaila slēpotāji 2022. gada ziemas olimpiskajās spēlēs Sacensībās startēja 26 sportisti no 11 valstīm. Iekavās norādīts sportistu skaits no attiecīgās valsts.  Austrālija (1)  Austrija (3)  Čehija (1)  Francija (2)  Itālija (2)  Kanāda (4)  Krievijas Olimpiskā komiteja (4)  Ķīna (2)  Šveice (3)  Vācija (2)  Zviedrija (2) Frīstaila slēpošana 2022. gada ziemas olimpiskajās spēlēs «Par Pekinas olimpisko čempioni slēpošanas krosā kļūst zviedriete Neslunde». Delfi.lv. Skatīts: 2024. gada 12. martā. «Change in 2022 Olympic Women’s Ski Cross Results». fis-ski.com. 2022. gada 26. februāris. Skatīts: 2024. gada 12. martā. «Court of Arbitration for Sport Media Release». tas-cas.org. Skatīts: 2024. gada 12. martā. «Qualification System for XXIV Olympic Winter Games, Beijing 2022 Freestyle Skiing». International Ski Federation (FIS). Skatīts: 2022. gada 29. janvāris.