Sesils Purdi (angļu: Cecil John Seddon Purdy; 1906. gada 27. marts Portsaīda - 1979. gada 6. novembris Sidneja) bija Austrālijas un Jaunzēlandes šahists un žurnālists. Pirmā pasaules čempionāta korespondencšahā (1950-53) uzvarētājs. ICCF lielmeistars (1953). Piedzimis Ēģiptē, kur viņa tēvs darbojies Suecas kanāla padomē. Vēlāk ģimene pārcēlusies uz Jaunzēlandi, bet vēlāk pārcēlusies uz Austrālijai piederošo Tasmaniju. Šahu sācis spēlēt 13 gadu vecumā. 1924. gadā uzvarējis Jaunzēlandes šaha čempionātā. Pēc tam kļuvis par četrkārtējo Austrālijas čempionu šahā (1935, 1937, 1949, 1951). 1951. gadā FIDE piešķīrusi Purdi starptautiskā meistara nosaukumu (IM). 1960. gadā uzvarējis Āzijas zonas apakšturnīrā Sidnejā, bet zonas finālā piekāpies Manuelam Āronam ar 0:3. Divas reizes pārstāvējis Austrālijas izlasi Pasaules šaha olimpiādēs (1970, 1974). Līdz mūža beigām piedalījies klātienes turnīros. Vislielākos panākumus guvis korespondencšahā. 1937. un 1948. gados kļuvis par Austrālijas korespondencšaha čempionāta uzvarētāju. 1953. gadā uzvarējis Pirmajā pasaules čempionātā korespondencšahā. No 1929. gada bijis žurnāla "Australian Chess Review" redaktors, bet no 1946. gada - žurnāla "Chess World" redaktors. Publicējis arī grāmatas par šaha tematiku - "How Euwe won" ("Kā Eive uzvarēja" - 1936), "The Return of Alekhine" ("Aļehina atgriešanās" - 1938), "Among these Mates" ("Starp šiem matiem" - 1939), "A guide to Good Chess" ("Ceļvedis labā šahā" - 1950). Purdi dēls - Džons Purdi (dzimis 1935. gadā) arī ir bijis pazīstams šahists, kurš divas reizes uzvarējis Austrālijas šaha čempionātos (1955, 1963). Campionati nazionali della Nuova Zelanda Campionati nazionali di Australia Zonals 1960-1963 (C05) «The Australian Championship». Arhivēts no oriģināla, laiks: 2007. gada 28. septembrī. Skatīts: 2007. gada 28. septembrī. 1st ICCF Correspondence Finals «Famous People of World - Cecil Purdy». Arhivēts no oriģināla, laiks: 2013. gada 11. aprīlī. Skatīts: 2015. gada 2. jūnijā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)