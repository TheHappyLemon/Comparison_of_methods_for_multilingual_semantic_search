Madss Pēdersens (dāņu: Mads Pedersen; dzimis 1995. gada 18. decembrī) ir Dānijas šosejas riteņbraucējs, kurš pārstāv UCI WorldTeam komandu Lidl–Trek. 2019. gada septembrī viņš uzvarēja Pasaules čempionāta grupas braucienā Jorkšīrā, Anglijā. 2013. gadā Pēdersens uzvarēja Parīze—Rubē junioru sacensībās un ieguva sudraba medaļu 2013. gada Pasaules čempionātā junioriem. Pēdersens uzvarēja Gente—Vevelgema U23 sacensībās, Norvēģijas tūres U23 sacensībās, kā arī Tour de l'Avenir posmā, līdz kļuva par profesionāli. 2016. gada augustā Trek–Segafredo paziņoja, ka parakstījuši līgumu ar Pēdersenu līdz 2018. gadam. Pirmajā profesionāļa sezonā viņu iekļāva komandas sastāvā startam 2017. gada Giro d'Italia. Viņš kļuva par Dānijas čempionu grupas braucienā, un uzvarēja Tour du Poitou Charentes kopvērtējumā pēc tam, kad bija guvis uzvaru individuālā brauciena posmā. 2017. gada septembrī Pēdersens uzvarēja Danmark Rundt kopvērtējumā. 2018. gada aprīlī viņš finišēja otrais Flandrijas tūrē, piedaloties atrāvienā. Pēdersens veica uzbrukumu pirms Kopenberga kāpuma nedaudz vairāk kā 50 kilometrus pirms finiša un viņa pievienojās Dilans van Bārle (Team Sky) un Sebastians Langevelds (EF Education First–Drapac p/b Cannondale). Nākamais uzvarētājs Niki Terpstra (Quick-Step Floors) Pēdersenu noķēra un apdzina pēdējā Aude Kvaremonta kāpumā, bet Pēdersens spēja aiz sevis noturēt Pasaules čempionu Peteru Saganu (Bora–Hansgrohe) un pārējo pelotonu, kļūstot par jaunāko Flandrijas tūres pjedestāla finišētāju pēdējos 40 gados. 2019. gada 29. septembrī Pēdersens uzvarēja Pasaules čempionāta grupas braucienā smagā, lietainā trasē Harogeitas apkārtnē Jorkšīrā, Anglijā. 2020. gada 11. oktobrī Pēdersens uzvarēja Gente—Vevelgema sacensībās. 2021. gada 28. februārī uzvarēja Kīrne—Brisele—Kīrne sacensībās. «Trek-Segafredo confirm signing of Mads Pedersen». cyclingnews.com. 2016. gada 8. augusts. Skatīts: 2016. gada 8. augusts. Cycling Archives profils (angliski) «Trek-Segafredo announce official 2019 rosters for men and women». Trek Bicycle Corporation (Intrepid Corporation). 2018. gada 27. decembris. Skatīts: 2019. gada 5. janvāris. «Pedersen comes of age at the Tour of Flanders - Cyclingnews.com». Skatīts: 2018. gada 30. aprīlis. «2017: 100th Giro d'Italia: Start List». Pro Cycling Stats. Skatīts: 2017. gada 2. maijs. «Post Danmark Rundt - Tour of Denmark 2017: Stage 5 Results - Cyclingnews.com». Skatīts: 2018. gada 30. aprīlis. «Dutchman Niki Terpstra claims Tour of Flanders win». BBC Sport. Skatīts: 2018. gada 1. aprīlis. «Road World Championship: Denmark's Mads Pedersen claims shock elite men's road race title». BBC Sport. Skatīts: 2019. gada 29. septembris. «Mads Pedersen wins Kuurne-Brussels-Kuurne». CyclingTips (en-US). 2021-02-28. Skatīts: 2021-02-28. Vikikrātuvē par šo tēmu ir pieejami multivides faili. Skatīt: Madss Pēdersens. Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)