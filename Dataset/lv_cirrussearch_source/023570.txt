Mirnohrada (ukraiņu: Мирноград) ir apgabala pakļautības pilsēta Ukrainas austrumos Doneckas apgabalā. Izvietojusies apgabala rietumdaļā. Pilsētas padomei pakļauts Svitles ciems (1025 iedzīvotāji (2001)). Par pilsētas pirmsākumiem uzskatāma divu raktuvju izveidošana tagadējā pilsētas teritorijā — Novoekonomične 1911. gadā un Hrodivka 1916. gadā, ap kurām izauga strādnieku ciemati. 1934. gadā vienai no lielākajām Hrodivkas šahtām tika piešķirts bulgāru komunista Georgija Dimitrova vārds, bet pats ciemats pārdēvēts par Novijdonbasu. 1938. gadā Novoekonomičnei piešķirtas pilsētas tiesības. 1957. gadā Novijdonbasas ciemats tika pārdēvēts par Dimitrovu (Димитрове), bet 1965. gadā tam piešķirtas pilsētas tiesības. 1972. gadā Novoekonomične un Dimitrova tika apvienotas viena pilsētā ar nosaukumu Dimitrova. 1990. gadā piešķirts apgabala pakļautības pilsētas statuss. Mūsdienās depresīva akmeņogļu ieguves pilsēta. 2016. gadā Dimitrovas pilsēta tika pārdēvēta par Mirnohradu. http://www.ukrstat.gov.ua/druk/publicat/kat_u/2015/zb/06/zb_nas_14.zip. «История города Димитров». Arhivēts no oriģināla, laiks: 2013. gada 13. februārī. Skatīts: 2014. gada 19. aprīlī. Vikikrātuvē par šo tēmu ir pieejami multivides faili. Skatīt: Mirnohrada.