Moriss Forē (franču: Maurice Faure; dzimis 1859. gada 26. jūnijā, miris 1945. gadā) bija franču sporta šāvējs. Startējis 1906. gada neoficiālajās un 1912. gada olimpiskajās spēlēs. 1900. gada vasaras olimpiskajās spēlēs Parīzē viņš startēja baložu šaušanas sacensībās, kur izcīnīja 2. vietu. Šo disciplīnu SOK neatzīst kā "olimpisko" disciplīnu, līdz ar to par to netiek piešķirtas "olimpiskās medaļas". 1906. gada neoficiālajās olimpiskajās spēlēs Atēnās viņš startēja 12 dažādās šaušanas disciplīnās. Bronzas medaļu viņš ieguva 300 metru šaušanā ar šauteni trijās pozīcijās komandām. Savukārt no individuālajām disciplīnām labāko rezultātu, 4. vietu, viņš ieguva 16 metru tranšejas šaušanā ar vienu šāvienu. 1912. gada olimpiskajās spēlēs Stokholmā viņš startēja divās šaušanas disciplīnās. Tur viņš labāko rezultātu, 6. vietu, ieguva 30 metru šaušanā ar duelēšanās pistolēm komandām. «Maurice Faure». Olympedia. Skatīts: 2021. gada 19. decembris. Bils Malons. The 1900 Olympic Games. McFarland, 1998. 186. lpp. ISBN 0786403780. Moriss Forē (Olympics profils) (angliski) Moriss Forē (Olympedia profils) (angliski) Moriss Forē (Sports Reference profils) (angliski)