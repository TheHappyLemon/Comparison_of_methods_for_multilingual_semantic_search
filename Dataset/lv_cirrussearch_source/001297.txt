2014. gada FIFA Pasaules kauss (portugāļu: Campeonato do Mundo FIFA de 2014) bija starptautisks vīriešu izlašu futbola turnīrs, kas notika Brazīlijā laikā no 2014. gada 12. jūnija līdz 13. jūlijam. Šis bija 20. FIFA Pasaules kausa finālturnīrs. Brazīlija finālturnīru rīkoja otro reizi, pirmoreiz tas notika 1950. gadā. Šī bija pirmā reize kopš 1978. gada, kad finālturnīrs tika aizvadīts Dienvidamerikā. Brazīlija par turnīra norises vietu tika izraudzīta 2007. gadā. Ceturto reizi turnīra vēsturē Pasaules kausu izcīnīja Vācijas izlase, kas finālā uzvarēja Argentīnas izlasi ar 1:0. Finālturnīrā piedalījās 32 izlases no 5 konfederācijām. Brazīlijas izlase turnīram kvalificējās automātiski kā turnīra rīkotāji, pārējās (31 izlase) kvalificējās kvalifikācijas turnīra rezultātā, kas tika uzsākts 2011. gada jūnijā. Kopumā tika aizvadītas 64 spēles 12 pilsētās. Pirmoreiz Pasaules kausa finālturnīru vēsturē tika izmantota vārtu līnijas tehnoloģija. Finālturnīram kvalificējās visas Pasaules kausu izcīnījušās izlases (Brazīlija, Argentīna, Anglija, Francija, Vācija, Itālija, Spānija un Urugvaja). Spānija, kas 2010. gada FIFA Pasaules kausa finālā ar 1:0 uzvarēja Nīderlandi, aizstāvot čempiones godu. Visos četros iepriekšējos Pasaules kausa finālturnīros, kas tikuši aizvadīti Dienvidamerikā, ir uzvarējusi kāda no Dienvidamerikas izlasēm. Šis bija pirmais Pasaules kauss Dienvidamerikā, kur neuzvarēja Dienvidamerikas izlase. 2003. gada 7. martā FIFA paziņoja, ka 2014. gada FIFA Pasaules kauss norisināsies Dienvidamerikā. Turnīrs šajā kontinentā nebija norisinājies kopš 1978. gada FIFA Pasaules kausa (toreiz tas norisinājās Argentīnā). 2006. gada 13. decembrī Brazīlija oficiāli paziņoja par savu kandidatūru. Taču nepieciešamos dokumentus iesniedza tikai 2007. gada 31. jūlijā. Vēl savu kandidatūru uz rīkotājvalsts vietu izvirzīja Kolumbija, taču 2007. gada 11. aprīlī tā kandidatūru atsauca, atstājot Brazīliju kā vienīgo kandidātvalsti. Formāli Brazīlija rīkotājvalsts godu ieguva 2007. gada 30. oktobrī, kad FIFA prezidents Zeps Blaters paziņoja par 2014. gada čempionāta rīkotājvalsts izvēli. Interesi par turnīra rīkošanu bija izrādījusi arī Argentīna. Tā vēlējās Pasaules kausu organizēt kopā ar Čīli. Šī dubultkandidatūra oficiāli netika izvirzīta. Arī Austrālija un Amerikas Savienotās Valstis izrādīja interesi par turnīra rīkošanu, bet šīs vēlmes netika ņemtas vērā, jo pirms tam jau bija pasludināts, ka turnīru rīkos Dienvidamerikā. Pamatraksts un citi raksti: 2014. gada FIFA Pasaules kausa kvalifikācija un Latvijas futbola izlase 2014. gada Pasaules kausa kvalifikācijā Kopumā Pasaules kausam mēģināja kvalificēties 203 izlases. Brazīlijas izlase kā rīkotājvalsts finālturnīram kvalificējās automātiski. Pirmo reizi kopš 2002. gada finālturnīrā nepiedalījās neviena no Okeānijas konfederācijas (OFC) izlasēm. Pirmās kvalifikācijas spēles tika aizvadītas 2011. gada 15. jūnijā, pēdējais finālturnīra dalībnieks tika noskaidrots 2013. gada novembrī. Vienīgā izlase, kas kvalificējās finālturnīram un iepriekš nebija tajā spēlējusi, bija Bosnijas un Hercegovinas izlase. Kolumbijas izlase kvalificējās turnīram pēc 16 gadu pārtraukuma, bet Beļģijas un Krievijas izlase atgriezās finālturnīrā pēc 12 gadu pārtraukuma. Visaugstāk esošās izlases rangos, kas nekvalificējās čempionātam, bija Ukrainas, Zviedrijas un Čehijas izlases. Pamatraksts: 2014. gada FIFA Pasaules kausa tiesneši FIFA izvēlējās tiesnešus no visām 6 FIFA konfederācijām. Kopā ar 25 galvenajiem tiesnešiem FIFA nosauca arī 50 līnijtiesnešus, kā arī 8 rezerves tiesnešu pārus. Pamatraksts: 2014. gada FIFA Pasaules kausa komandu sastāvi Tāpat kā 2010. gada turnīrā komandām ne vēlāk kā 10 dienas pirms turnīra sākuma ir jāpaziņo 23 spēlētāju sastāvs (no kuriem trim jābūt vārtsargiem). Komandām līdz pat 24 stundām pirms pirmās spēles ir atļauts veikt izmaiņas šajā sastāvā nopietnu savainojumu gadījumā. Finālturnīra grupu sadalījums tika izlozēts 2013. gada 6. decembrī Matadisanžuānā. Visas kvalificējušās grupas tika izsētas 4 grozos pa 8 komandām - pirmais grozs tika izsēts pēc FIFA oktobra reitinga, pārējie grozi tika izsēti balstoties uz konfederāciju principa tā, lai katra grupā nebūtu vairakas komandas no vienas konfederācijas (no UEFA kvalificējās 13 komandas, tādēļ grupās nevar būt vairāk par 2 UEFA komandām). Pirms izlozes viena 4. groza komanda tika izlozēta 2. grozā - Dienvidamerikas komandas izveidoja papildus grupu, no kuras tika izlozēta viena komanda - no 4. grupas izlozētā grupa pievienojās tajā grupā, kurā tika izlozēta papildus Dienvidamerikas komanda. Pamatraksts: 2014. gada FIFA Pasaules kauss — A grupa Pamatraksts: 2014. gada FIFA Pasaules kauss — B grupa Pamatraksts: 2014. gada FIFA Pasaules kauss — C grupa Pamatraksts: 2014. gada FIFA Pasaules kauss — D grupa Pamatraksts: 2014. gada FIFA Pasaules kauss — E grupa Pamatraksts: 2014. gada FIFA Pasaules kauss — F grupa Pamatraksts: 2014. gada FIFA Pasaules kauss — G grupa Pamatraksts: 2014. gada FIFA Pasaules kauss — H grupa Pamatraksts: 2014. gada FIFA Pasaules kauss — Izslēgšanas turnīrs FIFA apstiprinātais balvu fonds šim čempionātam ir 576 miljoni ASV dolāri. Salīdzinājumā ar iepriekšējā čempionātu, kas notika 2010. gadā, balvu fonds ir pieaudzis par 37%. Vēl pirms čempionāta katra no izlasēm no balvu fonda saņēma 1,5 miljonus ASV dolāru tēriņiem, kas saistīti ar sagatavošanos čempionātam. Atlikusī balvu fonda nauda tiks sadalīta starp čempionāta dalībniecēm šādā kārtībā: 8 miljonus ASV dolāru — katrai izlase, kas izstāsies grupu turnīrā (16 komandas); 9 miljonus ASV dolāru — katrai izlase, kas izstāsies astotdaļfinālā (8 komandas); 14 miljonus ASV dolāru — katrai izlase, kas izstāsies ceturtdaļfinālā (8 komandas); 20 miljonus ASV dolāru — izlase, kas paliks ceturtajā vietā finālā; 22 miljonus ASV dolāru — bronzas godalgas ieguvējiem; 25 miljonus ASV dolāru — sudraba godalgas ieguvējiem; 35 miljonus ASV dolāru — čempionāta uzvarētājiem. Čempionāta logo nosaukums ir "Iedvesma", to radīja Brazīlijas aģentūra Africa un tā attēlo trīs stilizētas rokas, kas paceļ gaisā galveno balvu. Logo tika prezentēts 2010. gada jūlijā. Čempionāta sauklis — "Visi kopīgā ritmā" (angļu: All in One Rhythm, portugāļu: Juntos num só ritmo). Sacensību talismans ir Fuleko — bruņnesis, kas sevi aizsargā, saritinoties bumbā. Vārds darināts apvienojot vārdus futebol un ecologia — futbols un ekoloģija. Uzņēmums Adidas, kas ražo finalturnīra bumbas kopš 1970. gada, Brazīlijas finālturnīram ir sagatavojusi bumbu Adidas Brazuca. Brazuca ir neformāls brazīļu vārds, kas apzīmē brazīļu dzīves stilu un nacionālo lepnumu. Bumba oficiāli tika prezentēte finālturnīra grupu izlozes pasākumā. «Cadeiras sao retiradas do Maracanã para conclusao da primeira etapa das obras pra a Copa do Mundo – Chairs are removed from Maracanã concluding the upgrading first step». Noticias.r7.com. 1990. gada 6. janvāris. Arhivēts no oriģināla, laiks: 2011. gada 1. oktobrī. Skatīts: 2011. gada 9. oktobris. «Brazil 2014» (Brazilian Portuguese). esportes.terra.com.br. 2011. gada 30. maijs. Skatīts: 2011. gada 7. jūnijs. «2014. gada Pasaules kausa tiesneši». FIFA.com. 14.01.2014. Arhivēts no oriģināla, laiks: 2014. gada 16. janvārī. Skatīts: 07.05.2014.. «Arhivēta kopija». Arhivēts no oriģināla, laiks: 2014. gada 16. janvārī. Skatīts: 2014. gada 7. maijā. (angliski) «Regulations – FIFA World Cup Brazil 2014». FIFA. Arhivēts no oriģināla, laiks: 2014. gada 8. martā. Skatīts: 2014. gada 28. maijā. «Arhivēta kopija». Arhivēts no oriģināla, laiks: 2014. gada 8. martā. Skatīts: 2014. gada 28. maijā. Reuters — World Cup money pot increased to $576m Arhivēts 2015. gada 19. oktobrī, Wayback Machine vietnē. (angliski) championat.com — Победитель чемпионата мира — 2014 получит $ 35 млн Arhivēts 2014. gada 30. jūlijā, Wayback Machine vietnē. (krieviski) «adidas Golden Ball candidates announced». FIFA.com. 2014. gada 11. jūlijs. Arhivēts no oriģināla, laiks: 2017. gada 25. jūnijā. Skatīts: 2014. gada 16. jūlijā. «Arhivēta kopija». Arhivēts no oriģināla, laiks: 2017. gada 25. jūnijā. Skatīts: 2022. gada 10. septembrī. «Messi, Neuer heralded as Brazil 2014's best». FIFA.com. 2014. gada 13. jūlijs. Arhivēts no oriģināla, laiks: 2018. gada 30. martā. Skatīts: 2014. gada 14. jūlijs. «Arhivēta kopija». Arhivēts no oriģināla, laiks: 2018. gada 30. martā. Skatīts: 2022. gada 10. septembrī. «Finalists in contention for Golden Glove». FIFA. 2014. gada 11. jūlijs. Arhivēts no oriģināla, laiks: 2017. gada 25. jūnijā. Skatīts: 2014. gada 14. jūlijs. «Arhivēta kopija». Arhivēts no oriģināla, laiks: 2017. gada 25. jūnijā. Skatīts: 2022. gada 10. septembrī. «Depay, Pogba and Varane make up Hyundai Young Player Award shortlist». FIFA. 2014. gada 11. jūlijs. Arhivēts no oriģināla, laiks: 2018. gada 12. aprīlī. Skatīts: 2014. gada 14. jūlijs. «Arhivēta kopija». Arhivēts no oriģināla, laiks: 2018. gada 12. aprīlī. Skatīts: 2022. gada 10. septembrī. «Journey to Brazil 2014 begins». FIFA.com. Arhivēts no oriģināla, laiks: 2010. gada 11. jūlijā. Skatīts: 2010. gada 11. jūlijs. «Arhivēta kopija». Arhivēts no oriģināla, laiks: 2010. gada 11. jūlijā. Skatīts: 2022. gada 10. septembrī. «FIFA 2014 Brazil Official Slogan - 'All in One Rhythm'». Fifa2014wiki.com. 2013-05-14. Arhivēts no oriģināla, laiks: 2014-05-29. Skatīts: 2013-06-20. Vikikrātuvē par šo tēmu ir pieejami multivides faili. Skatīt: 2014. gada FIFA Pasaules kauss. Oficiālā mājaslapa Arhivēts 2019. gada 19. jūnijā, Wayback Machine vietnē. (angliski) / (vāciski) / (franciski) / (spāņu)