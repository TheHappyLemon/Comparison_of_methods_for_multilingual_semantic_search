Gaļas balodis jeb skvobs[nepieciešama atsauce] (no angļu: squab) ir gaļas ieguvei audzēts mājas baložu veids. Baložu gaļu uzskata par delikatesi. Tā ir maiga, sulīga un ar bagātīgāku garšu nekā citu mājputnu gaļai. Liemenī ir salīdzinoši maz gaļas; visvairāk gaļas ir krūtiņā, kas sver piecas reizes vairāk nekā kājiņas. Gaļas baložu audzēšana kā rūpnieciskās putnopības nozare ir attīstīta ASV. Cāļus audzē līdz aptuveni viena mēneša vecumam, kad tie sasniedz pieauguša putna lielumu, un nokauj pirms tie sāk lidot. Ķīniešu virtuvē ceptu baložu gaļu parasti pasniedz svētku maltītēs, piemēram, Ķīniešu Jaunajā gadā. Baložus lietoja uzturā jau Senajā Ēģiptē un Senajā Romā, bet vēlāk arī viduslaiku Eiropā, taču baložu gaļa bija drīzāk delikatese, nevis pamatēdiens. No tā laika saglabājušās receptes ir vairāk domātas bagātīgai svētku maltītei, nevis parastām vakariņām. Vikikrātuvē par šo tēmu ir pieejami multivides faili. Skatīt: Gaļas balodis. Encyclopædia Britannica raksts (angliski)