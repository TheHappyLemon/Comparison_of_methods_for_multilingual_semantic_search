Mantra (sanskritā मंत्र) ir īpaša skaņa, vārds, lūgšana, vai himna. Mantru skaitīšanu vai dziedāšanu reizēm iekļauj vairākās meditāciju praksēs un dažādos garīgo tradīciju rituālos. Mantras esot "spēka vārdi", kas palīdzot fiziski un garīgi sakoncentrēties. Praktizētāji pieņem, ka mantru skaņas ir svētu skaņu "domformu" tēli, kas labvēlīgi iedarbojās uz prātu un ķermeni un kā terapija harmonizē apziņu ar "gara pasauli" un Visumu. Apgalvots, ka pirmās mantras sacerētas vismaz 2000. gadus p.m.e. Indijā, vēdiskā laikmetā un ir saistītas ar agrīno hinduismu. Mantras izmanto hinduismā, budismā, džainismā, sikhismā un citās tradīcijās un mantrām līdzīgas himnas un dziesmas sastopamas arī zoroastrismā, daoismā un kristietībā. Mantru nozīme un pielietojums vairākās reliģiskās tradīcijās atšķirās, bet hinduistu tantrā tās ir nepieciešamas. Tantrā mantras esot dievības manifestācija, personīgs formulējums, kas tikai esot lietderīgs pēc iniciācijas. Mantras parasti skaita ritmiski un saista ar garīgām tradīcijām, kā arī praktikanta ilgām pēc patiesības, realitātes, gaismas, miera, mīlestības, gudrības, rīcības vai citām vērtībām. Reizēm mantras esot tikai pacilājošas skaņas. Mantru skaitīšanu vēsturiski saista ar sakrālo un ar dievībām, ar mistisko un maģisko, kā arī ar dažādiem ticējumiem par "enerģijas atbrīvošanu" un ar prāta vai garīgo spēku kopšanu. Tās skandējot "atbrīvojas enerģijas plūsma," kas palīdzot apziņai izkļūt no maldiem. Ājurvēdā pastāvot "mantru terapija." Apgalvojumi par hinduistu mantru iedarbību Frits Staal (1996), Rituals and Mantras, Rules without meaning, ISBN 978-8120814127, Motilal Banarsidass «Harē Krišna - Dieva vārda mantra (latviski)». Arhivēts no oriģināla, laiks: 2012. gada 26. jūnijā. Skatīts: 2014. gada 8. jūlijā. Om mani padme hum" Tibetas budismā (Princetonas universitātes Budisma vārdnīcas šķirklis) (angliski) Nesbitt, Eleanor M. (2005), Sikhism: a very short introduction, Oxford University Press, ISBN 978-0-19-280601-7 Boyce, M. (2001), Zoroastrians: their religious beliefs and practices, Psychology Press Jan Gonda (1963), The Indian Mantra, Oriens, Vol. 16, pages 244-297 Teun Goudriaan (1981), Hindu Tantric and Śākta Literature, in A History of Indian Literature, Vol. 2, ISBN 978-3447020916, Chapter VIII Harvey Alper (1989), Understanding Mantras, ISBN 81-208-0746-4, State University of New York Feuerstein, G. (2003), The Deeper Dimension of Yoga. Shambala Publications, Boston, MA James Lochtefeld, The Illustrated Encyclopedia of Hinduism, Volume 2, ISBN 0-8239-2287-1, pages 422-423