Apvienotās Karalistes karogs ir viens no Lielbritānijas un Ziemeļīrijas Apvienotās Karalistes oficiālajiem valsts simboliem. Pašreizējā izskatā karogu pieņēma 1801. gada 1. janvārī. Tas ir taisnstūra formas, malu attiecība ir 3:5 vai 1:2. Karogs sastāv no svētā Jura sarkanā krusta, kas pārlikts pāri svētā Patrika krustam, kas pārlikts pāri svētā Andreja slīpajam krustam. Velsas patrona svētā Dāvida krusts netiek izmantots karogā, jo karoga dizaina izstrādes laikā Velsa atradās Anglijas Karalistes sastāvā. Apvienotajā Karalistē Union Jack var lietot jebkura persona vai organizācija jebkurā dienā pēc savas izvēles. Līdz 2007. gada jūlijam savienības karogs tika lietots tikai virs valdības ēkām, Aizsardzības ministrijas ēkas un ēkām, kurās dzīvoja karaliskās ģimenes locekļi, stingri noteiktās dienās gadā. Šis noteikums neattiecās uz privātmājām, uzņēmumu ēkām un pašvaldību ēkām. 2007. gada 3. jūlijā Lielbritānijas tieslietu ministrs Džeks Strovs iesniedza apspriešanai parlamentā kopā ar citiem jautājumiem priekšlikumu, kas mīkstina ierobežojumus karoga pacelšanai virs valdības ēkām un ierosināja karogu pacelt uz valdības ēkām jebkurā dienā. Pēc divām dienām Lielbritānijas premjerministrs Gordons Brauns paziņoja, ka, nekavējoties stājoties spēkā Strova priekšlikumam, Savienības karogs katru dienu tiks izkārts no viņa rezidences galvenās ieejas Dauningstrītā 10. Pēc viņa domām, tam vajadzētu vairot nacionālo pasapziņu pilsoņu vidū. Vēlāk karogs sāka plīvot pār visām valdības ēkām Vaitholā. Džeimss Pernels, Brauna administrācijas kultūras ministrs no 2007. gada jūnija līdz 2008. gada janvārim, pēc tam piekrita atcelt ierobežojumus, gaidot ilgtermiņa saskanošanas konsultācijas. Galīgais lēmums piešķirt Apvienotās Karalistes valdības departamentiem tiesības neatkarīgi pacelt valsts karogu uz savām ēkām tika pieņemts 2008. gada 25. marta instrukcijās pēc saskaņošanas konsultācijām. Karalistes karoga pacelšanu ārpus militāro garnizonu teritorijas regulē departamenta 2012. gada apkārtraksts. Kultūras un sporta departamenta vadītajās karoga dienās ietilpst karaliskās ģimenes locekļu dzimšanas dienas, monarha kāzu gadadiena, Sadraudzības diena, pievienošanās diena, kronēšanas diena, karaļa oficiālā dzimšanas diena, atceres svētdiena un (Lielās Londonas apgabalā) dienās kad notiek Valsts parlamenta sanākšana un prorogācija. Kopš 2023. gada attiecīgās dienas ir: 9. janvāris: Velsas princeses dzimšanas diena 20. janvāris: Edinburgas hercogienes dzimšanas diena 19. februāris: Jorkas hercoga dzimšanas diena Marta otrā svētdiena: Sadraudzības diena 10. marts: Edinburgas hercoga dzimšanas diena 9. aprīlis: karaļa un karalienes kāzu gadadiena. 6. maijs: 2023. gada karaļa un karalienes kronēšanas gadadiena. Jūnija sestdiena: karaļa oficiālā dzimšanas diena 21. jūnijs: Velsas prinča dzimšanas diena 17. jūlijs: karalienes dzimšanas diena 15. augusts: karaliskās princeses dzimšanas diena 8. septembris: karaļa pievienošanās gadadiena 2022. gadā Novembra otrā svētdiena: atceres svētdiena 14. novembris: karaļa dzimšanas diena Turklāt norādītajās dienās karogs ir jāizkar šādos apgabalos: Velsa, 1. marts: Svētā Dāvida diena Ziemeļīrija, 17. marts: Svētā Patrika diena Anglija, 23. aprīlis: Svētā Jura diena Skotija, 30. novembris: Svētā Andreja diena Lielā Londona: Parlamenta atvēršana vai prorogācija https://webarchive.nationalarchives.gov.uk/ukgwa/20100512154745/http://www.culture.gov.uk/flagflying/faqs.html https://web.archive.org/web/20081223232022/http://www.culture.gov.uk/flagflying/default.htm The Governance of Britain / Presented to Parliament by the Secretary of State for Justice and Lord Chancellor by Command of Her Majesty; © Crown Copyright 2007. — Printed in the UK for The Stationery Office Limited on behalf of the Controller of Her Majesty’s Stationery Office ID5610354, July 2007. — 63 p. http://news.bbc.co.uk/1/hi/uk_politics/6276280.stm https://web.archive.org/web/20081012160520/http://www.culture.gov.uk/reference_library/consultations/1160.aspx https://web.archive.org/web/20131021091206/https://www.gov.uk/government/uploads/system/uploads/attachment_data/file/15438/flying_flags_guide.pdf https://web.archive.org/web/20200923151906/https://www.gov.uk/guidance/designated-days-for-union-flag-flying Vikikrātuvē par šo tēmu ir pieejami multivides faili. Skatīt: Apvienotās Karalistes karogs. Encyclopædia Britannica raksts (angliski) Flags of the World (angliski)