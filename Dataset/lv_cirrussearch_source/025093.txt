Clean Bandit ir britu elektroniskās mūzikas grupa, kas radusies Kembridžā, Lielbritānijā, 2009. gadā. Viņu singls Mozart's House 2013. gadā ieguva 17. vietu UK Singles Chart, bet nākamā gada janvārī grupas populārākā dziesma Rather Be ieguva pirmo vietu šajā pašā mūzikas hitu sarakstā. Šī dziesma prestižajā pirmajā vietā atradās veselu mēnesi. 2015. gadā Rather Be ieguva Grammy balvu par labāko deju mūzikas ierakstu. Grupas dalībnieki Džeks Patersons, Greisa Čato, un Milans Nīls Amins-Smits iepazinās studējot bakalauru Jēzus Koledžā, Kembridžas Universitātē. Tajā laikā, Amins-Smits vadīja stīgu kvartetu kopā ar Čato. Tajā laikā viņa bija Džeka draudzene un viņš ierakstīja kvarteta uzstāšanās. Viņš sāka remiksēt šos ierakstus ar bungu ritmiem un citu elektronisko mūziku, ko viņš bija izveidojis. Kvarteta dalībnieki noklausījās šo ierakstu, kas viņiem ļoti patika. Viens no viņu draugiem Segava Sekintu Kivanuka tad rakstīja dzeju gabalu un dziesma Mozart's House materializējās. Galu galā, ideja par grupas veidošanu radās. Grupas nosaukums, Clean Bandit, nāk no krievu frāzes tulkojuma (Čato un Patersons dzīvoja Krievijā uz laiku), kura nozīme ir līdzīga angļu frāzei "pilnīgu bastards". 2012. gada decembrī grupa izlaida savu debijas singlu A+E, kas nokļuva UK Singles Chart 100. vietā. Šī dziesma ir galvenais singls no viņu pirmā albuma New Eyes, kas tika izlaists 2014. gada 2 jūnijā. Albuma iznākšanas datums sākotnēji bija iecerēts 30. maijs, bet dažādu apstākļu dēļ tas iznāca 2. jūnijā. Albums sastāv no 13 singliem, kas gan ir iepriekš bijuši publicēti, gan jauni un nedzirdēti. Interneta vietnē Youtube viņu pagaidām populārākais singls Rather Be ir sasniedzis vairāk nekā 100 miljonus skatījumu. Šajā vietnē viņu kanāls cleanbandit jau 2014. gada nogalē sasniedza 400 tūkstošus abonentu. Clean Bandit mūzika tiek raksturota kā "jauktā" mūzika, sajaucot elektronisko mūziku ar klasiskās un hausmūzikas elementiem. Lielākajā daļa no viņu mūzikas savijas klasiskās kompozīcijās, piemēram, no Bēthovena, Dvoržāka un citiem klasiskās mūzikas komponistiem (Dziesmā Mozart's House lielākais uzsvars tika likts uz Mocarta komponētiem skaņdarbiem. Grupas čelliste Greisa norādīja, ka katras dziesmas video klips ir neatņemama sastāvdaļa no visa kopēja darba pie dziesmas. Idejas par video parasti rodas jau dziesmas rakstīšanas laikā un bieži vien satur atsauces uz dažādiem mākslas darbiem (piemēram, ideja par vīru, kas slido dziesmas Dust Clears video klipā, radās no Henrija Reberna gleznas The Skating Minister). Greisa ar Džeku ir izveidojuši filmu produkcijas kompāniju CleanFilms, lai veidotu mūzikas video sev un citiem māksliniekiem. 2014. gada jūlijā grupa izlaida desmito oficiālo video klipu kādai no viņu dziesmām. Oficiālā tīmekļa vietne Facebook profils Twitter profils Rather Be iekļūst 1. vietā «Grammy balvu pasniegšana 2015: Uzvarētāju un nomeinēto saraksts». LA Times. Skatīts: 2015. gada 11. februārī. Albuma New Eyes informācija Kanāla cleanbandit informācija «varsity.co.uk intervija». Arhivēts no oriģināla, laiks: 2017. gada 20. martā. Skatīts: 2014. gada 21. oktobrī.