Gazvīna (persiešu: قزوین, Qazwīn; izrunā: [ɢæzˈviːn]) ir pilsēta Irānas ziemeļrietumos, Gazvīnas ostāna administratīvais centrs. Izvietojusies Elbursa dienvidu priekškalnēs 180 km no valsts galvaspilsētas Teherānas. Tiek dēvēta par Irānas «kaligrāfijas galvaspilsētu». Tiek uzskatīts, ka pilsētu dibināja Sasanīdu impērijas valdnieks Šapurs I 3. gadsimtā. Sasanīdu laikā pilsēta bija pierobežas cietoksnis. 644. gadā to iekaroja Musulmaņu kalifāts, kas pievērsa iedzīvotājus islāmam. 11. gadsimtā pilsēta nonāca Lielās Seldžuku impērijas valdījumā, bet 13. gadsimtā pilsētu iekaroja mongoļu karaspēks un iedzīvotājus noslepkavoja. Sefevīdu valdīšanas laikā 16. gadsimtā Gazvīna bija valsts galvaspilsēta (1555—1598) un attīstījās par nozīmīgu tirdzniecības un amatniecības centru; caur to gāja lielākā daļa Persijas tirdzniecības ar Kaukāzu. 1962. gadā pilsēta ievērojami cieta 6,9 balles stiprajā zemestrīcē; gāja bojā ap 12 tūkstošiem iedzīvotāju. Kopš 1996. gada ostāna administratīvais centrs. https://www.citypopulation.de/Iran-MajorCities.html. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. «Kazvina». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 348. lpp. Vikikrātuvē par šo tēmu ir pieejami multivides faili. Skatīt: Gazvīna. Encyclopædia Britannica raksts (angliski) Krievijas Lielās enciklopēdijas raksts (krieviski)