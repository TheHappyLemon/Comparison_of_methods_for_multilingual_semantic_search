Artjomovska (krievu: Артёмовский) ir pilsēta Krievijas Sverdlovskas apgabalā. Izvietojusies apgabala dienviddaļā Bobrovkas upītes krastos Vidusurālu austrumu priekškalnēs. Ievērojams mašīnbūves centrs, transporta mezgls. 1665. gadā kazaks Jegorša Koževins Bobrovkas upītes krastā saņēma zemes īpašumu, kur izveidojušos ciemu sāka saukt par Jegoršinu (Егоршино). 1871. gadā, padziļinot viena no ciema iedzīvotāju akām, tika atklāta akmeņogļu iegula, ko jau nākamajā gadā sāka rūpnieciski izstrādāt. 1914.—1916. gadā Jegoršina tika savienota ar dzelzceļu ar pārējiem Urāla rūpniecības centriem. 1921. gadā Bobrovkas ogļraktuves tika pārdēvētas par godu revolucionāram Fjodoram Sergejevam (segvārds «Artjoms»), vienlaikus pārdēvējot arī strādnieku ciematu pie raktuvēm. 1924. gadā Jegoršina kļūst par rajona centru. 1925. gadā Artjomovskas ciemats tiek apvienota ar apkārtējiem strādnieku ciematiem uz turieni pārcelts rajona centrs, bet 1935. gadā Jegoršinas ciemu iekļauj Artjomovskā. 2. pasaules kara laikā uz Artjomovsku tika evakuēta Skopinas mehāniskā rūpnīca; sākās intensīva kara materiālu rūpnīcu būvniecība. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Arhivēts no oriģināla, laiks: 26 jūlijs 2018. Skatīts: 23 janvāris 2019. «Историческая справка». Arhivēts no oriģināla, laiks: 2015. gada 10. jūlijā. Skatīts: 2014. gada 1. novembrī. Vikikrātuvē par šo tēmu ir pieejami multivides faili. Skatīt: Artjomovska. Krievijas Lielās enciklopēdijas raksts (krieviski)