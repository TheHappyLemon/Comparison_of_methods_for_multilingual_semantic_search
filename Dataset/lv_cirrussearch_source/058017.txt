Japānas eksperimentu modulis jeb Kibo (きぼう, Kibō — 'cerība') ir Japānas finansēts un izgatavots Starptautiskās kosmiskās stacijas komponents. Moduļa sistēmu kosmosā paredzēts nogādāt trīs Space Shuttle reisos 2008. — 2009. gadā. Kibo sastāv no četriem pamata komponentiem: "Hermētiskais modulis" (Pressurized Module, PM) ir bāzes elements, pie kura tiks pievienoti citi komponenti. Tas ir cilindra formas, 11,2 m gadumā un 4,4 m diametrā. Masa ir 15 900 kg. Tajā atradīsies 10 standarta statīvi iekārtu un materiālu izvietošanai. "Vaļējā platforma" (Exposed Facility, EF), saukta arī par "terasi", atradīsies ārpusē, PM galā (kur ir slūžu kameras lūka). Uz tās tiks izvietoti materiāli, lai veiktu eksperimentus atklātā kosmiskā vidē. "Eksperimentu kravas modulis" (Experiment Logistics Module, ELM) paredzēts kravu uzglabāšanai un pārvietošanai. Ar to var eksperimentu rezultātus nogādāt atpakaļ uz zemi, ELM ievietojot kosmoplāna kravas telpā, ka arī atkārtoti nogadāt stacijā. Tas sastāv no divām sekcijām: "Hermētiskā sekcija" (Japanese Experiment Logistics Module, Pressurized Section, JLP) būs papildu hermētiskā telpa Hermētiskajam modulim. "Nehermētiskā sekcija" atradīsies piestiprināta pie EF. "Tālvadības manipulatora sistēma" (JEM RMS) ir manipulators, kas tiks piestiprināts PM galā. Tas paredzēts EF apkalpošanai, kā arī aprīkojuma pārvietošanai no un uz ELM. "Eksperimentu kravas moduļa hermetizetā sekcija" (JLP) kosmosā tika palaista 2008. gada 11. martā Space Shuttle misijā STS-123. 13. martā Endeavour saslēdzās ar Starptautisko kosmisko staciju. 14. martā notika iziešana kosmosā, kurā piedalījās kosmonauti Ričards Linehens un Gerets Reismens. Viņi kosmoplāna kravas telpa veica JLP sagatavošanu pārvietošanai uz staciju. Pēc tam viņi veica citus darbus, bet no stacijas iekšpuses japānis Takao Doi vadīja stacijas manipulatoru Canadarm2, lai pārvietotu sekciju uz īslaicīgo novietni Harmony moduļa augšpusē. Komponents tika pieslēgts 08:06 UTC. 15. martā 01:23 UTC tika atvērtas lūkas uz jaunpievienoto JLP. Takao Doi un SKS 16. ekspedīcijas komandiere Pegija Vitsone pirmie iegāja modulī. Nākamājās dienās notika moduļa dekonservācija. "Hermētiskais modulis" (PS), "Tālvadības manipulatora sistēma" (JEM RMS) — 2008. gada 25. maiju, STS-124. "Vaļējā platforma" (Exposed Facility) tika palaista 2009. gada 15. jūlijā misijā STS-127 ar Endeavour. 18. jūlijā notika iziešana kosmosā, kurā kosmonauti Deivids Volfs un Timotijs Kopra sagatavoja Vaļējo platformu kosmoplāna kravas telpā: noņēma siltumizolacijas pārklājus, atvienoja elektrokabeļus. JEF no kravas telpas īsi pirms 18:00 UTC tika izcelts ar stacijas manipulatoru, kuru vadīja Koiči Vakata un Daglass Hērlijs. Pēc tam platformu pārņēma Endeavour manipulators, kuru vadīja Žilija Pajeta. Tad stacijas manipulators tika pārvietots uz stacijas fermas kreiso pusi, no kurienes tika pārņemta Vaļējā platforma un uzstadīta Kibo moduļa galā, savienošana notika 19:29 UTC. Kibo moduļa manipulators ar kameru tika izmantots uzstādīšanas procesa novērošanai. 21. jūlijā pie Japānas Vaļējās platformas tika pievienota eksperimentu platforma. Virpirms to no Endeavour kravas telpas izcēla ar kosmoplāna manipulatoru. Tad to pārņēma stacijas manipulators un novietoja vajadzīgajā vietā. Pēc eksperimentu izpildes šo paleti atgriezīs uz zemes ar kādu no Space Shuttle. 22. jūlijā iziešanā kosmosā Kristofers Kesidijs noņēma siltumaizsardzības pārklāju no iepriekšējā dienā uzstādītās Japānas eksperimentu platformas. Savukārt Volfs no Harmony moduļa noņēma rokturus un citas ierīces, lai atbrīvotu vietu gaidāmajam Japānas automātiskajam kravas kuģim HTV. 23. jūlijā ar Kibo moduļa manipulatoru tika sākts uzstādīt eksperimentus atklātajā platformā. Trīs eksperimentu iekārtas tika pārvietotas no kravas platformas: Monitor of All-sky X-ray Image, Inter-orbit Communication System un Space Environment Data Acquisition Equipment-Attached Payload. 26. jūlijā no Endeavour kravas telpas ar kosmoplāna manipulatoru tika izcelts Japānas Vaļējās sekcijas kravas nesējs. Tad to pārņēma stacijas manipulators. 27. jūlijā iziešanā kosmosā Kesidijs un Maršbērns uzstādīja videokameras pie Japānas Vaļējās platformas, kuras izmantos Japānas kravas kuģa saslēgšanās laikā. Kameras atradās starta konfigurācijā, un tās vajadzēja uzstādīt darba konfigurācijā, tādējādi pabeidzot JEF montāžu. 2009. gada 17. septembrī stacijā ieradās kravas kuģis HTV-1, pirmais no H-II Transfer Vehicle sērijas. Tas tika pievienots pie Harmony moduļa. 23. oktobrī ar stacijas manipulatoru no HTV-1 nehermētiskā segmenta tika izņemta Atklātā palete (Exposed Pallet, EP) un uzstādīta uz Kibo Vaļējās platformas (EF). 24. oktobrī notika Vaļējās paletes izkraušana. Vispirms ar Kibo manipulatoru 09:21 UTC tika satverta HREP eksperimentu iekārta un uzstādīja uz EF pievienošanas vietas 6 (Exposed Facility Unit 6: EFU6) 11:15 UTC. Pēc tam 14:23 UTC tika satverta SMILES iekārta un pārvietota uz pozīciju Nr. 3 (EFU3), ko pabeidza 18:12 UTC. 25. oktobrī Iztokšoto Vaļējo paleti pārvietoja atpakaļ uz HTV-1. Bez tam no HTV-1 hermētiskās sekcijas Kibo iekšienē tika pārnestas mantas. HTV-1 staciju atstāja 2009. gada 30. oktobrī. «STS-123 MCC Status Report #07». Arhivēts no oriģināla, laiks: 2016. gada 3. martā. Skatīts: 2008. gada 14. martā. Doi, crewmates enter Japanese module Arhivēts 2008. gada 11. maijā, Wayback Machine vietnē. WILLIAM HARWOOD, 2008-03-15 STS-127 MCC Status Report #07 The HTV Exposed Pallet installed on Kibo’s Exposed Facility Arhivēts 2009. gada 21. oktobrī, Wayback Machine vietnē. iss.jaxa.jp, 2009-09-24 (angliski) TSMILES and HREP installed on Kibo’s Exposed Facility Arhivēts 2009. gada 21. oktobrī, Wayback Machine vietnē. iss.jaxa.jp, 2009-09-25 (angliski) HTV Exposed Pallet returned back into HTV Unpressurized Logistics Carrier Arhivēts 2009. gada 21. oktobrī, Wayback Machine vietnē. iss.jaxa.jp, 2009-09-26 (angliski) Kibo JAXA mājaslapā