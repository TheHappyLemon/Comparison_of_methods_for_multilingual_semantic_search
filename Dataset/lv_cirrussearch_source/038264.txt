BulgariaSat-1 ir Bulgārijas sakaru operatora BulgariaSat sakaru pavadonis. Tas ģeostacionārajā orbītā palaists 2017. gada jūnijā. Pavadonis nodrošinās Direct-to-Home televīzijas un sakaru pakalpojumus Eiropā. Pavadoni izgatavoja ASV uzņēmums SSL uz platformas SSL-1300 bāzes. Kosmiskā aparāta masa startā ir aptuveni 4000 kg. Tas ir apgādāts ar 30 Ku joslas BSS raiduztvērējiem un 2 Ku joslas BSS raiduztvērējiem. Tā plānotais ekspluatācijas laiks ir 15 gadi, bet degvielas krājumi ir 20 gadiem. Līgumi par BulgariaSat-1 izgatavošanu ar Space Systems/Loral (SSL) un par nogādāšanu orbītā ar SpaceX tika noslēgti 2014. gada septembrī. BulgariaSat-1 tika palaists 2017. gada 23. jūnijā 19:10 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas starta laukuma SLC-39A. Šī bija otrā reize, kad atkārtoti izmantota Falcon 9 raķetes pirmā pakāpe. 34 minūtes pēc starta pavadonis tika ievadīts ģeostacionārajā pārejas orbītā. Pēc Falcon 9 otrās pakāpes atdalīšanās pirmā pakāpe veica veiksmīgu nosēšanos uz okeāna platformas. Pavadonis tiks pozicionēts ģeostacionārajā orbītā punktā 2° austrumu garuma. SSL SELECTED TO PROVIDE DIRECT BROADCAST SATELLITE TO BULGARIA SAT SSL, 2014-09-08 (angliski) BulgariaSat-1 BulgariaSat (angliski) BulgariaSat 1 Gunter Dirk Krebs vietnē (angliski)