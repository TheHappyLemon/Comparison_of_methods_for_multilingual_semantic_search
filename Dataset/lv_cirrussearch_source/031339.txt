Garvilnas vombati, mataindeguna vombati (Lasiorhinus) ir viena no divām vombatu dzimtas (Vombatidae) somaiņu ģintīm. Otra ir vombatu ģints (Vombatus). Garvilnas vombatu ģintī ir divas sugas, kuras mājo Austrālijā. Biežāk no abām sugām sastopams dienvidu garvilnas vombats (Lasiorhinus latifrons), kas sastopams plašā areālā no Jaundienvidvelsas dienvidrietumiem līdz Austrālijas dienvidrietumiem. Toties Krefta vombata (Lasiorhinus krefftii) izdzīvošana ir kritiski apdraudēta, un tas mūsdienās mājo tikai nelielā 3 km² reģionā Kvīnslendā. Senāk tas bija sastopams arī Viktorijā un Jaundienvidvelsā. Garvilnas vombatiem ir liels, apaļīgs ķermenis ar īsām, spēcīgām kājām un platām ķepām, kas piemērotas zemes rakšanai. Kažoks ir biezs un zīdains. Tiem ir raksturīga liela galva ar smailām ausīm, mazām actiņām un platu degunu, kuru atšķirībā no parastā vombata deguna sedz īss matojums. Mazākais no abiem ir dienvidu garvilnas vombats. Garvilnas vombati ir zālēdāji un ir aktīvi galvenokārt krēslas stundās un naktī. Dienu tie pavada, paslēpušies savā alā. Garvilnas vombatu ģints (Lasiorhinus) Dienvidu garvilnas vombats (Lasiorhinus latifrons) Krefta vombats (Lasiorhinus krefftii) Dabas muzejs: Somaiņi[novecojusi saite] Mammals of the World: Lasiorhinus IUCN: Lasiorhinus krefftii «ARKive: Southern hairy-nosed wombat (Lasiorhinus latifrons)». Arhivēts no oriģināla, laiks: 2016. gada 1. februārī. Skatīts: 2015. gada 28. novembrī. Arhivēts 2016. gada 1. februārī, Wayback Machine vietnē. «Northern hairy-nosed wombat (Lasiorhinus krefftii)». Arhivēts no oriģināla, laiks: 2015. gada 24. septembrī. Skatīts: 2015. gada 28. novembrī. Arhivēts 2015. gada 24. septembrī, Wayback Machine vietnē.