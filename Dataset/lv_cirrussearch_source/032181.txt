Guntis Galviņš (dzimis 1986. gada 25. janvārī Talsos) ir bijušais latviešu hokejists, spēlēja aizsarga pozīcijā, Latvijas hokeja izlases dalībnieks. 2021. pārstāvēja Čehijas Ekstralīgas vienību HC Vitkovice. 2022. gada maijā paziņoja par profesionālās karjeras beigām. No 2002. līdz 2004. gadam G. Galviņš spēlēja hokeja kluba "Prizma" sastāvā. 2006-07 sezonu viņš iesāka Čehijas Ekstralīgas klubā HC Vsetina, bet janvārī pārcēlās uz Latvijas hokeja līgas klubu HK Rīga 2000, kura sastāvā tika atzīts par līgas labāko aizsargu un kļuva jau par trīskārtējo Latvijas čempionu, jo arī iepriekšējās divas sezonas bija aizvadījis šajā klubā. 2007.—2008. gada sezonu G. Galviņš iesāka HK Rīga 2000 klubā, bet oktobrī devās uz Ungārijas spēcīgāko vienību Alba Volan, kura piedalījās Austrijas atklātajā hokeja čempionātā. Kopš 2008.—2009. gada sezonas viņš pārstāv Rīgas "Dinamo". 2012.—13. gada sezonā, komandas sastāvā pārstājot spēlēt Sandim Ozoliņam, Galviņš kļuva par jauno komandas kapteini, tā funkcijas pildot līdz decembra vidum, kad par kapteini iecelts tika Mārtiņš Karsums. 2011.—2012. gada sezonā Galviņš tika atzīts par februāra labāko līgas aizsargu. 2012.—13. gada sezonas ievadā pildīja komandas kapteiņa pienākumus. 2013. gada 2. maijā tika aizmainīts uz Hantimansijskas "Jugra", "Dinamo" pretī saņemot 2013. gada KHL drafta 1. kārtas izvēles tiesības. Vien pēc desmit "Jugra" sastāvā aizvadītām spēlē klubs līgumu ar Galviņu lauza. Janvāra sākumā hokejists pievienojās Zviedrijas hokeja līgas vienībai Stokholmas AIK, taču pēc 15 tās sastāvā aizvadītām spēlēm no komandas rindām tika atbrīvots. Nākamo sezonu aizvadīja Austrijas hokeja līgas vienībā HC Bolzano, taču tad uz trim sezonām atgriezās Rīgas "Dinamo" sastāvā. Latvijas hokeja izlases sastāvā spēlējis 2005., 2006., 2007.,2008., 2009. un 2010. gada Pasaules čempionātos, 2010. gada ziemas olimpiskajās spēlēs, kā arī divos Pasaules čempionātos U-18 un U-20 vecuma junioriem. «Karjeru noslēdzis ilggadējais Latvijas izlases aizsargs Galviņš». sportazinas.com. Skatīts: 2023-01-27. «Galviņš - KHL labākais aizsargs februārī». Sportacentrs.com. Skatīts: 2012. gada 3. martā. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Latvijas Hokeja federācijas profils