Rendijs Robiteils (angļu: Randy Robitalle; dzimis 1975. gada 12. oktobrī) ir bijušais kanādiešu hokejists, centra uzbrucējs. Pēdējais klubs (2014) kurā spēlēja bija KHL klubs no Ukrainas HK Donbass. Savu profesionālā spēlētāja karjeru Robiteils uzsāka, kad, nebūdams draftēts, 1997. gada martā pievienojās Bostonas "Bruins" rindām, tās sastāvā aizvadot arī savu debijas spēli NHL. 1999. gada vasarā "Bruins" aizmainīja jauno uzbrucēju uz Našvilas "Predators", kurā Robiteilam uzreiz izdevās izcīnīt vietu pamatsastāvā. 2001. gada vasarā Rendijs pievienojās Losandželosas "Kings" rindām, taču sezonas gaitā tika aizmainīts uz Pitsburgas "Penguins". 2002.—03. sezonas nogalē Rendijs tika aizmainīts uz Ņujorkas "Islanders", bet 2003.—04. sezonu Robiteils aizvadīja Atlantas "Trashers" rindās. 2004.—05. NHL sezonas lokauta laikā Robiteils spēlēja Šveices hokeja līgas kluba Cīrihes "Lions" sastāvā. Pēc lokauta uzbrucējs pievienojās Minesotas "Wild". 2007.—08. sezonu Robiteils uzsāka Otavas "Senators" sastāvā, taču sezonas gaitā pievienojās Krievijas Superlīgas klubam Jaroslavļas "Lokomotiv". No 2008. līdz 2010. gadam Robiteils spēlēja HC Lugano, taču 2010.—11. sezonu aizvadīja Amerikas hokeja līgā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)