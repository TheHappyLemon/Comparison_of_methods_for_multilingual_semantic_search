Vladimirs Zagorovskis (krievu: Владимир Павлович Загоровский; 1925. gada 29. jūnijs Voroņeža - 1994. gada 6. novembris Voroņeža) bija Krievijas šahists un vēsturnieks. Ceturtā pasaules čempionāta korespondencšahā (1962–65) uzvarētājs. ICCF lielmeistars (1965). 1940. gadu beigās un 1950. gadu sākumā bijis viens no perspektīvākajiem Krievijas šahistiem. 1951. gada PSRS Bruņoto spēku čempionātā šahā pārliecinoši izcīnījis uzvaru par 2½ punktiem apsteidzot 2. vietas ieguvēju. Sekmīgi spēlējis PSRS komandu sacensībās. 1948. gadā Ļeņingradā Krievijas PFSR izlases sastāvā izcīnījis 3. vietu komandu vērtējumā un 2. vietu pie 7. galdiņa. 1951. gadā Tbilisi bijis Maskavas izlases sastāvā, kas ieguvusi 2. vietu komandu vērtējumā, bet Zagorovskis bijis individuāli 3. vietā pie 4. galdiņa. 1952. gadā Odesā PSRS komandu kausa izcīņā Bruņoto spēku komandas sastāvā bijis 1. vietā pie 2. galdiņa. Atzīstamus panākumus guvis Maskavas pilsētas šaha čempionātos. 1951. gadā bijis otrais, atpaliekot tikai no nākamā Pasaules čempiona šahā Tigrana Petrosjana, bet 1952. gadā kļuvis par šī turnīra uzvarētāju, apsteidzot pazīstamo lielmeistaru Aleksandru Kotovu. 1951. gadā Zagorovskis beidzis Voroņežas valsts pedagoģiskā institūta vēstures fakultāti. No 1957. gadā kļuvis par šīs mācību iestādes vēstures pasniedzēju. 1961. gadā aizstāvējis vēstures zinātņu kandidāta disertāciju, bet 1969. gadā - vēstures zinātņu doktora disertāciju. No 1970. gada līdz 1992. gadam bijis Voroņežas valsts pedagoģiskā institūta profesors. Savos zinātniskajos darbos galvenokārt pētījis Krievijas dienvidu apgabalu attīstību vēsturi. 1960. gados Zagorovskis kļuvis par vienu no spēcīgākajiem PSRS korespondencšahistiem un regulāri piedalījies spēcīgos turnīros. 1965. gadā uzvarējis 4. Pasaules čempionātā korespondencšahā. Vēlākajos gados bijis tuvu, lai atkārtoto šo panākumu. 6. Pasaules čempionātā korespondencšahā (1968–71) tikai par puspunktu atpalicis no uzvarētāja, VDR šahista Horsta Ritnera. 8. Pasaules čempionātā korespondencšahā (1975–80) dalījis pirmo vietu ar Dānijas šahistu Jornu Slotu, taču nācies samierināties ar 2. vietu pēc papildus koeficienta. Championship of Soviet Army Moscow 1951 1st Soviet Team Chess Championship: Leningrad 1948 2nd Soviet Team Chess Championship: Tbilisi 1951 1st Soviet Team Chess Cup: Odessa 1952 Championship of Moscow, 1951 30 Championship of Moscow 1952 ICCF - 4th CC WORLD CHAMPIONSHIP FINAL ICCF - 6th CC WORLD CHAMPIONSHIP FINAL «ICCF - 8th CC WORLD CHAMPIONSHIP FINAL». Arhivēts no oriģināla, laiks: 2016. gada 5. martā. Skatīts: 2015. gada 5. jūnijā. Vladimirs Zagorovskis šahista profils vietnē chessgames.com Vladimirs Zagorovskis šahista profils vietnē 365chess.com Vladimirs Zagorovskis šahista profils vietnē chesstempo.com Vladimirs Zagorovskis šahista profils vietnē olimpbase.org (PSRS komandu čempionāti) Vladimirs Zagorovskis šahista profils vietnē olimpbase.org (PSRS komandu kausi)