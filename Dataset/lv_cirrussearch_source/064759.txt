Františeks Plānička (čehu: František Plánička, dzimis 1904. gada 2. jūlijā, miris 1996. gada 20. jūlijā) bija čehu futbolists, spēlēja vārtsarga pozīcijā, pārstāvējis Čehoslovākijas futbola izlasi. Visu savu karjeru pavadījis Slavia Prague komandas rindās, ar ko viņš izcīnīja astoņus līgas titulus. Pārstāvējis arī Čehoslovākijas futbola izlasi, kur viņš no 1926. līdz 1938. gadam aizvadījis kopumā 73 mačus. Palīdzējis komandai 1932. gadā izcīnīt otro vietu Centrāleiropas Starptautiskā kausa izcīņā un 1934. gada FIFA Pasaules kausā, kur viņš bija komandas kapteinis. Piedalījies arī 1938. gada FIFA Pasaules kausā. 1938. gada FIFA Pasaules kausa mačā pret Brazīliju, kas pazīstams kā viens no visu laiku vardarbīgākajiem mačiem, daļu pamatlaika, kā arī visu papildlaiku nospēlēja ar lauztu roku, neielaižot nevienus vārtus. Viņš bija vārtsargs ir izciliem refleksiem un sitienu apturēšanas spējām. Plāničkam bija raksturīga arī sportiska cieņa, nevienu reizi karjerā nesaņemot sarkano kartīti. 1985. gadā saņēmis UNESCO Starptautisko Fair Play balvu. Uzskatīts par vienu no visu laiku labākajiem vārtsargiem, viņš IFFHS vērtējumā 1999. gadā tika atzīts par visu laiku labāko čehu vārtsargu, sesto labāko Eiropas un devīto labāko pasaules vārtsargu. 2003. gadā, kopā ar spāni Rikardo Samoru un itāli Džampjēro Kombi, viņš tika atzīts par savas paaudzes labākajiem vārtsargiem. «The Hindu : Controversies: Battle of Bordeaux». web.archive.org. 2007-03-13. Arhivēts no oriģināla, laiks: 2007-03-13. Skatīts: 2022-12-20. «CNNSI.com - CNNSI.com's complete coverage of the FIFA World Cup - World Cup Hall of Fame: Frantisek Planicka - Tuesday May 28, 2002 12:47 AM». web.archive.org. 2005-09-12. Arhivēts no oriģināla, laiks: 2005-09-12. Skatīts: 2022-12-20. «Legenda československého fotbalu František Plánička». Radio Prague International (čehu). 1999-07-19. Skatīts: 2022-12-20. «IFFHS' Century Elections». www.rsssf.org. Skatīts: 2022-12-20. Graziano Mirko. «Buffon Prende Combi, punta Tacconi Se rinnova può arrivare a Zoff». archiviostorico.gazzetta.it (itāļu). Skatīts: 2022-12-20. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)