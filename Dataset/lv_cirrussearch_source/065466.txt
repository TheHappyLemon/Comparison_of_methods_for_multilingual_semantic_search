Dienvidpapua (indonēziešu: Papua Selatan) ir Indonēzijas pirmās pakāpes administratīvā iedalījuma vienība ar speciālu statusu. Izvietojusies valsts dienvidaustrumos, aizņem Jaungvinejas salas Indonēzijas daļas dienvidaustrumus un Josa Sudarso salu. Provinces teritorija aptuveni atbilst papuasu tradicionālajam Animha (Anim Ha) reģionam. Administratīvi iedalās četros apriņķos. Provinces deklarētā galvaspilsēta ir jaunbūvējamā pilsēta Salora, bet faktiskais administratīvais centrs ir Merauke. Tagadējā province sākotnēji izveidota 1960. gados kā Meraukes apriņķis. 2002. gadā sadalīta četros apriņkos. Kā patstāvīga province izveidota 2022. gada 25. jūlijā.