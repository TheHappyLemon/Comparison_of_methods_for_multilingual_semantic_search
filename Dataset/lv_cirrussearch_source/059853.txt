Terenss Venss Giljams (angļu: Terrence Vance Gilliam, dzimis 1940. gada 22. novembrī) ir ASV dzimis britu kinorežisors, scenārists, animators, aktieris un komiķis. Bijušais britu humora trupas Monty Python dalībnieks. Giljams ir dzimis Mineapolisā, Minesotas štatā. Savu karjeru sācis kā animators. Pievienojies Monty Python kā viņu darbu animators, bet vēlāk jau kļuva par tās pilnvērtīgu biedru. 70. gados sācis savu kinorežisora karjeru. Vairums viņa filmas ir par iztēles tēmu un tās nozīmi dzīvē, pauž pretestību birokrātijai un autoritārismam, kā arī par varoņiem, kas saskaras ar tumšām vai paranoiskām situācijām. Viņa paša rakstītajos scenārijos ir iekļauta melnās komēdijas un traģikomēdijas elementi, kā arī pārsteidzošs filmas noslēgums. Giljams ir režisors 13 filmām, tai skaitā "Montijs Paitons un Svētais Grāls" (1975), "Laika bandīti" (Time Bandits, 1981), "Brazīlija" (1985), "Barona Minhauzena piedzīvojumi" (The Adventures of Baron Munchausen, 1988), "Zvejnieku karalis" (1991), "12 pērtiķi" (1995), "Bailes un naids Lasvegasā" (1998), "Brāļi Grimmi" (2005), Tideland (2005), "Doktora Parnasa iedomu pasaule" (The Imaginarium of Doctor Parnassus, 2009), "Nulles teorēma" (2013) un "Cilvēks, kas nogalināja Donu Kihotu" (The Man Who Killed Don Quixote, 2018). Kopumā viņa filmas ir saņēmušas 15 Amerikas Kinoakadēmijas balvas nominācijas, 11 BAFTA kino balvas nominācijas un 6 Zelta globusa balvas nominācijas. 1988. gadā Giljams un pārējie Monty Python locekļi saņēma BAFTA kino balvu par izcilu ieguldījumu britu kino attīstībā. 2009. gadā saņēmis BAFTA Fellowship apbalvojumu par mūža ieguldījumu. «1988 Film Outstanding British Contribution To Cinema | BAFTA Awards». awards.bafta.org. Skatīts: 2022-01-21. «Gilliam to get Bafta fellowship» (en-GB). 2009-02-03. Skatīts: 2022-01-21. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)