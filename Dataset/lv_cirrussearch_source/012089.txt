Progress M-14M (Прогресс М-14М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2012. gada 25. janvārī. Kopējā kravas masa starta brīdī bija 2669 kg. Īpašajās tvertnēs ietilpa degviela pašam kuģim (539 kg) un stacijas dzinējsistēmai (250 kg), skābeklis (50 kg), ūdens (420 kg). Hermētiskajā kravas telpā (pavisam 1410 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 199 kg amerikāņu segmentam. Progress M-14M startēja no Baikonuras kosmodroma 2012. gada 25. janvārī 23:06:40UTC ar nesējraķeti Sojuz-U. Saslēgšanās ar SKS notika 28. janvārī 00:09 UTC pie Pirs moduļa automātiskā režīmā. 2012. gada 19. aprīlī 11:03:38 UTC Progress M-14M atvienojās no SKS. Deviņu dienu autonomā lidojumā tika veikts eksperiments Radar-Progress. 28. aprīlī Progress M-14M tika novadīts no orbītas. 13:46 UTC bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 14:39 UTC iekrita Klusā okeāna dienviddaļā. Прогресс М-14М Центр Управления космическими полетам (krieviski) Космический грузовик "Прогресс М-14М" отстыкован от МКС РИА Новости, 2012-04-19, (krieviski) "Прогресс М-14М" отправился на кладбище космических кораблей РИА Новости, 2012-04-28, (angliski) Progress M-14M lapa SKS Lidojumu vadības centrā Arhivēts 2012. gada 15. maijā, Wayback Machine vietnē. (krieviski)