Andrē Muffans (franču: André Muffang; 1897. gada 25. jūlijs Senbrijē — 1989. gada 1. marts Parīze) bija Francijas starptautiskais meistars šahā (1951). Pabeidzis Parīzes Politehnisko skolu (franču: École Polytechnique) un ieguvis inženiertehnisko izglītību. Dzīvojis Parīzē, strādājis valsts pārvaldē. Bijis precējies, četru bērnu tēvs. Bijis viens no Francijas spēcīgākajiem šahistiem. 1931. gadā Lillē sasniedzis savas šahista karjeras lielāko panākumu, uzvarot Francijas šaha čempionātā. 1922. gadā uzvarēja Parīzes pilsētas atklātajā šaha čempionātā. 1923. gadā kopā ar Aleksandru Aļehinu un Jefimu Bogoļubovu dalījis otro vietu nelielā starptautiskā turnīrā Kentas kūrorta pilsētā Margeitā, kurā uzvarējis Ernsts Grīnfelds. Pārstāvējis Francijas komandu lielākajos komandu šaha turnīros: Pasaules šaha olimpiādēs piedalījies 4 reizes (1927-1928, 1935, 1956). Individuālajā vērtējumā izcīnījis sudraba (1928) medaļu; Klāras Benediktas kausa izcīņās piedalījies 2 reizes (1953, 1957). Individuālajā vērtējumā izcīnījis zelta (1953) medaļu. Par vēsturiskajiem panākumiem turnīros FIDE 1951. gadā Muffanam piešķīrusi starptautiskā meistara (IM) nosaukumu. Tikai 1970. gadu sākumā pārstājis piedalīties šaha turnīros. Pēc savas nāves atstājis ievērojamu šaha literatūras kolekciju. Championnats de France OlimpBase :: Men's Chess Olympiads :: André Muffang OlimpBase :: Clare Benedict Chess Cup :: André Muffang Muffang Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)