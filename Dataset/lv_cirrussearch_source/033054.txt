Albins Planincs (slovēņu: Albin Planinc; 1944. gada 18. aprīlis, Zagorje pie Savas — 2008. gada 11. decembris, Ļubļana) bija Slovēnijas starptautiskais lielmeistars šahā (1973). Bijis viens no ievērojamākajiem Slovēnijas šahistiem pēc lielmeistariem Milana Vidmara, Vasjas Pirca un Bruno Parmas. Šahu iemācījies spēlēt septiņu gadu vecumā. Divas reizes (1968, 1971) kļuvis par Slovēnijas šaha čempionāta uzvarētāju. 1969. gadā sensacionāli uzvarējis Vidmara memoriālā Ļubļanā, apsteidzot tā laika labāko Dienvidslāvijas šahistu Svetozaru Gligoriču. 1973. gadā kopā ar Pasaules šaha eksčempionu Tigranu Petrosjanu dalījis pirmo vietu prestižajā IBM turnīrā Nīderlandē. Par panākumiem turnīros FIDE 1969. gadā Planincam piešķīrusi starptautiskā meistara (IM), bet 1973. gadā - starptautiskā lielmeistara (GM) nosaukumu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 1974. gadā un komandu vērtējumā izcīnījis sudraba medaļu; Eiropas komandu šaha čempionātos piedalījies 2 reizes (1970-1973). Komandu vērtējumā izcīnījis sudraba (1973) medaļu; Balkānu valstu komandu šaha čempionātos piedalījies 3 reizes (1971, 1974, 1977). Komandu vērtējumā izcīnījis sudraba (1977) un 2 bronzas (1971, 1974) medaļas, bet individuālajā 3 bronzas (1971, 1974, 1977) medaļas. Tomēr kopš 1974. gada Planincu sāka vajāt dažādas garīgas slimības, un viņa šaha rezultātos 1970. gadu vidū bija vērojams straujš kritums. Pastiprinātās depresijas dēļ 35 gadu vecumā Planincs bija spiests pārtraukt savu šahista karjeru. Mūža pēdējos divdesmit gadus pavadījis speciālā ārstniecības iestādē Ļubļanā. Campeonato de Eslovenia Vidmar Memorial (1969) OlimpBase :: Men's Chess Olympiads :: Albin Planinc OlimpBase :: European Men's Team Chess Championship :: Albin Planinc OlimpBase :: Men's Chess Balkaniads :: Albin Planinc Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)