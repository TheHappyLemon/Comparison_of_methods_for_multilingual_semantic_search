Patagonijas zebiekste (Lyncodon patagonicus) ir neliels sermuļu dzimtas (Mustelidae) plēsējs, un tā ir vienīgā suga Patagonijas zebiekstu ģintī (Lyncodon). Patagonijas zebieksti var sastapt pampās Argentīnas rietumos un Čīlē. Par Patagonijas zebieksti nav veikti nedz novērojumi, nedz pētījumi, līdz ar to faktu materiāls ir skops. Ir zināms, ka vietējie zemnieki Patagonijas zebieksti tur mājās kā mājdzīvnieku, lai cīnītos ar grauzējiem fermās. Patagonijas zebiekstes ķermeņa garums ir 30—35 cm, astes garums 6—9 cm, svars vidēji 225 g. Tai ir ļoti mazas austiņas, kas gandrīz pilnībā ir noklātas ar kažoka spalvām, īsas kājas, un salīdzinoši īsā astīte ir kupla. Kažoka matojums jaukts; gaišas, gandrīz baltas splavas jauktas ar melnām vai tumši brūnām. Pavēdere un kājas melnas. Galva tumša, bet tās virsa balta vai gaiši dzeltena, ausis vienā krāsā ar pakausi. Aiz ausīm sākas gaišas svītras, kas beidzas priekškāju padusēs, šķērsojot kaklu un plecus. Patagonijas zebiekstes zīmējumu var apskatīt šeit. Patagonijas zebiekste ir nakts dzīvnieks, un tā ir vientuļniece. Katrai zebiekstei ir sava teritorija. Tēviņa teritorija pārklājas ar vairāku mātīšu teritorijām. Patagonijas zebiekste medī sīkus grauzējus, kā kalnu jūrascūciņas (Microcavia) un tukotuko (Ctenomys). Zebiekste medī, ielienot grauzēju alu labirintā. ADW: Lyncodon patagonicus: Information патагонская ласка, ласка патагонская (Lyncodon patagonicus), описание окрас размер вес среда обитания патагонской ласки, пища добыча поведение размножение численность польза в... Patagonijas zebiekstes attēls (terrambiente) Patagonian weasel Lyncodon