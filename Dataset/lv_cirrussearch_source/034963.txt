Disney XD ir ASV televīzijas kabeļu un satelīttelevīzijas kanāls, kurš pieder mēdiju korporācijai Disney Channels Worldwide, kura ir daļa no Disney-ABC Television Group, kura pati ir daļa no The Walt Disney Company piederošās Disney Media Networks. Televīzijas kanāls sāka demonstrēt 2009. gada 13. februārī un aizstāja televīzijas kanālus Toon Disney un Jetix. Televīzijas kanāls ir pieejams dažādās pasaules valstīs un tiek demonstrēts dažādās pasaules valodās. Televīzijas kanāla mērķauditorija ir bērni un jaunieši. Televīzijas kanāla programmu lielākoties satur kanāla veidotie animācijas seriāli, bet tiek demonstrētas arī situāciju komēdijas. Programmā ietilpst arī atkārtojumi no televīzijas kanāla Disney Channel un televīzijas kanāla kādreizējās programmas. Disney XD sāka demonstrēt 2009. gada 13. februārī Amerikas Savienotajās Valstīs, aizvietojot televīzijas kanālus Jetix un Toon Disney. Televīzijas kanāls uzsāka raidīšanu ar animācijas seriāla Finiass un Fērbs sēriju "Dude, We're Getting the Band Together". Neilgi pēc tam televīzijas kanāls pārraidīja savu pirmo oriģinālraidījumu, kurai pirmizrāde tika pārraidīta vienlaicīgi arī kanālā Disney Channel. Televīzijas kanāla jaunie animācijas seriāli bija Zēns pret Kaķi un Jimmy Two-Shoes. Dažus mēnešus vēlāk ar Disney XD tika sākts aizvietot Jetix un Toon Disney kanālus Eiropā, Āzijā un citviet. Pirmā valsts Eiropā ar Disney XD kanālu bija Francija kura Jetix un Toon Disney kanālus aizvietoja 2009. gada 1. aprīlī, pēc tam arī citviet aktīvi sāka aizvietot Jetix un Toon Disney kanālus. Tā paša gada 27. novembrī televīzijas kanālā bija redzama pirmā Disney XD filma Skyrunners. Lielākajā daļā dienas televīzijas kanāla programmā ietilpst kanāla paši veidotie animācijas seriāli, bet arī nozīmīgu daļu no programmas veido arī dažādas situāciju komēdijas un pārraides no kanāla Disney Channel. Televīzijas kanālā tiek demonstrēti programmu bloki, kuri satur noteiktu saturu no kanāla, nereti tiek demonstrētas arī filmas un programmu īpašās sērijas kuras ir ilgāk nekā ierastās sērijas.