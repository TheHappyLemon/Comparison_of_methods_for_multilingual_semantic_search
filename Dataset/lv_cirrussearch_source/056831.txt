Sātse (igauņu: Saatse) ir ciems Igaunijas galējos dienvidaustrumos, Krievijas pierobežā, Veru apriņķa Setomā pagastā. Sātse un apkārtējie ciemi ir ievērojami ar to, ka svarīgākais ceļš, kas to savieno ar pārējo Igauniju (uz ziemeļiem, uz Versku), iet caur Krievijas teritoriju, tā saukto Sātses zābaku. Ceļš vispārējai satiksmei atvērts kopš 2008. gada. Sātse ir sens setu ciems, agrāk saukts Gorki vai Korki. Kopš 1974. gada šeit izveidots Setu muzejs, kas ir Verskas Setu sētas-muzeja (Seto Talumuuseum) filiāle. Senākā ēka Sātsē ir pareizticīgo baznīca, kas būvēta 1801. gadā iepriekšējās koka baznīcas vietā. Vikikrātuvē par šo tēmu ir pieejami multivides faili. Skatīt: Sātse. https://estat.stat.ee/StatistikaKaart/VKR; Igaunijas Statistikas birojs; pārbaudes datums: 10 novembris 2020.