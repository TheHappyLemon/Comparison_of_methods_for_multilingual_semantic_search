Bledas ezers (slovēņu: Blejsko jezero) ir ezers Jūlija Alpos, Slovēnijas ziemeļrietumu daļā, pie tā atrodas Bledas pilsēta. Apkārtne ir populārs tūrisma galamērķis. Ezers atrodas 35 km no Ļubļanas starptautiskās lidostas un 55 km no valsts galvaspilsētas Ļubļanas. Ezera izcelsme ir jaukta glaciāla un tektoniska. Tas ir 2120 metrus garš un 1380 metrus plats, tā maksimālais dziļums ir 29,5 metri. Ezers atrodas ainaviskā vietā, to ieskauj kalni un meži. Tā ziemeļu krastā atrodas viduslaiku Bledas pils. Ezera rietumos atrodas Zakas ieleja. Ezerā atrodas Bledas sala (slovēņu: Blejski otok). Uz tās atrodas vairākas ēkas, galvenā no tām ir svētceļojumu baznīca, kas veltīta Jaunavas Marijas debesīs uzņemšanai (slovēņu: Cerkev Marijinega vnebovzetja); esošajā formā tā uzbūvēta 17. gadsimta beigās. Baznīca izgreznota ar gotisku fresku atliekām no aptuveni 1470. gada un bagātīgiem baroka elementiem. Baznīcai ir 52 metrus augsts tornis ar 1655. gadā būvētām baroka kāpnēm no 98 akmens pakāpieniem. Baznīca ir bieži apmeklēta un tajā regulāri notiek kāzu ceremonijas. Tradicionāli kāzu dienā līgavainim veiksmīgai laulībai līgava ir pa kāpnēm jāuznes tornī, jānozvana zvans un jāievēlas vēlēšanās baznīcā. Ezers ir populārs airētāju vidū, jo nodrošina sporta veidam labvēlīgus apstākļus. 1966., 1979., 1989. un 2011. gadā tajā notika Pasaules čempionāts airēšanā. Simona Kermavnar, Matija Turk. «Podružnična cerkev Marijinega vnebovzetja na Otoku na Bledu» [Assumption Chapel of Ease on the Island in Bled]. In Mateja Šmid Hribar, Gregor Golež, Dan Podjed, Drago Kladnik, Bojan Erhartič, Primož Pavlin, Jerele Ines. Enciklopedija naravne in kulturne dediščine na Slovenskem – DEDI [Encyclopedia of Natural and Cultural Heritage in Slovenia] (Slovenian). Arhivēts no oriģināla, laiks: 2013. gada 28. aprīlī. Skatīts: 2013. gada 23. aprīlis. Vikikrātuvē par šo tēmu ir pieejami multivides faili. Skatīt: Bledas ezers. Encyclopædia Britannica raksts (angliski) Bledas salas vietne