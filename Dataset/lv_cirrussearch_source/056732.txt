Kazaņa ir Gorkijas dzelzceļa Kazaņas reģiona stacija, kas atrodas Tatarstānas galvaspilsētā Kazaņā, Krievijā. Kazaņas dzelzceļa stacijas komplekss atrodas Privokzaļnajas laukumā (на Привокзальной площади) Kazaņas centrālajā daļā. Tajā ietilpst galvenā ēka (1896. gada arhitektūras piemineklis un pilsētas orientieris, arhitekts Heinrihs Rušs (Генрих Руш)), piepilsētas galastacija (celta 1967. gadā, rekonstruēta 2005. gadā), ēka ar tālsatiksmes biļešu kasēm un virkne administratīvo ēku (visas celtas 20. gadsimta beigās vai 21. gadsimta sākumā). Dzelzceļa stacija apkalpo 36 tālsatiksmes vilcienu pārus (tostarp 13 vietējos sastāvus), kā arī piepilsētas elektrovilcienus un dīzeļvilcienus. Gadā stacija apkalpo vairāk nekā 8 miljonus pasažieru. Tajā ir 15 sliežu ceļi, vairākas zemas platformas un slēgta virszemes pāreja virs sliedēm. Stacijas teritorija ir nožogota, ieeja tajā ir kontrolēta un pieejama tikai tiem, kam ir biļetes uz izbraukšanu, tiem, kas ierodas un pasažierus pavadošajām personām. Pārejai uz piepilsētas vilcieniem tiek izmantoti turniketu kompleksi piepilsētas terminālī un divi atsevišķi paviljoni rietumu un austrumu platformās. Caur Privokzaļnajas laukumu kursē visu veidu sabiedriskais transports, izņemot metro. Stacija tika atvērta neilgi pēc Maskavas — Kazaņas dzelzceļa uzbūvēšanas 1893. gadā. Padomju laikos staciju vadīja Gorkijas dzelzceļa Kazaņas filiāle. 1992. gadā galvenā ēka cieta spēcīgā ugunsgrēkā un līdz 1997. gadam tika atjaunota. Līdz Kazaņas tūkstošgadei 2005. gadā piepilsētas terminālis un laukums pie galvenās ēkas tika rekonstruēti. No stacijas atiet 21 kilometru gara radiāla dzelzceļa līnija, pa kuru kursē elektrovilcieni līdz lidostai, iepriekš tā bija Aeroexpress līnija, kas tika būvēta 2013. gada Universiādei. Citā pilsētas daļā Universiādei tika uzbūvēts arī multimodāls transporta pārsēšanās centrs “Kazan-2”. No Kazaņas dzelzcela stacijas vilcieni kursē uz Maskavu, Jekaterinburgu, Ņižņijnovgorodu, Sanktpēterburgu, Novosibirsku, Brestu, Gomeļu, Minsku, Anapu, Astrahaņu, Biškeku, Novorosijsku, Almati, Samaru, Taškentu, Barnaulu, Iževsku, Kirovu, Ulanudi, Vladivostoku un citām pilsētām. Jaunās ēkas fasāde Piepilsētas stacijas ēka Apkalpojošā ēka ar biļešu kasēm Administratīvā ēka «Руш Генрих Бернардович». Милләттәшләр (Соплеменники). Skatīts: 2017-11-18. «В Казань придут летние поезда. Выпуск: 93(2548)». персональный сайт Юрия Алаева. Skatīts: 2017-11-18. «ГЖД в 2006 году больше всего пассажиров отправила со станции Горький-Московский». НТА Приволжье. 2007-02-06. Skatīts: 2018-04-07. Схема Арского (Восточного) направления на Яндекс. Расписания Схема Зеленодольского (Западного) направления на Яндекс. Расписания