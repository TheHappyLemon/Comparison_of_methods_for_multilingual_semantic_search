Palajana (filipīniešu: Lungsod ng Palayan, angļu: City of Palayan, iloku: Siudad ti Palayan) ir pilsēta Filipīnās, Centrālās Lusonas reģiona Nuevaesihas provinces centrs. Atrodas Lusonas salas vidusdaļā Pampangas upes krastā. Lielākā daļa iedzīvotāju ir tagali. Pilsēta dibināta 1965. gadā kā jauna provinces galvaspilsēta, nodalot teritorijas no Lauras un Bongabonas municipalitātēm. Pilsētas nosaukums tulkojumā nozīmē ‘Rīsa lauks’, lai uzsvērtu provinces neoficiālo titulu «Filipīnu rīsa klēts». Pilsētas teritorija vairākkārt paplašināta, tajā skaitā 1969. gadā, kad tai pievienoja Fortmagsajsajas militāro bāzi un poligonu. Ilgu laiku Palajas kā provinces galvaspilsētas statuss pastāvēja tikai de jure un lielākā daļa atdministratīvo iestāžu palika 15 km attālajā iepriekšējā galvaspilsētā Kabanatuanā; jaunā provinces kapitolija ēka Palajanā tika pabeigta tikai 2002. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021.