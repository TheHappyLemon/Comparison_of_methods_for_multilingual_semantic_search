Luftwaffe (latviski — 'gaisa spēki') ir termins, ar kuru vācu valodā saprot kara aviāciju. Kopš 1956. gada tā sauc Bundesvēra aviāciju, bet vēsturiski tas ir bijis arī Vērmahta kara aviācijas nosaukums (1935 — 1945). Vērmahta Luftwaffe piedalījās Spānijas pilsoņu karā un Otrajā pasaules karā. Pēc Trešā reiha kapitulācijas 1946. gadā Luftwaffe tika izformēta. Rietumvācijai pēc kara bija jāievēro virkne ierobežojumu militārajā jomā, kas neļāva tai izvērst kara aviācijas formēšanu, tomēr situācija būtiski izmainījās 1955. gadā, kad Rietumvācija tika uzņemta NATO. Jau nākamā gada 9. janvārī ar rietumu sabiedroto palīdzību Bundesvērā tika atjaunota Luftwaffe. Pēc Vācijas atkalapvienošanās Austrumvācijas kara aviācija tika iekļauta Luftwaffe. Pēc Otrā pasaules kara Luftwaffe ir piedalījusies Dienvidslāvijas karos un Afganistānas karā. Tā piedalās arī Baltijas gaisa telpas patrulēšanas misijās. «Aktuelle Personalzahlen der Bundeswehr [Current personnel numbers of the Federal Defence]». Skatīts: 2020. gada 28. maijs. "World Air Forces 2016". Flightglobal: 19. Heiner Möllers. Tradition und Traditionsverständnis in der Deutschen Luftwaffe: Geschichte - Gegenwart - Perspektiven. BoD – Books on Demand, 2012. 57–. lpp. ISBN 978-3-941571-17-4. Vikikrātuvē par šo tēmu ir pieejami multivides faili. Skatīt: Luftwaffe. Encyclopædia Britannica raksts (angliski)