Doneckas tautas republika (DTR) (ukraiņu: Донецька народна республіка) jeb Doņeckas tautas republika (krievu: Донецкая Народная Республика) bija pašpasludināts daļēji atzīts valstisks veidojums Ukrainas austrumos, kuru 2022. gada 30. septembrī anektēja Krievijas Federācija. DTR līdzās LTR pasludināja 2014. gada 7. aprīlī. Starp Ukrainas bruņotajiem spēkiem un Krievijas atbalstītajiem DTR separātistiem sākās Donbasa karš. 7. maijā Vladimirs Putins izplatīja paziņojumu, kurā aicināja Ukrainas dienvidaustrumu apgabalu prokrieviskos separātistus pārcelt 11. maijā izsludināto referendumu uz vēlāku laiku, taču separātisti paziņoja, ka paredzētais referendums tomēr notiks. 2014. gada 24. maijā DTR un LTR pārstāvji vienojās, ka dibinās Jaunkrievijas konfederāciju, abām “tautas republikām” bija piedāvāts apvienoties, izveidojot Jaunkrieviju. bet to atsauca pēc Minskas vienošanās parakstīšanas 2015. gadā. Līdz Krievijas 2022. gada iebrukumam Ukrainā DTR neatkarību no Ukrainas bija atzinušas vienīgi Luhanskas tautas republika (LTR) un Dienvidosetija, bet gatavojoties invāzijai, 21. februārī to atzina arī Krievijas Federācija, Sīrija un Ziemeļkoreja. Ukrainas karaspēka pretuzbrukuma laikā 2022. gada 20. septembrī Doneckas, Hersonas, Luhanskas un Zaporižjas apgabalu okupētajās daļās steidzami izsludināja viltus referendumus par pievienošanos Krievijas Federācijai. DTR iedzīvotājiem sagatavoja balsošanas zīmes ar jautājumu krievu valodā "vai jūs atbalstāt Doneckas Tautas Republikas iekļaušanu Krievijas Federācijas sastāvā ar Krievijas Federācijas subjekta tiesībām?". Ukrainas ārlietu ministrs Dmitro Kuleba pauda pārliecību, ka Krievijas rīkotie viltus referendumi neko nemainīs un Ukraina turpinās atbrīvot savu teritoriju. Pēc šķietamā referenduma, kas notika no 23. līdz 27. septembrim, 28. septembrī Krievijas puse pavēstīja, ka par pievienošanos Krievijai Doneckas apgabalā nobalsojuši vairāk nekā 99% vēlētāju. 29. septembrī ANO ģenerālsekretārs Antoniu Guterrešs nosodīja Krievijas plānus anektēt okupētās Ukrainas daļas, norādot, ka tā ir bīstama eskalācija, kam nav vietas mūsdienu pasaulē. 30. septembrī Maskavas kremlī Vladimirs Putins kopā ar okupēto Ukrainas reģionu vietvalžiem parakstīja līgumus par četru apgabalu iekļaušanu Krievijas Federācijas sastāvā. Krievijas prezidents savā uzrunā apgalvoja, ka miljoniem "krievu pasaules" iemītnieku sapņojot atgriezties savā "īstajā dzimtenē", no kuras tika nošķirti pēc PSRS sabrukuma 1991. gadā. «Численность населения Донецкой Народной Республики на 1 января 2018 года». Arhivēts no oriģināla, laiks: 2018. gada 16. maijs. Skatīts: 2018. gada 28. maijs. «Kijiva, Harkiva, Ļviva, Čornobiļa – turpmāk Ukrainas pilsētu nosaukumus latviskos tuvāk ukraiņu valodas izrunai». www.lsm.lv (latviešu). Skatīts: 2022-03-22. Doņeckas separātisti atsakās pārcelt referendumu DELFI 2014. gada 8. maijā «EDSO: Ukrainā pašpasludinātās republikas plāno apvienoties un nacionalizēt ekonomiskos resursus». Delfi. 2014. gada 30. oktobris. Skatīts: 2019. gada 4. aprīlī. «Dienvidosetija atzīst Doņeckas un Luhanskas «tautas republikas»». tvnet.lv. 2014. gada 12. novembris. Skatīts: 2019. gada 4. aprīlī. «Putins atzīst Doneckas un Luhanskas 'republiku' neatkarību; Krievijas spēki 'uzturēs mieru'». Delfi. 2022. gada 21. februārī. Skatīts: 2022. gada 22. februārī. Указ Президента Российской Федерации № 72 «О признании Луганской Народной Республики» от 21 февраля 2022 года «Sīrija atzinusi Krievijas atbalstītās Doneckas un Luhanskas separātistu «tautas republikas»». LSM. 2022. gada 29. jūnijs. Skatīts: 2022. gada 1. jūlijā. «Separātistu kontrolēto reģionu atzīšanas dēļ Ukraina pārtrauc diplomātiskās attiecības ar Ziemeļkoreju». delfi.lv. 2022. gada 14. jūlijs. Skatīts: 2022. gada 14. jūlijā. Kremlis rīkos «referendumu» par Ukrainas austrumos okupēto teritoriju pievienošanu Krievijai lsm.lv 2022. gada 20. septembrī Okupanti: «Referendumos» Ukrainas apgabalu pievienošanu Krievijai atbalstījuši teju visi lsm.lv 2022. gada 28. septembrī ANO ģenerālsekretārs: Krievijas aneksijas plāniem nav vietas mūsdienu pasaulē lsm.lv 2022. gada 29. septembrī Putins parakstījis rīkojumu par okupēto Ukrainas apgabalu iekļaušanu Krievijas sastāvā lsm.lv 2022. gada 30. septembrī