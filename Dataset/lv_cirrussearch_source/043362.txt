Ervē Renārs (franču: Hervé Renard; dzimis 1968. gada 30. septembrī) ir franču futbola treneris un bijušais futbolists, spēlējis aizsarga pozīcijā. Kā treneris divreiz ir kļuvis par Āfrikas Nāciju kausa uzvarētāju. Kopš 2023. gada ir Francijas sieviešu futbola izlases galvenais treneris. Futbolu spēlējis Francijas zemākajās līgās, pārstāvot AS Cannes, Stade de Vallauris un SC Draguignan. Tieši savā pēdējā klubā guva arī pirmo pieredzi trenera amatā. Pēc tam bijis treneris arī Cambridge United komandai Anglijā, strādājis Vjetnamā un Francijas klubā AS Cherbourg. 2007. gadā uzsāka darbu ar nacionālajām izlasēm, sākumā kā trenera asistents Ganas izlasē. 2008. gada maijā kļuva par Zambijas futbola izlases galveno treneri, un viņa vadībā komanda iekļuva 2010. gada Āfrikas Nāciju kausa ceturtdaļfinālā. 2010. gada aprīlī amatu atstāja un kļuva par Angolas izlases galveno treneri, taču šajā amatā nostrādāja tikai pusgadu. 2011. gadā neilgu laiku trenēja Alžīrijas klubu USM Alger. 2011. gada 22. oktobrī atgriezās Zambijas izlases galvenā trenera amatā un 2012. gadā aizveda komandu līdz tās pirmajam čempionu titulam Āfrikas Nāciju kausā. 2013. gada Nāciju kausā komanda neizkļuva no grupas, un pēc turnīra Renārs atzina savu vainu. 2013. gada oktobrī kļuva par Francijas kluba Sochaux galveno treneri. No 2014. līdz 2015. gadam bija Kotdivuāras izlases galvenais treneris un uzvarēja 2015. gada Āfrikas Nāciju kausā. Līdz ar to Renārs kļuva par pirmo treneri, kurš ir uzvarējis Āfrikas Nāciju kausā ar divām dažādām komandām. 2015. gada maijā kļuva par Francijas kluba Lille OSC galveno treneri, taču pēc neveiksmīgā sezonas sākuma tā paša gada novembrī tika atlaists. 2016. gada februārī tika apstiprināts par Marokas izlases galveno treneri. 2017. gada Āfrikas Nāciju kausā ar izlasi sasniedza ceturtdaļfinālu un palīdzēja tai kvalificēties 2018. gada FIFA Pasaules kausa finālturnīram. Pēc zaudējuma Beninai 2019. gada Āfrikas Nāciju kausa astotdaļfinālā, Renārs dažas dienas vēlāk atkāpās no amata. Tā paša gada jūlijā, Renārs tika apstiprināts par Saūda Arābijas futbola izlases galveno treneri.  Zambija Āfrikas Nāciju kausa čempions: 2012  Kotdivuāra Āfrikas Nāciju kausa čempions: 2015 «Africa Cup of Nations: Zambia exit my fault, says Herve Renard» (angļu). BBC.com. 2013. gada 29. janvārī. Skatīts: 2018. gada 10. jūnijā. «Afcon 2015: Yaya Toure hails 'unbelievable' Ivory Coast win» (angļu). BBC.com. 2015. gada 9. februārī. Skatīts: 2018. gada 10. jūnijā. «Morocco unveil Frenchman Herve Renard as coach» (angļu). BBC.com. 2016. gada 16. februārī. Skatīts: 2018. gada 10. jūnijā. «Renard stands down as Morocco coach». BBC Sport (en-GB). Skatīts: 2021-03-02. Yabiladi.com. «Hervé Renard becomes Saudi Arabia’s new manager». en.yabiladi.com (angļu). Skatīts: 2021-03-02. Vikikrātuvē par šo tēmu ir pieejami multivides faili. Skatīt: Ervē Renārs. WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)