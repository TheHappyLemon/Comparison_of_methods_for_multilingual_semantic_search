Mosta (čehu: Most) ir pilsēta Čehijā, Ūstu apgabalā, Bīlinas upes krastos. Tā atrodas 77 kilometru attālumā no valsts galvaspilsētas Prāgas. Pilsētā dzīvo aptuveni 70 000 iedzīvotāju. Tulkojumā no čehu valodas pilsētas nosaukums nozīmē vārdu "tilts". Pilsēta savu nosaukumu ieguvusi pateicoties tiltu un tuneļu sistēmai, kas 10. gadsimtā šajā reģionā veda pāri purvājiem. Mosta ir nozīmīgs dzelzceļa mezgls un ievērojama ogļu ieguves vieta. Pilsētā ir attīstīta arī tekstila, podniecības, dzelzs un ķīmiskā industrija. 20. gadsimta otrajā pusē ogļu ieguves dēļ Mosta tika uzskatīta par vienu no piesārņotākajām pilsētām Čehoslovākijā. Mostā dzimuši vai auguši: Iveta Benešova (Iveta Benešová, 1983) - tenisiste Ivans Hlinka (Ivan Hlinka, 1950-2004) - hokejists, treneris Lukāšs Kašpars (Lukáš Kašpar, 1985) - hokejists Jozefs Masopusts (Jozefs Masopusts, 1931) - futbolists, treneris Martins Ručinskis (Martin Ručinský, 1971) - hokejists Vladimīrs Rūžička (Vladimír Růžička, 1963) - hokejists, treneris Petrs Svoboda (Petr Svoboda, 1966) - hokejists Mareks Židlickis (Marek Židlický, 1977) - hokejists Pilsētas mājaslapa Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.