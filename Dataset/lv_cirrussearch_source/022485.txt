Georgijs Danelija (krievu: Гео́ргий Никола́евич Дане́лия; gruzīnu: გიორგი დანელია; dzimis 1930. gada 25. augustā, miris 2019. gada 4. aprīlī) bija padomju / gruzīnu / krievu kinorežisors, scenārists un aktieris. Lielākā daļa viņa filmu ir liriskas un satīriskas komēdijas. Danelija bija PSRS Valsts prēmijas (1978) un Krievijas valsts prēmijas (1996) laureāts. 1989. gadā Danelijam piešķirts PSRS Tautas skatuves mākslinieka nosaukums. Danelija ir dzimis Tbilisi, vēlāk ģimene pārcēlās uz Maskavu. 1954. gadā Danelija pabeidza Maskavas arhitektūras institūtu un strādāja par arhitektu līdz 1955. gadam. No 1956. līdz 1959. gadam mācījās Augstākajos režisoru kursos, kas darbojās kinostudijā Mosfilm (Мосфильм). 1959. gadā sāka strādāt Mosfilm kinostudijā par režisoru. Jau pirmā viņa režisētā filma "Serjoža" (1960, kopā ar Igoru Talankinu) guva ievērību. Bet viņa 1963. gadā uzņemtā filma "Es soļoju pa Maskavu" kļuva par vienu no svarīgākajiem kultūras notikumiem Hruščova atkušņa periodā. 1969. gadā Danelija uzņēma filmu "Neskumsti!" pēc franču rakstnieka Kloda Tilje romāna "Mans tēvocis Bendžamins" motīviem, pārnesot darbību uz Gruziju 19. gadsimta beigās, 20. gadsimta sākumā. Šī filma tapa sadarbībā ar Gruzijas kinostudiju un izciliem gruzīnu aktieriem. Pēc tam sekoja tādas nozīmīgas filmas kā "Afoņa" (1975), "Mimino" (1977), "Rudens maratons" (1979), "Kin-dza-dza" (1986), "Pase" (1990). Danelijas filmās piedalījušies ievērojami aktieri — Jevgeņijs Ļeonovs, Vahtangs Kikabidze, Sofiko Čiaureli, Oļegs Basilašvili, Jurijs Jakovļevs, Staņislavs Ļubšins Lielākai daļai savu filmu Danelija bijis arī scenārija autors. Viņš sarakstījis scenāriju (kopā ar Viktoriju Tokarevu) arī slavenajai kinokomēdijai "Fortūnas džentlmeņi" (1971, režisors Aleksandrs Serijs). Dažās savās filmās Danelija tēlojis epizodiskas lomas. "Serjoža" (1960) — kopā ar Igoru Talankinu Путь к причалу (1962) "Es soļoju pa Maskavu" (1963) "Trīsdesmit trīs" (1965) "Neskumsti!" (1969) "Fortūnas džentlmeņi" (1971) — scenārija autors Aleksandra Serija filmai (kopā ar Viktoriju Tokarevu) Совсем пропащий (1973) "Afoņa" (1975) "Mimino" (1977) "Rudens maratons" (1979) "Asaras lija" (1982) "Kin-dza-dza" (1986) "Pase" (1990) "Nastja" (1993) Орёл и решка (1995) "Fortūna" (2000) "Ku! Kin-dza-dza" (2013) «Георгий Николаевич Данелия. Биографическая справка». РИАНовости. 25 августа 2010. «Film Director and Scriptwriter Georgiy Daneliya». IMDb profils (angliski) AllMovie profils (angliski)