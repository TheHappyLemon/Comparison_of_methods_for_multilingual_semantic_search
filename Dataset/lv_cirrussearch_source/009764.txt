Movša Feigins (dzimis 1908. gada 28. februārī Daugavpilī, miris 1950. gada 11. augustā Buenosairesā) bija Latvijas šaha meistars, viens no spēcīgākajiem Latvijas šahistiem 1930. gados. 4. Latvijas šaha kongresā, kas notika Jelgavā 1932. gadā, uzvarot papildmačā Teodoru Bergu, viņš kļuva par Latvijas čempionu šahā. Sešas reizes Movša Feigins ir piedalījies Latvijas izlases sastāvā šaha olimpiādēs, kurās spēlējis ļoti sekmīgi, un divas reizes ieguvis godalgotu vietu pie sava galdiņa: bronzu 1933. gadā un sudrabu 1936. gadā. 1939. gadā septembrī, sākoties Otrajam pasaules karam, Movša Feigins atradās Latvijas komandas sastāvā 8. šaha olimpiādē Buenosairesā. Viņš bija to daudzo šahistu skaitā, kas nolēma vairs neatgriezties Eiropā, bet palikt Argentīnā. Tur Movša Feigins līdz mūža galam ar labiem panākumiem piedalījās šaha turnīros. 1930. gadā 2. vieta III Latvijas šaha kongresā. 1930. gadā pārstāvējis Latvijas izlasi 3. šaha olimpiādē Hamburgā pie 3. galdiņa (+6 –5 =6). 1931. gadā pārstāvējis Latvijas izlasi 4. šaha olimpiādē Prāgā pie 4. galdiņa (+8 –5 =2). 1932. gadā 1. vieta IV Latvijas šaha kongresā. 1933. gadā pārstāvējis Latvijas izlasi 5. šaha olimpiādē Folkestonā pie 3. galdiņa (+6 –2 =6). 1935. gadā pārstāvējis Latvijas izlasi 6. šaha olimpiādē Varšavā pie 3. galdiņa (+7 –5 =5). 1935. gadā 2. vieta 2. Latvijas šaha čempionātā. 1936. gadā pārstāvējis Latvijas izlasi 3. neoficiālajā šaha olimpiādē Minhenē pie 3. galdiņa (+12 –2 =5). 1936./1937. gadā dalīta 4.-5. vieta Hastingsas starptautiskajā šaha turnīrā. 1937. gadā 3. vieta 3. Latvijas šaha čempionātā. 1937. gadā dalīta 15.-16. vieta Ķemeru starptautiskajā šaha turnīrā. 1937. gadā 2. vieta Briseles starptautiskajā šaha turnīrā. 1939. gadā 6. vieta Ķemeru-Rīgas starptautiskajā šaha turnīrā. 1939. gadā pārstāvējis Latvijas izlasi 8. šaha olimpiādē Buenosairesā pie 3. galdiņa (+10 –4 =5). 1940. gadā 2. vieta Sarsfīldas starptautiskajā šaha turnīrā. 1941. gadā dalīta 6.-8. vieta Marderplatas starptautiskajā šaha turnīrā. 1946. gadā 3. vieta Buenosairesas starptautiskajā šaha turnīrā. 1950. gadā 3. vieta Rosario starptautiskajā šaha turnīrā. «Dvinsker - Daugavpils, Latvija». Arhivēts no oriģināla, laiks: 2016. gada 4. martā. Skatīts: 2012. gada 20. martā. 3rd Chess Olympiad: Hamburg 1930 4th Chess Olympiad: Prague 1931 5th Chess Olympiad: Folkestone 1933 6th Chess Olympiad: Warsaw 1935 unofficial Chess Olympiad: Munich 1936 Hastings 1936 Kemeri 1937 Kemeri 1939 8th Chess Olympiad: Buenos Aires 1939 Mar del Plata 1941 La Roge 1946 Movša Feigins šahista profils vietnē chessgames.com Movša Feigins šahista profils vietnē 365chess.com Movša Feigins šahista profils vietnē OlimpBase.org