Pasaja (filipīniešu: Lungsod ng Pasay, angļu: Pasay City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies Manilas līča krastā, ziemeļos robežojas ar Manilu, austrumos — ar Makati un Tagigu, bet dienvidos — ar Paraņaki. Nozīmīga Manilas industriālā un dzīvojamā piepilsēta; Pasajas teritorijā atrodas daļa no Manilas starptautiskās lidostas. Pasaja kā patstāvīga municipalitāte dibināta 1863. gadā. 1901. gadā Pasaju iekļāva jaunizveidotās Risalas provinces sastāvā. Pēc Otrā pasaules kara sākuma prezidents Kesons izdeva ārkārtas rīkojumu par Lielās Manilas pilsētas izveidi, apvienojot Manilu, Kesonsitiju, Kalookanu, Makati, Mandalujongu, Paraņaki, Pasaju un Sanhuanu. Lielā Manila bija priekštecis vēlākajam galvaspilsētas reģionam. Pēc japāņu padzīšanas 1945. gadā Lielo Manilu izformēja pirmskara sastāvdaļās. 1947. gadā Pasajai piešķīra pilsētas statusu, pārdēvējot par Risalu (Rizal; par godu filipīniešu revolucionāram Hosē Risalam), bet pēc diviem gadiem atgrieza tās vēsturisko nosaukumu. 1975. gadā izveidoja Valsts galvaspilsētas reģionu, kurā iekļāva lielāko daļu Manilas aglomerācijas pilsētas un municipalitātes, tajā skaitā Pasaju. 1979. gadā Pasajai piešķirts augsti urbanizētas pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Pasaja. Encyclopædia Britannica raksts (angliski) Krievijas Lielās enciklopēdijas raksts (krieviski)