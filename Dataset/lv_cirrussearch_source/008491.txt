Koordinātas: 59°19′25″N 18°05′15″E﻿ / ﻿59.32361°N 18.08750°E﻿ / 59.32361; 18.08750 Kastelholmenas tilts ir tilts Stokholmā, kas savieno Šepsholmenas salu ar Kastelholmenas salu. Pirmais tilts netālu no pašreizējā tilta vietas tika uzcelts jau 1640. gadā, tas bija koka tilts un garāks par pašreizējo tiltu. Pazeminoties ūdens līmenim, zemes platības uz salām palielinājās un 1670. gadā papildus tika uzbūvēts vēl viens koka tilts. Starp šiem abiem tiltiem atradās neliela osta. Vēlāk jauns tilts aptuveni pašreizējā tilta vietā pāri nogrimuša kuģa vrakam tika uzbūvēts 1818. gadā, izmatojot arī vraka detaļas. Pašreizējais tilts tika uzbūvēts 1880. gadā, tas ir īss un zems tilts, kura būvniecībai ir izmantots betons, bet tilta margas ir veidotas no dzelzs. Tiltam vairākas reizes ir veikti remontdarbi un pārbūve 1936. gadā. Ūdens satiksme zem šī tilta ir aizliegta. www.sjogard.se «Karta Skepps- och Kastellholmarna». Arhivēts no oriģināla, laiks: 2007. gada 7. augustā. Skatīts: 2011. gada 25. jūnijā.