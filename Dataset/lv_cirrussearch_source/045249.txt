Ungārijas Grand Prix ir ikgadēja Formula 1 Grand Prix izcīņa. Tā pirmo reizi notika 1936. gadā, Tautas parkā (Nēpligetā). Pirmā Formula 1 sacīkste te norisinājās pusgadsimtu vēlāk, 1986. gadā. Tā bija pirmā F1 sacīkste aiz dzelzs priekškara. Ungārijas GP norisinājās lēnajā un ar maz apdzīšanas vietām slavenajā Hungaroringas trasē, netālu no valsts galvaspilsētas Budapeštas. Pirmo sacīksti vēroja apmēram 200 000 skatītāju, lai gan biļetes tolaik bija diezgan dārgas. Mūsdienās uz šo sacīksti ierodas daudzi Ziemeļeiropas iedzīvotāji, jo tā ir viena no tuvākajām un lētākajām F1 sacīkstēm sezonā. Vienīgo reizi Ungārijas GP lietus lijis 2006. gadā,[nepieciešama atsauce] kad notikumiem bagātā sacīkstē savu pirmo uzvaru šajā trasē izcīnīja Honda pilots Džensons Batons, kurš startēja no 14. vietas. Minēti tikai uzvarētāji tajos Grand Prix, kas aizvadīti F1 sezonu ietvaros. F1 Grand Prix saraksts Oficiālā mājaslapa (angliski), (poliski), (somiski), (ungāriski), (vāciski)