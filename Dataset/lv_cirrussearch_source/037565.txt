Jeļena Dembo (grieķu: Έλενα Ντέμπο, krievu: Елена Владимировна Дембо; dzimusi 1983. gada 8. decembrī Penzā) ir Krievijā dzimusi Grieķijas starptautiskā lielmeistare šahā (2001), kas no 1990. līdz 2000. gadam ir pārstāvējusi Izraēlu, bet no 2000. līdz 2004. gadam ir pārstāvējusi Ungāriju. Pirmajā šaha turnīrā piedalījusies trīs gadu un deviņu mēnešu vecumā. 1990. gadā kopā ar vecākiem emigrējusi uz Izraēlu. Piecas reizes uzvarējusi Izraēlas sieviešu šaha čempionātos dažādās vecuma kategorijās. Astoņas reizes iekļuvusi laureātu skaitā Pasaules un Eiropas junioru šaha čempionātos, bet 2002. gadā Novisadā uzvarējusi Eiropas junioru šaha ātrspēles čempionāta U20 vecuma grupā. 2003. gadā uzvarējusi Ungārijas sieviešu šaha čempionātā un kopā ar Margaritu Voisku dalījusi pirmo vietu starptautiskā šaha turnīrā Atēnās. 2004. gadā kopā ar Tatjanu Konoņenko dalījusi pirmo vietu Jeļizavetas Bikovas memoriālā Vladimirā. 2005. gadā Kišiņevā izcīnījusi bronzas medaļu Eiropas sieviešu šaha čempionātā. Tajā pašā gadā ieņēmusi 2. vietu starptautiskajā šaha turnīrā Atēnās (uzvarējusi Monika Socko). 2006. gadā bijusi 6. vietā Eiropas sieviešu šaha čempionātā. 2008. gadā Plovdivā dalījusi 2.-7. vietu Eiropas sieviešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2006. gadā Jekaterinburgā 1. kārtā zaudējusi Karolīnai Luhanai; 2010. gadā Antakjā sasniegusi savu lielāko panākumu, kad 1. kārtā uzvarējusi Mengentūlu Bathujagīnu, 2. kārtā uzvarējusi Tatjanu Kosincevu, bet 3. kārtā zaudējusi Džao Sjue; 2012. gadā Hantimansijskā 1. kārtā zaudējusi Nino Hurcidzei. Pārstāvējusi Grieķijas un Ungārijas komandas lielākajos komandu šaha turnīros: Pasaules šaha olimpiādēs piedalījusies 6 reizes (2002-2012); Eiropas komandu šaha čempionātos piedalījusies 6 reizes (2001-2011). Ungārijas izlases sastāvā izcīnījusi komandu sudraba medaļu (2003); Pasaules komandu šaha čempionātā piedalījusies 2011. gadā. Par panākumiem turnīros FIDE 2000. gadā Dembo piešķīra starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2003. gadā saņēmusi starptautiskā meistara nosaukumu vīriešiem (IM). «Yelena Dembo - About Me». Arhivēts no oriģināla, laiks: 2017. gada 14. februārī. Skatīts: 2017. gada 21. februārī. Individual Women's Chess Championship 2005 «Individual Women's Chess Championship 2006». Arhivēts no oriģināla, laiks: 2016. gada 3. augustā. Skatīts: 2017. gada 21. februārī. Plovdiv: Playoffs of the European Individual Championships 2008 2006 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 21. februārī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 21. februārī. OlimpBase :: Women's Chess Olympiads :: Yelena Dembo OlimpBase :: European Women's Team Chess Championship :: Yelena Dembo OlimpBase :: World Women's Team Chess Championship :: Yelena Dembo Title Applications: Dembo, Elena Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)