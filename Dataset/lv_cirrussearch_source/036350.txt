Maksims Rodšteins (ivritā: מקסים רודשטיין. krievu: Максим Родштейн; dzimis 1989. gada 19. janvārī Ļeņingradā) ir Krievijā dzimis Izraēlas starptautiskais lielmeistars šahā (2007). 1998. gadā kopā ar ģimeni pārcēlies dzīvot no Krievijas uz Izraēlu. Vairākkārt pārstāvējis Izraēlu Eiropas un Pasaules junioru šaha čempionātos, kuros izcīnījis trīs medaļas: zelta 2004. gadā Pasaules junioru šaha čempionātā U16 vecuma grupā un 2 sudraba - 1999. gadā Eiropas junioru šaha čempionātā U10 vecuma grupā un 2002. gadā Eiropas junioru šaha čempionātā U14 vecuma grupā. 2006. gadā uzvarējis Izraēlas junioru un pieaugušo šaha čempionātos. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu šaha turnīros Vintertūrā (2004), Andorā (2007), Barselonā (2010), Hogevēnā (2013). 2015. gadā Baku piedalījies Pasaules kausa izcīņā šahā, kur 2. kārtā zaudējis Vasiļam Ivančukam. Pārstāvējis Izraēlas komandu lielākajos komandu šaha turnīros: Pasaules šaha olimpiādēs piedalījies 5 reizes (2008-2016). Komandu vērtējumā izcīnījis sudraba (2008) un bronzas (2010) medaļas. Individuālajā vērtējumā izcīnījis sudraba (2008) medaļu; Eiropas komandu šaha čempionātos piedalījies 2 reizes (2007, 2011); Pasaules komandu šaha čempionātā piedalījies 2 reizes (2010, 2015). Par panākumiem turnīros FIDE 2005. gadā Rodšteinam piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. European Youth Championships 1999 European Youth Championships 2002 «Winterthurer Schachwoche 2004». Arhivēts no oriģināla, laiks: 2016. gada 25. martā. Skatīts: 2016. gada 16. novembrī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 16. novembrī. OlimpBase :: Men's Chess Olympiads :: Maxim Rodshtein OlimpBase :: European Men's Team Chess Championship :: Maxim Rodshtein OlimpBase :: World Men's Team Chess Championship :: Maxim Rodshtein Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)