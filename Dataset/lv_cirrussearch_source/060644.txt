Futbols 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Futbola sacensības tika aizvadītas no 1900. gada 20. septembrī un 23. septembrī. Tās notika Vensēnas velodromā, Parīzē. Sacensībās startēja 3 komandas, kopā 35 spēlētāji no 4 valstīm. Šī bija pirmā reize, kad futbols bija iekļauts olimpisko spēļu programmā, kaut gan FIFA šo un 1904. gada futbola olimpisko maču neatzīst īsti par turnīru. Šajā reizē futbolā tika aizvadītas tikai divas spēlēs — Francija pret Beļģiju un Francija pret Lielbritāniju. Taču sākotnēji bija paredzēts, ka futbolā piedalīsies arī Vācijas un Šveices futbola komandas, taču tās neieradās. Olimpisko zelta medaļu izcīnīja Lielbritānijas futbola komanda Upton Park F.C., sudraba medaļu ieguva Francijas futbola komanda Club Français. Savukārt bronzas medaļu ieguva Jauktās komandas futbola komanda Université de Bruxelles, kuru veidoja Beļģijas futbolisti un pa vienam Nīderlandes un Lielbritānijas futbolistam. Visām šīm komandām šis bija pirmais olimpiskais panākums, pirmās medaļas.   ●   — spēle      — Pirmās izcīnītās olimpiskās medaļas valstij šajā sporta veidā      — Pirmās izcīnītā zelta medaļas valstij šajā sporta veidā      — Pirmās izcīnītā sudraba medaļas valstij šajā sporta veidā      — Pirmās izcīnītā bronzas medaļas valstij šajā sporta veidā 1900. gada 20. septembrī notika futbola mačs Francija (Club Français) pret Lielbritāniju (Upton Park F.C.). Šajā mačā ar rezultātu 0—4 uzvarēja Lielbritānijas komanda. Ir zināms, ka divus vārtus iesita britu futbolists Džons Nikolass, bet pa vienam vārtam britu futbolisti Ričards Tērners un Džeks Zīlijs. Savulārt 1900. gada 23. septembrī notika futbola mačs start Franciju (Club Français) un Jaukto komandu (Université de Bruxelles). Šī mača rezultāts bija 6—2, Francijai uzvarot. Ir zināms, ka no Francijas 6 vārtiem vienu iesita Gastons Peltjē, taču pārējo vārtu autori nav zināmi, bet Jauktās komandas vārtu autori bija Ilērs Spanogs un Hendriks van Hēkelums. Pamatraksts: Futbols 1900. gada vasaras olimpiskajās spēlēs — komandu sastāvi Futbola sacensībās startēja 3 komandas, 35 spēlētāji, no 4 valstīm. Iekavās norādīts pārstāvošo sportistu skaits.  Beļģija (9)  Francija (13)  Lielbritānija (12)  Nīderlande (1)  Jauktā komanda «Football at the 1900 Paris Summer Games». Sports Reference. Arhivēts no oriģināla, laiks: 2022. gada 13. marts. Skatīts: 2022. gada 13. marts. Arhivēts 2020. gada 17. Aprīlis Wayback Machine vietnē. «Paris 1900 Football Results». Starptautiskā Olimpiskā komiteja. Skatīts: 2022. gada 13. marts. Futbolisti startēja Jauktās komandas sastāvā kopā vēl ar vienu Nīderlandes un Lielbritānijas futbolistu. Viens no Lielbritānijas futbolistiem startēja Jauktās komandas sastāvā kopā ar 12 Beļģijas futbolistiem un vienu Nīderlandes futbolistu. Nīderlandes futbolists startēja Jauktās komandas sastāvā kopā ar 12 Beļģijas futbolistiem un vienu Lielbritānijas sportistu futbolistu. Startēja 9 Beļģijas, 1 Nīderlandes un 1 Lielbritānijas futbolists Futbols 1900. gada vasaras olimpiskajās spēlēs (Sports Reference) (angliski) Futbols 1900. gada vasaras olimpiskajās spēlēs (Olympedia) (angliski) Futbols 1900. gada vasaras olimpiskajās spēlēs (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.