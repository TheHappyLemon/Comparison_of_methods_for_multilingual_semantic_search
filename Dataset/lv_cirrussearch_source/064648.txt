Marko Livaja (horvātu: Marko Livaja, dzimis 1993. gada 26. augustā Splitā) ir horvātu futbolists, spēlē uzbrucēja pozīcijā, Horvātijas futbola izlases dalībnieks. Kopš 2021. gada pārstāv Horvātijas futbola līgas klubu Splitas "Hajduk". Spēlējis GOŠK Kaštel Gomilica un Vraņicas "Omladinac" jauniešu komandās. 2008. vasarā saņēmis uzaicinājumu pievienoties Zagrebas "Dinamo" jaunatnes akadēmijai, tomēr uzreiz pēc tam viņu uzaicināja arī dzimtās pilsētas Splitas klubs Hajduk, un Livaja izlēma par labu tam. 2010. gadā nonāca Itālijas kluba Milānas "Internazionale" sistēmā. Vēlāk tika izīrēts Šveices klubam FC Lugano un citai Itālijas vienībai Cesena, kuras sastāvā 2011. gada oktobrī debitēja A sērijā. Pēc atgriešanās Milānas "Inter" 2012.—2013. gada UEFA Eiropas līgas grupu turnīrā guva četrus vārtus sešās spēlēs. No 2013. līdz 2014. gadam spēlēja citā A sērijas komandā Bergamo "Atalanta". 2014. gada maijā parakstīja līgumu ar Krievijas Premjerlīgas klubu Kazaņas "Rubin". 2015.—2016. gada sezonā atkal spēlēja Itālijā, jo tika izīrēts A sērijas klubam Empoli. 2016. gada jūlijā Livaja pārgāja uz Spānijas La Liga klubu Las Palmas. Sezonas laikā aizvadīja 25 spēles La Liga un guva piecus vārtus. Nākamās sezonas sākumā Spānijas klubs futbolistu izīrēja Grieķijas Superlīgas klubam Atēnu AEK. 2017.—2018. gada sezonā uzvarēja līgā un kļuva par Grieķijas čempionu. Sezonas beigās AEK izpirka tiesības uz futbolistu, un Livaja šajā klubā nospēlēja līdz 2021. gada februārim. Uzreiz pēc līguma laušanas ar AEK Livaja atgriezās Horvātijā un pievienojās bērnības klubam Splitas "Hajduk". 2021.—2022. gada sezonā ar 28 vārtu guvumiem kļuva par Horvātijas līgas rezultatīvāko spēlētāju. 2022. gadā Hajduk sastāvā kļuva arī par Horvātijas kausa ieguvēju. Horvātijas futbola izlases sastāvā debitēja 2018. gada 6. septembrī draudzības spēlē pret Portugāli. Pirmos vārtus izlases labā guva 2021. gada 7. septembrī FIFA Pasaules kausa kvalifikācijas spēlē pret Slovēniju. Tika iekļauts komandas sastāvā 2022. gada FIFA Pasaules kausam. Guva vārtus grupu turnīra spēlē pret Kanādu. Atēnu AEK Grieķijas Superlīga: 2017–18 Hajduk Split Horvātijas kauss: 2021–22, 2022–23 Individuālie Horvātijas futbola līgas labākais vārtu guvējs: 2021–22 «Marko Livaja se vratio u Hajduk!». dalmatinskiportal.hr (horvātu). 2022. gada 17. februārī. Skatīts: 2022. gada 11. decembrī. «Marko Livaja najbolji je strijelac HT Prve lige!». hajduk.hr (horvātu). 2022. gada 22. maijā. Skatīts: 2022. gada 11. decembrī. Vikikrātuvē par šo tēmu ir pieejami multivides faili. Skatīt: Marko Livaja. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)