Leonīds Dreibergs (dzimis 1908. gada 27. oktobrī Rīgā, miris 1969. gada 6. aprīlī Saginavā, Mičiganā, ASV) bija Latvijas un ASV šaha meistars un ķīmijas inženieris. Šahu sācis spēlēt no 12 gadu vecuma. 1928. gadā uzvarējis Rīgas šaha kluba čempionātā. Pēc tam daudz laika prasa studijas Latvijas universitātes ķīmijas fakultātē, kuru Dreibergs beidz kā ķīmijas inženieris. 1938. gadā Dreibergs sekmīgi nospēlē Latvijas šaha čempionātā un iegūst tiesības piedalīties 2. Ķemeru - Rīgas starptautiskajā turnīrā, kurā iegūst 9. vietu. 1940. gada martā Dreibergs izcīna 1. vietu Rīgas meistarības turnīrā, kļūstot par 1940. gada Rīgas meistaru, bet decembrī iegūst 5.-6. vietu Latvijas nacionālās izlases kandidātu turnīrā. Otrā Pasaules kara laikā Dreibergs, tāpat kā daudzi citi Baltijas šahisti, piemēram, Romans Arlausks, Lūcijs Endzelīns, Miervaldis Jurševskis, Leho Laurine, Edmārs Mednis, Kārlis Ozols, Ortvins Sarapū, Povils Tautvaišs, Povils Vaitonis, Elmārs Zemgalis un citi, devās bēgļu gaitās uz Vāciju. Tur no 1946. līdz 1949. gadam Dreibergs piedalījās vairākos šaha turnīros — 1946. gadā Augsburgas turnīrā, 1947. gadā Amerikāņu zonas latviešu čempionātā un H. Matisona memoriālā Hānavā, 1949. gadā trimdas latviešu čempionātā Eslingenē, kur dalīja 1.—2. vietu ar Elmāru Zemgali. 1950.gadā pārcēlās uz dzīvi ASV, kur turpināja strādāt par ķīmijas inženieri. Šeit Dreibergs divas reizes - 1954. gadā un 1955. gadā - kļuva par Mičiganas štata čempionu. Tāpat viņš piedalījās ASV korespondencšaha līgas sacensībās un 1961. gadā dalīja pirmo vietu līgas čempionātā. 1930. gads - 6. vieta 1. virsturnīrā. 1938. gads - 3. vieta 2. grupā. 1941. gads - 5. vieta. 1943. gads - 3.-6. vieta. «Kemeri 1939 - 365Chess.com Tournaments». www.365chess.com. «"Stāsti un Romāni" № 14 (06.04.1940), 19. — 20.lpp.». Arhivēts no oriģināla, laiks: 06.04.2016. Skatīts: 21.08.2015. «Riga 1940». al20102007.narod.ru. «Augsburg 1st 1946 - 365Chess.com Tournaments». www.365chess.com. John Donaldson. Elmars Zemgalis Grandmaster without the Title (angļu). Berkeley, CA : Pomeranian, 2001. 18., 22., 46. lpp. «Arhivēta kopija». Arhivēts no oriģināla, laiks: 2013. gada 29. martā. Skatīts: 2012. gada 13. septembrī. Leonīds Dreibergs šahista profils vietnē chessgames.com Leonīds Dreibergs šahista profils vietnē 365chess.com Leonīds Dreibergs šahista profils vietnē chesstempo.com «Leonids Dreibergs CCLA chess Master» (angļu). CCLA Server Chess. Skatīts: 2018-11-09.