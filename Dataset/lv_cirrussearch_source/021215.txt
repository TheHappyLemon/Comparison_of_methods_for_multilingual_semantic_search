Hisaki jeb SPRINT-A (angļu: Spectroscopic Planet Observatory for Recognition of Interaction of Atmosphere) ir Japānas Aerokosmisko pētījumu aģentūras (JAXA) orbitālā observatorija, kura paredzēta novērojumiem ultravioletajā spektrā. Tas ir pirmais aparāts no Small Scientific Satellite programmas. Palaista 2013. gada septembrī jaunas nesējraķetes Epsilon pirmajā startā. Kosmiskais aparāts izgatavots Japānas uzņēmumā NEC uz platformas NEXTAR NX-300L bāzes. Hisaki aizstāj atcelto observatoriju TOPS. Hisaki uzstādīts ekstrēmi ultravioletais spektroskops ar 20 cm teleskopu. Tas paredzēts Saules sistēmas planētu novērošanai, lai noskaidrotu, kā kosmosā izplūst to atmosfēra, kā arī atmosfēras mijiedarbību ar Saules vēju. Bez tam īpaši tiks pētīts Jupitera pavadonis Jo, lai izprastu enerģijas pārvietošanos plazmas vidē, novērojot no Jo izplūstošos sēra jonus. Nosaukums Hisaki dots pēc zemesraga, kurš atrodas netālu no raķetes starta laukuma, bet tā cita nozīme ir "aiz saules". Agrāk projekts tika saukts par EXCEED (Extreme Ultraviolet Spectroscope for Exospheric Dynamics). SPRINT-A tika palaists 2013. gada 14. septembrī 05:00 UTC ar nesējraķeti Epsilon no Učinouras kosmosa centra. Pēc veiksmīgas ievadīšanas orbītā pavadonim dots nosaukums Hisaki. SPRINT-A (HISAKI) N2YO.com Japan's 'affordable' Epsilon rocket triumphs on first flight STEPHEN CLARK, SPACEFLIGHT NOW, 2013-09-14, (angliski) Hisaki JAXA (japāniski) SPRINT A (EXCEED, Hisaki) Gunter's Space Page (angliski)