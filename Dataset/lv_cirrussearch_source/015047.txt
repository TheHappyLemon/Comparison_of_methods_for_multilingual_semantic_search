Igors Radulovs (krievu: Игорь Радулов; dzimis 1982. gada 23. augustā) ir bijušais krievu hokejists, labās malas uzbrucējs. Karjeras laikā aizvadījis 43 spēles Nacionālās hokeja līgas klubā Čikāgas "Blackhawks". Karjeras lielāko daļu spēlējis Krievijas Superlīgā un Kontinentālajā hokeja līgā. Igora brālis Aleksandrs arī ir profesionāls hokejists. Profesionāļa karjeru Igors uzsāka 2000.—01. gada sezonā, debitējot Krievijas Superlīgas kluba Jaroslavļas "Lokomotiv" sastāvā. Jau nākamajā vasarā hokejists pārcēlās uz Ziemeļameriku, 2001.—02. gada sezonu aizvadot Ontārio hokeja līgā, bet 2002.—03. gada sezonā debitējot NHL, septiņas spēles aizvadot Čikāgas "Blackhawks" rindās. Atlikušo sezonas daļu Radulovs spēlēja AHL vienībā Norfolkas "Admirals". 2003.—04. gada sezonā Radulova spēles laiks "Blackhawks" pieauga, taču 2004.—05. gada NHL sezonas lokauta laikā Igors vispirms daļu sezonas aizvadīja Norfolkā, taču tad pievienojās Maskavas "Spartak" vienībai, tās sastāvā turpinot karjeru arī pēc lokauta noslēgšanās. 2006. gada vasarā Radulovs pievienojās Novokuzņeckas "Metallurg" rindām, sezonas vidū nonākot Čehovas "Vitjaz" sastāvā. 2008.—09. gada sezonas vidū Radulovs tika aizmainīts uz Ufas "Salavat Julajev", taču nākamo sezonu hokejists aizvadīja Magņitogorskas "Metallurg" sastāvā. 2010.—11. gada sezonu Radulovs uzsāka Čerepovecas "Severstal", taču noslēdza jau Čehovas "Vitjaz" rindās. 2011.—12. gada sezonu hokejists aizvadīja "Salavat Julajev" rindās, taču vēl pēc gada spēlēja jau Maskavas CSKA sastāvā. 2017. gadā noslēdza karjeru. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)