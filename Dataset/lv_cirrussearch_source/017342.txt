Ans Lī (ķīniešu: 李安, piņjiņs: Lǐ Ān; dzimis 1954. gada 23. oktobrī), rietumos zināms kā Angs Lī (Ang Lee), ir Taivānā dzimis amerikāņu kinorežisors, scenārists, kinoproducents. Viņš ir režisējis ļoti dažāda žanra filmas, tai skaitā komēdijdrāmu "Dzert, ēst, vīrietis, sieviete" (Eat Drink Man Woman), vēsturisko drāmu "Prāts un jūtīgums" (Sense and Sensibility), cīņas mākslas filmu "Tīģeris un drakons", supervaroņu filmu "Halks", romantisko drāmu "Kuprainais kalns", erotisko spiegu filmu "Iekāre, piesardzība" un piedzīvojumu filmu "Pī dzīve". Filma "Tīģeris un drakons" ieguva Amerikas Kinoakadēmijas balvu kā labākā filma svešvalodā, savukārt par filmām "Kuprainais kalns" un "Pī dzīve" Ans Lī saņēma Kinoakadēmijas balvu kā labākais režisors, kļūstot par pirmo aziātu, kas ieguvis Kinoakadēmijas balvu kā labākais režisors. Par filmām "Kuprainais kalns" un "Iekāre, piesardzība" saņēmis Zelta lauvas balvu Venēcijas kinofestivālā. Vairākas filmas veidojis kopā ar scenāristu un producentu Džeimsu Šamusu. «Best picture goes to gritty drama 'Crash', Lee best director; Hoffman best actor; Witherspoon best actress». CNN. 2006. gada 7. marts. Arhivēts no oriģināla, laiks: 2007. gada 22. martā. Skatīts: 2007. gada 22. aprīlis. Vikikrātuvē par šo tēmu ir pieejami multivides faili. Skatīt: Ans Lī. IMDb profils (angliski) AllMovie profils (angliski) Box Office Mojo profils (angliski)