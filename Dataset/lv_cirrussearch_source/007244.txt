Kreigs Konrojs (angļu: Craig Conroy; dzimis 1971. gada 4. septembrī Postdamā, Ņujorkas štatā, ASV) ir bijušais amerikāņu hokejists, spēlējis centra uzbrucēja pozīcijā, ASV hokeja izlases dalībnieks. Pašlaik (2011) ir Kalgari "Flames" ģenerālmenedžera īpašais asistents. Profesionāļa karjeras laikā spēlējis NHL vienību Monreālas "Canadiens", Sentluisas "Blues", Kalgari "Flames" un Losandželosas "Kings" sastāvos. 1990. gada NHL draftā viņu "Canadiens" izraudzījās ar kopējo 123. kārtas numuru. NHL aizvadījis vairāk nekā 1000 spēļu, viņš ir otrs vecākais hokejsists, kas to spējis paveikt. K. Konrojs divas reizes bijis Franka Selkes balvas finālists (balva tiek piešķirta līgas labākajam aizsardzības uzbrucējam) un tika nominēts Lēdijas Bingas balvai, kas tiek piešķirta spēlētājam, kurš spēlē neizmanto rupjus paņēmienus. Hokejists divus gadus ir bijis "Flames" kapteinis. 2011. gada 25. janvārī viņš no pamatkluba "Flames" tika nosūtīts uz AHL fārmklubu. Viņam bija izvēles iespējas spēlēt AHL kluba sastāvā vai beigt profesionāļa karjeru. 4. februārī K. Konrojs paziņoja par aiziešanu no profesionālā sporta. Pēc tam viņš pieņēma piedāvājumu strādāt "Flames" organizācijā, kur pilda ģenerālmenedžera īpašā asistenta amata funkcijas. ASV izlases sastāvā ir piedalījies 2004. gada Pasaules čempionātā un 2006. gada Olimpiskajās spēlēs. «Conroy considering retirement after clearing waivers». The Sports Network. 2011-01-27. Arhivēts no oriģināla, laiks: 2011-01-30. Skatīts: 2011-01-28. «Conroy retires, moves to Flames front office». Canadian Broadcasting Corporation. 2011-02-04. Skatīts: 2011-02-04. The Internet Hockey Database profils (angliski)