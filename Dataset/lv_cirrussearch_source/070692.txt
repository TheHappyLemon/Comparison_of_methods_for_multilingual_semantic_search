Dženifera Ģērmane (dzimusi 2003. gada 24. martā) ir latviešu kalnu slēpotāja, specializējas slalomā, startē arī milzu slalomā. Visu laiku labākā Latvijas kalnu slēpotāja, 2024. gada Pasaules junioru čempione slalomā. Viņas māte Ulla Ģērmane (dzimusi Lodziņa) arī ir bijusi kalnu slēpotāja, kura līdz meitas panākumiem, tika uzskatīta par visu laiku izcilāko latviešu kalnu slēpotāju. 2019. gada novembrī Dž. Ģērmane debitēja FIS sacensībās. Tā paša gada 1. decembrī slalomā Zeldenē guva savu pirmo uzvaru šajā līmenī. Piedalījās 2020. gada ziemas jaunatnes olimpiskajās spēlēs Lozannā, bet gan slalomā, gan milzu slalomā nesasniedza finišu. Karjeras turpinājumā galvenokārt piedalījās FIS sacensībās un dažkārt arī Eiropas kausa izcīņā. 2021. gadā 17 gadu vecumā debitēja Pasaules čempionātā Kortīnā d'Ampeco. Milzu slalomā nefinišēja pirmajā braucienā, bet slalomā ieguva 24. vietu. Tomēr tā paša gada Pasaules čempionātā junioriem Bansko, Bulgārijā, viņai neizdevās finišēt nevienā no disciplīnām. Milzu slalomā izstājās pirmajā braucienā, bet slalomā pēc pirmā braucienā ieņemtās 13. vietas izlaida vienus no pēdējiem vārtiem pirms finiša un palika bez rezultāta. 2021. gada decembrī treniņā krita un guva smagu savainojumu, kas liedza dalību 2022. gada ziemas olimpiskajās spēlēs. Pasaules kausa sacensībās debitēja 2023. gada 10. janvārī slalomā Flahavā, Austrijā, bet nefinišēja pirmajā braucienā. 2023. gada Pasaules čempionātā, kas risinājās Kurševelā un Meribelā, startēja tikai slalomā un ieņēma 29. vietu. 2023. gada 29. decembrī slalomā Līencā Dž. Ģērmane pirmo reizi izcīnīja Pasaules kausa punktus. Pirmajā braucienā viņa sasniedza 29. rezultātu, nodrošinot startu otrajā braucienā, bet divu braucienu summā ieņēma 22. vietu. Tādējādi viņa atkārtoja neatkarīgās Latvijas vēsturē labāko sasniegumu Pasaules kausā sievietēm, ko 2017. gadā bija paveikusi Lelde Gasūna. Šo rezultātu viņa pārspēja 2024. gada 7. janvārī slalomā Kraņska Gorā, Slovēnijā, izcīnot 12. vietu un sasniedzot visu laiku augstāko vietu neatkarīgās Latvijas kalnu slēpošanas vēsturē. 12. janvārī viņa pirmo reizi uzvarēja Eiropas kausa posmā, pārspējot tuvāko konkurenti par 0,88 sekundēm. Nākamājā dienā izcīnīja otro uzvaru Eiropas kausā, abas uzvaras tika gūtas slalomā. Tā paša gada 16. janvārī viņa vēlreiz laboja savu labāko sasniegumu Pasaules kausā, slaloma sacensībās Flahavā izcīnot 8. vietu. Pēc piecām dienām Jasnā, Slovākijā, vēlreiz sasniedza 8. vietu Pasaules kausa posmā slalomā. 25. janvārī Pocā di Fasā, Itālijā, pirmo reizi kļuva par Latvijas čempioni slalomā. 2024. gada Pasaules čempionātā junioriem Augšsavojā, Francijā, slalomā izcīnīja zelta medaļu, otrās vietas laiku pārspējot par 1,42 sekundēm. Tas bija pirmais zelts junioru čempionātos Latvijas kalnu slēpošanas vēsturē (bronzas medaļu 1988. gada čempionātā izcīnīja Dženiferas māte U. Ģērmane). Pasaules kausa posmā Orē, Zviedrijā, trešo reizi sezonā izcīnīja 8. vietu, atkārtojot savu un Latvijas labāko sasniegumu. 2023.—2024. gada sezonā kļuva par pirmo Latvijas kalnu slēpotāju, kas kvalificējusies Pasaules kausa finālsacensībām, nodrošinot vietu gan kā pasaules junioru čempione, gan iekļūstot slaloma kopvērtējuma 25 labāko vidū. Finālposmā, kas risinājās Zālbahā, Austrijā, slalomā sasniedza 14. vietu. Aizvadot nepilnu sezonu, Pasaules kausa slaloma kopvērtējumā ierindojās 19. vietā. «Visu laiku Latvijas labākās kalnu slēpotājas meita trešo gadu pēc kārtas uzvar neoficiālajā pasaules čempionātā bērniem». jauns.lv. 2018. gada 10. marts. Skatīts: 2024. gada 7. janvārī. «Dženifera Ģērmane izcīna Latvijai zelta medaļu». Jauns.lv (latviešu). Skatīts: 2024-02-05. «Talantīgā kalnu slēpotāja Ģērmane izcīna savu pirmo uzvaru FIS sacensībās». la.lv. 2019. gada 1. decembris. Skatīts: 2024. gada 7. janvārī. «Juniore Ģērmane teicami debitē pasaules čempionātā kalnu slēpošanā ar 24.vietu slalomā». lsm.lv. 2021. gada 20. februāris. Skatīts: 2024. gada 7. janvārī. «Ģērmane pasaules junioru čempionātā slalomā izstājas otrajā braucienā». diena.lv. 2021. gada 10. marts. Skatīts: 2024. gada 7. janvārī. «Kalnu slēpotāja Ģērmane treniņā krīt un gūst smagu savainojumu». jauns.lv. 2021. gada 30. decembris. Skatīts: 2024. gada 7. janvārī. «Traumu sadziedējusī kalnu slēpotāja Ģērmane izstājas debijā Pasaules kausa sacensībās». lsm.lv. 2023. gada 10. janvāris. Skatīts: 2024. gada 7. janvārī. «Kalnu slēpotāja Ģērmane sasniedz 29.vietu pasaules čempionātā slalomā». lsm.lv. 2023. gada 18. februāris. Skatīts: 2024. gada 7. janvārī. «Kalnu slēpotāja Ģērmane gada izskaņā iepriecina ar 22. vietu Pasaules kausa slalomā». lsm.lv. 2023. gada 29. decembris. Skatīts: 2024. gada 7. janvārī. «Ģērmane sasniedz visu laiku augstāko pozīciju neatkarīgās Latvijas kalnu slēpošanas vēsturē». lsm.lv. 2024. gada 7. janvāris. Skatīts: 2024. gada 7. janvārī. «Ģērmane izcīna uzvaru EK slalomā Austrijā ar gandrīz sekundes pārsvaru». sportacentrs.com. 2024. gada 12. janvāris. Skatīts: 2024. gada 17. janvārī. «Ģērmane turpina labot rekordus – Latvijai pirmoreiz 8. vieta Pasaules kausā kalnu slēpošanā». lsm.lv. 2024. gada 16. janvāris. Skatīts: 2024. gada 17. janvārī. «Ģērmane nostiprinās kalnu slēpošanas elitē, vēlreiz izcīna TOP10 Pasaules kausa slalomā». lsm.lv. 2024. gada 21. janvāris. Skatīts: 2024. gada 4. februārī. «Ābele un Ģērmane Itālijā pirmo reizi kļūst par Latvijas čempioniem slalomā». sportacentrs.com. 2024. gada 25. janvāris. Skatīts: 2024. gada 4. februārī. «Kalnu slēpotāja Ģērmane slalomā izcīna zeltu pasaules junioru čempionātā». lsm.lv. 2024. gada 3. februāris. Skatīts: 2024. gada 4. februārī. «Ģērmane Pasaules kausa sacensībās slalomā ar astoto vietu vēlreiz atkārto Latvijas rekordu». lsm.lv. 2024. gada 10. marts. Skatīts: 2024. gada 19. martā. «Ģērmane kā pirmā no Latvijas startēs Pasaules kausa finālsacensībās kalnu slēpošanā». sportacentrs.com. 2024. gada 16. marts. Skatīts: 2024. gada 19. martā. «Kalnu slēpotāja Ģērmane teicamu sezonu Pasaules kausā noslēdz ar 14. vietu finālposmā». lsm.lv. 2024. gada 16. marts. Skatīts: 2024. gada 19. martā. Vikikrātuvē par šo tēmu ir pieejami multivides faili. Skatīt: Dženifera Ģērmane. Olympedia profils (angliski) The Sport.org profils (angliski) FIS profils (kalnu slēpošana) (angliski)