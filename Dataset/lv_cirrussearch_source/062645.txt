Somīra (franču: Saumur) ir pilsēta Francijā, Mēnas un Luāras departamentā. Atrodas pie Tuē ietekas Luārā. Somīra ir Somīras apriņķa apakšprefektūra. Somīras teritorijā atrodas Baņo (Bagneux) dolmens. Pēc 845. gadā notikušā normāņu uzbrukuma Somīras apmetnei 10. gadsimtā uzcelta Somīras pils (Château de Saumur), kurai bija jāsargā Luāras šķērsošanas vieta. Pils iznīcināta 1067. gadā, pēc kā tikusi atjaunota 12. gadsimtā. No 1599. līdz 1685. gadam, tas ir, līdz Nantes edikta atcelšanai, pilsētā darbojās Somīras Akadēmija — hugenotu teoloģiskā mācību iestāde. Otrajā pasaules karā, kaujā par Franciju (1940), pie pilsētas notika Somīras kauja, kuras laikā Somīras Kavalērijas skolas kursanti, neievērojot maršala Petēna paziņojumu par pamieru, turpināja cīņu pret Vērmahtu. Nozīmīga Somīras saimniecības sastāvdaļa ir vīnkopība un vīna, dzirkstošā vīna, liķiera ražošana. Tūrismu nodrošina pilsētas pils, vecpilsēta, motormuzejs, tanku muzejs, Baņo dolmens. Somīrā dzimuši šādi pazīstami cilvēki: Koko Šanela Žanna Delanū Īvs Robērs Fanija Ardāna Citi: Abrahams de Muavrs — studējis Somīrā loģiku no 1682. līdz 1684. gadam Marķīzs de Sads — bijis ieslodzīts Somīras pilī 1768. gadā Žans Alēns — kritis Somīras kaujā Somīrā norisinās Onorē de Balzaka 1833. gada romāna "Eiženija Grandē" darbība Formidžīne Itālijā Ferdene pie Alleres Vācijā Hāfelberga Vācijā Vorika Apvienotajā Karalistē Ešvila ASV Somīras dzelzceļa stacija Somīras rātsnams Sesāra (Cessart) tilts Svētā Pētera baznīca (Église Saint-Pierre-du-Marais) Vecpilsēta Klosteris Q124036546. Vikikrātuvē par šo tēmu ir pieejami multivides faili. Skatīt: Somīra. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)