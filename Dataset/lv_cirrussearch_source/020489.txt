Antonīns Novotnijs (čehu: Antonín Novotný; dzimis 1904. gada 10. decembrī, miris 1975. gada 28. janvārī) bija Čehoslovākijas Komunistiskās partijas vadītājs no 1952. gada līdz 1968. gadam un Čehoslovākijas prezidents no 1957. gada līdz 1968. gadam. Komunistiskās partijas biedrs no 1921. gada. 1935. gadā bija Kominternes kongresa deputāts. Otro pasaules karu pavadīja ieslodzījumā Mauthauzenes koncentrācijas nometnē. Ar PSRS atbalstu izvirzījās pēc Klementa Gotvalda nāves un Rūdolfa Slānska atcelšanas no amata. Turpināja prieksteču iesākto stingro kursu, pamazām zaudēdams popularitāti. 1968. gadā bija spiests atteikties no amatiem un par valsts līderi kļuva Aleksandrs Dubčeks. Pēc PSRS iebrukuma Čehoslovākijā jeb t.s. "normalizācijas" 1971. gadā tika atjaunots partijas Centrālajā komitejā, tomēr nespēlēja būtisku lomu Gustava Husāka administrācijā. Vikikrātuvē par šo tēmu ir pieejami multivides faili. Skatīt: Antonīns Novotnijs. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)