Henriks Edvards Lāšons (zviedru: Henrik Edward Larsson, izrunā: [ˈhɛnrɪk ˈlɑːʂɔn]; dzimis 1971. gada 20. septembrī) ir bijušais zviedru futbolists, tagad — futbola treneris. Kopš 2020. gada Lāšons ir FC Barcelona trenera asistents. Futbolista karjeras laikā spēlējis uzbrucēja pozīcijā, bijis Zviedrijas izlases dalībnieks. Karjeru uzsāka Högaborgs BK kluba jaunatnes klubā. Tur arī uzsāka profesionāļa karjeru, pēc četriem tur aizvadītiem gadiem pārgāja uz Helsingborgs IF vienību. H. Lāšons bija viens no komandas līderiem, kad tā 1993. gadā kvalificējās Allsvenskan līgai. Tad uz četriem gadiem viņš pārgāja uz Nīderlandes klubu Feyenoord, 1997. gadā zviedrs uzsāka karjeru Celtic F.C. klubā, kā sastāvā arī ir aizvadījis lielāko daļu karjeras. Kluba sastāvā aizvadīja 221 spēli, kurā guva 174 vārtus. 2004. gadā viņš pārgāja uz Spānijas FC Barcelona, pēc diviem gadiem atgriezās Helsingborgs IF vienībā, kur arī noslēdza karjeru (2007. gadā viņš tika izīrēts Manchester United FC). Zviedrijas izlases sastāvā aizvadījis 106 spēles, kurās guvis 37 vārtus. Bijis izlases kapteinis. To pārstāvējis trijos FIFA Pasaules kausos un četros Eiropas čempionātos. 2009. gada decembrī kļuva par Landskrona BoIS galveno treneri. Lāšons vadīja komandu, kas spēlēja Zviedrijas otrajā spēcīgākajā līgā Superettan, trīs sezonas. Labāko rezultātu sasniedza 2010. gadā, kad komanda ierindojās piektajā vietā. 2013. gadā strādāja kā trenera asistents Högaborgs BK. 2014. gada sezonā bija Falkenbergs FF galvenais treneris. Klubs bija tikko iekļuvis Allsvenskan, un Lāšonam izdevās saglabāt tam vietu augstākajā līgā. 2015. gadā kļuva par sava agrākā kluba Helsingborgs IF galveno treneri. Pirmajā sezonā izdevās izcīnīt 8. vietu Allsvenskan, bet pēc 2016. gada sezonas komanda izkrita uz Superettan, un Lāšons amatu atstāja. No 2018. līdz 2019. gadam bija Ängelholms FF trenera asistents, bet 2019. gada atgriezās Helsingborg galvenā trenera amatā. 2019. gada 23. augustā nolēma atstāt darbu klubā pēc tam, kad bija saņēmis verbālu uzbrukumu sociālajos medijos pēc zaudējuma trešās līgas komandai Zviedrijas kausa kvalifikācijā. Feyenoord KNVB beker: 1993–94, 1994–95 Celtic Skotijas Premjerlīga: 1997–98, 2000–01, 2001–02, 2003–04 Skotijas kauss: 2001–01, 2003–04 Skotijas Līgas kauss: 1997–98, 2000–01 Barcelona Spānijas La Liga: 2004–05, 2005–06 Supercopa de España: 2005 UEFA Čempionu līga: 2005–06 Helsingborg Zviedrijas kauss: 2006 Manchester United Anglijas Premjerlīga: 2006–07 Individuālie sasniegumi Zviedrijas gada futbolists: 1998, 2004 Skotijas Premjerlīgas labākais vārtu guvējs:1998–99, 2000–01, 2001–02, 2002–03, 2003–04 «Henrik Larsson avslutar sitt tränaruppdrag». hif.s. 2019. gada 23. augustā. Arhivēts no oriģināla, laiks: 2020. gada 15. maijā. Skatīts: 2020. gada 1. jūnijā. Vikikrātuvē par šo tēmu ir pieejami multivides faili. Skatīt: Henriks Lāšons. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)