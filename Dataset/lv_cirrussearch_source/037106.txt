Džordžs Djūi Kjūkors (angļu: George Dewey Cukor; dzimis 1899. gada 7. jūlijā, miris 1983. gada 24. janvārī) bija amerikāņu kinorežisors. Vairāk nekā 50 gadu ilgajā kino karjerā uzņēmis 67 kino un TV filmas, tai skaitā komēdijas un literāro darbu ekranizācijas. Piecas reizes bija nominēts Amerikas Kinoakadēmijas balvai kā labākais režisors – par filmām "Mazās sievietes" (1933), "Filadelfijas stāsts" (1940), "Dubultā dzīve" (A Double Life, 1947), "Dzimusi vakardien" (1950) un "Mana skaistā lēdija" (1964). Par pēdējo no šīm filmām balvu arī ieguva, kā arī saņēma Zelta globusa balvu un BAFTA kino balvu. Par filmu "Mīlestība uz drupām" (Love Among the Ruins, 1975) Kjūkors ieguva Emmy balvu. Režisējis arī filmas "Vakariņas astoņos" (Dinner at Eight, 1933), "Kamēliju dāma" (Camille, 1936), "Brīvdienas" (Holiday, 1938), "Sievietes" (The Women, 1939), "Gāzes gaisma" (1944), "Ādama riba" (1949), "Zvaigzne ir dzimusi" (A Star is Born, 1954). 1960. gadā Kjūkoram piešķirta zvaigzne Holivudas Slavas alejā. 1982. gadā saņēmis Venēcijas kinofestivāla balvu "Zelta lauva" par mūža ieguldījumu. Vikikrātuvē par šo tēmu ir pieejami multivides faili. Skatīt: Džordžs Kjūkors. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)