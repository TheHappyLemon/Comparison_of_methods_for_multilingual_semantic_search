Kleenex ir zīmols, kas ražo kabatlakatiņus, papīra dvieļus, tamponus, autiņbiksītes un dažādus citus papīra izstrādājumus. Nosaukums Kleenex ir uzņēmuma Kimberly-Clark Worldwide Inc. reģistrēta preču zīme, lai gan to bieži izmanto kā sugasvārdu, ar ko apzīmē ne tikai Kimberly-Clark ražotos kabatlakatiņus. Kleenex izstrādājumi tiek ražoti 30 valstīs un pārdoti vairāk nekā 170 valstīs. 2012. gadā žurnāls Forbes Kleenex zīmola vērtību lēsa ap 3,1 miljardu. 1924. gadā Kleenex ražoja pirmos papīra kabatlakatiņus ASV, lai gan tad tos tirgoja kā sejas krēma vai grima noņēmējus, aizstājot sejas dvieļus. 1925. gadā tika publicēta pirmā Kleenex reklāma: "Jauns noslēpums, ko izmanto slavenas filmu zvaigznes, lai saglabātu ādu glītu!" Kādu laiku pēc produkta izlaišanas tirgū Kleenex pētniecības vadītājs ieteica uzņēmuma reklāmu vadītājam tirgot salvetes saaukstēšanām un siena drudzim. Sākotnēji ideja tika noraidīta, bet pēc tam tika iegādāts neliels reklāmas laukums, kurā tika pieminēts šāds alternatīvs izmantojums. Ap 1930. gadu uzņēmums jau tirgoja Kleenex ar saukli "Nenes saaukstēšanos kabatā" un to lielākoties lietoja tikai kā vienreizējas lietošanas kabatas lakatiņu. 1943. gadā Kleenex sāka licencēt Little Lulu animācijas šovu, lai popularizētu zīmolu. Sākotnējais Kleenex patenta reģistrācijas pieteikums Amerikas Savienoto Valstu Patentu un preču zīmju birojā tika iesniegts Medicīnas, skaistumkopšanas un lauksaimniecības pakalpojumu klasē. Patentu iesniedza Cellucotton Products Company no Nīnas Viskonsinā sestdienā, 1924. gada jūlijā. Produkta apraksts bija "uzsūcoši spilventiņi vai loksnes aukstā krēma noņemšanai." Uzņēmuma logo un stilizētais uzraksts pirmo reizi tika izmantots 1924. gada 12. jūnijā. Patents tika apstiprināts 1924. gada 25. novembrī. 1955. gada 30. septembrī preču zīmes tiesības tika nodotas uzņēmumam Kimberly-Clark Corporation, kas arī pašreiz ir preču zīmes īpašnieki. Amerikāņu angļu valodā Kleenex ir kļuvis par sugasvārdu, ar ko apzīmē jebkādas papīra salvetes, neatkarīgi no zīmola. Daudzas vārdnīcas, piemēram, Oksfordas un Merriam-Webster, tagad definē Kleenex kā kabatlakatiņus. Žurnāla Forbes lapa par Kleenex «"Tualetes papīra vēsture: pilnīga vēsturiskā hronika"». Arhivēts no oriģināla, laiks: 2016. gada 7. oktobrī. Skatīts: 2016. gada 15. septembrī. Arhivēts 2016. gada 7. oktobrī, Wayback Machine vietnē. "11 veiksmīgi produkti, kas sākotnēji bija domāti kam citam" Kleenex salvešu kastes patents «Kleenex Brand Story». Kleenex.com. Arhivēts no Kleenex history oriģināla, laiks: 2010-05-27. Skatīts: 2010-06-26. «"Marge un Lulu: Mākslas Galā," Jennifer Gotwals, Hogan ' s Alley #15, 2007». Arhivēts no oriģināla, laiks: 2013. gada 1. maijā. Skatīts: 2016. gada 15. septembrī. Arhivēts 2013. gada 1. maijā, Wayback Machine vietnē. «United States Patent and Trademark Office, registration #s 0019194;0022859;0029753;0038458;0408618». 1924-06-12. Skatīts: 2010-06-25. «Oksfordas vārdnīcas definīcija». Arhivēts no oriģināla, laiks: 2017. gada 15. oktobrī. Skatīts: 2016. gada 15. septembrī. Oficiālā tīmekļa vietne Kleenex vēstures hronoloģija (angliski)