Kraži (žemaišu: Kražē, lietuviešu: Kražiai), agrāk Kroše, ir miests Lietuvas Žemaitijas novadā 16 km uz rietumiem no Ķelmes. Senā Kražu pilsnovada (latīņu: Crase) centrs, kurā atradusies meža dieves Medeines svētnīca. Kraži rakstos pirmoreiz minēti 1253. gada jūlijā, kad Lietuvas karalis Mindaugs dāvināja Livonijas ordenim par solīto palīdzību cīņā pret žemaišu kunigaiti Vikintu viņa pārvaldīto zemes daļu (pusi no Laukavas, Betigolas, Eragolas pilsnovadiem, visu Kuleni, Kārsavu un Kroši). 1254. gadā šo teritoriju ieguva Lietuvas bīskaps Kristiāns. Pēc Melnas līguma noslēgšanas un Žemaitijas pievienošanas Lietuvai Kražu pilī valdīja Mikolass Kesgailis (1380—1451/1452). Līdz pat 16. gadsimta beigām tā bija Žemaitijas kunigaitijas vietvalžu rezidences vieta. Vikikrātuvē par šo tēmu ir pieejami multivides faili. Skatīt: Kražiai.