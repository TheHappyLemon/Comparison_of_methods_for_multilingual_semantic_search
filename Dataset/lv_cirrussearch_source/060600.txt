Terenss Stenlijs Manns (angļu: Terance Stanley Mann; dzimis 1996. gada 18. oktobrī Ņujorkā) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2024. gadā pārstāv Nacionālās basketbola asociācijas (NBA) klubu Losandželosas "Clippers", kurā aizvadījis visu savu karjeru. T. Manns ir dzimis Ņujorkā, Bruklinā, bet audzis Lovelā, Masačūsetsas štatā. Viņa vecāki ir cēlušies no Sentlūsijas. Pēc labas vidusskolu basketbola karjeras T. Manns nokļuva Floridas Štata Universitātē, kur nospēlēja visas četras augstskolu basketbola sezonas. 2019. gada NBA draftā Losandželosas "Clippers" viņu izvēlējās otrajā kārtā ar kopējo 48. numuru. Spēlēja 2019. gada NBA Vasaras līgā un pēc tās noslēdza līgumu ar "Clippers". Pirmajā NBA sezonā pārstāvēja arī "Clippers" G Līgas komandu Agua Caliente Clippers, taču otrajā sezonā nostiprinājās kā stabils spēlētājs galevanās komandas rotācijā. 2020. gada izslēgšanas spēlēs T. Manns nospēlēja izšķirīgu lomu, "Clippers" pirmo reizi vēsturē sasniedzot Rietumu konferences finālu: tieši viņa gūtie 39 punkti 6. spēlē pret Jūtas "Jazz", kad traumas dēļ nevarēja spēlēt komandas līderis Kavai Leonards, palīdzēja gūt izšķirīgo uzvaru ar 131–119 un sērijā 4–2. Renzo Salao. «VIDEO: Clippers star Paul George's immediate reaction to Terance Mann's shocking Game 6». ClutchPoints, 2021. gada 18. jūnijs. Skatīts: 2021. gada 18. jūnijs. Vikikrātuvē par šo tēmu ir pieejami multivides faili. Skatīt: Terenss Manns. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)