Jozefs Maria Olbrihs (vācu: Joseph Maria Olbrich, dzimis 1867. gada 22. decembrī, miris 1908. gada 8. augustā) bija Čehijā dzimis austriešu/vācu arhitekts, viens no Austroungārija jūgendstila jeb Vīnes secesijas dibinātājiem. Dzimis rūpnieka ģimenē, mācījās Vīnes Lietiškās mākslas akadēmijā (tolaik k.k. Kunstgewerbeschule des k.k. Österreichischen Museums für Kunst und Industrie) un Vīnes Mākslas akadēmijā (Akademie der bildenden Künste Wien). 1893. gadā sāka darbu Oto Vāgnera arhitektu birojā. 1897. gadā kopā ar Gustavu Klimtu, Jozefu Hofmani un Kolomanu Mozeru nodibināja Vīnes secesijas mākslinieku grupu. Olbriha projektētā Secesijas ēka Vīnē (Wiener Secessionsgebäude) kļuva par vienu no grupas simboliem. No 1900. gada darbojās Darmštatē, kur Hesenes lielhercogs Ernsts Ludvigs sponsorēja mākslinieku kolonijas izveidi. Miris no leikēmijas 40 gadu vecumā. Vikikrātuvē par šo tēmu ir pieejami multivides faili. Skatīt: Jozefs Maria Olbrihs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)