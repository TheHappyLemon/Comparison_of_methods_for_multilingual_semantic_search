Pīrss Lepāžs (Pierce LePage; dzimis 1996. gada 22. janvārī) ir kanādiešu vieglatlēts, startē daudzcīņas sacensībās. 2018. gada Nāciju Sadraudzības spēlēs Goldkostā ieguva sudraba medaļu desmitcīņā. 2019. gadā uzvarēja Décastar sacensībās Talansā, Francijā, sasniedzot jaunu personisko rekordu (8453 punkti). Tā paša gada augustā izcīnīja bronzas medaļu Panamerikas spēlēs Limā. 2019. gadā pirmo reizi piedalījās arī Pasaules čempionātā Dohā un ar 8445 punktiem ieguva piekto vietu. Piedalījās 2020. gada vasaras olimpiskajās spēlēs Tokijā. Uzstādīja personiskos rekordus 400 metros, 110 metru barjerskrējienā un diska mešanā un ar 8604 punktiem ierindojās piektajā vietā. 2022. gada Pasaules čempionātā Jūdžīnā izcīnīja sudraba medaļu, sasniedzot personisko rekordu — 8701 punktu. 2023. gada maijā uzvarēja Hypo-Meeting starptautiskajās daudzcīņas sacensībās Gecisā, kopvērtējumā ieguva 8700 punktus, tikai par vienu punktu atpaliekot no personiskā rekorda. 2023. gada Pasaules čempionātā Budapeštā ar 8909 punktiem kļuva par pasaules čempionu. «Thiam battles injury to score world lead while LePage breaks through in Talence». worldathletics.org (angļu). 2023. gada 23. jūnijā. Skatīts: 2023. gada 27. jūlijā. «Decathlon: LePage edges reigning champion Warner to claim gold at the Hypo Meeting». olympic.ca (angļu). 2023. gada 28. maijā. Skatīts: 2023. gada 27. jūlijā. Vikikrātuvē par šo tēmu ir pieejami multivides faili. Skatīt: Pīrss Lepāžs. Olympedia profils (angliski) The Sport.org profils (angliski) IAAF profils (angliski)