Kristīne Kārkliņa (dzimusi 1983. gada 30. septembrī Rīgā) ir bijusī latviešu basketboliste, spēlēja saspēles vadītājas pozīcijā, Latvijas sieviešu basketbola izlases dalībniece. Kopā ar Latvijas sieviešu izlasi ir izcīnījusi 7. vietu 2009. gada Eiropas čempionātā Latvijā un 8. vietu 2011. gada Eiropas čempionātā. K. Kārkliņa ir dzimusi Rīgā, taču bērnību pavadīja Jūrmalā. Bērnībā nodarbojās ar burāšanu, dziedāšanu, dejošanu, tenisu, tautasbumbu, orientēšanās sportu un sērfošanu. Mācījusies Pumpuru vidusskolā un Rīgas 3. vidusskolā. Savu profesionāles karjeru sākusi 1998. gadā vietējā TTT Rapa klubā. Ar TTT Rapa tika iegūts Latvijas čempiontituls 1999. gadā. 2000. gadā noslēdza līgumu ar Rapa/Rīgas zieds, ar ko 2001. gada Latvijas čempionātā tika iegūta 3. vieta. Pirms aizbraukšanas uz Franciju vēl spēlēja RTU/Klondaika sastāvā. Taču LFB līgā K. Kārkliņa pavadīja 6 gadus, spēlēdama Stade Poitevin sastāvā, Francijā vēl viņa absolvēja Puatjē Universitāti. 2008. gadā atgriezās Latvijā. Vienu sezonu pavadīja SK Cēsis sastāvā, ar ko 2008.—2009. gada sezonā startēja Latvijas Sieviešu basketbola līgā, kur izcīnīja zelta medaļas, finālā uzvarot TTT Rīga, Baltijas Sieviešu basketbola līgā, kur nokļuva līdz Final Four turnīram Cēsīs (izcīnīta 2. vieta). Komanda spēlēja arī FIBA Eiropas kausā, kur tika līdz sešpadsmitdaļfinālam. 2009.—2010. gada sezonā pārstāvēja TTT Rīga klubu un K. Kārkliņa bija viena no trim komandas kapteinēm, ar ko tika iegūts Latvijas čempiontituls un tika startēts Eirolīgas grupu turnīrā. 2011. gada janvārī viņa lauza līgumu ar Rīgas TTT vienību un dažas dienas vēlāk pievienojās Spānijas virslīgas klubam Cadi La Seu. 2011.—2012. gadā klubs ieņēma 6. vietu Spānijas čempionātā. 2012. gada jūnijā viņa pārgāja uz Turcijas līgas klubu Ceyhan Belediye. Tā sastāvā 2012.—2013. gada Turcijas kausa izcīņā tika sasniegts pusfināls. 2013. gada novembrī pārgāja uz Rīgas TTT, kuras sastāvā ceturto reizi kļuva par LSBL čempioni, kā arī tika atzīta par izslēgšanas spēļu vērtīgāko spēlētāju. K. Kārkliņa ir spēlējusi visās Latvijas sieviešu jaunatnes izlasēs. Ar Latvijas U-20 vienību izcīnījusi 4. vietu 2002. gada Eiropas U-20 čempionātā un ar U-21 izlasi veiksmīgi startēja 2003. gada Pasaules U-21 čempionātā, izcīnīta 8. vieta. Latvijas nacionālās izlases sastāvā debitējusi 2001. gada 18. novembrī. 2004. gadā izlases sastāvā izcīnīja ceļazīmi uz 2005. gada Eiropas čempionātu. Nākamā reize, kad K. Kārkliņa bija izlases sastāvā, bija 2009. gada Eiropas čempionāts, kas norisinājās Latvijā. Kopā ar izlasi tika izcīnīta 7. vieta un K. Kārkliņa bija viena no komandas līderēm. Vēl ir izcīnījusi 8. vietu 2011. gada Eiropas čempionātā Polijā. Kopumā Latvijas izlasē ir aizvadījusi 15 spēles, tajās gūstot 33 punktus, tai skaitā 11 spēles un tajās gūtie 29 punkti ir spēti FIBA spēlēs (dati uz 2010. gada 1. janvāri). 1999: Latvijas čempione TTT Rapa sastāvā. 2002: 4. vieta Eiropas U-20 čempionātā kopā ar Latvijas sieviešu U-20 izlasi Horvātijā. 2003: 8. vieta Pasaules U-21 čempionātā kopā ar Latvijas sieviešu U-21 izlasi Horvātijā. 2004: Kvalificēšanās 2005. gada Eiropas čempionātam kopā ar Latvijas sieviešu izlasi. 2009: Latvijas čempione un Baltijas vicečempione SK Cēsis sastāvā. 2009: Dalība Eiropas kausa izcīņā ar klubu SK Cēsis. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Dalība Eirolīgas grupu turnīrā TTT Rīga sastāvā. 2010: Latvijas čempione TTT Rīga sastāvā. 2011: Dalība Eirolīgas grupu turnīrā TTT Rīga sastāvā. 2011: 8. vieta Eiropas čempionātā Polijā. 2013: dalīta 13.—16. vieta Eiropas čempionātā Francijā. «Kristīne Kārkliņa». Basket.lv. Arhivēts no oriģināla, laiks: 2012. gada 7. martā. Skatīts: 2012. gada 10. jūnijā. Māris Noviks. «Kārkliņa: "Bez kļūdām neviens nemācās"». sportacentrs.com, 2010. gada 29. martā. Skatīts: 2010. gada 18. jūnijā. Sporta Avīze 24 (699). 2009. gada 16.—22. jūnijs. Andrejs Siliņš. «Kārkliņa atstāj Rīgas TTT; komandai pievienojas Zane Jākobsone no "Cēsīm"». sportacentrs.com, 2011. gada 1. februāris. Skatīts: 2011. gada 4. februāris. «Kārkliņa pametusi 'TTT Rīga' komandu». delfi.lv. 2011. gada 1. februārī. Skatīts: 2011. gada 30. jūnijā. Māris Noviks. «Kristīne Kārkliņa spēlēs Spānijas virslīgā». sportacentrs.com, 2011. gada 4. februāris. Skatīts: 2011. gada 4. februāris. «Kristīne Kārkliņa nākamsezon spēlēs Turcijā». Sportacentrs.com. 2012. gada 8. jūnijā. Skatīts: 2012. gada 8. jūnijā. «Kārkliņai Turcijas kausa pusfinālā zaudējums pret "Fenerbahce"». Sportacentrs.com. Skatīts: 2013. gada 9. februārī. Māris Noviks. «"TTT Rīga" mežonīgā spēlē Cēsīs izcīna Latvijas zeltu». Sportacentrs.com (latviešu), 2014-04-29. Skatīts: 2019-01-21. Meitene ar basketbola bumbu un sērfošanas dēli Arhivēts 2011. gada 29. maijā, Wayback Machine vietnē., apollo.lv Māris Noviks. «Blogs: 105 Latvijas uzvaras». sportacentrs.com, 2009. gada 16. oktobrī. Skatīts: 2010. gada 18. jūnijā. Māris Noviks. «24 sekundes ar Kristīni Kārkliņu». sportacentrs.com, 2009. gada 17. jūnijā. Skatīts: 2010. gada 18. jūnijā. Māris Noviks. «Kristīne Kārkliņa A-Z». sportacentrs.com, 2009. gada 19. jūnijā. Skatīts: 2010. gada 18. jūnijā. Māris Noviks. «Kārkliņa: "Bez kļūdām neviens nemācās"». sportacentrs.com, 2010. gada 29. martā. Skatīts: 2010. gada 18. jūnijā. Māris Noviks. «Kārkliņa: "Esmu lepna par komandu"». sportacentrs.com, 2010. gada 20. aprīlī. Skatīts: 2010. gada 18. jūnijā. Mārtiņš Lācis. «Kristīne Kārkliņa par basketbolu un dzīvi Spānijā». Apollo.lv, 2011. gada 30. novembrī. Arhivēts no oriģināla, laiks: 2012. gada 8. maijā. Skatīts: 2012. gada 8. jūnijā. Eurobasket spēlētāja(-s) profils (angliski) FIBA ARCHIVE profils (angliski) TTT Rīga profils EuroBasket Women 2009 profils (angliski)