Ādolfs Albins (rumāņu: Adolf Albin; 1848. gada 14. septembris, Bukareste — 1920. gada 1. februāris, Vīne) bija Rumānijas šahists. Izglītību ieguvis Vīnē, pēc tam atgriezies dzimtajā Bukarestē, kur kļuvis par izdevniecības Frontier vadītāju. 1872. gadā uzrakstījis un izdevis pirmo grāmatu rumāņu valodā par šahu - Amiculu Jocului de Schach. Šaha turnīros aktīvi sācis piedalīties 19. gadsimta beigās gan Eiropā, gan ASV. Lielākos panākumus guvis Ņujorkā, kur pilsētas šaha kluba turnīrā 1893. gadā bijis 4. vietā (uzvarējis Harijs Pilsberijs), bet gadu vēlāk izcīnījis 2. vietu aiz Vilhelma Steinica. No 1895. gada līdz mūža beigām Albina panākumi šaha sacensībās bija diezgan viduvēji. Pēc Pirmā pasaules kara miris no tuberkulozes. Albina vārdā ir nosaukta šaha atklātne - Albina kontrgambīts: 1. d4 d5 2. c4 e5, kuru Albins pirmo reizi pielietojis 1893. gadā Ņujorkas šaha turnīrā pret Emanuelu Laskeru. 1st City Chess Club Tournament (1893) 2nd City Chess Club Tournament (1894) Emanuel Lasker vs Adolf Albin New York (1893) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)