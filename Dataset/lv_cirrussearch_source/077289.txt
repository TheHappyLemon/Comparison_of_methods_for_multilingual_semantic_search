Opočka (krievu: Опочка) ir Pleskavas apgabala pilsēta Krievijā pie Veļikajas upes. Pilsēta atrodas pie federālā autoceļa R23 "Pleskava" 130 kilometrus no apgabala centra Pleskavas. Opočka dibināta kā pils 1414. gadā, kas tika uzcelta Vītauta Dižā nopostītās Koložes pils vietā (atradās 11 kilometrus uz austrumiem no mūsdienu Opočkas. 1517. gadā Opočka izturēja poļu-lietuviešu aplenkumu Konstantina Ostrožska vadībā. Kas pēc Polijas pirmās dalīšanas 1772. gadā tika nodibināta Pleskavas guberņa, tās centrs līdz 1776. gadam bija Opočka. Šajā laikamposmā Pleskavas guberņā ietilpa arī bijusī Inflantijas vaivadija jeb Latgale. Smagi cietusi kaujās Otrā pasaules kara laikā. Pilsētas apkaimē cīnījušās arī abas Latviešu leģiona divīzijas. http://pskovstat.gks.ru/wps/wcm/connect/rosstat_ts/pskovstat/resources/c39d2d0044e056b18eafaede4cdebdf4/nas180322_1.htm. Vikikrātuvē par šo tēmu ir pieejami multivides faili. Skatīt: Opočka. Krievijas Lielās enciklopēdijas raksts (krieviski) Opočka ekciklopēdijā "Mana pilsēta" (krieviski)