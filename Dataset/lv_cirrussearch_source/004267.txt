Sakellari pussala (Sakellari Peninsula) ir ap 60 km gara un līdz 40 km plata ar ledu klāta pussala Enderbiju Zemē Austrumantarktīdā, Kosmonautu jūras piekrastē. Ziemeļrietumos to apskalo Amundsena līcis, dienvidrietumos — Keisija līcis. Ziemeļrietumos ap 12 km platais Stailsa šaurums pussalu atdala no Vaitailendas. Pussalas ziemeļdaļu aizņem līdz 400 m augstais Dingla leduskupols. Galējais ziemeļu punkts ir Stretena rags. Piekrastē nelieli šelfa ledāji: ziemeļaustrumos Portera un Vaijersa ledāji, dienvidrietumos — Zubčatija šelfa ledājs. Apvidu pirmās pētījušas Austrālijas (1956-1957) un PSRS (1957) antarktiskās ekspedīcijas. Pussala nosaukta par godu krievu zinātniekam un kuģotājam Nikolajam Sakellari (Николай Сакеллари). ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Sakellari pussala