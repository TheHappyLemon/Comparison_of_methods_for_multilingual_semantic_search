Marsels Hiršers (vācu: Marcel Hirscher; dzimis 1989. gada 2. martā) ir bijušais Austrijas Pasaules kausa kalnu slēpotājs. Vislabākie panākumi ir slaloma un milzu slaloma distancēs. Astoņus gadus pēc kārtas ir ieguvis Pasaules kausu kalnu slēpošanā. Pasaules kausa izcīņā debitējis 2007. gada 17. martā. Karjeras laikā izcīnījis 67 uzvaras Pasaules kausa posmos, vairāk nekā 130 reizes stājies uz goda pjedestāla. 2012. gada sezonā kļuva par Lielā kristāla globusa ieguvēju, tāpat izcīnīja Mazo kristāla globusu milzu slalomā. Nākamajās septiņās sezonās atkal uzvarēja kopvērtējumā. Atsevišķās disciplīnas Pasaules kauss ir vēl izcīnīts slaloma ieskaitē (2013., 2014., 2015., 2017., 2018., un 2019.) un milzu slalomā (2012., 2015., 2016., 2017., 2018. un 2019.). Piedalījies sešos Pasaules čempionātos, kur izcīnījis septiņas zelta un četras sudraba medaļas. Pasaules čempionātos junioriem izcīnījis vairākas medaļas, tai skaitā trīs zelta. Piedalījies 2010. gada ziemas olimpiskajās spēlēs, kur milzu slalomā ierindojās 4. vietā un 5. vietā slalomā. 2014. gada ziemas olimpiskajās spēlēs izcīnīja sudraba medaļu slalomā un 4. vietu milzu slalomā. 2018. gada ziemas olimpiskajās spēlēs ieguva zelta medaļu gan kombinācijā, gan milzu slalomā. Olympedia profils (angliski) Munzüger Sport profils (vāciski) FIS profils (kalnu slēpošana) (angliski)