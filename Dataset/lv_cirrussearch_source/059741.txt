Denjels Gafords (angļu: Daniel Gafford; dzimis 1998. gada 1. oktobrī Arkanzasas štatā) ir amerikāņu basketbolists, spēlē centra un spēka uzbrucēja pozīcijā. 2024. gadā pārstāv Nacionālās basketbola asociācijas (NBA) klubu Dalasas "Mavericks". Augstskolu basketbolā pārstāvēja NCAA komandu Arkanzasas Universitātes "Razorbacks". Pēc divām sezonām augstskolu basketbolā 2019. gada NBA draftā viņu Čikāgas "Bulls" izraudzījās ar kopējo 38. numuru otrajā kārtā. "Bulls" sastāvā D. Gafords bija rezervists, spēlējot arī G Līgas komandā Windy City Bulls. 2021. gada martā D. Gafords tika aizmainīts uz Vašingtonas "Wizards" trīs komandu maiņas darījumā, kurā bija iesaistīta arī Bostonas "Celtics", bet "Wizards" atstāja Mo Vāgners. Pirmajā nepilnajā sezonā D. Gafords bija "Wizards" rezerves centra spēlētājs, taču ar otrās sezonas sākumu nostiprinājās komandas starta pieciniekā. 2021. gada 18. oktobrī D. Gafords noslēdza trīs gadu līgumu ar "Wizards", kura ietvaros paredzēts 40,2 miljonu dolāru liels atalgojums. 2022. gada aprīlī aizvadīja karjeras rezultatīvāko spēli, gūstot 24 punktus uzvarā pār Minesotas "Timberwolves" (132—114). 2024. gada februārī D. Gafords tika aizmainīts uz Dalasas "Mavericks" pret Ričonu Holmsu un nākotnes drafta izvēli. NBC Sports. «Gafford gets 3-year extension with Wizards». «Mavs busy at deadline». The Official Home of the Dallas Mavericks (en-US). 2024-02-09. Skatīts: 2024-02-09. Vikikrātuvē par šo tēmu ir pieejami multivides faili. Skatīt: Denjels Gafords. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)