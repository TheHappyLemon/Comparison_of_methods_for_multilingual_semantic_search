Rūta Kate Lasmane (dzimusi 2000. gada 17. decembrī Ventspilī) ir latviešu vieglatlēte, specializējusies trīssoļlēkšanā un tāllēkšanā. Latvijas rekordiste trīssoļlēkšanā telpās. Eiropas U20 čempionāta (2019) un U23 čempionāta (2021) bronzas medaļas ieguvēja. Rūta Kate Lasmane ir dzimusi 2000. gada 17. decembrī Ventspilī airētāja (PSRS čempiona) un basketbolista Uģa Lasmaņa un viņa sievas Daces ģimenē. Viņas brālis ir 3x3 basketbolists Kārlis Lasmanis. Absolvējusi Ventspils Valsts 1. ģimnāziju. Viegatlētikā trenējas no 12 gadu vecuma, pirms tam trenējusies sporta vingrošanā. 2020. gada septembrī sāka psiholoģijas studijas Floridas Štata universitātē, kur turpina sportistes karjeru ASV trenera Kīta Herstouna vadībā. 2021. gada NCAA vieglatlētikas telpu čempionāta trīssoļlēkšanas sacensībās izcīnīja bronzas medaļu, ar lēcienu 14,15 m tālumā labojot Gundegai Sproģei piederošo Latvijas rekordu telpās. 2022. gada Eiropas čempionātā, pirmo reizi startējot augstākā līmeņa sacensībās pieaugušajiem, kvalifikācijas sacensībās trīssoļlēkšanā ar rezultātu 13,49 m ieguva 17. vietu un finālam nekvalificējās. Pasaules čempionātā debitēja 2023. gadā Budapeštā un trīssoļlēkšanas kvalifikācijā ieņēma 19. vietu ar 13,87 metrus tālu lēcienu, finālsacensībās neiekļuva. «Rūta Kate Lasmane NCAA čempionātā labo Latvijas rekordu trīssoļlēkšanā telpās un izcīna bronzu». Jauns.lv (latviešu). Skatīts: 2021-03-14. «Stāsts par ventiņu sportisko ģimeni». Sporto (latviešu). Arhivēts no oriģināla, laiks: 2021-07-27. Skatīts: 2021-03-14. «Jaunā trīssoļlēcēja Lasmane ar prieku sāk studijas Floridā, trenējas ASV nacionālā trenera vadībā». www.lsm.lv (latviešu). Skatīts: 2021-03-14. «Trīssoļlēcēja Lasmane kvalifikācijas sacensībās netiek Eiropas čempionāta finālā». lsm.lv. 2022. gada 17. augusts. Skatīts: 2022. gada 18. augustā. «Lasmane pasaules čempionāta debijā iegūst 19. vietu trīssoļlēkšanā». sportacentrs.com. 2023. gada 23. augusts. Skatīts: 2023. gada 24. augustā. IAAF profils (angliski) Latvijas vieglatlēta(-es) profils