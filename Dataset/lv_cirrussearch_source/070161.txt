Edvards Dmitriks (angļu: Edward Dmytryk; dzimis 1908. gada 4. septembrī, miris 1999. gada 1. jūlijā) bija Kanādas un ASV kinorežisors. Pazīstams ar savām 1940. gadu Holivudas film noir filmām. Par vienu no tām, Crossfire (1947), nominēts Amerikas Kinoakadēmijas balvai kategorijā "Labākais režisors". Citas pazīstamākās filmas: The Devil Commands (1941), "Slepkavība, mana dārgā" (Murder, My Sweet, 1944) un Cornered (1945). 1940. gadu vidū neilgu laiku bijis ASV komunistiskās partijas biedrs. Makartisma laikā, 1947. gadā viņu iekļāva Holivudas melnajā sarakstā pēc tam, kad viņš atteicās liecināt kongresa priekšā. Dmitriks aizbēga uz Angliju, kur radīja filmas Obsession (1949) un Give Us This Day (1949). Kad viņa ASV pasei beidzās derīguma termiņš, viņš atgriezās ASV, kur tika arestēts. 1951. gadā vairāk nekā četrus mēnešus pavadījis cietumā. Tajā pašā gadā liecinājis vēlreiz, šoreiz atbildot uz visiem jautājumiem, kas attaisnoja viņu, bet izbojāja vairāku citu režisoru karjeras. 1952. gadā Dmitriku noalgoja tolaik neatkarīgais producents Stenlijs Kreimers. 1954. gadā režisējis vienu no savām pazīstamākajām filmām, kara drāmu "Keina dumpis", kas kļuva par otru pelnošāko gada filmu un nominēta Kinoakadēmijas balvai vairākās kategorijās. Režisējis arī tādas filmas kā The Sniper (1952), Broken Lance (1954), The Left Hand of God (1955), "Reintrī apgabals" (Raintree County, 1957), "Jaunie lauvas" (The Young Lions, 1958), Warlock (1959), Walk on the Wild Side (1962), The Carpetbaggers (1964), "Mirāža" (Mirage, 1965), Alvarez Kelly (1966), "Šalako" (1968) un Bluebeard (1972). «Director Tells of Communism in Hollywood». Chicago Tribune. 1951-04-26. 9. lpp. Skatīts: 2023-12-10. Vikikrātuvē par šo tēmu ir pieejami multivides faili. Skatīt: Edvards Dmitriks. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Encyclopædia Universalis raksts (franciski)