Seržs Gensbūrs (franču: Serge Gainsbourg, 1928–1991) bija franču aktieris, dziedātājs un dzejnieks. Dzimis Parīzē 1928. gada 2. aprīlī kā Lisjēns Ginzburgs (Lucien Ginsburg) no Krimas emigrējuša ebreju pianista Josifa Ginzburga un viņa sievas dziedātājas Olgas Besmanes ģimenē. Otrā pasaules kara laikā viņa ģimenei nācās slēpties Sartas departamentā, bet vēlāk ar svešu uzvārdu (Gimbāri) pārcelties uz Limožu Višī Francijā, bet pēc kara beigām viņi atgriezās Parīzē. 1947. gadā viņš sāka mācīties mākslas skolā, 1951. gadā apprecējās ar gleznotāju Levicku, 1957. gadā izšķīrās un nomainīja savu vārdu no Lucien Ginsburg uz Serge Gainsbourg. 1958. gadā iznāca viņa pirmais dziesmu albums Du chant a la une!. 1967. gadā viņš duetā ar aktrisi Brižitu Bardo ierakstīja dziesmu Je t’aime… moi non plus ("Es Tevi mīlu… es arī nē"), bet pēc viņas vēlēšanās tā netika publiskota. 1969. gadā Gensbūrs atveidoja galveno vīriešu lomu Pjēra Grimblā filmā "Slogan", kurā galveno sieviešu lomu atveidoja angļu aktrise Džeina Birkina. 1971. gadā viņiem piedzima meita Šarlote, šajā laikā viņš izlaida vairākus dziesmu albumus. 1989. gadā iznāca visu viņu dziesmu albumu apkopojums. Miris 1991. gada 2. martā Parīzē pēc atkārtota miokarda infarkta. Du chant à la une !... (1958) N° 2 (1959) L'Étonnant Serge Gainsbourg (1961) Serge Gainsbourg N° 4 (1962) Gainsbourg Confidentiel (1964) Gainsbourg Percussions (1964) Initials B.B. (1968) Jane Birkin/Serge Gainsbourg (1969) Histoire de Melody Nelson (1971) Vu de l'extérieur (1973) Rock Around the Bunker (1975) L'Homme à tête de chou (1976) Aux armes et cætera (1979) Mauvaises nouvelles des étoiles (1981) Love on the Beat (1984) You're Under Arrest (1987) Vikikrātuvē par šo tēmu ir pieejami multivides faili. Skatīt: Seržs Gensbūrs. IMDb profils (angliski) AllMovie profils (angliski)