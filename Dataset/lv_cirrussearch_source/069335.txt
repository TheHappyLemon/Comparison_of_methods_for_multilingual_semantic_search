Koordinātas: 13°15′N 120°59′E﻿ / ﻿13.250°N 120.983°E﻿ / 13.250; 120.983 Alkons (filipīniešu: Bundok Halcon, angļu: Mount Halcon, spāņu: Monte Halcón — ‘vanaga kalns’) ir kalns Filipīnās, Mindoro salas augstākā virsotne. Atrodas salas ziemeļu daļā; administratīvi — Austrummindoro provincē 25 km uz dienvidrietumiem no provinces centra Kalapanas. Kalna augstums ir 2616 m vjl — 23. augstākā virsotne valstī un 37. augstākais salu kalns pasaulē. Pirmā zināmā uzkāpšana kalnā notika 1906. gadā, kad to paveica amerikāņu botāniķis Ilmers Merils (Elmer Drew Merrill) ar mežsaimnieku un militārpersonu kompāniju. Dēļ stāvajām kraujām ceļā uz virsotni kalns tiek uzskatīts par tehniski grūtāko kalnu Filipīnās. Vikikrātuvē par šo tēmu ir pieejami multivides faili. Skatīt: Alkons.