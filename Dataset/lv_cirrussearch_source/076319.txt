Botina komēta (oficiālais apzīmējums 85P/Boethin) ir periodiskā komēta. Komēta nosaukta amatierastronoma Leo Botina (Leo Boethin) vārdā, kurš atklāja komētu 1975. gada 4. janvārī, strādājot ar 200 mm spoguļteleskopu Filipīnās. Atklāšanas laikā komēta bija 12. zvaigžņlieluma. 1986. gada janvārī komētas spožums sasniedza 8. zvaigžņlielumu. Komēta tika novērota 1975. un 1986. gadā perihēliju laikā. 1997. gada 17. aprīlī, kad komētai atkal vajadzēja būt perihēlijā, tā vairs netika novērota. 2007. gada beigās komētas meklēšanā iesaistījās 10 lielākie uz zemes esošie teleskopi kā arī Spicera kosmiskais teleskops, tomēr komēta netika atrasta, lai gan pēdējo novērojumu laikā tika lēsts, ka komētas kodols ir apmēram 1,6 km diametrā. Pagaidām tiek uzskatīts, ka komēta ir sadalījusies gabalos, pēdējoreiz pietuvojoties Saulei. Komēta ir pazīstama ar to, ka to bija paredzēts pārlidot Deep Impact kosmiskajam aparātam EPOXI misijas laikā. Tā kā komētu paredzētajā laikā vairs nevarēja novērot, Deep Impact tās vietā apmeklēs Hartleja 2 komētu. «NASA and the Case of the Missing Comet». Arhivēts no oriģināla, laiks: 2012. gada 19. jūlijā. Skatīts: 2008. gada 6. maijā. Small-Body Database Browser (angliski) Botina komēta (angliski)