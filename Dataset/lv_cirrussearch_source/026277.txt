Igors Girkins (krievu: Игорь Всеволодович Гиркин, dzimis 1970. gada 17. decembrī Maskavā), pazīstams ar pseidonīmu Strelkovs (krievu: Стрелков), ir Krievijas publicists, krievu nacionālists un monarhists, vairāku militāro konfliktu dalībnieks. Viņam bijusi nozīmīga loma vairākos militāros konfliktos, īpaši 2014. gadā Donbasa karā. Ukrainas varas iestādes viņu vaino terorismā un Eiropas Savienība iekļāva sankcijām pakļauto personu sarakstā. Ieguvis vēsturnieka izglītību, taču humanitārās karjeras vietā devies karot uz Piedņestru. Girkins bija Krievijas FDD dienestā līdz 2013. gada martam un uzdienēja līdz pulkveža pakāpei, uzskata, ka viņš piedalījās militārajās operācijās Čečenijā un Piedņestrā, iespējams, arī Bosnijas karā serbu spēku sastāvā. 2014. gada sākumā Girkins piedalījās Krimas okupācijā un Doneckas tautas republikas izveidošanā. Vairākus mēnešus viņš bija nemiernieku vadonis Slovjanskas pilsētā un viens no Donbasa zemessardzes vadītājiem. No maija līdz augustam I. Girkins bija Doneckas tautas republikas bruņoto spēku virspavēlnieks un aizsardzības ministrs. Augustā atkāpās no ministra amata un pameta Austrumukrainu. Ar laiku viņa attiecības ar pašpasludinātās republikas vadību sabojājās. Pēc Krievijas 2022. gada iebrukuma Ukrainā Girkins asi kritizēja Krievijas karaspēka vadību par neveiksmēm karadarbībā, viņa Telegram kanāls ieguva 85 tūkstošus sekotāju. 2023. gada pavasarī viņš piedalījās "Sadusmoto patriotu kluba" radīšanā, kurā iekļāvās viņam līdzīgi domājošie imperiālisti, tai skaitā Viktors Alksnis. 2023. gada 21. jūlijā Krievijas mediji vēstīja par Girkina aizturēšanu, vainojot viņu Krievijas armijas diskreditācijā. Uzrakstījis divas fantāzijas grāmatas — "Apburtās pils pasakas" (Сказки Заколдованного Замка) un "Heldibornas pils detektīvs" (Детектив Замка Хэльдиборн), kā arī daudzas publikācijas avīzē Zavtra. ASV Čikāgas tiesa 2017. gada 21. decembrī neklātienē atzina Igoru Girkinu par vainīgu 2014. gada jūlijā virs Austrumukrainas notriektās pasažieru lidmašīnas katastrofā. 2022. gada 17. novembrī arī Nīderlandes tiesa atzina Igoru Girkinu kopā ar diviem citiem par vainīgu Malaizijas pasažieru lidmašīnas Boeing notriekšanā virs Ukrainas 2014. gada jūlijā un aizmuguriski piesprieda viņiem mūža ieslodzījumu. Kā Doneckas kaujinieku militārais komandieris, Girkins no Krievijas sagādāja "Buk" zenītraķešu kompleksa iekārtu. BBC News Русская служба. «"Манделы из Игорька не получится". Как Игорь Стрелков поддерживал войну, критиковал Путина и попал в тюрьму». delfi.lv (krievu), 2023-07-22. Skatīts: 2023-07-22. Noah Sneider. «Shadowy Rebel Wields Iron Fist in Ukraine Fight». The New York Times, 2014. gada 10. jūlijs. Skatīts: =2014. gada 20. jūlijs. Krievijā aizturēts terorists un armijas vadības kritiķis Strelkovs lsm.lv 2022. gada 19. jūlijā «Reisa 'MH17' notriekšanā vainīgs ir Girkins, lemj ASV tiesa». delfi.lv. 2018. gada 30. janvārī. Skatīts: 2018. gada 4. februārī. Nīderlandes tiesa atzinusi Krievijas kaujiniekus par vainīgiem «MH17» lidmašīnas notriekšanā virs Ukrainas lsm.lv 2022. gada 17. novembrī Vikikrātuvē par šo tēmu ir pieejami multivides faili. Skatīt: Igors Girkins.