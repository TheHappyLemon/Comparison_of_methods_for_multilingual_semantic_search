Nurgjula Salimova (bulgāru: Нургюл Салимова; dzimusi 2003. gada 2. jūnijā Targovištes apgabalā) ir Bulgārijas starptautiskā lielmeistare šahā (2019). Piedzimusi Krepčas ciemā Targovištes apgabalā. Šahu sākusi spēlēt piecu gadu vecumā. Vairākkārt pārstāvējusi Bulgāriju Eiropas un pasaules jauniešu šaha čempionātos dažādās vecuma grupās. 2011. gadā Albenā uzvarējusi Eiropas jauniešu šaha čempionātā meitenēm U8 vecuma grupā. 2015. gadā uzvarējusi Pasaules jauniešu šaha čempionātā un Eiropas Savienības jauniešu šaha čempionātā meitenēm U12 vecuma grupā. Daudzkārtējā Bulgārijas un Eiropas meiteņu čempionātu laureāte ātrajā šahā un šaha ātrspēlē dažādās vecuma grupās. 2017. gadā uzvarējusi Bulgārijas sieviešu šaha čempionāta finālā. 2023. gada augustā Baku izcīnījusi 2. vietu FIDE Pasaules kausa izcīņā sievietēm, pusfinālā pieveicot Annu Muzičuku, bet finālā piekāpjoties Aleksandrai Gorjačkinai, un nodrošinājusi tiesības spēlēt pretendenšu turnīrā. 2023. gadā Budvā Bulgārijas izlases sastāvā uzvarējusi Eiropas komandu šaha čempionātā. Par panākumiem turnīros FIDE 2018. gadā viņai piešķīrusi starptautiskās meistares (WIM) nosaukumu, bet 2019. gadā - starptautiskā meistara vīriešiem (IM) un starptautiskās lielmeistares (WGM) nosaukumu. «Nurggyul Salimova». Arhivēts no oriģināla, laiks: 2018. gada 17. janvārī. Skatīts: 2018. gada 17. janvārī. European Youth Chess Championship Albena 2011 - Girls Under 8 European Union Youth Championship 2015 - U12 66th Bulgarian Individual Women's Chess Championship - Final 2017 Women's Chess World Cup 2023 European Team Chess Championship 2023 - Women 89th FIDE Congress 2018, 26 Sep - 6 Oct, Batumi, Georgia 3rd quarter PB 2019, 7-8 September, Budapest, HUN Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)