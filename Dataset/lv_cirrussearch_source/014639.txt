Dzidra Ritenberga (dzimusi 1928. gada 29. augustā Dundagas pagasta Mežildzeres "Mazpaņos", mirusi 2003. gada 9. martā Rīgā, apglabāta Rīgas Meža kapos) bija latviešu aktrise un režisore. 1948. gadā beigusi Drāmas teātra studiju, 1974. gadā — Latvijas Valsts konservatorijas Režisoru nodaļu. 1948. gadā D. Ritenberga uzsāka aktrises karjeru Liepājas teātrī, kur tēloja tādās izrādēs kā "Liela brēka, maza vilna" (Viljams Šekspīrs, 1950) un "Skroderdienas Silmačos" (Rūdolfs Blaumanis, 1956). 1957. gadā pārgāja uz Rīgas Krievu drāmas teātri, vēl laikā no 1962. līdz 1975. gadam viņa bija K. Staņislavska Maskavas drāmas teātra aktrise. Tāpat tēlojusi kino, tai skaitā filmās "Pēc vētras" (1955), "Malva" (1956; titulloma), "Mans draugs — nenopietns cilvēks" (1975), "Ilgais ceļš kāpās" (1981). Par lomu filmā "Malva" 1957. gadā saņēma Venēcijas kinofestivāla Volpi kausu. Laikā no 1975. līdz 1990. gadam D. Ritenberga bija Rīgas Kinostudijas režisore. Debitēja ar filmu "Šīs bīstamās balkona durvis". 1958. gadā kļuva par Latvijas Kinosavienības biedri, 1960. gadā — Latvijas PSR Nopelniem bagāto skatuves mākslinieci. No 1966. gada Komunistiskās partijas biedre. Precējusies ar krievu aktieri Jevgēņiju Urbanski (1932—1965), meita Jevgēņija. Režisore 1976 - Šīs bīstamās balkona durvis 1979 - Trīs minūšu lidojums 1980 - Vakara variants 1982 - Pats garākais salmiņš 1985 - Svešs gadījums 1986 - Pēdējā reportāža 1988 - Māja bez izejas 1990 - Valsis mūža garumā Lomās 1956 - Pēc vētras - Milda 1956 - Cēloņi un sekas — Apmaņa kundze 1959 - Atbalss - Aija 1960 - Tava laime - Velta Roze 1967 - Cīruļi atlaižas pirmie - Kurzemniece 1969 - Trīskārtējā pārbaude - sieviešu izlūkskolas priekšniece 1971 - Kara ceļa mantinieki - Vīnupe 1972 - Lielais dzintars - Sirēna 1974 - Dunduriņš - Mikulānu Elza 1974 - Uzbrukums slepenpolicijai - epizodē 1975 - Mans draugs — nenopietns cilvēks - Mirdza 1975 - Paradīzes atslēgas - Nasonova sieva 1976 - Meistars - epizodē 1977 - Atspulgs ūdenī - sekretāre 1977 - Kļūstiet mana sievasmāte! - epizodē 1981 - Ilgais ceļš kāpās - Erna 1981 - Atcerēties vai aizmirst - Bārupe 1982 - Bagātais brālis, nabagais brālis - Lūcijas kundze (Lietuvas kinostudija) 1983 - Dārzs ar spoku - Robertsone 1984 - Durvis, kas tev atvērtas - Elma Eipure 1987 - Ja mēs visu to pārcietīsim - Meijera kundze 1987 - Apstākļu sakritība - profesore «Mirusi aktrise un režisore Dzidra Ritenberga». Delfi.lv. Skatīts: 2012. gada 12. jūlijā. Latvijas enciklopēdija. 4. sējums. Rīga : Valērija Belokoņa izdevniecība. 2007. 1001. lpp. ISBN 978-9984-9482-4-9. «Skaista, talantīga un mērķtiecīga». Diena.lv. Skatīts: 2012. gada 12. jūlijā.