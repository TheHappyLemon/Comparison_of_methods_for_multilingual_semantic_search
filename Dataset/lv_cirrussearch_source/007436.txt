Koordinātas: 56°57′40.94″N 24°6′59.07″E﻿ / ﻿56.9613722°N 24.1164083°E﻿ / 56.9613722; 24.1164083 Skonto stadions ir futbola stadions, kas atrodas Rīgā, Latvijā. Tā standarta ietilpība sākotnēji bija 9500 vietas, vēlāk - 8087. Stadions tika atklāts 2000. gadā. Pārsvarā tas tiek izmantots futbola spēļu rīkošanā, tajā savas mājas spēles aizvada Riga FC futbola klubs. Agrāk stadions bija Skonto FC kluba un Latvijas futbola izlases (2000-2017) mājvieta. Skonto stadionā notikuši arī dažādi kultūras pasākumi, piemēram, ir bijuši skatāmi Džo Kokera, Depeche Mode, Eltona Džona, Massive Attack, Metallica, Aerosmith un citi koncerti. 2003. gadā tur notika Vispārējo latviešu Dziesmu un Deju svētku deju koncertuzvedums. Blakus Skonto stadionam esošajā Skonto hallē 2006. gadā risinājās Pasaules čempionāts hokejā. Pirmos vārtus šajā stadionā guva Skonto FC spēlētājs Orests Buitkus stadiona atklāšanas spēlē pret LU/Daugava. Iepriekš šajā vietā atradās Dinamo stadions. 2001. gada pavasarī laukuma zālājam tika uzklāts īpašs stiprinājumu segums, kas palielina tā izturību. Skonto stadionā savas UEFA Čempionu līgas kvalifikācijas spēles ir aizvadījusi arī FK Ventspils, jo Ventspils Olimpiskajā stadionā nav mākslīgā apgaismojuma. Tomēr stadiona infrastruktūra 2010. gadu beigās bija novecojusi un neatbilda UEFA III kategorijas prasībām un 2019. gadā tajā aizvadīt Latvijas klubu futbola Eirokausu spēles varēja tikai izņēmuma kārtā, bet augsto īres izmaksu dēļ Latvijas izlase mājas spēlēm kopš 2018. gada izvēlējās "Daugavas" stadionu. Vienu spēli Latvijas izlase "Skonto" stadionā Latvijas izlase aizvadīja 2021. gadā, šo stadionu paredzēts izmantot arī "Daugavas" stadiona renovācijas laikā no 2022. gada rudens. Nenokārtoto kredītmaksājumu dēļ stadionu 2011. gadā pārņēma AS Reverta. 2013. gada 15. oktobrī bija paredzēta stadiona, halles un zemesgabalu izsole. Stadiona īpašniekiem bija vienošanās ar Latvijas Futbola federāciju par to, ka stadionā būs iespējams aizvadīt visas 2014. gada FIFA Pasaules kausa kvalifikācijas spēles. Izsolē īpašums netika pārdots, bet 2014. gada 15. jūlijā to iegādājās uzņēmums SIA SSA. 2014. gada 29. septembrī īpašums pārdots SIA MANI Group. 2015. gadā stadionam mainījās saimnieki, bet pēc gada sākās konflikti par īpašuma tiesībām, kuru rezultātā stadionā sākās daļēja demontāža. 2017. gadā tiesa apstiprināja SIA "Adventika Group" īpašuma tiesības. 2019. gadā tika publiskots, ka stadiona 2015. gada pircējs bija Krievijas drošības dienesta ģenerāļa dēls, uzņēmējs Aleksandrs Rogačovs, bet par šo darījumu policija uzsākusi izmeklēšanu par iespējamu krāpniecību. 2022. gadā tiesvedība vēl turpinās. Lielisks stadions gaida lielisku spēli Arturs Vaiders, Diena @RFSDaily. «Paldies visiem!». twitter.com, 2022-09-16. Skatīts: 2023-06-16. Skonto stadions «Skonto stadions - Riga Football Club». rigafc.lv. Arhivēts no oriģināla, laiks: 2022-08-04. Skatīts: 2022-08-05. Futbolu stiprina 43 000 km diegu Arturs Vaiders, Diena Delfi: 'Skonto' stadiona trūkumi neļauj Latvijas klubiem tur uzņemt gaidāmās Eirokausu spēles Reinis Lācis, 2019. gada 2. augustā Sportacentrs - Eksperts: "Skonto" stadionu vieglāk būtu nojaukt un uzcelt no jauna Ints Megnis, 2019. gada 2. augustā Riga UEFA Eiropas līgas "play-off" kārtas spēli varēs aizvadīt Skonto stadionā LETA, Diena: 2019. gada 19. augustā LSM: Ar futbola valstsvienības spēļu rīkošanu «Daugavas» stadionā cer divtik ietaupīt Mārtiņš Kļavenieks, 2018. gada 11. oktobrī «Latvijas futbola izlase atgriezīsies "Skonto" stadionā, aizvadot svarīgu maču Nāciju līgā». LV futbols (latviešu). 2022-08-02. Skatīts: 2022-08-05. Atkal pārdots 'Skonto' stadions Delfi Bizness, 22. oktobris 2014 Par 12,5 miljoniem eiro plāno izsolīt 'Skonto' stadionu Jaunais īpašnieks par "Skonto" kompleksu jau pilnībā norēķinājies «LTV : Skonto stadionā lietā uzlikti aresti Indriksona ģimenes īpašumiem». www.diena.lv. Skatīts: 2022-08-05. ««Skonto» stadiona mīklainais pircējs – Krievijas uzņēmējs no ietekmīgas ģimenes». www.lsm.lv (latviešu). Skatīts: 2019-12-09. «Jūlija sākumā turpinās skatīt “Skonto” stadiona pārdošanas darījuma krimināllietu | Sportazinas.com». www.sportazinas.com (en-US). 2022-04-02. Skatīts: 2022-08-05. Vikikrātuvē par šo tēmu ir pieejami multivides faili. Skatīt: Skonto stadions. StadiumDB profils (angliski)