2017. gada Eiropas čempionāts basketbolā sievietēm (EuroBasket Women 2017) bija 36. kontinenta čempionāts, kas notika Čehijā. Eiropas čempionātā piedalījās 16 Eiropas sieviešu basketbola valstsvienības. Latvijas izlasei šis bija septītais Eiropas čempionāta finālturnīrs pēc kārtas. Izlasi vadīja Mārtiņš Zībarts. Latvijas izlase Eiropas čempionāta kvalifikācijā savā apakšgrupā, četrās spēlēs gūstot trīs uzvaras, ieņēma otro vietu. Finālturnīrā tā izcīnīja 6. vietu, kvalificējoties 2018. gada Pasaules kausa finālturnīram. Turnīra pirmajā posmā — pirmajā kārtā — visas 16 izlases sadalītas četrās grupās pa četrām izlasēm katrā. Pirmajā kārtā tiek aizvadīts viena apļa turnīrs, pēc kura ceturtdaļfinālam kvalificējas katras grupas uzvarētāja, astotdaļfinālam — katras grupas 2. un 3. vietas ieguvējas, savukārt pēdējo vietu ieņēmušās izlases beidz dalību turnīrā. Izslēgšanas spēlēs ir četras kārtas: astotdaļfināli, ceturtdaļfināli, pusfināli un fināli. Ceturtdaļfinālu zaudētāji savā starpā noskaidro 5.—8. vietas sadalījumu, savukārt ceturtdaļfinālu uzvarētāji turpina cīņu par čempiontitulu. Pirmās piecas vietas ieņēmušās izlases kvalificējas 2018. gada Pasaules kausam. Avots: FIBA (H) Mājinieki. Avots: FIBA Avots: FIBA Avots: FIBA 5.—8. vieta FIBA Europe mājaslapa