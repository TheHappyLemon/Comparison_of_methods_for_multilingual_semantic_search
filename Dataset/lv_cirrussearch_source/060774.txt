Tetjana Kita (ukraiņu: Тетяна Кіт; dzimusi 1994. gada 1. septembrī) ir ukraiņu brīvā stila cīkstone, 2015. gada pasaules čempionāta bronzas medaļniece, 2016. un 2019. gada Eiropas čempionāta sudraba medaļniece, 2020. gada vasaras olimpisko spēļu dalībniece. Tetjana Kita ar cīņas sportu nodarbojas kopš 2005. gada. Starptautiskajās cīņas sacensībās piedalās kopš 2009. gada. Viņa ir Pasaules un Eiropas čempionāta godalgoto vietu ieguvēja kadetu un junioru vidū, kā arī Eiropas U23 čempionāta, kas 2016. gadā notika Bulgārijas pilsētā Rusē, uzvarētāja svara kategorijā līdz 55 kg. Gadu vēlāk līdzīgā čempionātā Sombathejā (Ungārija) viņa atkārtoja savu rezultātu, šoreiz svara kategorijā līdz 58 kg. 2015. gadā Kita piedalījās cīņas sacensībās 1. Eiropas spēlēs, kas notika Baku. Svara kategorijā līdz 55 kilogramiem viņa cīņā par bronzas medaļu zaudēja Azerbaidžānas pārstāvei Natālijai Siņišinai un ieņēma dalītu piekto vietu. 2015. gada pasaules čempionātā, kas notika ASV pilsētā Lasvegasā, svara kategorijā līdz 55 kg Tetjana duelī par trešo vietu uzvarēja Baltkrievijas sportisti un izcīnīja bronzas medaļu. 2016. gada pavasarī Eiropas čempionātā Rīgā viņa izcīnīja sudraba medaļu, fināla cīņā par čempiones titulu zaudējot sportistei no Krievijas Irinai Ologonovai. Viņa piedalījās Riodežaneiro vasaras olimpisko spēļu kvalifikācijas turnīrā, kas notika Stambulā, kur ieņēma dalītu trešo vietu un netika iekļauta Brazīlijas spēlēs startējošo sportistu skaitā. 2019. gada aprīlī Rumānijas galvaspilsētā Bukarestē notiekošajā kontinenta čempionātā Tatjana svara kategorijā līdz 55 kg cīņā par zelta medaļu piekāpās sportistei no Ungārijas Emešai Barkai un izcīnīja otro Eiropas čempionāta sudraba medaļu. 2021. gadā viņa piedalījās Tokijas olimpiskajās spēlēs, kur ceturtdaļfinālā zaudēja amerikāņu cīkstonei Helēnai Marulisai un ieguva 8. vietu. «ЖЕНСКАЯ БОРЬБА. ТАТЬЯНА КИТ И ЮЛИЯ ТКАЧ ЗАВОЕВАЛИ БРОНЗОВЫЕ МЕДАЛИ ЧЕМПИОНАТА МИРА» (krievu). xsport. 2015. gada 11. septembris. Arhivēts no oriģināla, laiks: 2021-04-10. Skatīts: 2022-03-21. «Вольная борьба. Чемпионат Европы. Украинка Кит выиграла серебро, Черкасова выиграла бронзу и другие результаты» (krievu). ua.tribuna.com. 2016. gada 11. marts. Skatīts: 2022-03-21. «Татьяна Кит выиграла серебро чемпионата Европы по борьбе» (krievu). sport.ua. 2014. gada 12. aprīlis. Skatīts: 2022-03-21. Olympedia profils (angliski) FILA profils (angliski)