Vītauta Dižā Universitāte (lietuviešu: Vytauto Didžiojo universitetas, latīņu: Universitas Vytauti Magni) ir Lietuvas universitāte Kauņā. Tā bija pirmā universitāte, kas 1922. gadā kā Lietuvas Universitāte uzsāka studiju programmas lietuviešu valodā. Lietuvas brīvības cīņu laikā 1919. gadā izveidoja Stefana Batorija Universitāti kā Viļņas Universitātes pēcteci ar apmācību poļu valodā. Pēc Viļņas apgabala okupācijas Lietuvas valdība tās pagaidu galvaspilsētā Kauņā nodibināja Lietuvas Universitāti ar apmācību lietuviešu valodā. 1930. gadā sakarā ar Vītauta Dižā nāves 500. gadadienu Lietuvas Universitāti pārdēvēja viņa vārdā. Otrā pasaules kara laikā, 1939. gadā, pēc Viļņas apgabala daļējas iekļaušanas Lietuvā Stefana Batorija Universitāte tika slēgta, tās vietā atvērta Viļņas Universitāte ar lietuviešu kā mācību valodu. Tādēļ Vītauta Dižā Universitāte tika slēgta. Tās vietā 1950. gadā tika nodibināts Kauņas Politehniskais institūts un Kauņas Medicīnas institūts. 1989. gadā Vītauta Dižā Universitāte atjaunoja savu darbību. Līdztekus tai Kauņā darbojas arī Lietuvas Veselības Zinātņu Universitāte. 2018. gada 5. jūnijā ar Lietuvas Seima lēmumu Kauņas Vītauta Dižā Universitātei pievienoja Aleksandra Stulginska Universitāti un Lietuvas Izglītības zinātņu universitāti. Universitātē pašlaik ir 6 fakultātes: Dabaszinātņu fakultāte Informātikas fakultāte Ekonomikas un Vadības fakultāte Humanitāro zinātņu fakultāte Sociālo zinātņu fakultāte Katoļu teoloģijas fakultāte Lietuvas vēsture Kauņa Vilnius University. A booklet about Vilnius University Сейм Литвы объединил три университета ru.delfi.lt (krieviski) Vikikrātuvē par šo tēmu ir pieejami multivides faili. Skatīt: Vītauta Dižā Universitāte. Oficiālā tīmekļa vietne