Progress MS-17 (Прогресс МС-17; SKS apzīmējums ISS-78P) bija Krievijas automātisks Progress-MS sērijas kravas kosmosa kuģis, kas paredzēts kravu nogādāšanai uz Starptautisko kosmosa staciju (SKS). Tas orbītā tika palaists 2021. gada 29. jūnijā. Progress MS-15 darbību beidza 2021. gada 25. novembrī. Kopējā kravas masa starta brīdī bija 2439 kg. Īpašajās tvertnēs ietilpa degviela (470 kg), saspiestas gāzes (40,5 kg), ūdens (420 kg). Hermētiskajā kravas telpā (pavisam 1 509 kg) bija iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-17 tika palaists 2021. gada 29. jūnijā 23:27:20 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 2. jūlijā 00:59:41 UTC pie Poisk moduļa. 20. oktobrī 23:42:27 UTC Progress MS-17 atvienojās no stacijas. 29 stundu autonomā lidojumā tas attālināsies no SKS līdz 185 km. 22 oktobrī 04:21:07 UTC kravas kuģis pieslēdzās pie Nauka moduļa. 2021. gada 25. novembrī 11:22:30 UTC Progress MS-17 atvienojās no SKS Nauka moduļa. Pie kravas kuģa palika pievienots īpašs saslēgšanās mezgla adapters, kas ļāva pieslēgties kosmosa kuģiem Sojuz un Progress, bet jaunā moduļa Pričal pieslēgšanai tas nebija vajadzīgs. 14:34:51 UTC tika iedarbināts dzinējs bremzēšanas manevram. Kravas kuģis iegāja Zemes atmosfērā un sadega. Nesadegušās daļas aptuveni 15:17:12 UTC iekrita Klusā okeāna dienvidu daļā. Russia successfully launches space station resupply ship Stephen Clark, spaceflightnow.com, 2021-06-29 (angliski) Vikikrātuvē par šo tēmu ir pieejami multivides faili. Skatīt: Progress MS-17. Progress MS-17 lifts off to prepare Prichal module arrival Anatoly Zak Progress-MS 01 — 19 Gunter Dirk Krebs