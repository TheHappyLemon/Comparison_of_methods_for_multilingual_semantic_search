Kristaps Nikolajs Radvils, saukts Pērkons arī Kšištofs Radzivils (lietuviešu: Kristupas Mikalojus Radvila "Perkūnas", baltkrievu: Крыштаф Радзівіл Пярун, poļu: Krzysztof Radziwiłł zwany Piorunem herbu Trąby, latīņu: Christophorus Nicolaus Radivillus); dzimis 1547. gadā, miris 1603. gada 20. oktobrī) bija Lietuvas dižkunigaitijas valstsvīrs un karavadonis no Radvilu dzimtas. Viļņas vaivads (no 1584), Lietuvas lielhetmanis (no 1589), sakāva zviedrus Kokneses kaujā (1601). Viens no kalvinistu līderiem Lietuvas lielkņazistē. Dzimis 1547. gadā Viļņā Nikolaja Radvila Rudā (1512-1584) un viņa sievas Katarīnas ģimenē. No 1564. gada kopā ar tēvu piedalījās Livonijas karā, 1572. gadā viņu ievēlēja par Lietuvas hetmani. 1580. gadā viņš vadīja Veļikije Luku aplenkumu un piedalījās Pleskavas aplenkšanā (1581-1582). Pēc Livonijas kara beigām kļuva par Viļņas vaivadu (1584), vēlāk par Lietuvas lielhetmani (1589). No 1586. līdz 1589. gadam Kristaps Nikolajs Radvils pie Kurzemes un Zemgales hercogistes robežas uzcēla Biržu pili, kas līdz 18. gadsimta sākumam kalpoja par Radvilu dzimtas rezidenci. Komandēja Lietuvas karaspēku Polijas-Zviedrijas kara (1600-1629) laikā, uzvarēja zviedrus Kokneses kaujā 1601. gada 23. jūnijā. Miris 1603. gada 20. novembrī Lososnā (Łosośna) tagadējā Sokulkas apriņķī. Radzivili Vikikrātuvē par šo tēmu ir pieejami multivides faili. Skatīt: Kristaps Nikolajs Radvils. Kristaps Nikolajs Radvils Internetowy Polski Słownik Biograficzny (poliski)