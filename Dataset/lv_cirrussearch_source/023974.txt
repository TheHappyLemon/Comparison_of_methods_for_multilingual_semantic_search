La Gazzetta dello Sport ir Itālijas sporta laikraksts. Tā pirmais numurs iznāca 1896. gada 3. aprīlī un pirmais nozīmīgākais sporta notikums, par ko vēstīja laikraksts, bija pirmās modernās Olimpiskās spēles Atēnās. Šobrīd tas ne vien ziņo par sporta jaunumiem un publicē plašākus tēmu aprakstus, bet arī tieši iesaistās lielu sporta pasākumu organizēšanā, to skaitā kopš 1909. gada rīkojot Giro d'Italia daudzdienu riteņbraukšanas sacensības. Laikraksts tiek iespiests uz rozā papīra un ik dienas tiek pārdots vairāk kā 400 000 eksemplāros (pirmdienās vairāk, jo lasītāji vēlas iepazīties ar nedēļas nogales notikumiem) un tā lasītāju skaits ir ap trīs miljoniem. Sestdienās tas tiek pārdots kopā ar sporta žurnālu Sportweek. Dati par vidējo laikrakstu metienu (Diffusione media (Italia + Estero)) no Accertamenti Diffusione Stampa (reklāma) aptaujas 2008. gadā Itālijā [1] Arhivēts 2011. gada 22. jūlijā, Wayback Machine vietnē. www.gazzetta.it (itāliski) english.gazzetta.it (angliski)