World Team Challenge ir starptautiskas biatlona sacensības, kas kopš 2002. gada katru gadu laikā no Ziemassvētkiem līdz Jaunajam gadam notiek Veltins-Arena stadionā Gelzenkirhenē. Iepriekš līdzīgas sacensības tajā pašā laikā notika Rūpoldingā, taču kopš 2001. gada finansiālo problēmu dēļ norises vieta tika mainīta. Sacensības neietilpst Pasaules kausā. 2010. gada pasākums drošības apsvērumu dēļ no decembra tika pārcelts uz nākamā gada martu, jo stadiona jumta daļa ielūza sniega segas dēļ. COVID-19 pandēmijas dēļ 2020. un 2021. gadā sacensības notika Rūpoldingā. Sportisti sacenšas komandās, katrā no tām pa vienam vīrietim un vienai sievietei. Biatlonisti mainās pēc katra apļa un tam sekojošās šaušanas. Viena distances apļa garums ir 1,2 kilometri. Atšķrirībā no stafetēm Pasaules kausa posmos, šajās sacensībās nav rezerves patronu. Sacensības sastāv no divām daļām. Pirmajā daļā visas komandas dodas distancē ar kopēju startu, otrajā daļā notiek iedzīšana pēc pirmās daļas rezultātiem. Uzvarētāji tiek noskaidroti pēc iedzīšanas. «Atceltās Ziemassvētku biatlona sacensības notiks martā». delfi.lv. 2011. gada 26. janvārī. Skatīts: 2023. gada 19. decembrī. «Biathlon World Team Challenge erneut in Ruhpolding». biathlon-ruhpolding.de (vācu). Skatīts: 2023. gada 19. decembrī. Vikikrātuvē par šo tēmu ir pieejami multivides faili. Skatīt: World Team Challenge. Oficiālā tīmekļa vietne (vāciski)