2014. gada NBA drafts notika 2014. gada 26. jūnijā Barclays Center Bruklinā, Ņujorkā, ASV. Šajā ceremonijā NBA klubi izraugās ASV universitāšu basketbolistus, kā arī citus draftam pieteikušos spēlētājus. 20. maijā notikušajā NBA drafta loterijā uzvarēja Klīvlendas "Cavaliers", kas deva klubam iespēju izdarīt pirmo izvēli draftā. Ar pirmo numuru viņi izraudzījās Kanādas basketbolistu Endrū Viginsu. Draftam bija pieteikušies arī trīs Latvijas spēlētāji: Iļja Gromovs, Kristaps Porziņģis un Ojārs Siliņš. Tomēr vēlāk Gromovs un Porziņģis atsauca dalību, savukārt Siliņš netika izvēlēts draftā. Drafta pirmajā kārtā NBA simboliski draftēja Aiseju Ostinu, kam dažas dienas pirms drafta, kurā viņam tika paredzēta draftēšana, tika atklāts Marfāna sindroms. «2013-14 National Basketball Association Important Dates». NBA.com. Arhivēts no oriģināla, laiks: 2013-12-17. Skatīts: 2013-11-06. «NBA Draft will be held at Barclays Center again». 2014. gada 25. aprīlis. «Cavs win overall No. 1 pick». ESPN. 2014. gada 20. maijs. Skatīts: 2014. gada 21. maijs. «Porziņģis, Siliņš un Gromovs piedalīsies NBA draftā». Diena.lv. Skatīts: 2014. gada 22. maijā. NBA mājaslapa (angliski) ESPN profils (angliski)