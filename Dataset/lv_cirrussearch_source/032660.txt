Teimurs Radžabovs (azerbaidžāņu: Teymur Rəcəbov; dzimis 1987. gada 12. martā) ir azerbaidžāņu šahists, lielmeistars. Teimurs Radžabovs dzimis Azerbaidžānas galvaspilsētā Baku 1987. gada 12. martā. Viņa māte Leila Radžabova ir angļu valodas skolotāja. Viņa tēvs Boriss Šeiņins inženieris—naftinieks. Šahu iemācījies spēlēt četru gadu vecumā. Divpadsmit gadu vecumā viņš uzvarēja Eiropas jauniešu šaha čempionātā 18 gadu vecuma grupā. Pēc diviem gadiem (2001) 14 gadu un 14 dienu vecumā viņš kļuva par otru jaunāko lielmeistaru FIDE vēsturē. 2002. gada janvārī, 14 gadu vecumā, viņš iekļuva FIDE labāko šahistu reitinga pirmajā simtniekā, ieņemot 93. vietu. Pirmos panākumus šaha elites līmenī Radžabovs sasniedza 2003. gadā, kad Wijk aan Zee viņš apspēlēja Ruslanu Ponomarjovu, Linaresā uzvarēja Gariju Kasparovu un Dortmundē Višvanatanu Anandu, kļūstot par pirmo šahistu, kas viena gada laikā, spēlējot ar melnajām figūrām, uzvarējis trīs agrākos pasaules čempionus. 2004. gadā Pasaules čempionātā Tripolē Radžabovs tika līdz pusfinālam, kur zaudēja Maiklam Adamsam. 2005. gadā viņš uzvarēja spēcīgā turnīrā Spānijas pilsētā Dosermanasā un ieguva otro vietu Eiropas čempionātā Varšavā. 2006.gada februārī dalīja otro vietu Linaresas superturnīrā. Šai turnīrā viņš pieveica FIDE pasaules čempionu Veselinu Topalovu. 2008. gada janvārī Odesā viņš uzvarēja Pasaules kausa izcīņā ātrajā šahā (ACP Rapid Cup), finālmačā pieveicot Aleksandru Gričuku. 2011. gadā maijā viņš dalīja otro vietu Astrahaņas turnīrā, nodrošinot otro FIDE Grand Prix 2008—2010. gadu ciklā. Nākamā mēnesī Baznā Radžabovs dalīja otro vietu ar Borisu Gelfandu. Pēc tam finišēja otrā vietā Pasaules čempionātā ātrspēlē. 2012. gadā Maskavā 7. Tāla memoriālā dalīja otro vietu ar Fabiāno Karuānu. 2013. gadā Londonā viņš spēlēja pretendentu turnīrā. 2017. gada Eiropas komandu šaha čempionātā Krētā izcīnījis zelta medaļu komandu vērtējumā un sudraba medaļu individuālā vērtējumā. 2018. gadā Batumi parstāvējis Azerbaidžānu 43. šaha olimpiādē un izcīnījis individuālo bronzas medaļu. 2019. gada oktobrī Hantimansijskā uzvarējis FIDE Pasaules kausa izcīņā pēc izslēgšanas sistēmas un nodrošinājis sev vietu 2020. gada FIDE pretendentu turnīrā, kurā vēlāk atteicies startēt. 2021. gada jūnijā Bukarestē dalījis 5.-6. vietu Grand Chess Tour 1. posma turnīrā. 2022. gada jūlijā Madridē izcīnījis 3. vietu Pasaules šaha čempionāta pretendentu turnīrā. Elo reitings «Radžabova biogrāfija vietnē Best of Chess». Arhivēts no oriģināla, laiks: 2015. gada 25. maijā. Skatīts: 2016. gada 2. aprīlī. ChessBase.com — Chess News — Chess prodigies and mini-grandmasters (angliski) Top 100 Players January 2002 — Archive (angliski) Liviu-Dieter Nisipeanu new European Champion Arhivēts 2016. gada 4. martā, Wayback Machine vietnē.. Chessbase.com 2005-07-02. (angliski) Chess News – Linares R14: Levon Aronian wins Morelia/Linares Super-GM Arhivēts 2016. gada 6. janvārī, Wayback Machine vietnē.. ChessBase.com 2006-03-11. Radjabov wins ACP World Rapid Cup in Odessa Arhivēts 2016. gada 5. martā, Wayback Machine vietnē.. Chessbase.com 2008-01-08. (angliski) GP in Astrakhan: Eljanov wins by a full point Arhivēts 2016. gada 6. janvārī, Wayback Machine vietnē.. Chessbase.com 2010-05-25. (angliski) Medias R10: Magnus Carlsen wins with two-point lead Arhivēts 2012. gada 19. novembrī, Wayback Machine vietnē. Chessbase.com 2010-06-25. (angliski) Aronian wins World Blitz Championship Arhivēts 2016. gada 4. martā, Wayback Machine vietnē.. Chessbase.com. (angliski) Tal Memorial Rd9 – Carlsen takes title in record event Arhivēts 2016. gada 5. martā, Wayback Machine vietnē. Chessbase.com 2012-06-19. (angliski) «Tournament standings» (angļu). FIDE. Arhivēts no oriģināla, laiks: 2013. gada 17. Decembris. Skatīts: 2016. gada 3. aprīlis. World Cup: Radjabov wins World Cup in blitz! Grand Chess Tour Bucharest 2021 Candidates Tournament 2022 Vikikrātuvē par šo tēmu ir pieejami multivides faili. Skatīt: Teimurs Radžabovs. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Pasaules komandu šaha čempionāts) (angliski) Šahista profils olimpbase.org mājaslapā (Eiropas komandu šaha čempionāts) (angliski)