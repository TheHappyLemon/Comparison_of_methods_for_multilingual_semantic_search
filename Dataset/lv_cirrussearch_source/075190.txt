Valensijas apgabals (valensiešu: Comunitat Valenciana, spāņu: Comunidad Valenciana) ir viens no Spānijas septiņpadsmit autonomajiem apgabaliem, kas atrodas valsts austrumu daļā pie Vidusjūras. Apgabals robežojas ar Kataloniju ziemeļos, ar Aragonu un ar Kastīliju-Lamanču rietumos, kā arī ar Mursiju dienvidos. Valensijas apgabala galvaspilsēta un lielākā pilsēta ir Valensija. Apgabala kopējā platība ir 23 255 km², pēc 2015. gada datiem apgabalā dzīvo 4 939 550 iedzīvotāji. Pēc platības tas ir Spānijas astotais lielākais autonomais apgabals. Pēc iedzīvotāju skaita tas ir ceturtais lielākais Spānijas autonomais apgabals. Administratīvi apgabals ir sīkāk sadalīts trīs provincēs: Alakantas province, Kastelo province un Valensijas province. 1982. gadā izveidotā autonomā apgabala teritorija lielākoties sakrīt ar agrāk Aragonas karalistei piederošās Valensijas karalistes teritoriju. «Eiropas Savienības dalībvalstu reģioni». Valsts valodas centrs. 6. lpp. Arhivēts no oriģināla, laiks: 08.11.2016. Skatīts: 2016. gada 6. oktobrī. Vikikrātuvē par šo tēmu ir pieejami multivides faili. Skatīt: Valensijas apgabals. Encyclopædia Britannica raksts (angliski)