Povils Tautvaišs (lietuviešu: Povilas Tautvaišas, angļu: Paul Tautvaisas; 1916. gada 6. maijs Mažeiķi — 1980. gada novembris Čikāga) bija Lietuvas un ASV šahists. 1930. gadu beigās bijis viens no Lietuvas vadošajiem šahistiem. 1937. un 1938. gadā piedalījies Lietuvas šaha čempionātu finālos, kuros abos ierindojies pirmajā desmitniekā. 1941. gadā dalījis 4.-5. vietu Lietuvas šaha čempionātā. Pārstāvējis Lietuvas komandu lielākajos komandu šaha turnīros: Pasaules šaha olimpiādē piedalījies 1939. gadā; neoficiālajā Pasaules šaha olimpiādē piedalījies 1936. gadā. Otrā pasaules kara laikā 1944. gadā, Sarkanai armijai tuvojoties Lietuvai, devies uz Vāciju. 1948. gadā piedalījies Vācijas šaha turnīros: Eslingenē dalījis 3.-5. vietu, bet Oldenburgā kļuvis par turnīra uzvarētāju. 1949. gadā pārcēlies uz ASV. Gadu nodzīvojis Bostonā, bet vēlāk pārvācies uz Čikāgu. Bijis daudzkārtējais Čikāgas un Ilinoisas štata šaha čempionātu uzvarētājs. 1956. gadā Detroitā dalījis 2.-3. vietu Savelija Tartakovera piemiņas turnīrā. 1957. gadā Milvoki turnīrā New Western Open dalījis 3.-5. vietu, bet 1958. gadā Milvoki turnīrā North-Central Open dalījis 2.-3. vietu. ASV šahistu aprindās bijis pazīstams kā Vecais lapsa (angļu: The Old Fox). «OlimpBase :: Men's Chess Olympiads :: Povilas Tautvaišas». Arhivēts no oriģināla, laiks: 2020. gada 21. jūlijā. Skatīts: 2020. gada 9. martā. OlimpBase :: unofficial Chess Olympiads :: Povilas Tautvaišas Šahista profils chessgames.com mājaslapā (angliski) Šahista profils 365chess.com mājaslapā (angliski)