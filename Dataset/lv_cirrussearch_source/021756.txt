Haplogrupa (no grieķu: ἁπλούς, haploûs, "viens, vienkāršs") molekulārajā evolūcijā ir līdzīgu haplotipu grupa, kurai ir kopējs sencis, esot vienādai viena nukleotīda polimorfisma (VNP) mutācijai visos haplotipos. Haplogrupas apzīmē ar alfabēta burtiem, papildinot ar skaitļu un burtu kombinācijām, piemēram, R1c1. Cilvēka ģenētikā biežāk pētītās haplogrupas ir Y-hromosomas (Y-DNS) haplogrupas un mitohondriālās DNS (mtDNS) haplogrupas. Y-DNS tiek nodota pa tēva līniju (no tēva dēliem), bet mtDNS tiek nodota pa mātes līniju (no mātes abu dzimumu bērniem). Ar tām nenotiek rekombinācija, tādējādi Y-DNS un mtDNS izmaiņas notiek tikai mutāciju veidā. Cilvēka Y-hromosomas DNS haplogrupas tiek apzīmētas ar burtiem no A līdz T un tālāk sadalītas, pievienojot ciparus un mazos burtus. Y-hromosomas Ādams ir pētnieku dots vārds vīrietim, kurš ir dzīvo cilvēku pēdējais kopējais sencis. Lielākās Y-hromosomas haplogrupas un to sastopamības ģeogrāfiskie reģioni (pirms nesanās eiropiešu kolonizācijas): Cilvēka mitohondriālās DNS (mtDNS) haplogrupas tiek apzīmētas ar burtiem no A līdz Z ar papildu cipariem. Jaunākā mtDNS koka versija (sastādījis Mannis van Oven PhyloTree vietnē. Mitohondriālā Ieva ir pētnieku dots vārds sievietei, kura ir dzīvo cilvēku pēdējais kopējais sencis pēc sieviešu līnijas. Haplogrupas var izmantot, lai noteiktu ģenētiskās populācijas un bieži tās ir ģeogrāfiski orientētas. Piemēram, sekojošas mtDNS haplogrupas sastopamas: Āfrikā: L0, L1, L2, L3, L4, L5, L6; Rietumeirāzijā: H, T, U, V, X, K, I, J, W (tās visas mantotas no makrohaplogrupas N); Austrumāzijā: A, B, C, D, E, F, G, Y, Z (no tām C, D, E, G un Z mantotas no makrohaplogrupas M); Amerikā: A, B, C, D, X; Austrālijā — Melanēzijā: P, Q, S. Mitohondriālās haplogrupas ir sadalītas trīs galvenajās grupās: L, M un N. Cilvēce L grupā vispirms sadalījās L0 un L1-6. Savukārt L1-6 vēlāk sadalījās citās L grupās, no kurām L3 sadalījās M un N grupā. M grupa bija tā, kas veica cilvēku pirmo migrācijas vilni no Āfrikas, dodoties uz austrumiem pa dienvidu piekrasti. No M radušās haplogrupas ir sastopamas Austrumāfrikā, Āzijā, Amerikā un Melanēzijā, bet gandrīz neviena nav atrasta Eiropā. N grupa rāda otro migrācijas vilni no Āfrikas, kad gājis uz ziemeļiem. Īsi pēc migrācijas no N atdalījusies liela R haplogrupa. Haplogrupa R sastāv no divām apakšgrupām. Viena sastopama Āzijā un Okeānijā, bet otra pārstāv gandrīz visas Eiropas populācijas. Makro haplogrupa L sastopama gandrīz visā Āfrikā. M grupa sastāv no: M1 — populācijas Etiopijā, Somālijā un Indijā CZ — daudzi Sibīrijas iedzīvotāji C — dažas Amerikas indiāņu populācijas Z — daudzas sāmu, dažas Ziemeļķīnas, dažas Centrālāzijas populācijas D — dažas Amerikas indiāņu, daudzas Sibīrijas un Austrumāzijas populācijas E — Malaja, Borneo, Taivānas pirmiedzīvotāji, Papua Jaungvineja G — daudzas Ziemeļsibīrijas, Ziemeļāzijas un Centrālāzijas populācijas Q — Melanēzija, Polinēzija, Jaungvineja N grupa sastāv no: A — dažas Amerikas indiāņu, Japānas un Korejas populācijas I — 10 % sastopamība Ziemeļeropā un Austrumeiropā S — dažas Austrālijas aborigēnu populācijas W — dažas Austrumeiropas, Dienvidāzijas un Dienvidaustrumāzijas populācijas X — dažas Amerikas indiāņu, Dienvidsibīrijas, Dienvidrietumāzijas un Dienvideiropas populācijas Y — vairums nivhu un daudzi aini, 1 % Dienvidsibīrijā R apakšgrupas: B — dažas Ķīnas, Tibetas, Mongolijas, Centrālāzijas, Korejas, Amerikas indiāņu, Dienvidsibīrijas, Japānas un Austronēzijas populācijas F — galvenokārt atrodama Dienvidaustrumāzijā, īpaši Vjetnamā; 8,3 % Hvaras salā Horvātijā R0 — Arābijā, Etiopijā un Somālijā HV — Eiropā, Rietumāzijā un Ziemeļāfrikā pre-JT — Libānā; 25 % beduīnu populācijās JT — Ziemeļeiropā, Austrumeiropā, Indijā, Vidusjūrā U — augsta sastopamība Skandināvijā, Baltijas valstīs, Vidusjūrā Atsevišķas Y-hromosomas haplogrupas un atsevišķas mitohondriālās DNS haplogrupas pārklājas, parādot poputācijas, kurām ir īpašas Y-hromosomas haplogrupas un mitohondriālās DNS haplogrupas kombinācija. Y-hromosomas un mitohondriālās DNS mutācijām nebija jānotiek vienlaicīgi, un abu dzimumu izlases dažāds ātrums kopā ar dibinātāja efektu un gēnu dreifu varēja izmainīt populācijas haplogrupas sastāvu, tādēļ pārklāšanās ir tikai uzmetums. Iespējamās Y-hromosomas un mitohondriālās DNS haplogrupu pārklāšanās: PhyloTree.org Family Tree DNA: Y-DNA Haplotree Family Tree DNA: mtDNA Haplotree YFull: YTree YFull: MTree Phylotree: mtDNA Tree World Families Network Arhivēts 2016. gada 10. jūnijā, Wayback Machine vietnē.