Neitans Makinnons (angļu: Nathan MacKinnon; dzimis 1995. gada 1. septembrī) ir kanādiešu hokejists, centra uzbrucējs, kurš 2013. gada NHL draftā tika izvēlēts ar kopējo pirmo numuru. Pašlaik (2020) Makinnons spēlē Nacionālās hokeja līgas kluba Kolorādo "Avalanche" sastāvā. 2011.—12. gada sezonā Makinnons pievienojās QMJHL kluba Helifeksas "Mooseheads" rindām. 2012.—13. gada sezonā kopā ar klubu izcīnīja Memoriālo kausu, Makinnonam iegūstot gan kausa izcīņas vērtīgākā, gan arī rezultatīvākā spēlētāja balvu. 2013. gada pirmssezonas treniņnometnē Makinnnons izcīnīja vietu Kolorādo "Avalanche" sastāvā. Sezonas gaitā Makinnons kļuva par vienu no "Avalanche" rezultatīvākajiem spēlētājiem, atzīmējoties ar 63 rezultativitātes punktiem. Pēc sezonas beigām kā līgas labākais debitants ieguva Kaldera balvu. No 2018. līdz 2020. gadam Makinnons trīs sezonas pēc kārtas noslēdza līgas rezultatīvāko spēlētāju desmitniekā. Kanādas hokeja izlases rindās spēlējis trīs pasaules čempionātos, kā arī 2016. gada pasaules kausa izcīņā. Junioru vecumā spēlējis 2013. gada Pasaules čempionātā junioriem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://sports.tvnet.lv/7552410/video-kolorado-avalanche-pirmo-reizi-kops-2001-gada-izcina-stenlija-kausu