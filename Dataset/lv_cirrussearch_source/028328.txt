Šalča (lietuviski Šalčia) ir upe Lietuvas dienvidrietumos. Tās kopgarums ir 75,8 km, baseina platība — 748,9 km². Tek caur Šaļčininku un Varēnas rajoniem, nelielā posmā — caur Baltkrieviju. Iztek aptuveni 4 km no Šaļčininkiem, no kurienes ieplūst Baltkrievijā. Pēc īsa tecējuma pagriežas rietumu virzienā, veidojot negaru robežu starp abām valstīm. Tālāk plūst caur Rūdininku mežu un netālu no Valkininkiem ietek Merkisā. Šalča ir pietiekami strauja, nedziļa un ļoti līkumota, bez augstiem krastiem. Vēso ūdeni arī vasaras gadalaikā nodrošina daudzie strauti un urgas, kas ietek upē. Lielākās pietekas — Beržūna, Balča, Šalčīkšča, Maltupe, Cira, Brasta, Berže, Visinča. Upes nosaukums atvasināts no lietuviešu šalti ("sals", "aukstums"), šaltas ("salts", "auksts"). «Šalčia». Arhivēts no oriģināla, laiks: 2014. gada 13. novembrī. Skatīts: 2015. gada 24. martā. Aleksandras Vanagas, Lietuvių hidronimų etimologinis žodynas: Moksla, 1981.