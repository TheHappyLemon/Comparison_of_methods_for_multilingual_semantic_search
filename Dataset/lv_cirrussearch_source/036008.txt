Sojuz MS-02 (krievu: Союз МС-02) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas bija modernizētu kosmosa kuģu sērijas Sojuz MS otrā eksemplāra lidojums. Orbītā palaists 2016. gada oktobrī. Uz zemes atgriezās 2017. gada aprīlī. Kuģa Sojuz MS-02 apkalpe augšupceļā un lejupceļā: Dublējošā apkalpe: Aleksandrs Misurkins, komandieris, Roskosmos  Krievija Nikolajs Tihonovs, lidojuma inženieris, Roskosmos  Krievija Marks Vande Hei, lidojuma inženieris, NASA,  ASV Sākotnēji Sojuz MS-02 palaišana bija paredzēta 2016. gada 23. septembrī. 17. septembrī tika pieņemts lēmums pārcelt kuģa startu, jo tika pamanīts bojāts nolaišanās sistēma kabelis. Tas bija saspiests pirmsstarta izmēģinājumu laikā. 26. septembrī paziņots, ka Sojuz MS-02 tiks palaists 19. oktobrī. Sojuz MS-02 tika palaists 2016. gada 19. oktobrī 08:05:14 UTC ar nesējraķeti Sojuz-FG no Baikonuras kosmodroma 31. starta laukuma 6. palaišanas iekārtas. Saslēgšanās ar staciju notika 21. oktobrī 09:58 UTC pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-01 atvienojās 2017. gada 10. aprīlī 07:57 UTC. Zemi nolaižamais aparāts sasniedza 11:20 UTC, 147 km uz dienvidaustrumiem no Žezkazghanas, Kazahstānā. Lidojuma ilgums — 173 dienas 3 stundas 16 minūtes. 2017. gada 16. oktobrī NASA Starptautiskās kosmosa stacijas uzraudzības komitejas priekšsēdētājs Tomass Stefords paziņoja, ka 2017. gada aprīlī kosmosa kuģa nolaišanās pēdējā posmā bija notikusi nolaižamā aparāta dehermetizācija, bet apkalpei briesmas nav draudējušas, jo tā bija ietērpta skafandros. 18. oktobrī šo informāciju apstiprināja Krievijas kosmosa aģentūra Roskosmos un kosmosa kuģa izgatavotājs RKK Energija. Pamatizpletņa izraušanas laikā ar bremzēšanas izpletņa siksnas sprādzi tika bojāts izpletņa konteiners. Sākās spiediena krišanās nolaižamajā aparātā, bet drīz ārējais atmosfēras spiediens jau bija normāls, un pēc standarta procedūras atvērās vārsts, kas izlīdzina gaisa spiedienu kapsulā ar ārējo atmosfēru. Очередной экипаж МКС вернулся на Землю TASS, 2017-04-10 Soyuz capsule suffered partial depressurization during April landing Jeff Foust, spacenews.com, 2017-10-17 РКК "Энергия" подтвердила повреждение СА корабля "Союз МС-02" во время посадки Новости космонавтики, 2017-10-18 Sojuz MS-02 lapa SKS Lidojumu vadības centrā Arhivēts 2016. gada 25. novembrī, Wayback Machine vietnē. (krieviski)