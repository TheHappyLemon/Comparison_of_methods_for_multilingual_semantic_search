Jeļena (Aļona) Perepjolkina (krievu: Елена (Алёна) Ивановна Перепёлкина; dzimusi 1982. gada 24. janvārī) ir bijusī krievu brīvā stila cīkstone, 2008. gada vasaras olimpisko spēļu dalībniece, Eiropas čempione un medaļniece, Pasaules čempionātu medaļniece, Krievijas Nopelniem bagātā sporta meistare. Jeļena Perepjolkina dzimusi 1982. gadā Ļeņingradas apgabalā, Pušnoje ciematā. Ar cīņas sportu sakusi nodarboties 1994. gadā. Pirmais treneris bijis viņas tēvs — Ivans Perepjolkins. Valsts izlasē no 1997.gada. 1998. un 1999. gadā Pasaules kadetu čempione. 1999. un 2002. gadā Eiropas junioru čempione. Trīskārtīga Krievijas čempione (2008, 2009, 2017), pieckārtēja vicečempione (2007, 2011, 2014, 2016, 2018) un trīskārtēja bronzas medaļas ieguvēja (2010, 2012, 2015). 2008. gadā pārstāvēja Krieviju Pekinas olimpiskajās spēlēs. Viņa astotdaļfinālā zaudēja japānietei Kjoko Hamaguči un nākamajām cīņām nekvalificējās. Krievijas Nopelniem bagātā sporta meistare «Перепелкина Алена Ивановна» (krievu). wrestrus.ru. Arhivēts no oriģināla, laiks: 2016-03-04. Skatīts: 2021-05-30. «Елена Перепелкина» (krievu). peoples.ru. Skatīts: 2021-05-30. Olympedia profils (angliski) FILA profils (angliski)