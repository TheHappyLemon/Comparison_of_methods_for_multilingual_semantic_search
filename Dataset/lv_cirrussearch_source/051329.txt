Groningenas Universitāte (nīderlandiešu: Rijksuniversiteit Groningen) ir 1614. gadā dibināta universitāte Nīderlandes pilsētā Groningenā, valsts ziemeļos. Otra vecākā universitāte valstī. Groningenas Universitāte parasti ietilpst pasaules simts labāko universitāšu skaitā dažādos rangos. Groningenas Universitātē ietilpst 11 fakultātes, 9 aspirantūras, 27 pētniecības centri un institūti un vairāk nekā 175 apmācības programmas. Bijušo un esošo pasniedzēju un studentu vidū minami matemātiķis Johans Bernulli (Johann Bernoulli), astronoms Barts Boks (Bart Bok), fiziķis Frics Cernike (Frits Zernike), politiķis Vīms Deisenbergs (Wim Duisenberg), vēsturnieks Ubo Emmijs (Ubbo Emmius), ķīmiķis Bens Feringa (Ben Feringa), politiķis Pīms Forteins (Pim Fortuyn), vēsturnieks Johans Heizinga (Johan Huizinga), rakstnieks Villems Frederiks Hermanss (Willem Frederik Hermans), ārste Aleta Jakobsa (Aletta Jacobs), politiķis Jobs Kohens (Job Cohen), kosmonauts Vibo Okelss (Wubbo Ockels), astronoms Jans Orts (Jan Oort), fiziķis Heike Kamerlings Oness (Heike Kamerlingh Onnes), matemātiķis Villems de Siters (Willem de Sitter). Vikikrātuvē par šo tēmu ir pieejami multivides faili. Skatīt: Groningenas Universitāte. Oficiālā tīmekļa vietne