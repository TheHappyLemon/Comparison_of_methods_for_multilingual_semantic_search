Margarēta Dezirē Viktorija Amblera kundze (dzimusi 1943. gada 3. augustā Hāgas pilī) ir Zviedrijas princese. Viņa ir prinča Gustava Ādolfa un princeses Sibillas ģimenes meita, kā arī karaļa Kārļa XVI Gustava vecākā māsa un princešu Kristīnes, Birgitas un Dezirē māsa. Bērnība laimīgi ritēja Hāgas pilī līdz brīdim, kad 1947. gada 26. janvārī traģiskā aviokatastrofā Dānijas lidlaukā bojā gāja viņas tēvs princis Gustavs Ādolfs Kastrupas. 1950. gadā māte princese Sibilla ar Margarētu un pārējiem bērniem pārvācās uz Stokholmas pili, kur dzīve vairs nebija tik laba, kā līdz šim. Lielu palīdzību un rūpes pēc tēva nāves Margarētai sniedza Zviedrijā dzimusī Dānijas karaliene Ingrīda. Princese Margarēta mācījās Franču ģimnāzijā, kā arī Martas skolā Stokholmā, kurā apguva ar šūšanu saistītās prasmes. Vēlāk apmeklēja bērnu kopšanas un ēdienu gatavošanas kursus. Jaunībā princese Margarēta bija iemīlējusies augstmanī un džeza pianistā Robinā Daglasā, taču karalis Gustavs VI Ādolfs un māte princese Sibilla nedeva atļauju turpināt attiecības un princeses romāns beidzās. 1963. gadā princese iepazinās ar angli Džonu Ambleru, ar kuru saderinājās 1964. gada februārī un apprecējās 1964. gada 30. jūnijā Ēlandes salas Jērdslosas baznīcā. Salīdzinot ar citu māsu kāzām, šīs bija vienkāršākas, taču tāpat laulību dienā baznīcas priekšā bija pulcējies ļaužu pūlis, kas vēlējās sumināt pāri. Sakarā ar to, ka Margarēta apprecējās ar nekaralisku personu, viņa zaudēja titulu Viņas Karaliskā Augstība, tā vietā dabūjot goda titulu Princese Margarēta, Amblera kundze. Pēc kāzām ģimene pārvācās dzīvot uz Lielbritāniju, Londonu, neskatoties uz to, viņa uzturēja tuvu saikni ar savu māti Sibillu. 1965. gada 14. aprīlī piedzima pāra pirmais bērns - meita Sibilla Luīze, kuru kristīja par godu mātei, viņas vārdā. Viņiem piedzima arī divi dēli - Čārlzs Edvards, dzimis 1966. gada 14. jūlijā un Džeimss Patriks, dzimis 1969. gada 10. jūnijā. 1996. gadā princese Margarēta un Džons Amblers sāka dzīvot atsevišķi, saglabājot laulību līdz pat Džona Amblera nāvei 2008. gadā. Margarēta ir apmetusies Oksfordšīrā, Lielbritānijā. Viņa ieņem 196. vietu kā Britānijas troņa mantiniece. Zviedrijas karaliskā ģimene Zviedrijas monarhu uzskaitījums Karaliskā apbedījumu vieta Hāgas pils Princeses biogrāfija 75 gadu jubileja Kopā ar savu vīru 1964.g. Lielākā starp māsām un brāli Kāzās