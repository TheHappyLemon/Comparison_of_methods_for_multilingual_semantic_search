Fjodors Šaļapins (krievu: Фёдор Иванович Шаляпин; dzimis 1873. gada 13. februārī [v.s. 1. februārī], miris 1938. gada 12. aprīlī) bija krievu operdziedātājs - bass. Dzimis Kazaņā zemnieka ģimenē. Kopš 1889. gada darbojies teātrī. Dziedājis korī. 1890. gadā sāka solista karjeru, kad tika izraudzīts dziedāt partiju saslimušā kolēģa vietā. Darbojies Kazaņā, Ufā, Tiflisā, kur ņēma privātstundas. 1893. gadā pārcēlās uz Maskavu, bet 1894. gadā - uz Sanktpēterburgu. 1895. gadā kļuva par Marijas teātra solistu. No 1896. līdz 1899. gadam Šaļapins bija mecenāta Savas Mamontova Krievu privātās operas Maskavā solists. No 1899. gada - Lielā teātra solists. Pēc Oktobra revolūcijas ieguva Republikas Tautas mākslinieka nosaukumu un kļuva par Marijas teātra māksliniecisko vadītāju. 1922. gadā devās viesizrādēs uz ārzemēm, un PSRS vairs neatgriezās. 1930., 1931. un 1934. gadā sniedza viesizrādes Rīgā. Miris Parīzē, kur tika apglabāts Batinjoles kapsētā (Cimetière des Batignolles). 1984. gadā pārapbedīts Novodevičjes kapsētā Maskavā. Vikikrātuvē par šo tēmu ir pieejami multivides faili. Skatīt: Fjodors Šaļapins. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Fjodora Šaļapina profils AllMusic (angliski)