Felsumas, arī dienas gekoni (Phelsuma) ir gekonu dzimtas ģints, kuru pārstāv aptuveni 70 sugas un pasugas. Atšķirībā no gekonu lielākās daļas, felsumas ir aktīvas diennakts gaišajā laikā. Tās ir lielākoties krāšņas ķirzakas, kuru daudzveidības centrs atrodas Madagaskarā un blakus esošajos arhipelāgos un salās Indijas okeāna rietumu daļā. Mirdzošās felsumas ir vieni no spilgtākajiem un krāsainākajiem rāpuļiem. Krāsojums bieži zaļš, un to klāj sarkanu, melnu, zilu, dzeltenu, oranžu un brūnu plankumojumu, svītru un punktojumu veidoti raksti. Krāšņā āriene tās padara par iecienītiem terāriju iemītniekiem. Dažas sugas pārsvarā pelēcīgas, piemēram Raundas gekons. Garums variē no 6,5 līdz 30 cm, bet izmirušais Rodrigesas milzu scinks sasniedza pat 40 cm. Dabiskais areāls aptver Indijas okeāna rietumu daļas salas. Lielākā daļa sugu sastopamas Madagaskarā, kā arī Komoru arhipelāgā, Maskarēnu salās, Seišelu salās, Andamanu Salās, Zanzibārā un dažās vietās austrumu Āfrikas piekrastē. Ieviestas Havaju salās, Floridā un Mūreas salā Franču Polinēzijā. Atkarībā no sugas, felsumas sastopamas sākot no jūras līmeņa līdz 2300 m v.j.l.. Lielākai sugu un pasugu daļai ir ļoti ierobežoti areāli, un tās ir ļoti apdraudētas. Visnopietnāko apdraudējumu izraisa dabiskās vides izpostīšana. Lielākā daļa dienas gekonu uzturās kokos, bet var būt sastopamas arī netālu no apdzīvotām vietām, dārzos, uz žogiem, ēkās un būdās. Izņēmums ir Ph. barbouri, kas ir uz zemes mītoša suga. Pārtiek no dažādiem kukaiņiem un citiem bezmugurkaulniekiem, tāpat nektāra un putekšņiem, laiku pa laikam arī mīkstiem un saldiem augļiem. Ģints iekļauj ap 70 sugu un pasugu, no kurām cilvēka radīto apkārtējās vides izmaiņu rezultātā divas sugas ir izmirušas. Saskaņā ar endēmo sugu izplatības areāliem, Madagaskaru apdzīvo 34 endēmas sugas, Maskarēnu salas — 9 sugas, ieskaitot divas izzudušās, Komoru arhipelāgu — 5 sugas, Seišelas — 2 sugas, viena suga mīt Pembā Tanzānijas piekrastē un viena — Andamanu salās. Ģints taksonomija joprojām ir neskaidra un pastāvīgi tiek mainīta. Vēl joprojām ik pa laikam tiek atklāta jauna suga, un 90. gados vien tika aprakstītas astoņas jaunas sugas. Savukārt Ph. kely un Ph. vanheygeni aprakstīja 2004. gadā. Phelsuma abbotti — sastopams Madagaskarā un Seišelās; Phelsuma abbotti abbotti — Aldabras dienas gekons, sastopams Aldabras atolā; Phelsuma abbotti chekei — sastopams Madagaskaras rietumos, ziemeļos un ziemeļaustrumos; Phelsuma abbotti sumptio Phelsuma andamanensis — Andamanu dienas gekons, sastopams Andamanu salās; Phelsuma antanosy — sastopams nelielā areālā Madagaskaras dienvidaustrumos; Phelsuma astriata — sastopams Seišelās; Phelsuma astriata astriata — sastopams vairākās Seišeļu salās (Mae, Siluete, Terēze, Astove); Phelsuma astriata semicarinata Phelsuma barbouri — sastopams Madagaskaras centrālajā daļā; Phelsuma berghofi — sastopams nelielā areālā Madagaskaras dienvidaustrumos; Phelsuma borai — sastopams Bemarahas kalnu masīvā Cingi de Bemarahas dabas rezervātā Madagaskaras rietumos; Phelsuma borbonica — sastopams Maskarēnu salās Phelsuma borbonica borbonica — Reinjonas dienas gekons, sastopams Reinjonā; Phelsuma borbonica agalegae — Agalegas dienas gekons, sastopams Agalegā; Phelsuma borbonica mater — sastopams Reinjonas austrumos un dienvidos; Phelsuma breviceps — sastopams Madagaskaras dienvidu un dienvidaustrumu piekrastē; Phelsuma cepediana — zilastes dienas gekons, sastopams Maurīcijā; Phelsuma comorensis — sastopams Grankomoras ziemeļos; Phelsuma dorsivittata — sastopams Madagaskaras ziemeļos; Phelsuma dubia — sastopams Madagaskaras rietumos un ziemeļos, iespējams, Komoru salās, Zanzibārā, Mozambikas salā un nelielā Tanzānijas un Kenijas piekrastes areālā ieviests; Phelsuma edwardnewtoni — izmiris ap 1917. gadu, apdzīvoja Rodrigesu; Phelsuma flavigularis — dzeltenrīkles dienas gekons, sastopams Andasibes-Mantadias nacionālajā parkā Madagaskaras austrumos; Phelsuma gigas — Rodrigesas milzu dienas gekons, izmiris ap 1842. gadu, apdzīvoja Rodrigesu; Phelsuma gouldi — sastopams Anjas rezervātā Madagaskaras centrālajā daļā; Phelsuma grandis — Madagaskaras lielais dienas gekons, sastopams piekrastē Madagaskaras ziemeļos, ieviests Reinjonā, Havajās, Floridā un Maurīcijā; Phelsuma guentheri — Raundas gekons, sastopams Raundā, reintroducēts Egretā; Phelsuma guimbeaui — sastopams Maurīcijas rietumos, ieviests Havajās; Phelsuma guttata — sastopams piekrastē Madagaskaras austrumos un ziemeļaustrumos; Phelsuma hielscheri — sastopams Maurīcijas rietumos un dienvidrietumos; Phelsuma hoeschi — sastopams Madagaskaras austrumos; Phelsuma inexpectata — sastopams nelielā areālā Reinjonas dienvidos; Phelsuma kely — sastopams nelielā piekrastes areālā Madagaskaras austrumos; Phelsuma klemmeri — dzeltengalvas dienas gekons, sastopams Ampasindavas pussalā Madagaskaras ziemeļrietumos un Mandrozo mežā 600 km uz dienvidiem no pussalas; Phelsuma kochi — sastopams Madagaskaras rietumos un ziemeļrietumos; Phelsuma laticauda — dabiskais areāls aptver Madagaskaru; Phelsuma laticauda laticauda — sastopams Madagaskaras ziemeļaustrumos un ziemeļrietumos, ieviests dažās Komoru salās, Seišeļu arhipelāga dienvidu daļā, Reinjonā, Maurīcijā, Franču Polinēzijā, Floridā un Havajās; Phelsuma laticauda angularis — sastopams Madagaskaras ziemeļrietumos; Phelsuma lineata — sastopams Madagaskarā; Phelsuma lineata lineata — sastopams Madagaskaras austrumu piekrastē; Phelsuma lineata bombetokensis — sastopams Madagaskaras ziemeļrietumos; Phelsuma lineata elanthana — sastopams Madagaskaras centrālaustrumos; Phelsuma lineata punctulata — sastopams Madagaskaras ziemeļos; Phelsuma madagascariensis — sastopams Madagaskaras austrumos; Phelsuma madagascariensis madagascariensis — sastopams Madagaskaras austrumos; Phelsuma madagascariensis boehmei — sastopams Andasibes-Mantadias nacionālajā parkā Madagaskaras austrumos; Phelsuma malamakibo — sastopams Andohahelas nacionālajā parkā Madagaskaras dienvidaustrumos; Phelsuma masohoala — sastopams atsevišķā apvidū Madagaskaras ziemeļaustrumos; Phelsuma modesta — sastopams Madagaskaras dienvidos; Phelsuma modesta modesta — sastopams Madagaskaras dienvidos un dienvidaustrumos; Phelsuma modesta leiogaster — sastopams Madagaskaras dienvidrietumos; Phelsuma mutabilis — sastopams Madagaskaras dienvidos un rietumos; Phelsuma nigristriata — sastopams Majotā; Phelsuma ornata — Maurīcijas dienas gekons, sastopams Maurīcijā un blakus esošajās saliņās; Phelsuma parkeri - Pembas dienas gekons, sastopams Pembas salā blakus Tanzānijai; Phelsuma parva — sastopams Madagaskaras austrumu piekrastē; Phelsuma pasteuri — sastopams Majotā; Phelsuma pronki — sastopams nelielā areālā Madagaskaras austrumos; Phelsuma pusilla — sastopams Madagaskaras austrumos; Phelsuma pusilla pusilla — sastopams piekrastē Madagaskaras austrumos; Phelsuma pusilla hallmanni — sastopams Madagaskaras austrumos; Phelsuma quadriocellata — sastopams Madagaskaras austrumos; Phelsuma quadriocellata quadriocellata — sastopams Madagaskaras austrumos; Phelsuma quadriocellata bimaculata — sastopams Madagaskaras austrumos; Phelsuma quadriocellata lepida — sastopams Madagaskaras ziemeļaustrumos; Phelsuma ravenala — sastopams Madagaskaras austrumu piekrastē; Phelsuma robertmertensi — sastopams Majotā; Phelsuma roesleri — sastopams Ankaranas rezervāta kalnu masīvā Madagaskaras ziemeļos; Phelsuma rosagularis — sastopams Maurīcijas dienvidos; Phelsuma seippi — sastopams Sambirano upes reģionā Madagaskaras ziemeļrietumos; Phelsuma serraticauda — platastes dienas gekons, sastopams Madagaskaras austrumu piekrastē; Phelsuma standingi — sastopams Madagaskaras dienvidrietumos; Phelsuma sundbergi— sastopams Seišelās Phelsuma sundbergi sundbergi — sastopams vairākās Seišelu salās (Praslina, Kurejūza un dažas mazākas saliņas); Phelsuma sundbergi ladiguensis — sastopams vairākās Seišelu salās; Phelsuma sundbergi longinsulae — Mae dienas gekons, sastopams vairākās Seišelu salās, ieskaitot Mae; Phelsuma vanheygeni — sastopams Ampasindavas pussalā Madagaskaras ziemeļrietumos; Phelsuma v-nigra — sastopams Komoru arhipelāgā; Phelsuma v-nigra v-nigra — sastopams Mvali salā; Phelsuma v-nigra anjouanensis — sastopams Nzvani salā; Phelsuma v-nigra comoraegrandensis — sastopams Grankomoras salā. Zeltainie sikspārņi un sārtie baloži. Džeralds Darels. Rīga. Zinātne. 1981 Vertebrate Zoology. Taxonomic checklist of the day geckos of the genera Phelsuma Gray, 1825 and Rhoptropella Hewitt, 1937 (Squamata: Gekkonidae). Frank Glaw¹ Herbert Rösler². Seckenberg Gesellschaft fṻr Naturforschung, 2015. NatureWatch: Day Geckos (Genus Phelsuma)[novecojusi saite] Zootaxa. Phylogenetic systematics of day geckos, genus Phelsuma, based on molecular and morphological (Squamata: Gekkonidae) «iNaturalist: Day Geckos (Genus Phelsuma)». Arhivēts no oriģināla, laiks: 2021. gada 18. decembrī. Skatīts: 2016. gada 16. maijā.