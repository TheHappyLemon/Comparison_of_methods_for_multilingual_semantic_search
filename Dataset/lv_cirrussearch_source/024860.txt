Monastiriska (ukraiņu: Монастириська) ir pilsēta Ukrainas rietumos, Ternopiļas apgabala Monastiriskas rajona centrs. Rakstos pirmoreiz minēta 1437. gadā. Bija Polijas-Lietuvas pilsēta. Gadsimtiem bijusi Potocku dzimtas īpašums. 1772. gadā pēc Polijas Pirmās dalīšanas pilsēta iekļāvās Austrijas impērijas sastāvā (vēlākā Austroungārija), un bija tur līdz Pirmā pasaules kara beigām. Pēc Pirmā pasaules kara Monastiriska iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, pēc PSRS iebrukuma Polijā iekļauta Ukrainas PSR. No 1941. gada 4. jūlija līdz 1944. gada 22. martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Monastiriska.