Jolanta Zavadzka (poļu: Jolanta Zawadzka; dzimusi 1987. gada 8. februārī Vroclavā) ir Polijas starptautiskā lielmeistare šahā (2005). Piecas reizes uzvarējusi Polijas junioru šaha čempionātos dažādās vecuma grupās: 1997. gadā U10 vecuma grupā, 1999. gadā U12 vecuma grupā, 2003. gadā U16 vecuma grupā, 2004. gadā U18 vecuma grupā un 2005. gadā U20 vecuma grupā. Pārstāvējusi Poliju arī Pasaules un Eiropas junioru šaha čempionātos, kur lielāko panākumu guvusi 2007. gadā Erevānā, kad izcīnījusi sudraba medaļu Pasaules junioru čempionātā. 2010. gadā piedalījusies Pasaules sieviešu šaha čempionātā pēc izslēgšanas sistēmas, kurā zaudējusi 1. kārtā. 2015. gadā dalījusi pirmo vietu lielmeistara normas turnīrā Marianske Lāznē (Čehija). Kopš 2001. gada regulāri piedalījusies Polijas sieviešu šaha čempionāta finālos. Šajos turnīros izcīnījusi 14 medaļas: 4 zelta (2006, 2011, 2015, 2018), 6 sudraba (2007, 2009, 2013, 2014, 2016, 2021) un 4 bronzas (2005, 2010, 2012, 2019). 2020. gada augustā ierindojusies 5. vietā Polijas sieviešu šaha čempionātā. 2021. gada novembrī Rīgā ierindojusies 11. vietā 2021. gada "FIDE Chess.com Grand Swiss" turnīrā sievietēm. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Marinu Ņečajevu, 2. kārtā uzvarējusi Humpi Koneru, bet 3. kārtā zaudējusi Žansajai Abdumalikai. 2023. gada aprīlī Varšavā ierindojusies 6. vietā Polijas sieviešu šaha čempionātā. Sekmīgi pārstāvējusi Polijas komandu lielākajos komandu šaha turnīros: Pasaules šaha olimpiādēs piedalījusies 6 reizes (2006-2016). Komandu vērtējumā izcīnījusi sudraba (2016) medaļu. Individuālajā vērtējumā izcīnījusi sudraba (2012) medaļu; Eiropas komandu šaha čempionātos piedalījusies 6 reizes (2005-2015). Komandu vērtējumā izcīnījusi zelta (2005), 2 sudraba (2007, 2011) un bronzas (2013) medaļas. Individuālajā vērtējumā izcīnījusi sudraba (2011) medaļu; Pasaules komandu šaha čempionātā piedalījusies 3 reizes (2007-2009, 2015). Individuālajā vērtējumā izcīnījusi bronzas (2007) medaļu. Par panākumiem turnīros FIDE 2003. gadā Zavadzkai piešķīra starptautiskās meistares (WIM) nosaukumu, bet 2005. gadā - starptautiskās lielmeistares (WGM) nosaukumu. «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 19. septembrī. Open Marianske Lazne 2015 - A - velmistrovsky turnaj 14. rocnik mezinarodniho sachoveho festivalu Duda wins 1st Polish Championship PGNiG TERMIKA Indywidualne Mistrzostwa Polski Kobiet w Szachach - ChessManager «LOTTO IMP MOKATE IMPK 2019 10-20.05.2019 Warszawa». Arhivēts no oriģināla, laiks: 2019-05-22. Skatīts: 2019-05-22. MOKATE Polish Women's Championship 2021 FIDE Chess.com Women's Grand Swiss Women’s World Championship 2018 Mistrzostwa Polski Kobiet w Szachach 2023 OlimpBase :: Women's Chess Olympiads :: Jolanta Zawadzka OlimpBase :: European Women's Team Chess Championship :: Jolanta Zawadzka OlimpBase :: World Women's Team Chess Championship :: Jolanta Zawadzka Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)