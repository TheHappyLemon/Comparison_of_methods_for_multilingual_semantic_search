Noridžas katedrāle (angļu: Norwich Cathedral) jeb Svētās un Nedalāmās Trīsvienības katedrāles baznīca (angļu: Cathedral Church of the Holy and Undivided Trinity) ir 11. gadsimtā celta anglikāņu katedrāle, kas atrodas Anglijas austrumos, Noridžas pilsētā. 630. gadā dibinātās Noridžas diecēzes galvenā baznīca. Katedrāles celtniecība uzsākta 1096. gadā. Tā tika pabeigta 12. gadsimta vidū un tās koka tornis bija 141 metrus augsts. Katedrāles teritorija, kas atradās aiz viduslaiku Noridžas mūriem, aizņēma desmito daļu no pilsētas teritorijas. 1272. gadā katedrāle cieta dumpja laikā un 1278. gadā tā tika vēlreiz iesvētīta. 1297. gadā tika sākta kluatra būvniecība, kas mūsdienās ir otrais lielākais Anglijā. 1480. gadā koka torni nomainīja ne tik augsts mūra tornis, tomēr 96 metrus augstais tornis ir otrs augstākais baznīcas tornis Anglijā. 1830. gadā katedrāles dienvidu šķērsjomu pārbūvēja arhitekts Entonijs Selvins (Anthony Salvin, 1799—1881). 14. gadsimtā katedrālē tika ierīkots slavens astronomiskais pulkstenis, tomēr tas gāja bojā ugunsgrēkā 17. gadsimtā. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Noridžas katedrāle.