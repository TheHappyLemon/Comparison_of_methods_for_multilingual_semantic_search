Princese Anni Frida Sinnija Reisa no Plauenes (vācu: Anni-Frid Synni Prinzessin Reuss von Plauen; dzimusi Lingstade; 1945. gada 15. novembrī Bjērkosenē, Norvēģijā), plaši zināma kā Frīda Lingstade un Frīda, ir norvēģu izcelsmes zviedru dziedātāja. Mūziķes māte bija norvēģiete, bet tēvs vācietis. Frīda uzauga Zviedrijā, kā arī bija viena no popgrupas ABBA dalībniecēm. Pēc grupas darbības beigšanas viņa turpināja savu solo karjeru un 1982. un 1984. gadā izdeva albumu angļu valodā (Something's Going On, Shine), kā arī 1996. gadā zviedru valodā (Djupa andetag). Mūsdienās māksliniece iesaistās dabas aizsardzības popularizēšanā un piedalās kā viesmāksliniece citu mūziķu albumos. 1963. gadā Anni Frida apprecējās ar mūziķi Ragnāru Fredikšonu, laulības laikā piedzima divi bērni, bet pāris izšķīrās 1970. gadā. Neilgi pēc laulības beigām māksliniece iepazinās ar Benni Andešonu un pāris gadus vēlāk, piebiedrojoties Bjērnam Ulveusam un Angnētai Feltskūgai, tika dibināta grupa ABBA. Pāris apprecējās 1978. gadā, bet izšķīrās trīs gadus vēlāk. 1992. gadā Frīda salaulājās ar vācu princi Heinrihu Reisu no Plauenes, bet princis mira no limfomas 1999. gadā. Pašlaik Frīda dzīvo Cermatā, Šveicē. Anni Fridas biogrāfija ABBA zvaigzne, kas kļuva par princesi, express.co.uk Reisu ģimenes ciltskoks Frīdas singla "1865" izdošanas paziņojums Vikikrātuvē par šo tēmu ir pieejami multivides faili. Skatīt: Anni Frida Lingstade. Oficiālā ABBA mājaslapa Anni Fridas Lingstades biogrāfija