Spektr-RG (Спектр-РГ, Спектр-Рентген-Гамма) ir Krievijas un Vācijas orbitālā observatorija, kas paredzēta astrofiziskiem pētījumiem rentgenstaru enerģiju diapazonā (0,3 — 30 keV). Tā tika palaista 2019. gada 13. jūlijā un ir izvietota Halo orbītā ap Zemes — Saules Lagranža punktu L2. Projektu kopīgi realizē Krievijas Zinātņu akadēmijas Komisko pētījumu institūts (IKI RAN) un Vācijas aerokosmisko lidojumu centrs (DLR) Spektr-RG tika būvēts uz NPO Lavočkina platformas Navigator bāzes. Kosmiskā aparāta primārais instruments ir eROSITA, ko izgatavoja Maksa Planka ārpuszemes fizikas institūts. Tas darbojas 0,3 — 10 keV enerģiju diapazonā. eROSITA veidots, par pamatu ņemot ABRIXAS, ko orbītā palaida 1999. gadā, bet pēc dažām dienām tas sabojājās akumulatoru kļūmes dēļ. Otrs zinātniskais instruments ir ART-XC, ko izgatavoja Komisko pētījumu institūts un Viskrievijas zinātniski pētnieciskais eksperimentālās fizikas institūts. Tas darbojas 6 — 30 keV diapazonā. ART-XC ir 7 rentgena slīdošā tipa spoguļu moduļi, ko izgatavoja Māršala kosmiko lidojumu centrs. Spektr-RG tika palaists 2019. gada 13. jūlijā 12:30:57 UTC no Baikonuras kosmodroma ar nesējraķeti Proton-M / Blok DM-03. 2019. gada 21. oktobrī observatorija sasniedza Halo orbītu ap Zemes — Saules Lagranža punktu L2, 1,5 miljonu kilometru attālumā no Zemes. 8. decembrī tika sākta visas debess skenēšana. 2020. gada 15. decembrī Spektr-RG bija pabeidzis otro visas debess apskatu. Pēc Krievijas iebrukuma Ukrainā 2022. gada 26. februārī Vācijas puse paziņoja, ka observatorijā Spektr-RG atslēgs savu teleskopu eROSITA. Aparatūra tika pārslēgta gaidošajā režīmā. 3. jūnijā Roskosmos nolēma patvaļīgi aktivizēt eROSITA teleskopu bez Vācijas speciālistu dalības. Германия решила отключить свой телескоп на совместной с РФ космической обсерватории life.ru, 2022-02-26 Роскосмос решил восстановить работу немецкого телескопа на "Спектре-РГ" Новости космонавтики, 2022-06-03 ROSAT Chandra Спектр-Рентген-Гамма Arhivēts 2019. gada 20. jūnijā, Wayback Machine vietnē. Projekta Krievijas vietne] (krieviski) eROSITA Maksa Planka ārpuszemes fizikas institūtā (angliski) Spektr-RG (SXG) Gunter Dirk Krebs