Štūrovo (slovāku: Štúrovo) ir pilsēta Slovākijā, Nitras apgabala Nove Zāmku apriņķī Donavas kreisajā krastā iepretim Ungārijas pilsētai Estergomai, ar kuru to savieno 1944. gadā nopostītais un tikai 2001. gadā atjaunotais Marijas Valērijas tilts. Rakstos pilsēta pirmoreiz minēta 1075. gadā. Tāpat kā lielākā daļa no Slovākijas teritorijas, Štūrovo līdz 1920. gadam atradās Ungārijas sastāvā, tās ungāriskais nosaukums ir Pārkāņa (Párkány). Arī slovāki pilsētu sauca par Parkanu, līdz 1948. gadā tā tika pārdēvēta par godu Ļudovītam Štūram. No 1541. līdz 1683. gada oktobrim, kad apkaimē tika izcīnīta Pārkāņas kauja, pilsēta atradās Osmaņu impērijas sastāvā. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām no 1938. līdz 1945. gadam ietilpa Ungārijā. 1968. gadā Štūrovo tika uzcelts celulozes kombināts (Juhoslovenské celulózky a papierne). No 1993. gada - Slovākijā. 2001. gadā vairums pilsētas iedzīvotāju bija ungāri (68,7 %), dzīvoja arī slovāki (28,1 %). Pēc reliģiskās pārliecības - katoļi (77,18 %), nereliģiozi (16,45 %). Vikikrātuvē par šo tēmu ir pieejami multivides faili. Skatīt: Štūrovo. Q110227967.