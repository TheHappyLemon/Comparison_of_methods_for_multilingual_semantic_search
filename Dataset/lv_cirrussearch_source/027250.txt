Cjiņlins (ķīniešu: 秦岭, Qín Lǐng) ir kalnu grēda Ķīnas vidienē, Huanhes un Jandzi baseinu ūdensšķirtne. Stiepjas rietumu—austrumu virzienā 650 km garumā no Gaņsu dienviddaļas, cauri Šaaņsji provincei, iestiepjoties Henaņas vidienē. Grēdas augstākais kalns ir Taibaišaņs — 3767 m vjl. Grēda veidota no kaļķakmeņiem, slānekļiem. Ziemeļu nogāze stāva, maz saposmota, aug skujkoku meži; dienvidu nogāze nolaidena, alpīnās pļavas. Cjiņlina ziemeļaustrumos, vienā no atzariem, atrodas viens no daoisma svētajiem kalniem — Huašaņs (2130 m vjl). «Cinlins». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 139. lpp. Vikikrātuvē par šo tēmu ir pieejami multivides faili. Skatīt: Cjiņlins. Encyclopædia Britannica raksts (angliski) Krievijas Lielās enciklopēdijas raksts (krieviski)