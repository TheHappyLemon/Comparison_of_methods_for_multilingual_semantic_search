Nepievienošanās kustība (angļu: Non-Aligned Movement, NAM) ir starptautiska valstu organizācija, kuras dalībvalstis nevēlas oficiāli iesaistīties kādā militārā blokā, piemēram, NATO. 2012. gadā organizācijā bija 120 dalībvalstis un 17 novērotājvalstis. Organizāciju 1961. gadā izveidoja Belgradā, lai tās dalībvalstis varētu norādīt uz savu neitralitāti Aukstā kara laikā. Nepievienošanās kustību dibināja piecu valstu līderi — Dienvidslāvijas SFR prezidents Josips Brozs Tito, Indonēzijas prezidents Sukarno, Ēģiptes prezidents Gamāls Abdels Nāsers, Ganas prezidents Kvame Nkruma un Indijas premjerministrs Džavāharlāls Nehru. 1961. gada septembrī organizācija apvienoja jau 25 valstis.  Afganistāna  Alžīrija  Dienvidslāvija (dibinātājvalsts)  Ēģipte un  Sīrija, tolaik Apvienotā Arābu Republika (dibinātājvalsts)  Etiopija  Gana (dibinātājvalsts)  Gvineja  Indija (dibinātājvalsts)  Indonēzija (dibinātājvalsts)  Irāka  Jemena  Kambodža  Kipra  Kongo Demokrātiskā Republika, tolaik Kongo (Leopoldvila)  Kuba  Libāna  Mali  Maroka  Mjanma, tolaik Birma  Nepāla  Saūda Arābija  Somālija  Sudāna  Šrilanka, tolaik Ceilona  Tunisija