Atila Valters (ungāru: Valter Attila; dzimis 1998. gada 12. jūnijā Čemerā) ir Ungārijas šosejas riteņbraucējs, pārstāv UCI WorldTeam komandu Groupama–FDJ. Karjeras sākumā startējis arī kalnu riteņbraukšanas sacensībās, 2015. un 2016. gadā kļūstot par Ungārijas junioru čempionu, bet 2017. gadā ieņemot trešo vietu pieaugušo konkurencē. 2019. gadā pievienojās CCC Development Team komandai, iepriekšējā gadā pārstāvēja Pannon Cycling Team. 2019. gadā uzvarēja vienā Tour de l'Avenir posmā. Pirms 2020. gada sezonas Valters pievienojās CCC Team komandai, pārejot uz to no saistītās attīstības komandas CCC Development Team. 2020. gada oktobrī komanda Valteru iekļāva sastāvā startam 2020. gada Giro d'Italia. Kopvērtējumā viņš ieņēma 27. vietu, bet kalnainajā 20. posmā izcīnīja 9. vietu. Pirms 2021. gada sezonas, CCC Team piedzīvojot finansiālas problēmas, Valters pārgāja uz Groupama–FDJ. 2021. gada maijā komanda Valteru iekļāva sastāvā startam 2021. gada Giro d'Italia. Kalnainajā ceturtajā posmā viņš izcīnīja 6. vietu, bet pēc sestā posma Valters kļuva par kopvērtējuma līderi, kļūstot par pirmo ungāru, kurš valkājis maglia rosa. Pēc devītā posma līdera krekliņu pārņēma Egans Bernals. 2022. gadā pirmoreiz kļuva par Ungārijas čempionu grupas braucienā. «Valter completes CCC Team's 2020 roster». Cyclingnews.com (Future plc). 2019. gada 25. novembris. Skatīts: 2020. gada 1. janvāris. «Groupama - FDJ». UCI.org. Union Cycliste Internationale. Arhivēts no oriģināla, laiks: 2021. gada 1. janvāris. Skatīts: 2021. gada 1. janvāris. François Bonnefoy. «Transfert - Attila Valter et Matteo Badilatti chez Groupama-FDJ» [Transfers - Attila Valter and Matteo Badilatti with Groupama-FDJ]. Cyclism'Actu (French) (Swar Agency), 2020. gada 30. septembris. Skatīts: 2020. gada 30. septembris. «103rd Giro d'Italia: Startlist». ProCyclingStats. Skatīts: 2020. gada 2. oktobris. «Startlist for Giro d'Italia 2021». www.procyclingstats.com. Skatīts: 2021-05-14. «Attila Valter: The First Hungarian to wear the Pink Jersey». Rouleur (angļu). Skatīts: 2021-05-14. Vikikrātuvē par šo tēmu ir pieejami multivides faili. Skatīt: Atila Valters. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)