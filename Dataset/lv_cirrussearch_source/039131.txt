Vladislavs Kovaļovs (krievu: Владислав Владимирович Ковалёв; dzimis 1994. gada 6. janvārī Minskā) ir Baltkrievijas starptautiskais lielmeistars šahā (2013). Daudzkārtējais Baltkrievijas junioru šaha čempionātu uzvarētājs dažādās vecuma grupās, tajā kaitā trīs reizes uzvarējis vecuma grupā līdz 20 gadiem (2009, 2011, 2012). Pārstāvējis Baltkrieviju Eiropas un Pasaules junioru šaha čempionātos, kuros izcīnījis divas medaļas: sudrabu 2008. gadā Eiropas junioru šaha čempionātā U14 vecuma grupā un bronzu 2010. gada Eiropas junioru šaha čempionātā U16 vecuma grupā. Daudzkārtējais Baltkrievijas šaha čempionātu finālu dalībnieks, kuros divas reizes izcīnījis medaļas: sudraba 2013. gadā un bronzas 2012. gadā. Daudzu starptautisko šaha turnīru laureāts. 2013. gadā Viljandi dalījis pirmo vietu Ilmara Rauda memoriālā. 2017. gadā uzvarējis Latvijas šaha festivāla "Liepājas rokāde" "Open" turnīrā. 2021. gada novembrī Rīgā ierindojies 81. vietā 2021. gada "FIDE Chess.com Grand Swiss" turnīrā. Pārstāvējis Baltkrievijas komandu lielākajos komandu šaha turnīros: Pasaules šaha olimpiādēs piedalījies 3 reizes (2012-2016); Eiropas komandu šaha čempionātā piedalījies 2013. gadā. Par panākumiem turnīros FIDE 2012. gadā Kovaļevam piešķīrusi starptautiskā meistara (IM), bet 2013. gadā - starptautiskā lielmeistara (GM) nosaukumu. 78th Belarus Chess Championship 47th Ilmar Raud Memorial 2013 "Open" pirmo reizi uzvar Kovaļovs, Superturnīrā debitēs Meškovs 04.08.2017 2021 FIDE Chess.com Grand Swiss OlimpBase :: Men's Chess Olympiads :: Vladislav Kovalev OlimpBase :: European Men's Team Chess Championship :: Vladislav Kovalev Title Applications (GM): Kovalev, Vladislav Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)