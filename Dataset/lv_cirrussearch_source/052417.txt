Eiropas Ebreju kongress (angļu: European Jewish Congress) (EJC) tika dibināts 1986. gadā. Tā galvenā mītne atrodas Parīzē, biroji Briselē, Strasbūrā, Berlīnē un Budapeštā. Tas ir pārstāvēts no demokrātiski ievēlētām Eiropas ebreju kopienām. Saistībā ar Pasaules ebreju kongresu (World Jewish Congress) EJC sadarbojas ar valstu valdībām, Eiropas Savienības iestādēm un Eiropas Padomi. Eiropas Ebreju kongress ir viena no ietekmīgākajām starptautiskajām sabiedriskajām apvienībām un liela sekulārā organizācija, kas pārstāv vairāk kā 2,5 miljonus ebreju Eiropā. Tā ir jumta organizācija 42 valstu ebreju kopienām šajā kontinentā. EJC galvenais uzdevums ir veicināt Eiropas demokrātiju, pamatojoties uz labām kaimiņvalstu attiecībām, savstarpēju sapratni un iecietību. EJC uztur sadarbību ar Eiropas valdībām, vadošajām starptautiskajām institūcijām un Eiropas integrācijas asociācijām, tostarp Apvienoto Nāciju Organizāciju, Eiropas Savienību, Eiropas Drošības un sadarbības organizāciju. Tam ir līdzdalības statuss Eiropas Padomē. EJC plānos ir aizsargāt cilvēktiesības, apkarot ksenofobiju un antisemītismu, veicināt starpkonfesiju dialogu, īstenot kultūras un izglītības programmas un atcerēties holokaustu un citus notikumus. EJC galvenais birojs atrodas Parīzē, tā filiāles darbojas Berlīnē, Briselē, Budapeštā un Strasbūrā. Vjačeslavs Moše Kantors tika ievēlēts par Eiropas Ebreju kongresa prezidentu 2007. gada jūnijā, atkārtoti ievēlēts 2008. gada decembrī, 2012. gada novembrī un 2016. gadā. Kopš 2004. gada līdz ievēlēšanai par EJC prezidentu viņš bija EJC valdes priekšsēdētājs. EJC kā savus galvenos mērķos savā tīmekļa vietnē norāda: Cīņa pret antisemītisma atjaunošanos, izmantojot izglītību, tiesiskumu un drošību, sadarbībā ar valdībām un Eiropas iestādēm. Veicināt līdzsvarotu Eiropas politiku attiecībā uz Izraēlu un Tuvajiem Austrumiem un palīdzēt veidot veselīgu dialogu starp eiropiešiem un izraēliešiem. Veicināt reliģiju dialogu un izpratni. Nodrošināt holokausta atmiņu un izglītību. Veicināt demokrātisku Eiropas sabiedrību, kuras pamatā ir miers, sapratne un iecietība. Palīdzēt atjaunot kādreiz bagāto ebreju dzīvi Centrāleiropā un Austrumeiropā. Novērst Eiropas ebreju iedzīvotāju asimilāciju Eiropas Ebreju kongress Pasaules Ebreju kongress