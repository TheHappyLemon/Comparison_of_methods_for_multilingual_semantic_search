Nezināma vērtība "coordinates" Ulciņa (melnkalniešu: Ulcinj, Улцињ; albāņu: Ulqini) ir pilsēta Melnkalnē, Ulciņas pašvaldības administratīvais centrs. Pilsēta atrodas Adrijas jūras krastā. 2011. gadā Ulciņā dzīvoja 10,7 tūkstoši iedzīvotāju. Dibināta 5. gadsimtā pirms mūsu ēras, hellēnisma periodā tā atradās Ilīrijas sastāvā. Kad 163. gadā p.m.ē. to pakļāva Romas Republika, to dēvēja par Olcīniju (Olcinium). Pēc Romas impērijas sadalīšanas pilsēta atradās Austrumromas impērijas sastāvā. 1423. gadā to iekaroja Venēcijas Republika un nosauca par Dulčinjo (Dulcigno). No 1571. gada Ulciņa bija Osmaņu impērijas pakļautībā. Lokālā leģenda vēsta, ka Migels de Servantess, kurš tajā gadā piedalījās Lepanto kaujā, no pilsētas nosaukuma patapinājis Tobosas Dulcinejas (Dulcinea del Toboso) vārdu. No 1672. līdz 1676. gadam Ulciņas cietoksnī (turku: Ülgün) bija ieslodzīts sefardu kabalists Šabtajs Cvi, kurš apgalvoja, ka ir mesija. 1878. gada 20. janvārī to iekaroja Melnkalnes kņaziste. Vikikrātuvē par šo tēmu ir pieejami multivides faili. Skatīt: Ulciņa. Encyclopædia Britannica raksts (angliski) Austrumeiropas enciklopēdijas raksts (vāciski)