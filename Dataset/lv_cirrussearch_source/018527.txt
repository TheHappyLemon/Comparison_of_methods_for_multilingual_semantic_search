Šis raksts ir par salu. Par citām jēdziena Eiropa nozīmēm skatīt nozīmju atdalīšanas lapu. Eiropa (franču: Île Europa) ir koraļļu sala Mozambikas šaurumā Āfrikas piekrastē, daļa no Francijas Dienvidjūru un Antarktikas Zemēm. Sala izvietojusies 300 km no Madagaskaras krasta un 500 km no Āfrikas krasta. Tā ir ap 7 km gara un 6 km plata. Salu ieskaujošie rifi veido ap 9 km² lielu lagūnu. Sala atzīta par putniem nozīmīgu vietu — tajā ligzdo dažādas putnu sugas, tajā skaitā Indijas okeāna rietumos lielākā lielo fregatputnu kolonija. Lai arī sala eiropiešu jūrasbraucējiem bijusi zināma vismaz no 16. gadsimta, tās nosaukums radies no britu kuģa Europa, kas salu apmeklēja un detāli uzmērīja 1774. gadā. Salā ir bijuši vairāki kolonizēšanas mēģinājumi; 1860. gadā tur apmetās francūžu Rosjē ģimene. Kopš 2005. gada sala administratīvi pakļauta Francijas Dienvidjūru un Antarktikas Zemēm. Salas suverenitāti apstrīd Madagaskara. Salā ierīkots lidlauks, darbojas meteostacija un izmitināts franču armijas garnizons. «BirdLife International. (2012). Important Bird Areas factsheet: Europa». Arhivēts no oriģināla, laiks: 2014. gada 11. decembrī. Skatīts: 2013. gada 31. martā. Arrêté du 3 janvier 2005 relatif à l'administration des îles Tromelin, Glorieuses, Juan de Nova, Europa et Bassas da India (îles Eparses) «The World Factbook 2013». Arhivēts no oriģināla, laiks: 2018. gada 24. decembrī. Skatīts: 2013. gada 31. martā. Vikikrātuvē par šo tēmu ir pieejami multivides faili. Skatīt: Eiropa.