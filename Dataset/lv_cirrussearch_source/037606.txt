Progress MS-05 (Прогресс МС-05; SKS apzīmējums ISS-66P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2017. gada februārī. Darbību beidza 2017. gada jūlijā. Kopējā kravas masa starta brīdī bija 2398 kg. Īpašajās tvertnēs ietilpa degviela (600 kg), skābeklis (52 kg), ūdens (420 kg). Hermētiskajā kravas telpā (pavisam 1 326 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, skafandrs Orlan-MKS. Progress MS-05 tika palaists 2017. gada 22. februārī 05:58:33 UTC ar nesējraķeti Sojuz-U no Baikonuras kosmodroma. Šis bija pēdējais Sojuz-U starts. Saslēgšanās ar staciju automātiskā režīmā notika 24. februārī 08:34 UTC pie Pirs moduļa. 2017. gada 20. jūlijā 17:46 UTC Progress MS-05 atvienojās no SKS. 20:58 UTC iedarbināta bremzēšanas dzinēji, un kravas kuģis nogāja no orbītas. Tas iegāja Zemes atmosfērā un sadega. Nesadegušās daļas aptuveni 21:41 UTC iekrita Klusajā okeānā. РОСКОСМОС. ПОСЛЕДНИЙ ПУСК РН «СОЮЗ-У» ПРОШЕЛ УСПЕШНО РОСКОСМОС, 2017-02-22 Progress MS-05 Departs ISS en-route to Fiery Re-Entry after Successful Cargo Mission spaceflight101.com, 2017-07-21 (angliski) Progress MS-05 lapa SKS Lidojumu vadības centrā Arhivēts 2017. gada 5. jūnijā, Wayback Machine vietnē. (krieviski) Progress MS-05 Chris Gebhardt, nasaspaceflight.com