Osips Zadkins (Cadkins) (franču: Ossip Zadkine, dzimis 1890. gada 14. jūlijā, miris 1967. gada 25. novembrī) bija Baltkrievijas ebreju/skotu izcelsmes franču tēlnieks. Zadkins pazīstams arī ar savām gleznām un litogrāfijām. Pēc politehniskās un Centrālās Mākslas un Amatu skolas beigšanas Londonā jaunais mākslinieks 1909. gadā devās uz Parīzi. Tur viņš iestājās École des Beaux- Arts skolā, bet ātri vien no tās izstājās, jo sāka strādāt kā algots mākslinieks. 1911. gadā viņš pirmo reizi ņēma dalību “Salon des Indépendants” un gadu vēlāk pievienojās kubistu saimei. Sākotnēji popularitāti viņš guva Beļģijā un Nīderlandē, vēlāk Francijā, Lielbritānijā un ASV. 1942. gadā viņš emigrēja uz Amerikas Savienotajām Valstīm. Francijā viņš atgriezās tikai 1945. gadā. Viņš strādāja par skolotāju Académie de la Grande Chaumière skolā no 1946. līdz 1958. gadam. 1950. gadā viņam tika piešķirta galvenā godalga kā tēlniekam Venēcijas biennālē, un 1960. gadā viņš ieguva “Grand Prix de la Sculpture” Parīzē. Zadkins, veidojot sākotnējos darbus bija stipri iespaidojies no Ogista Rodēna. Aptuveni 1920. gadā viņš izbrāķēja kubistu formu lietojumu darbos un sāka izmantot maigāku stilu. 1940. gads iezīmējās ar raksturīgu izkurtēšanu un performāciju viņa skulptūrās. Viņa darbs “City Without Heart” (Pilsēta bez sirds) tiek uzskatīts par viņa galveno darbu - kā memoriāls Roterdamas sagraušanai un atjaunošanai. Osips Zadkins bija precējies ar gleznotāju Valentīnu Praksu (1899-1981), kura 1978. gadā saņēma mantojumā divas Zadkina bijušās studijas, kā arī galvenos viņa darbus, kas kalpoja kā pamats Zadkina muzeja izveidei. Osips Zadkins dzimis 14. jūlijā Vitebskā Krievijā (tagad Baltkrievijā). Viņa tēvs Jefims mācīja klasiskās valodas vietējos semināros. Viņa māte bija Sofija Lestere. O. Zadkina vecāki aizsūtīja viņu uz ārzemēm - Anglijas ziemeļiem, kur dzīvoja viņa mātes ģimene. Viņš apguva angļu valodu un iestājās modelēšanas pulciņā vietējā Mākslas skolā. Bez vecāku piekrišanas devās uz Londonu, kur iestājās Regentas politehnikumā. Lai varētu iztikt, strādājis kopā ar akmeņkali. Apciemoja Britu muzeju un tur studēja klasisko tēlniecību. Pēc tam atgriezās Smoļenskā un tur radījis savu pirmo skulptūru. Vēlāk atgriezies Londonā. O. Zadkins apmetās uz dzīvi Parīzē un studēja École Nationale des Beaux-Arts. Atradis darbnīcu ēkā, kas saucas La Ruche. Zadkins izrādīja savas skulptūras un gleznas ikgadējos Salon d'Automne un Salon des Indépendants. Viņa uzmanību piesaistīja Parīzes kubisti. Līdz 1914. gadam sevi saucis par Joe Zadkine. 2020. gada 14. augustā apprecējās ar savu kaimiņieni no Rousletas, laulības notika Francijā Brunikelā. Otrā pasaules kara laikā O. Zadkins emigrēja uz ASV un atrada tur sev darbnīcu. Veidoja savu mākslasdarbu izstādes. Viņa izgatavotais sešus metrus augstais kara piemineklis La ville détruite ("Sagrautā pilsēta") 15. maijā uzstādīts Lēvehavenē Roterdamā, Nīderlandē. Osips Zadkins miris Parīzes slimnīcā 25. novembrī. Apglabāts Monparnasas kapsētā.