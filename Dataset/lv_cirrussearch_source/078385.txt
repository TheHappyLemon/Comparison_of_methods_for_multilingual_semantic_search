Kima Antonija Lode Kleistersa (Kim Antonie Lode Clijsters; dzimusi 1983. gada 8. jūnijā Bizenā, Beļģijā) ir beļģu tenisiste, bijusī WTA pasaules pirmā rakete. K. Kleistersa ir uzvarējusi četros Grand Slam vienspēļu turnīros un divos dubultspēļu turnīros. Trīs vienspēļu uzvaras izcīnītas ASV atklātajos čempionātos un viena Austrālijas atklātajā čempionātā. 21. gadsimta pirmajā desmitgadē K. Kleistersa kopā ar savu tautieti Žustīni Enānu bija vienas no dominējošajām spēlētājām pasaules kortos un sasniedza Beļģijas tenisa vēsturē nebijušus rezultātus un popularitāti. 2017. gadā iekļauta Starptautiskajā tenisa slavas zālē. 2009. gadā viņa ļoti ātri atguva vietu tenisa elitē, tikai nedaudz vairāk kā mēnesi pēc atgriešanās, pārsteidzoši uzvarot savā otrajā ASV atklātā čempionāta finālā Karolīnu Vozņacku ar rezultātu 7—5 6—3. K. Kleistersa kļuva par pirmo tenisisti šī turnīra vairāk kā 100 gadu vēsturē, kas izcīnījusi uzvaru saņemdama organizatoru Wild card dalībai turnīrā un nebūdama WTA spēlētāju rangā, tikai trešo spēlētāju, kas uzvar Grand Slam turnīrā nebūdama starp izsētajām spēlētājām un pirmo spēlētāju kopš 1980. gada, kas spējusi uzvarēt Grand Slam turnīrā pēc bērna laišanas pasaulē. 2012. gadā otro reizi beidza profesionālas tenisistes karjeru, aizvadot pēdējās spēles ASV atklātā čempionāta vienspēļu un jaukto dubultspēļu turnīros. 2019. gada septembrī, jau būdama trīs bērnu māte, paziņoja par plāniem atgriezties tenisā. Traumas dēļ atgriešanās iznāca vēlāk, nekā tas bija plānots, — 2020. gada 17. februārī Dubaijas WTA turnīrā, pirmajā kārtā zaudējot Garbinjei Mugurusai. K. Kleistersa bija saderinājusies ar Austrālijas tenisistu Leitonu Hjūitu, bet saderināšanās tika atsaukta 2004. gada rudenī. 2007. gadā Kleistersa pameta profesionālo tenisu, apprecējās ar ASV basketbolistu Braienu Linču un nākamā gada 27. februārī viņai piedzima meita. «Muguruza triumphs in Clijsters comeback match at Dubai». Women's Tennis Association (angļu). Skatīts: 2020-02-18. «Kim Clijsters made it look easy, but for most it's a different story». The Guardian. 2009-09-14. Skatīts: 2009-09-14. Christopher Clarey. «Kim Clijsters Announces (Another) Return to Tennis». The New York Times (en-US), 2019-09-12. ISSN 0362-4331. Skatīts: 2020-02-18. «Hewitt and Clijsters reveal split». BBC Sport. 2004-10-22. Vikikrātuvē par šo tēmu ir pieejami multivides faili. Skatīt: Kima Kleistersa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski) IMDb profils (angliski)