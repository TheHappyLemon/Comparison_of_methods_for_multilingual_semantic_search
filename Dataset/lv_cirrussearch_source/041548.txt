Marjans Vrubels (poļu: Marian Wróbel; dzimis 1907. gada 1. janvārī, miris 1960. gada 25. aprīlī) bija poļu šahists un šaha problēmists. Pēc izglītības — filologs. Vrobels dzimis Ļvivā 1905. gada 1. janvārī. Spēlēt šahu viņš iemācījās 5 gadu vecumā. Vēlāk sāka interesēties par šaha kompozīciju. Savu pirmo uzdevumu publicēja 1922. gadā. Galvenokārt viņš sastādīja divvilčus un trīsvilčus. Pavisam viņš publicēja vairāk nekā 1000 šaha uzdevumus, no tiem 430 ieguva atzinības konkursos, tai skaitā 161 godalgu, no tām 88 pirmās godalgas. No 1956. gada starptautiskais tiesnesis šaha kompozīcijā. FIDE albumos publicēti 44 viņa uzdevumi. Par šo sniegumu pēc Polijas pieprasījuma 2015. gadā Pasaules šaha kompozīcijas federācija nolēma Vrubelam piešķirt starptautiskā meistara titulu šaha kompozīcijā. 1931. gadā Vrubels bija Polijas problēmistu savienības organizators. Nodarbojās ar šaha žurnālistiku, no 1926. gada vairāku šaha kompozīcijas nodaļu redaktors dažādos laikrakstos un žurnālos. Viņš ir arī vairāku šaha kompozīcijas grāmatu autors. Marjans Vrubels Polijas meistarsacīkstes, 1956 2. godalga Uzdevuma risinājums: 1. ♕c4! (gājiena spaids) 1. ... a3 2. ♘a1 ~ 3. ♘b3# 1. ... d3 2. ♘a3 ~ 3. ♕b5# (2. ... a6 3. ♕c3#) 1. ... e4 2. ♘×d4 ~ 3. ♕b5# (2. ... a6 3. ♕c3#) 1. ... d6 2. ♘b4 ~ 3. ♘c6# (2. ... d×c5 3.♕×c5#) Marian Wróbel. Mecz kompozycji Dania — Polska (poļu). Warszawa, 1933. Marian Wróbel. Tajemnica dwuchodówki (poļu). Warszawa : P.I.W., 1950. Marian Wróbel. Sto lat polskiej kompozycji szachowej, 1855—1955 (poļu). Warszawa : Sport i turystyka, 1956. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 67. lpp. ISBN 5-85 270-005-3. (krieviski) «Starptautiskie tiesneši šaha kompozīcijā.». Arhivēts no oriģināla, laiks: 2017. gada 1. jūlijā. Skatīts: 2018. gada 6. februārī. «Starptautiskie meistari šaha kompozīcijā.». Arhivēts no oriģināla, laiks: 2017. gada 21. jūlijā. Skatīts: 2018. gada 6. februārī. Marjana Vrubela šaha kompozīcijas mājas lapā PDB https://www.revolvy.com/main/index.php?s=Marian%20Wr%C3%B3bel[novecojusi saite]