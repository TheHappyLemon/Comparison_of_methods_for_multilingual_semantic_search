Ulanude (krievu: Улан-Удэ) vai Ulānide (burjatu: Улаан-Үдэ — ‘Sarkanā Ide’) ir pilsēta Sibīrijas dienviddaļā, Burjatijas galvaspilsēta. Izvietojusies Selengas upes krastā pie Udas (Ides) ietekas tajā ap 100 km no Baikāla ezera. Administratīvi pilsēta iedalās trijos rajonos. Dibinājuši 1666. gadā kazaki kā ziemotni jasaka vākšanai no vietējiem iedzīvotājiem. No 1678. gada zināma kā Udinskijostroga (Удинский острог), bet 1730. gadā nodēvēta par Verhņeudinsku (Верхнеудинск). 1775. gadā piešķirts pilsētas statuss un tā kļūst par Aizbaikāla administratīvo, militāro, kultūras un tirdzniecības centru. 1920. gadā Verhņeudinska bija Tālo Austrumu Republikas galvaspilsēta, bet 1923. gadā kļuva par Burjatu-Mongoļu APSR galvaspilsētu. 1934. gadā to pārdēvēja tagadējā vārdā. Pilsēta atrodas mērenajā klimata zonā. Klimats krasi kontinentāls. Gada vidējā gaisa temperatūra — 0,5 °C. Karstākais mēnesis ir jūlijs (+25,8 °C, bet aukstākais — janvāris (-17,6 °C). Temperatūras absolūtais maksimums ir +39,7 °C, bet minimums -54,4 °C. Lielākais gaisa mitrums (74—77%) ir no novembra līdz janvārim, mazākais (49%) — maijā. Gada vidējais gaisa mitrums ir 66%. Gadā ir 128 dienas ar nokrišņiem. Gada laikā Ulanudē izkrīt ap 264 mm nokrišņu. Visvairāk nokrišņu ir jūlijā (72 mm), bet vismazāk — februārī (tikai 3 mm). Vidējais vēja ātrums ir 2,3 m/s. https://rosstat.gov.ru/storage/mediabank/CcG8qBhP/mun_obr2020.rar; arhivēšanas datums: 17 oktobris 2020; arhīva URL: https://web.archive.org/web/20200822004543/https://rosstat.gov.ru/storage/mediabank/CcG8qBhP/mun_obr2020.rar. «Историческая справка». Arhivēts no oriģināla, laiks: 2014. gada 22. novembrī. Skatīts: 2014. gada 16. novembrī. Vikikrātuvē par šo tēmu ir pieejami multivides faili. Skatīt: Ulanude. Encyclopædia Britannica raksts (angliski) Krievijas Lielās enciklopēdijas raksts (krieviski)