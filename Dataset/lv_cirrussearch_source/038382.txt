Jao Mins (ķīniešu: 姚明, piņjiņs: Yáo Míng; dzimis 1980. gada 12. septembrī Šanhajā, Ķīnā) ir bijušais ķīniešu basketbolists, spēlējis centra pozīcijā, bijis Ķīnas basketbola izlases dalībnieks. 2002. gada NBA draftā viņu izraudzījās Hjūstonas "Rockets" ar kopējo pirmo numuru. Ar augumu 2,29 m J. Mins 2010.—2011. gada sezonas beigās bija garākais spēlētājs NBA. Pēdējās profesionāļa karjeras sezonās viņš traumu dēļ spēlēja maz un 2011. gada jūlija sākumā beidza karjeru. Dzimis Šanhajā. Abi vecāki arī bijuši basketbolisti (tēva augums — 2,02 m, mātes — 1,90 m). Jao Mins strauji izauga jau bērnībā — 10 gadu vecumā viņa augums bija 1,65 m. Pusaudžu gados viņš spēlēja Ķīnas basketbola asociācijas komandā Šanhajas "Sharks". 2002. gadā viņš pameta Ķīnu un pievienojās NBA klubam Hjūstonas "Rockets", kas viņu bija draftējuši ar kopējo pirmo numuru, kļūdams par trešo ķīniešu basketbolistu NBA vēsturē. Jau pirmajā sezonā viņš tika iekļauts NBA Visu zvaigžņu spēles sastāvā un līdzjutēju atzinību izpelnījās arī nākamajās sezonās (izņemot 2009.—2010. gada sezonu, kad nespēlēja vispār), lai gan "Rockets" nebija pieskaitāma līgas vadošajām komandām, bet pats basketbolists bieži cinījās ar traumām. Viņš tika iekļauts arī 2011. gada Zvaigžņu spēles sākumsastāvā (astoto reizi), lai gan šai sezonā bija aizvadījis vien nedaudz spēļu un Visu zvaigžņu spēles nedēļas nogales pasākumos traumas dēļ nepiedalījās pat kā skatītājs, kas ir ierasti skatītāju iebalsotajiem, bet traumētajiem spēlētājiem. Jao Mins ir Ķīnas basketbola izlases spēlētājs kopš 2000. gada Olimpiskajām spēlēm Sidnejā. 2004. gada Olimpiskajās spēlēs Atēnā viņš bija Ķīnas delegācijas karognesējs atklāšanas parādē. Viņš bija komandas līderis arī 2006. gada Pasaules čempionātā, tomēr nevienā no turnīriem Ķīnas izlase neguva panākumus. Jao Mins ir precējies ar basketbolisti Je Li, kura tāpat ir spēlējusi Ķīnas izlasē. Viņš ir viens no Ķīnas pazīstamākajiem un bagātākajiem cilvēkiem. 2009. gada viņš nopirka basketbola komandu Šanhajas "Sharks". Pēc neoficiālas informācijas par karjeras beigšanu traumu dēļ, 2011. gada 20. jūnijā J. Mins oficiāli preses konferencē paziņoja par karjeras beigām. «Jao Mina NBA profils». NBA.com. Skatīts: 2010. gada 6. aprīlī. (angliski) Podāns, Armands (2011. gada 19. jūlijā). "Jao atvadās, NBA zaudē Ķīnas tirgu". Sporta Avīze (Rīga: SIA "Mediju nams") 29 (804): 10.—11. lpp. ISSN 1691-0451. Jonathan Feigen. «Yao voted West's starting center for All-Star Game». Houston Chronicle, 2010. gada 27. janvāris. Arhivēts no oriģināla, laiks: 2011. gada 28. janvārī. Skatīts: 2010. gada 28. janvāris. Yao Ming’s stress fracture and ankle surgery ended his season and could end his career, but could not keep him from being voted in as a starting center for the All-Star Game next month in Los Angeles. Valdis Bērziņš. «Savainojumu vajātais Mins nolēmis beigt karjeru». sportacentrs.com, 2011. gada 8. jūlijā. Skatīts: 2011. gada 9. jūlijā. «Traumas dēļ Jao Mins beidz basketbolista karjeru». delfi.lv. 2011. gada 9. jūlijā. Skatīts: 2011. gada 9. jūlijā. «Reports: Rockets' Yao Ming will retire». ESPN. Skatīts: 2011. gada 9. jūlijā. Adrian Wojnarowski. «Sources: Rockets’ Yao set to retire». Yahoo Sports, 2011. gada 8. jūlijs. Arhivēts no oriģināla, laiks: 2011. gada 11. jūlijā. Skatīts: 2013. gada 20. janvārī. «Report: Yao Ming set to retire». ESPN Internet Ventures. Associated Press. 2011. gada 11. jūlijs. Arhivēts no oriģināla, laiks: 2011. gada 11. jūlijā. Skatīts: 2011. gada 11. jūlijā. Jao Mins oficiāli paziņo par basketbolista karjeras beigšanu, delfi.lv Jaime FlorCruz, Haolan Hong. «Yao Ming Retiring? Chinese Fans Hope Not Yet». http://www.cnn.com/2011/SPORT/07/09/yao.ming/, 2011. gada 11. jūlijs. Arhivēts no oriģināla, laiks: 2011. gada 11. jūlijā. Skatīts: 2011. gada 9. jūlijā. Ignorēts nezināms parametrs |name= «Yao tells packed press conference in Shanghai he is retiring from NBA». Time Inc. Associated Press. 2011. gada 20. jūlijs. Skatīts: 2011. gada 20. jūlijs. Houston Rockets' Yao Ming retires, espn.com Jao Mins un Riks Buhers. "Jao - dzīve divās pasaulēs" (Yao: A Life in Two Worlds). Oficiālā mājaslapa NBA profils (angliski) Basketball Reference profils (angliski) Basketpedya profils Arhivēts 2021. gada 12. martā, Wayback Machine vietnē. (angliski)