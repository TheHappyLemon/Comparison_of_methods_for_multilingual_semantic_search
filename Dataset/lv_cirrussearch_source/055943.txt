Šis raksts ir par grāmatu sēriju. Par citām jēdziena Grega dienasgrāmata nozīmēm skatīt nozīmju atdalīšanas lapu. "Grega dienasgrāmata" (angļu: Diary of a Wimpy Kid) ir amerikāņu rakstnieka un karikatūrista Džefa Kinija bērnu grāmatu sērija. Grāmatas stāsta par tās galvenā varoņa, pusaudža Grega Heflija, piedzīvojumiem. Grāmatas ir noformētas dienasgrāmatas formātā, tās ir papildinātas ar vienkāršiem autora zīmējumiem. 2004. gada maijā Kinijs izlaida "Grega dienasgrāmatas" interneta versiju, kas tika regulāri papildināta līdz pat 2005. gada jūnijam. Pirmā iespiestā sērijas grāmata, "Grega dienasgrāmata", tika publicēta 2007. gada aprīlī. Kopumā sērijā ir izlaistas 15 grāmatas, lielākajai daļai saņemot pozitīvas kritķu atsauksmes. Kopumā pasaulē pārdotas vairāk kā 250 miljonu šīs sērijas grāmatu, tās ir tulkotas 56 valodās. Četras no grāmatām ir tikušas adaptētas filmās. "Grega dienasgrāmata" (2007); "Grega dienasgrāmata 2. Rodriks rullē" (2008); "Grega dienasgrāmata 3. Pēdējais salmiņš" (2009); "Grega dienasgrāmata 4. Suņudienas" (2009); "Grega dienasgrāmata 5. Neglītā patiesība" (2010); "Grega dienasgrāmata 6. Gandrīz noziedznieks" (2011): "Grega dienasgrāmata 7. Trešais lieks" (2012); "Grega dienasgrāmata 8. Nu gan neveicas!" (2013); "Grega dienasgrāmata 9. Garais ceļojums" (2014); "Grega dienasgrāmata 10. Vecā skola" (2015); "Grega dienasgrāmata 11. Uz naža asmens" (2016); "Grega dienasgrāmata 12. Laižamies!" (2017); "Grega dienasgrāmata 13. Sabrukums" (2018); "Grega dienasgrāmata 14. Demontāža" (2019); "Grega dienasgrāmata 15. Pašā dibenā" (2020). Grega Dienasgrāmata 16. Trāpīts! (2021). Grega Dienasgrāmata 17. Aotiņi Pārpilli (2022). - sagatavošanā Grega Dienasgrāmata 18. Domā ar galvu! (2023) Papildus 15 sērijas grāmatām ir izlaistas 2 aktivitāšu grāmatas. Tāpat Kinijs ir izlaidis grāmatu sēriju, kurā tiek stāstīts no cita sērijas varoņa, Roulija Džefersona, skatu punkta. Pirmā šīs sērijas grāmata, "Īsta drauga dienasgrāmata. Roulija Džefersona grāmata" tika izlaista 2019. gada aprīlī. Šī grāmatu sērija ir tikusi adaptēta filmās. Kopumā izlaistas četras filmas, kuru sižets ir balstīts uz sērijas grāmatām. "Grega dienasgrāmata" (2010), sižets balstīts uz sērijas pirmās grāmatas; "Grega dienasgrāmata 2: Rodriks rullē" (2011), sižets balstīts uz sērijas otrās grāmatas; "Grega dienasgrāmata 3: Suņudienas" (2012), sižets balstīts uz sērijas trešās un, galvenokārt, ceturtās grāmatas; "Grega dienasgrāmata: Garais ceļojums" (2017), sižets balstīts uz sērijas devītās grāmatas. «Diary of a Wimpy Kid». FunBrain. Family Education Network. Arhivēts no oriģināla, laiks: 2015. gada 28. septembrī. Skatīts: 2011. gada 5. marts. Emma Kantor. «Wimpy Kid 15 Cover and Title Revealed». PublishersWeekly.com, 2020-05-26. Skatīts: 2020-12-17. «Get Ready to Read Diary O A Wimpy Wean». Scottish Field. 2018. gada 1. oktobris. Skatīts: 2018. gada 2. oktobris. Oficiālā mājaslapa