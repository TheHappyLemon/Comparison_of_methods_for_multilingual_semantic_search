Francijas Henrieta Marija (angļu: Henrietta Maria of France); dzimusi 1609. gada 25. novembrī, mirusi 1669. gada 10. septembrī) bija Anglijas karaļa Čārlza I sieva, Francijas karaļa Anrī IV un karalienes Marijas Mediči meita, Anglijas monarhu Čārlza II un Džeimsa II māte. Būdama katoliete, bija nepopulāra valstī. Sākoties Anglijas pilsoņu karam, 1644. gadā pameta valsti un apmetās Francijā. Henrietas vīrs Čārlzs I 1649. gadā tika sodīts ar nāvi. Pēc Restaurācijas atgriezās Anglijā, un viņas dēls kļuva par Anglijas karali Čārlzu II. 1665. gadā atkal pameta valsti. Mirusi 1669. gadā Parīzes pievārtē. Henrietas Marijas vārdā nosaukts ASV štats Mērilenda. Vikikrātuvē par šo tēmu ir pieejami multivides faili. Skatīt: Francijas Henrieta Marija. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)