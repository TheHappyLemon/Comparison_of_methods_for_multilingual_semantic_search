Imperatora tamarīns ir viens no kalitriksu dzimtas pārstāvjiem. Šim dzīvniekam ir garas, baltas ūsas, kuru gali nokarājas līdz pat pleciem, un iesarkana aste. Tas apdzīvo Peru dienvidaustrumus, Bolīvijas ziemeļaustrumus un Brazīlijas rietumus. Imperatora tamarīns ir samērā neliels zīdītājs. Tā garums ir 23 - 25,5 cm. Tā aste var būt gandrīz divas reizes garāka nekā pats - 35 - 42 cm. Imperatora tamarīna svars ir 300-400 g. Imperatora tamarīnam ir biezs, pietiekami garš kažoks. Apmatojuma krāsa ir rūsgana un pelēka. Vēders dažkārt ir sudrabaini pelēks, kāju gali un galvas augšpuse-melni, aste-iesarkana. Šim, no piecām tamarīnu sugām ir visizteiksmīgākās ūsas. Pirkstu virsma ir pārveidojusies par nagiem, izņemot īkšķiem. Šie dzīvnieki ēd augļus, kukaiņus un nektāru. Imperatora tamarīni ir sabiedriski un nebrīvē dzīvo līdz 23 gadiem. Dzimumgatavība sākas 15-18 mēnešu vecumā. Pārošanās laiks - maijs-jūnijs. Grūtniecība ilgst 140-145 dienas. Imperatora tamarīni dzīvo Amazones ieplakas lietus mežos un sausās, mūžam zaļās audzēs augstākās teritorijās. Šie dzīvnieki aktīvi kļūst vēlu no rīta un barojas līdz pat pusdienlaikam. Viņi parasti uzturas biezu, ložņājošu augu virsotnēs, lai paslēptos no plēsīgajiem putniem. Tamarīnu barā parasti veido viena mātīte, tēviņš-barvedis un viens vai daži pakļauti tēviņi, un arī mazuļi. Pārošanās periodā tēviņi raida riesta kliedzienus. Mātīte parasti dzemdē divus mazuļus. Mātīte mazuļus parasti tikai pabaro ar pienu, bet par to rūpējas tēviņi kopā ar citiem grupas locekļiem.