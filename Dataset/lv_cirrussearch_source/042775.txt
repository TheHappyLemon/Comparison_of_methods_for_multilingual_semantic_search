Padomju Savienības Komunistiskā partija jeb PSKP (krievu: Коммунистическая партия Советского Союза; КПСС) bija valdošā un vienīgā politiskā partija PSRS. PSKP jaunatnes organizācija bija komjaunatne. 1898—1917 — Krievijas Sociāldemokrātiskā strādnieku partija — KSDSP 1917—1918 — Krievijas Sociāldemokrātiskā strādnieku (boļševiku) partija — KSDS(b)P 1918—1925 — Krievijas Komunistiskā (boļševiku) partija — KK(b)P 1925—1952 — Vissavienības Komunististiskā (boļševiku) partija — VK(b)P 1952—1991 — Padomju Savienības Komunistiskā partija — PSKP Partijas oficiālais valdošais orgāns bija partijas kongresi, kas notika ik pēc 1—5 gadiem, izņemot pārtraukumu no 1939. līdz 1952. gadam. Partijas kongresā ievēlēja Centrālo komiteju, kura pārvaldīja partiju kongresu starplaikos. Centrālā komiteja ievēlēja Politbiroju, kas faktiski bija partijas valdošais orgāns. Kopš Staļina nākšanas pie varas par vadošo amatu partijā kļuva ģenerālsekretārs, taču Ņikita Hruščovs šo amatu nekad neieņēma. 1898. gadā tika dibināta Krievijas Sociāldemokrātiskā strādnieku partija (KSDSP). 1912. gadā no tās atdalījās boļševiku frakcija, kas nodibināja atsevišķu partiju, ko var uzskatīt par PSKP dibināšanas gadu. 1917. gadā boļševiku partija sarīkoja Oktobra revolūciju, kurā Krievijā tika izveidota totalitāra valsts, kurā kopš 1920. gadu vidus, kad tika aizliegtas citas partijas, komunistiskā partija kļuva par vienīgo partiju valstī. 1925. gadā tā tika pārdēvēta par Vissavienības Komunististisko (boļševiku) partiju. 1952. gadā partija tika pārdēvēta par Padomju Savienības Komunistisko partiju. Kopš 1940. gada PSKP struktūrā iekļāvās Latvijas Komunistiskā partija. 1991. gadā līdz ar PSRS sabrukumu PSKP sadalījās vairākās neatkarīgās partijās. Dažās no valstīm, kuras radās vai tika atjaunotas pēc PSRS sabrukuma (piemēram, Latvijā), PSKP tika aizliegta. Partijas galvenā vadītāja amats "ģenerālsekretārs" tika ieviests 1922. gada 3. aprīlī. Vladimirs Ļeņins 1922—1953 — Josifs Staļins (no 1936. gada kā VK(b)P (PSKP) CK 1. sekretārs) 1953—1964 — Ņikita Hruščovs (kā PSKP CK 1. sekretārs) 1964—1982 — Leonīds Brežņevs 1982—1984 — Jurijs Andropovs 1984—1985 — Konstantīns Čerņenko 1985—1991 — Mihails Gorbačovs Latvijas Komunistiskā partija Krievijas Federācijas Komunistiskā partija Vikikrātuvē par šo tēmu ir pieejami multivides faili. Skatīt: Padomju Savienības Komunistiskā partija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski)