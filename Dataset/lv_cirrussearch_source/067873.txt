Islāms Surinamā ir viena no izplatītākajām reliģijām valstī. Saskaņā ar oficiālajiem datiem Surinamas musulmaņu kopskaits 2012. gadā bija aptuveni 13,9 % no kopējā valsts iedzīvotāju skaita jeb 75 053 cilvēki, kas ir augstākais musulmaņu īpatsvars Amerikā. Musulmaņi ieradās Surinamā kā strādnieki no Dienvidāzijas un Indonēzijas, līdz ar to tie atveda savu vietējo islāma formu, lielākajai daļai Surinamas musulmaņu ir arī kopīga kultūra un tie runā vienās un tajās pašās valodās. Pēdējā pusgadsimta laikā musulmaņu īpatsvars samazinājās no 19,6 % līdz 13,9 %. Galvenais iemesls musulmaņu īpatsvara samazinājumam Surinamā ir ahmadiju masveida pievēršanās kristietībai pēdējos gados. Surinama (kopš 1996. gada) un Gajāna (kopš 1998. gada) ir vienīgās valstis Amerikā, kas ir Islāma sadarbības organizācijas dalībvalstis. Vikikrātuvē par šo tēmu ir pieejami multivides faili. Skatīt: Islāms Surinamā.