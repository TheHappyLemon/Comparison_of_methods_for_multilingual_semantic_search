Aleksejs Suetins (krievu: Алексей Степанович Суэтин; dzimis 1926. gada 16. novembrī, miris 2001. gada 10. septembrī) bija starptautiskais lielmeistars šahā (1961). Aleksejs Suetins ir septiņas reizes piedalījies PSRS šaha čempionātā finālos. Labākie sasniegumi bija dalītas 4. vietas 1963. un 1965. gadā. Alekseja Suetina pirmais nozīmīgākais starptautiskais panākums bija uzvara Pasaules studentu komandu čempionātā šahā. Laika posmā no 1960. līdz 1970. gadam viņš ir uzvarējis vairākos starptautiskos turnīros, tajā skaitā Sarajevo 1965. gadā, Kopenhāgena 1965. gadā, Hastingsa 1967. gadā, Havana 1969. gadā. 1996. gadā Suetins uzvarēja arī Pasaules senioru čempionātā šahā. Tāpat Aleksejs Suetins ir spēlējis šaha turnīros Latvijā: 1946. gadā viņš piedalījās I kategorijas turnīrā Rīgā, bet 1962. gadā, spēlējot ārpus konkursa, tika dalīta 2.-3. vieta Latvijas šaha čempionātā. Aleksejs Suetins bija pazīstams kā daudzu šaha grāmatu autors gan par atklātņu teoriju, gan par spēles taktiku un stratēģiju. Kā trenerim viņam izveidojās abpusēji auglīga sadarbība ar Tigranu Petrosjanu: Petrosjans 1963. gadā kļuva par Pasaules čempionu šahā, bet Suetins - par spēcīgu lielmeistaru. Vēlākajos gados Suetins strādāja arī ar citiem šahistiem. Tā 1980. gados viņš sekmēja Andreja Sokolova strauju izaugsmi par vienu no spēcīgākajiem tā laika šahistiem. XXXI Championship of URS Leningrad 1963 33 Championship of USSR Tallinn 21.11-24.12.1965 2nd World Student Team Chess Championship: Lyon 1955 Sarajevo 1965 Copenhagen1965 Hastings 1967 Havana 1969 «Senioren - Weltmeisterschaft in Bad Liebenzell 1996». Arhivēts no oriģināla, laiks: 2014. gada 19. martā. Skatīts: 2013. gada 8. maijā. «Tournament of 1 category - Riga 5-30.6.1946». Arhivēts no oriģināla, laiks: 18.01.2014. Skatīts: 08.05.2013. Aleksejs Suetins šahista profils vietnē chessgames.com Aleksejs Suetins šahista profils vietnē 365chess.com Aleksejs Suetins šahista profils vietnē chesstempo.com Aleksejs Suetins šahista profils vietnē olimpbase.org