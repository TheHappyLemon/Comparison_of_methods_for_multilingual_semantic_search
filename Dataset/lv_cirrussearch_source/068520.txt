5. Kinoakadēmijas balvas ceremonija norisinājās 1932. gada 18. novembrī Losandželosas viesnīcā Ambassador Hotel. Balvas pasniedza Kino mākslas un zinātnes akadēmija filmām, kas izdotas laika posmā no 1931. gada 1. augusta līdz 1932. gada 31. jūlijam. Ceremoniju vadīja Konrāds Naidžels. Volts Disnejs ceremonijai speciāli izveidoja animācijas īsfilmu Parade of the Award Nominees. Filma Grand Hotel ieguva balvu kategorijā "Labākā filma", kas bija tās vienīgā nominācija. Šī ir pirmā no piecām filmām, kas ieguvusi balvu šajā kategorijā un nebija nominēta kategorijā "Labākais režisors", pārējās filmas ir "Deizijas kundzes šoferis" (Driving Miss Daisy), "Argo", "Ceļvedis" un CODA; un trešā filma no septiņām bez nominācijas scenārija kategorijās. Šajā ceremonijā pirmo reizi ieviesa īsfilmu kategorijas, starp kurām kategorijas "Labākā īsfilma, animācija" balvas ieguvēja Flowers and Trees kļuva par pirmo krāsaino filmu, kas ieguvusi Oskaru. "Labāka aktiera" kategorijas balsojumā bija neizšķirts, kas ir unikāls gadījums Kinoakadēmijas vēsturē, tādēļ balvu pasniedza diviem aktieriem. Iegūstot balvu kategorijā "Labākais aktieris" par lomu filmā The Champ, kā arī atveidojot galveno lomu filmā Grand Hotel, Volless Bīrijs ir līdz šim vienīgais aktieris, kurš ir atveidojis galveno lomu filmā, kas apbalvota "Labākās filmas" kategorijā, bet aktierspēles kategorijā balvu saņēmis par citu filmu, vienas ceremonijas ietvaros. "Labākā filma" — Grand Hotel "Labākais režisors" — Frenks Borzeigijs par filmu "Slikta meitene" (Bad Girl) "Labākais aktieris": Fredriks Mārčs par doktora Džekila un mistera Haida lomu filmā Dr. Jekyll and Mr. Hyde Volless Bīrijs par Čempja lomu filmā The Champ "Labākā aktrise" — Helēna Heisa par Madelēnas Klodo lomu filmā The Sin of Madelon Claudet "Labākais literatūras oriģinālavots" — Frānsisa Meriona par scenāriju filmai The Champ "Labākā adaptācija" — Edvīns Dž. Bērks par scenāriju filmai "Slikta meitene" (Bad Girl) pēc Vinjas Delmāras tāda paša nosaukuma romāna un lugas motīviem "Labākais mākslinieka darbs" — Gordons Vailss par darbu filmā Transatlantic "Labākais operatora darbs" — Lī Gārmss par darbu filmā Shanghai Express "Labākā skaņas ieraksts" — Paramount Publix Studio Sound Department "Labākā īsfilma, animācija" — Flowers and Trees (režisors Volts Disnejs, studijas Walt Disney Productions, United Artists) "Labākā īsfilma, komēdija" — The Music Box (režisors Hels Roučs) "Labākā īsfilma, novatorisms" — Wrestling Swordfish (režisors Maks Senets) «The 5th Academy Awards - 1933». Arhivēts no oriģināla, laiks: 2012-09-04. «Untitled Page». Arhivēts no oriģināla, laiks: 2013-05-15. Skatīts: 2012-07-18. «Grand Hotel». 1932. gada 11. septembris. Arhivēts no oriģināla, laiks: 2012. gada 14. decembris – caur IMDb. Jack Mathews. «Who Really Won? : Oscars: Academy voters split their ballots, but they fail to do justice. They overlooked the directors of 'Daisy' and 'Glory'--and those films won a combined seven Oscars». Los Angeles Times, 1990. gada 27. marts. Arhivēts no oriģināla, laiks: 2014. gada 21. februāris. «Academy Award Winners and Categories». Arhivēts no oriģināla, laiks: 2012-09-29. «Flowers and Trees». 1932. gada 30. jūlijs. Arhivēts no oriģināla, laiks: 2014. gada 1. jūlijs – caur IMDb.