Nataša Bojkoviča (serbu: Наташа Бојковић; dzimusi 1971. gada 9. martā Belgradā) ir Serbijas starptautiskā lielmeistare šahā (1991). 1991. gadā uzvarējusi Pasaules junioru šaha čempionātā U20 meiteņu vecuma grupā. Četras reizes bijusi labākā Dienvidslāvijas sieviešu šaha čempionātos (1995, 1996, 1997, 1998). Daudzu starptautisko šaha turnīru laureāte, tajā skaitā dalījusi 1.-3. vietu Belgradā (1990), uzvarējusi Drēzdenē (1993), dalījusi 1.-7. vietu Eiropas individuālajā šaha čempionātā Varšavā (2001, pēc papildu rādītājiem palikusi 6. vietā),, uzvarējusi Belfortā (2002) un Belgradā (2008). Divas reizes piedalījusies Pasaules čempionāta šahā sievietēm starpzonu turnīros: 1991. gadā Suboticā dalījusi 22.-30. vietu; 1993. gadā Džakartā dalījusi 10.-16. vietu. Četras reizes piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī pēc uzvaras 1. kārtā pār Danu Reiznieci zaudējusi 2. kārtā Alisai Gaļļamovai; 2001. gadā Maskavā pēc uzvaras 1. kārtā pār Mariju Kuvacu zaudējusi 2. kārtā Kamilai Baginskaitei; 2004. gadā Elistā 1. kārtā uzvarējusi Vanu Jui, 2. kārtā uzvarējusi Svetlanu Matvejevu, bet 3. kārtā zaudējusi Ketino Kahiani; 2008. gadā Naļčikā 1. kārtā zaudējusi Dzjui Veņdzjuņai. Pārstāvējusi Dienvidslāvijas un Serbijas komandas lielākajos komandu šaha turnīros: Pasaules šaha olimpiādēs piedalījusies 11 reizes (1990, 1994-2004, 2008-2014); Eiropas komandu šaha čempionātos piedalījusies 9 reizes (1992, 1999-2013). Komandu vērtējumā izcīnījusi sudraba (1999) medaļu. Par panākumiem turnīros FIDE 1988. gadā viņai piešķīrusi starptautiskās meistares (WIM), bet 1991. gadā - starptautiskās lielmeistares (WGM) nosaukumu. 2007. gadā saņēmusi arī vīriešu starptautiskā meistara (IM) nosaukumu. 2015. gadā saņēmusi FIDE trenera nosaukumu. II Mistrzostwa Europy Kobiet Warszawa 2001 1st Woman Masters Belfort 2002 40th Ladies Tournament 2008 1991 Subotica Interzonal Tournament 1993 Jakarta Interzonal Tournament «2000 FIDE Knockout Matches». Arhivēts no oriģināla, laiks: 2018. gada 29. janvārī. Skatīts: 2018. gada 26. oktobrī. 2001-02 FIDE Knockout Matches 2004 FIDE Knockout Matches (Women) 2008 FIDE Knockout Matches (Women) OlimpBase :: Women's Chess Olympiads :: Nataša Bojković OlimpBase :: European Women's Team Chess Championship :: Nataša Bojković Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)