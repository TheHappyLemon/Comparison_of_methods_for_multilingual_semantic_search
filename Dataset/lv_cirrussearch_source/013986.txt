Artūrs Zjuzins (dzimis 1991. gada 18. jūnijā Rīgā) ir profesionāls Latvijas futbolists, spēlē pussarga pozīcijā, Latvijas futbola izlases dalībnieks. Pašlaik (2024) pārstāv Latvijas Virslīgas klubu FK Liepāja. Karjeru sācis Latvijā FK Ventspils sastāvā. 2011. gadā pirmoreiz spēlēja ārpus Latvijas — pārstāvēja Slovākijas līgas klubu MŠK Žilina, kura sastāvā aizvadīja tikai piecas spēles un guva vienus vārtus. 2011. gada augustā parakstīja līgumu ar Krievijas Nacionālās līgas klubu Kaļiņingradas "Baltika", kurā jau spēlēja divi Latvijas futbolisti — vārtsargs Aleksandrs Koliņko un pussargs Maksims Rafaļskis. Komandā nospējēja četras sezonas, aizvadot vairāk nekā 100 spēles. 2015. gada augustā pārgāja uz citu Krievijas Nacionālās līgas klubu — Orenburgas "Gazovik". Pēc iekļūšanas Premjerlīgā Orenburgas klubs sadarbību ar Zjuzinu neturpināja, un 2016. gada jūlijā viņš pievienojās Krievijas klubam Tambov. 2016. gada beigās atgriezās Latvijā, parakstot divu gadu līgumu ar Virslīgas klubu Riga FC. 2017. gada sezonā izgāja laukumā tikai divās Virslīgas spēlēs, nospēlējot 103 minūtes, guva savainojumu, kas prasīja ilgstošu rehabilitāciju. Pēc pusotra gada izlaišanas pievienojās RFS komandai. RFS rindās aizvadīja piecas sezonas un 2021. un 2023. gadā kļuva par Latvijas čempionu, kā arī divreiz izcīnīja Latvijas kausu (2019, 2021). 2024. gada februārī pievienojās citam Virslīgas klubam FK Liepāja. Latvijas futbola izlases sastāvā debitējis 2012. gada februārī draudzības spēlē pret Kazahstānu. Pirmos vārtus izlases labā guva draudzības spēlē pret Igauniju 2013. gada 14. augustā. Pēc 2023. gada 28. marta 2024. gada Eiropas čempionāta kvalifikācijas spēles pret Velsu kopā ar Pāvelu Šteinboru pārkāpa komandas disciplīnu un uz nākamo spēli abi vairs netika izsaukti. Par izlases galveno treneri kļūstot Paolo Nikolato, Zjuzins atkal tika izsaukts uz Latvijas izlasi. «Zjuzins pārceļas uz "Baltika", pievienojoties Koliņko un Rafaļskim». sportacentrs.com. 2011. gada 18. augusts. Skatīts: 2016. gada 9. septembrī. «Latvijas izlases futbolists Zjuzins pievienosies Krievijas pirmās līgas līdervienībai». delfi.lv. 2015. gada 4. augusts. Skatīts: 2016. gada 9. septembrī. «Artūrs Zjuzins nākamo sezonu pavadīs FC "Tambov"». lff.lv. 2016. gada 10. jūlijs. Skatīts: 2016. gada 9. septembrī. «Zjuzinam 2 gadu līgums ar Riga FC». rigafc.lv. Arhivēts no oriģināla, laiks: 2017. gada 28. janvārī. Skatīts: 2017. gada 10. aprīlī. «Zjuzins rehabilitāciju turpina Slovēnijā». sportazinas.com. 2017. gada 16. novembrī. Skatīts: 2024. gada 15. martā. «Traumu dēļ ilgstoši nespēlējušais Zjuzins pievienojas RFS komandai». jauns.lv. 2018. gada 29. decembrī. Skatīts: 2024. gada 15. martā. «"Liepājai" pievienojas piecas sezonas RFS pavadījušais Zjuzins». sportazinas.com. 2024. gada 9. februārī. Skatīts: 2024. gada 15. martā. «Latvijas nacionālā futbola izlase - 2012. gads». LFF.lv. Skatīts: 2012. gada 28. maijā. «Pahara debijā Latvijai neizšķirts Igaunijā». sportacentrs.com. 2013. gada 14. augusts. Skatīts: 2016. gada 9. septembrī. «Disciplīnas pārkāpumi Latvijas izlasē: divi futbolisti neiekāpj lidmašīnā mājupceļam». Sportacentrs.com (latviešu). 2023-04-11. Skatīts: 2023-06-19. «Latvijas valstsvienības rindās četri jaunpienācēji, bez Šteinbora un Zjuzina». Sportacentrs.com (latviešu). 2023-06-08. Skatīts: 2023-06-19. «Nikolato uz pirmo treniņnometni izlasē atgriež Šteinboru un Zjuzinu». Sportacentrs.com. 2024. gada 5. marts. Skatīts: 2024. gada 15. februārī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)