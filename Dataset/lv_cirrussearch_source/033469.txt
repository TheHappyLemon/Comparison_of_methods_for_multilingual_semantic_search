Redžinalds Praiss Mičels (angļu: Reginald Pryce Michell; 1873. gada 9. aprīlis Kornvola — 1938. gada 19. maijs Londona) bija Lielbritānijas šahists. Piedzimis Kornvolas pilsēta Penzansā. 1902. gadā uzvarējis Britu šaha čempionātā amatieriem. Vairāk kā 20 reizes piedalījies tradicionālajos Hastingsas šaha turnīros, kur labāko rezultātu sasniedzis 1931. gadā, kad ieņēmis 4. vietu aiz Maksa Eives un Hosē Raula Kapablankas. Regulāri piedalījies arī Lielbritānijas šaha čempionātos, kur labākie rezultāti sasniegti 1906. gadā — 2. vieta un 1907. gadā — dalīta 2.-6. vieta. Pārstāvējis Anglijas komandu Pasaules šaha olimpiādēs, kurās piedalījies 2 reizes (1927, 1933) un komandu vērtējumā izcīnījis bronzas (1927) medaļu. Strādājis Karaliskās jūras flotes pārvaldē — admiralitātē. Viņa sieva Edīte Mičela (1872—1951) arī ir bijusi šahiste, kura trīs reizes uzvarējusi Lielbritānijas sieviešu šaha čempionātos (1931, 1932, 1935). Hastings 1930/31 3rd British Championship 4th British Championship OlimpBase :: Men's Chess Olympiads :: Reginald Price Michell British Chess Champions 1904-present Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)