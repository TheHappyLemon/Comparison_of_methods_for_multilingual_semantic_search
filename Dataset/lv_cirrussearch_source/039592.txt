Sojuz MS-06 (krievu: Союз МС-06) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Orbītā palaists 2017. gada septembrī. Uz zemes atgriezās 2018. gada februārī. Kuģa Sojuz MS-06 apkalpe augšupceļā un lejupceļā: Dublējošā apkalpe: Aleksandrs Skvorcovs, komandieris, Roskosmos  Krievija Skots Tingls, lidojuma inženieris, NASA,  ASV Šenona Volkere, lidojuma inženieris, NASA,  ASV Sojuz MS-06 tika palaists 2017. gada 12. septembrī 21:17:02 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Kosmosa kuģis ar staciju saslēdzās 13. septembrī 02:55 UTC pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-06 atvienojās 2018. gada 27. februārī 23:08:30 UTC. Zemi nolaižamais aparāts sasniedza 28. februārī 02:31 UTC, 146 km uz dienvidaustrumiem no Žezkazghanas, Kazahstānā. Lidojuma ilgums — 168 dienas 5 stundas 14 minūtes. Sojuz MS-06 lapa SKS Lidojumu vadības centrā Arhivēts 2017. gada 14. septembrī, Wayback Machine vietnē. (krieviski)