Pasaules Dabas Fonds (saīsināti PDF; angļu: World Wide Fund for Nature, WWF) ir 1961. gadā dibināta starptautiska dabas aizsardzības organizācija. WWF ir pasaulē lielākā dabas aizsardzības organizācija, kas darbojas vairāk kā 80 valstīs, kas atbalsta apmēram 1,300 vides aizsardzības un saglabāšanas projektus un, kurai ir vairāk kā 5 miljoni atbalstītāji visā pasaulē. Latvijā Pasaules Dabas Fonds kā asociēta nodaļa strādā kopš 1991. gada. Fonda darbība ir vērsta uz bioloģiskās daudzveidības saglabāšanu un cilvēces ietekmes uz vidi samazināšanu. Organizācija to panāk ar vides izglītību, aktīvismu, lobēšanu un demonstrējumiem, kas vērsti uz videi draudzīgas sabiedrības apziņas veidošanu. Pasaules Dabas Fonds ik gadu organizē akciju "Zemes stunda", kuras laikā aicina simboliski uz stundu visā pasaulē izslēgt gaismas, lai parādītu apņēmību arī ikdienā dzīvot videi draudzīgāk. WWF vēsture aizsākās 1960. gadā, kad Džulians Hakslijs pēc vizītes Austrumāfrikā, uzraksta rakstu sēriju laikrakstā Observer, kurā izsaka savas bažas par dzīvnieku valsts straujo izzušanu šajā teritorijā medniecības dēļ. Atsaucoties uz Dž. Hakslija rakstiem, uzņēmējs Viktors Stolans ierosināja dibināt starptautiska mēroga fondu, kas vāktu līdzekļus vides aizsardzībai. Ar nolūku dibināt šādu organizāciju, Dž. Hakslijs konsultējās ar ornitologu Maksu Nikolsonu, kas sapulcināja zinātnieku un sabiedrisko attiecību ekspertu kopu, kas bija gatavi strādāt šādas organizācijas izveidei. Viņu starpā bija Pīters Skots, kas kļūst par jaunizveidotās organizācijas vadītāju. Organizācijas darbības sākotnējais kopsaucējs bija "kopīgs darbs pie sabiedrības attieksmes maiņas un pasaules izglītošanas vides aizsardzības labā". Savas pastāvēšanas laikā WWF ir īstenojusi daudzus gan nacionālās, gan globālās nozīmes projektus. Organizācijai bija nepieciešams spēcīgs, viegli atpazīstams simbols, dibinātāju izvēle nosliecās par labu melnbaltajai pandai, kas līdz pat šai dienai simbolizē ne tikai WWF kā organizāciju, bet visā pasaulē izraisa asociācijas ar dabas aizsardzību kopumā. Pasaules Dabas Fonds ir Latvijā reģistrēta sabiedriskā organizācija, kas darbojas kopš 1991. gada. 2005. gadā organizācija tika reģistrēta kā nodibinājums ar nosaukumu "Pasaules Dabas Fonds". 2005. gadā Pasaules Dabas Fonds noslēdza līgumu ar dabas aizsardzības organizāciju WWF. Vienotu mērķu sasniegšanai Pasaules Dabas Fonds un WWF īsteno kopīgas kampaņas un projektus. Lai panāktu pozitīvas izmaiņas sabiedrības attieksmē pret dabu un tās resursiem, Pasaules Dabas Fonds ir izstrādājis globālu dabas aizsardzības stratēģiju. Šī stratēģija sastāv no četrām daļām: dabas resursu saglabāšana, ilgtspējīga apsaimniekošana, ekoefektīva izmantošana, lielāks gandarījums no mazāka dabas resursu patēriņa. Šī stratēģija raksturo, kā soli pa solim, sākot no dabas aizsardzības līdz mūsu patēriņam, iespējams saskaņot sabiedrības attīstības un dabas intereses. Pasaules Dabas Fonds Latvijā atgriezis trīs izzudušas sugas: taurus, sumbrus un savvaļas zirgus, kuri apskatāmi Kurzemē izveidotajā dabas parkā "Pape". Kopā ar partneriem panākts, ka Latvijā no veļas mazgājamiem līdzekļiem izņemts Baltijas jūrai kaitīgais fosfors. Organizē lielāko vides akciju pasaulē "Zemes stunda", kurā piedalījusies nozīmīga daļa Latvijas iedzīvotāju, visas lielākās Latvijas pilsētas un novadi. Organizē dažādas lekcijas un seminārus. Pasaules Dabas Fonds, sadarbībā ar teritoriju īpašniekiem un dažādām institūcijām, privātajos mežos ir izveidojis piecas mežsaimniecības demonstrējumu teritorijas. WWF-INT Annual Review. World Wide Fund for Nature. 2010. 43. lpp. Arhivēts no oriģināla, laiks: 2013. gada 6. maijā. Skatīts: 2011. gada 21. jūlijs. http://wwf.panda.org/what_we_do/where_we_work/project/ «Arhivēta kopija». Arhivēts no oriģināla, laiks: 2015. gada 6. februārī. Skatīts: 2015. gada 30. janvārī. «PDF: Kas mēs esam?». Arhivēts no oriģināla, laiks: 2011. gada 23. aprīlī. Skatīts: 2011. gada 28. martā. WWF: What we do Arhivēts 2011. gada 8. aprīlī, Wayback Machine vietnē.(angliski) «Arhivēta kopija». Arhivēts no oriģināla, laiks: 2013. gada 27. maijā. Skatīts: 2013. gada 3. jūlijā. «Arhivēta kopija». Arhivēts no oriģināla, laiks: 2011. gada 23. aprīlī. Skatīts: 2011. gada 28. martā. «Arhivēta kopija». Arhivēts no oriģināla, laiks: 2012. gada 7. augustā. Skatīts: 2013. gada 3. jūlijā. «Arhivēta kopija». Arhivēts no oriģināla, laiks: 2014. gada 28. augustā. Skatīts: 2013. gada 4. jūlijā. Vikikrātuvē par šo tēmu ir pieejami multivides faili. Skatīt: Pasaules Dabas Fonds. Panda.org Pasaules Dabas Fonda Latvijā mājaslapa