Columbus ir Starptautiskās kosmiskās stacijas (SKS) zinātniskais modulis, kas ir lielākais Eiropas Kosmosa aģentūras devums stacijai. To 2008. gada februārī nogādā orbītā ar kosmoplānu Atlantis misijā STS-122. Columbus izgatavots Itālijā, apgādāts un sagatavots Vācijā Columbus ir cilindra formas, 6,871 m garumā un 4,487 m diametrā. Starta masa ir 12 800 kg (no kuriem 2500 kg zinātniskā aparatūra). Pilnībā iekārtots SKS, tā masa būs 19 300 kg (no kuriem 10 500 kg zinātniskā aparatūra). 2008. gada 7. februārī 19:45:30 UTC tika palaists kosmoplāns Atlantis misijā STS-122. 9. februārī tas saslēdzās ar Starptautisko kosmisko staciju. 2008. gada 11. februārī notika iziešana atklātā kosmosā, kuras laikā tika veikta Columbus izcelšana no Atlantis kravas telpas un pievienošana Harmony modulim. 15. februārī 3. iziešanā kosmosā modulim tika uzmontēts SOLAR teleskops un EuTEF eksperimentu iekārta.