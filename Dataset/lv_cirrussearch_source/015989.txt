Šis raksts ir par ASV televīzijas seriālu. Par citām jēdziena NCIS nozīmēm skatīt nozīmju atdalīšanas lapu. "NCIS: izmeklēšanas dienests" (NCIS, iepriekš zināms arī kā NCIS: Naval Criminal Investigative Service), arī "NCIS: militārās izmeklēšanas dienests", ir ASV detektīvseriāls, kura autori ir Donalds Bellisario un Dons Makgils. Seriālu kopš 2003. gada 23. septembra ASV pārraida CBS televīzijas kanāls. Pašlaik seriālam ir izdotas 457 sērijas (20 sezonas). Seriāls ir par ASV Jūras spēku Kriminālizmeklēšanas dienesta izdomātu noziegumu izmeklēšanas komandu, kas izmeklē ar ASV Jūras kara floti un jūras kājnieku korpusu saistītus noziegumus. Komandas štābs atrodas Vašingtonā, ASV galvaspilsētā. Galvenās lomas seriālā atveidojuši Marks Hermons, Saša Aleksandere, Maikls Veterlijs, Polija Perete, Deivids Makellums, Šons Marijs, Kote de Pablo, Lorēna Hollija, Rokijs Kerols un Braiens Dīcens. 2011. gadā NCIS atzina par amerikāņu iemīļotāko TV seriālu, tāpat tas ir viens no skatītākajiem TV seriāliem ASV, 2011.—2012. gada ASV televīzijas sezonā tas ierindojās pirmajā vietā ar vidēji 19,49 miljoniem skatītāju vienai sērijai, savukārt 2012.—2013. gada televīzijas sezonā tas bija skatītākais raidījums ASV (vidēji 21,34 miljoni skatītāji). 2024. gadā plānota seriāla 21. sezona. Robert Seidman. «'NCIS' Voted America's All-Time Favorite TV Show; 'Two and a Half Men,' 'Bones,' 'House,' Several Current Shows Rank», 2011. gada 5. maijs. Arhivēts no oriģināla, laiks: 2011. gada 8. maijā. Skatīts: 2011. gada 5. maijs. Bill Gormam. «Complete List Of 2011–12 Season TV Show Viewership: 'Sunday Night Football' Tops, Followed By 'American Idol,' 'NCIS' & 'Dancing With The Stars'». TV by the Numbers, 2012. gada 24. maijs. Arhivēts no oriģināla, laiks: 2012. gada 30. maijā. Skatīts: 2012. gada 25. maijs. Dominic Patten. «Full 2012–2013 TV Season Series Rankings». Deadline, 2013. gada 23. maijs. Skatīts: 2013. gada 23. maijs. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)