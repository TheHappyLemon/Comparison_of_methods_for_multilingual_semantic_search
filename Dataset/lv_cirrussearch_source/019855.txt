Dagijs Hamiltons (angļu: Dougie Hamilton; dzimis 1993. gada 17. jūnijā) ir kanādiešu hokejists, aizsargs. Pašlaik (2021) Hamiltons spēlē Nacionālās hokeja līgas kluba Ņūdžersijas "Devils" sastāvā. 2009.—10. gada sezonā Hamiltons sāka spēlēt OHL klubā Niagāras "IceDogs". 2011.—12. gada sezonu Hamiltons noslēdza kā visas OHL rezultatīvākais aizsargs. 2012.—13. gada NHL sezonas lokauta laikā turpināja spēlēt "IceDogs" rindās, taču sākoties NHL sezonai, aizsargs izcīnīja vietu Bostonas "Bruins" sastāvā, tās rindās aizvadot 42 spēles. Nākamajā sezonā Hamiltons "Bruins" sastāvā jau bija nostiprinājies. 2015. gada vasarā tika aizmainīts uz Kalgari "Flames", savukārt 2018. gada vasarā tika aizmainīts no "Flames" uz Karolīnas "Hurricanes". Kanādas hokeja izlases sastāvā spēlējis 2012. un 2013. gada Pasaules čempionātos junioriem, 2012. gadā kopā ar izlasi izcīnot bronzas medaļas. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)