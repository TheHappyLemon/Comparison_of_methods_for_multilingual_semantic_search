Vāhānas grēda (persiešu: سلسله کوه واخان) vai Vahonas grēda (tadžiku: қаторкӯҳи Вахон) ir kalnu grēda Pamira dienvidos Afganistānā un uz Afganistānas un Tadžikistānas robežas. Stiepjas 160 km garumā austrumu—rietumu virzienā; dienvidos to norobežo Vāhāndarjas upe rietumdaļā un Oksu augštece austrumdaļā, ziemeļos — Lielā Pamira ieleja ar Pāmiras upi rietumdaļā un Oksu kreisā krasta pieteku augštecēm austrumdaļā. Grēdas vidējais augstums ap 5000 m, maksimālais — 6421 m. Veidota no izvirdumiežiem un metamorfajiem iežiem, nogāzes lēzenas, tās šķērso trogielejas. Korē mūžīgā sniega un ledus lauki aizņem ap 94 km². Pandžas, Pāmiras un Vāhāndarjas ielejas apdzīvo pamiriešu tauta vahani, no kuriem cēlies grēdas nosaukums. Dažkārt Vāhānas grēdai pieskaita arī rietumos esošās Šohdaras un Iškošimas grēdas. «Vahanas grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 746. lpp. Topokarte J-43-98 ЗОНГ Topokarte J-43-99 САРХАД Topokarte J-43-100 ЛАНГАР Topokarte J-43-101 оз.ЧАКМАКТЫН Topokarte J-43-88 оз.ЗОРКУЛЬ Topokarte J-43-89 ТАШСЕРЫ Topokarte J-43-90 ШАЙМАН