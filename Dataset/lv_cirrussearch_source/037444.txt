Amūru apakšdzimta (Squaliobarbinae) ir viena no karpu dzimtas (Cyprinidae) apakšdzimtām, kas apvieno 3 saldūdens zivju sugas un kas tiek iedalītas 3 ģintīs. Visu amūru sugu dabīgais izplatības areāls atrodas Āzijā (Dienvidaustrumāzijā un Austrumāzijā). Šīs zivis ir ļoti populāras zivsaimniecībās visā pasaulē, daudzviet tās nokļuvušas vai introducētas savvaļas ūdenstilpēs, piemēram, Eiropā, radot kaitējumu ekosistēmai. Latvijā sastopamas 2 amūru apakšdzimtas sugas — baltais amūrs (Ctenopharyngodon idella) un melnais amūrs (Mylopharyngodon piceus). Latvijā abas amūru sugas ievestas ap 1960. gadu. Baltais amūrs 1970. gados ielaists Lubezerā, bet 1980. gadā Valdemārpils ezerā. Ir zināms, ka arī melnais amūrs ielaists dažās dabiskajās ūdenstilpēs. Savvaļas populāciju izveidošanās Latvijā abām sugām nav zināma. Amūru apakšdzimta (Squaliobarbinae) ģints Baltie amūri (Ctenopharyngodon) Baltais amūrs (Ctenopharyngodon idella) ģints Melnie amūri (Mylopharyngodon) Melnais amūrs (Mylopharyngodon piceus) ģints Ūsainie amūri (Squaliobarbus) Ūsainais amūrs (Squaliobarbus curriculus) FishBase: Subfamily: Squaliobarbinae FishBase: Ctenopharyngodon idella (Valenciennes, 1844) Grass carp FishBase: Mylopharyngodon piceus (Richardson, 1846) Black carp «Latvijas Daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 11. februārī. Latvijas Daba: Baltais amūrs Latvijas Daba: Melnais amūrs