Borzna (ukraiņu: Борзна) ir pilsēta Ukrainas ziemeļaustrumu daļā, Čerņihivas apgabala centrālajā daļā, Ņižinas rajonā. Līdz 2020. gadam Borznas rajona centrs. Rakstos zināma no 15. gadsimta Žečpospolitas sastāvā. 1634. gadā tai tika piešķirtas Magdeburgas tiesības. 1654. gadā iekļāvās Hetmanščinā, kas bija Krievijas autonoms apgabals. Pēc Oktobra revolūcijas ietilpa Ukrainas PSR. Otrā pasaules kara laikā no 1941. gada 12. septembra līdz 1943. gada 7. septembrim atradās vācu okupācijā. 1964. gadā Borznai tika piešķirtas pilsētas tiesības. No 1991. gada — neatkarīgās Ukrainas sastāvā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 118. lpp. Vikikrātuvē par šo tēmu ir pieejami multivides faili. Skatīt: Borzna.