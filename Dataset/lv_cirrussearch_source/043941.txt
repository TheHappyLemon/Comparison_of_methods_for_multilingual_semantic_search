Pusprezidentālisms ir valdīšanas forma, kurā apvienojas gan prezidentālās, gan parlamentārās sistēmas elementi. Šajā gadījumā prezidentu ievēlē valsts pilsoņi un prezidents aktīvāk piedalās valdības un administrācijas veidošanā. Valdība par savu darbību ir atbildīga gan parlamentam, gan prezidentam. Pusprezidentālā valdīšana pastāv Francijā, Somijā un vairākās valstīs, kas atrodas pārejas stadijā no diktatūras uz demokrātiju.[nepieciešama atsauce]