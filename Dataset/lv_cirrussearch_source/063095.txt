Findleja salas (angļu: Findlay Group) ir Kanādai piederoša neapdzīvotu salu grupa Kanādas Arktiskajā arhipelāgā. Administratīvi pieder Nunavutas teritorijas Kikiktālukas reģionam. Salas izvietojušās Kanādas Arktiskā arhipelāga ziemeļrietumos. Ietilpst Perija salu grupā, kas savukārt pieder Karalienes Elizabetes salu grupai. 67 km platais Maklīna šaurums ziemeļaustrumos to atdala no Ellefa Ringnesa un Karaļa Kristiana salām, Lohīda baseins rietumos — no Makenzija Kinga un Melvila salām, bet Debarā šaurums dienvidos — no Kemerona salas. Ziemeļos krastu sapskalo Prinča Gustava Ādolfa jūra. Salu grupa sastāv no galvenās Lohīda salas un četrām mazākām salām dienvidaustrumos no tās. Valda arktiska tuksneša klimats. Pirmie no eiropiešiem salas 1853. gada 27. aprīlī atklāja Edvarda Belčera ekspedīcija. Nosauktas par godu britu ģeogrāfam un hidrogrāfam Aleksandram Findlejam (Alexander George Findlay). Canadian Geographical Names Database (CGNDB). Findlay Group International Map of the World 1:1,000,000 Belcher Channel NT-12/13/14/15/16