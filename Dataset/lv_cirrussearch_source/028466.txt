Marija Muzičuka (ukraiņu: Марiя Олегівна Музичук; dzimusi 1992. gada 21. septembrī, Strijā) ir Ukrainas starptautiskā lielmeistare šahā (2007), starptautiskais meistars (IM, 2008). 15. Pasaules čempione šahā (05.04.2015—14.03.2016). Vairākkārt pārstāvējusi Ukrainu Pasaules un Eiropas junioru šaha čempionātos, kur izcīnījusi zelta medaļu 2002. gadā (Eiropas čempionāts U10 vecuma grupā), sudraba medaļas 2001. gadā (Eiropas čempionāts U10 vecuma grupā), 2007. gadā (Eiropas čempionāts U16 vecuma grupā), 2008. gadā (Pasaules čempionāts U20 vecuma grupā), bronzas medaļas 2004. gadā (Pasaules čempionāts U12 vecuma grupā), 2005. gadā (Pasaules čempionāts U14 vecuma grupā). Lielmeistares normu izpildījusi 2006. gadā individuālajā Eiropas sieviešu šaha čempionātā. 2013. gadā Kijivā kļuvusi par Ukrainas sieviešu šaha čempionāta uzvarētāju. 2015. gadā Sočos Pasaules čempionātā šahā sievietēm pēc izslēgšanas sistēmas 3. kārtā uzvarēja Bulgārijas lielmeistari Antoanetu Stefanovu ar 1½:½, bet ceturtdaļfinālā un pusfinālā pieveica Indijas lielmeistares Humpi Koneru un Dronavalli Hariku ar 2½:1½ un 3½:2½. Fināla Muzičuka uzvarēja Krievijas lielmeistari Natāliju Pogoņinu ar 2½:1½ un kļuva par sacensību uzvarētāju. 2016. gada martā Ļvivā zaudēja maču par Pasaules sieviešu šaha čempiones titulu Hou Jifaņai ar 3:6 (+0,=6,-3). 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Šāhendu Vafu, 2. kārtā uzvarējusi Jekaterinu Ataliku, 3. kārtā uzvarējusi Mobinu Alinasabu, ceturtdaļfinālā uzvarējusi Žansaju Abdumaliku, bet pusfinālā zaudējusi Katerinai Lagno. 2019. gadā Kazaņā kopā ar Nanu Dzagnidzi dalījusi 5.-6. vietu pretendenšu turnīrā (uzvarēja Aleksandra Gorjačkina). 2020. gada februārī Sentluisā dalījusi 3.-4. vietu starptautiskajā sieviešu šaha turnīrā Cairns Cup. 2020. gada martā Lozannā dalījusi 6.-8. vietu FIDE sieviešu Grand Prix izcīņas posmā. 2021. gada jūnijā Gibraltārā izcīnījusi 2. vietu FIDE sieviešu Grand Prix izcīņas posmā. 2021. gada novembrī Rīgā ierindojusies 4. vietā 2021. gada "FIDE Chess.com Grand Swiss" turnīrā sievietēm. 2022. gada oktobrī Monako ceturtdaļfināla pretendenšu mačā zaudējusi Lei Tindzje ar rezultātu 1½:2½. 2023. gada februārī Minhenē ierindojusies 9. vietā FIDE sieviešu Grand Prix izcīņas posmā. 2023. gada augustā Baku piedalījusies FIDE Pasaules kausa izcīņā sievietēm, kurā 4. kārtā piekāpusies savai māsaiAnnai Muzičukai. 2023. gada novembrī Daglasā izcīnījusi 8. vietu "FIDE Women's Grand Swiss" turnīrā sievietēm. Vairākkārt pārstāvējusi Ukrainas izlasi lielākajos komandu šaha turnīros: Pasaules šaha olimpiādēs piedalījusies 6 reizes (2010-2018, 2022). Komandu vērtējumā izcīnījusi zelta (2022), sudraba (2018) un 3 bronzas (2012, 2014, 2016) medaļas, bet individuālajā - 2 zelta (2010, 2018) un sudraba (2012) medaļas, Pasaules komandu šaha čempionātos piedalījusies 5 reizes (2009-2015, 2019). Komandu vērtējumā izcīnījusi zelta (2013) un bronzas (2009) medaļas, bet individuālajā - sudraba (2013) un bronzas (2015) medaļu, Eiropas komandu šaha čempionātos piedalījusies 3 reizes (2011-20152020. gada martā Lozannā dalījusi 6.-8. vietu FIDE sieviešu Grand Prix izcīņas posmā.). Komandu vērtējumā izcīnījusi zelta (2013) un sudraba (2015) medaļu, bet individuālajā - 2 zelta (2013, 2015) un sudraba (2011) medaļas. Marijas vecākā māsā Anna arī ir pazīstama šahiste, kurai ir FIDE starptautiskā lielmeistara tituls (GM). «Ukrainian Chess Championships 2013». Arhivēts no oriģināla, laiks: 2016. gada 4. oktobrī. Skatīts: 2015. gada 1. aprīlī. Mariya Muzychuk is the 15th World Champion Women's WCh. G9: Hou Yifan wins and is champion Women’s World Championship 2018 ChessPro. Турнир претенденток. Казань, Россия 2019. Все о турнире Cairns Cup (2020) ChessPro. Women’s Grand Prix. Лозанна, Швейцария 2020. Все о турнире Gibraltar FIDE Womens Grand Prix 2021 FIDE Chess.com Women's Grand Swiss Women's Candidates Tournament 2022-2023: All The Information - Chess.com FIDE Women GP Series 2022-23 - Munich Women's Chess World Cup 2023 023 FIDE Women's Grand Swiss 44th Olympiad Chennai 2022 Open Marija Muzičuka šahista profils vietnē fide.com Marija Muzičuka šahista profils vietnē chessgames.com Marija Muzičuka šahista profils vietnē 365chess.com Marija Muzičuka šahista profils vietnē chesstempo.com Marija Muzičuka šahista profils vietnē olimpbase.org (Pasaules šaha olimpiādes) Marija Muzičuka šahista profils vietnē olimpbase.org (Eiropas komandu šaha čempionāti) Marija Muzičuka šahista profils vietnē olimpbase.org (Pasaules komandu šaha čempionāti)