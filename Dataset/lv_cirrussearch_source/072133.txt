Mažeiķi (lietuviešu: Mažeikiai) ir pilsēta un pašvaldības centrs Lietuvas ziemeļrietumos 46 kilometrus uz ziemeļiem no Telšiem netālu no Latvijas robežas. Pilsētas dienvidu daļai cauri tek Venta. Caur pilsētu iet dzelzceļš. Darbojas mūzikas un horeogrāfijas skolas, kā arī arodskola. Mažeiķos ir trīs baznīcas. Pirmoreiz rakstos minēta 1335. gadā. Pilsēta sāka strauji attīstīties, kad caur to 1871. gadā izbūvēja dzelzceļa līniju Liepāja—Romni. No 1899. līdz 1918. gadam pilsētas oficiālais nosaukums bija Muravjova. Pēc Latvijas brīvības cīņām Latvija izvirzīja Lietuvai pretenzijas uz Mažeiķiem, vadoties no ekonomiskām interesēm, jo Mažeiķos atradās nozīmīgs dzelzceļa mezgls, kas savienoja Rīgu ar Liepāju. Starptautiskā robežkomisija tomēr šo teritoriju atstāja Lietuvā, saglabājot Latvijas tiesības uz dzelzceļa posma izmantošanu. 1980. gadā pie pilsētas sāka darbu naftas pārstrādes rūpnīca. Lielākais pilsētas uzņēmumi ir poļu uzņēmumam PKN Orlen piederošais naftas pārstādes uzņēmums ORLEN Lietuva (agrāk „Mažeikių nafta”), kā arī somu kompānijai Ingman piederoša saldējumu rūpnīca. Mažeiķi ir latviešu tēlnieka Kārļa Zāles (1888-1942) dzimtā pilsēta. "Atmosfera" futbola klubs; FC ROMAR bijušais futbola klubs; FK Mažeikiai bijušais futbola klubs. Vikikrātuvē par šo tēmu ir pieejami multivides faili. Skatīt: Mažeiķi. „Orlen Lietuva” (lietuviski), (angliski) „Ingman” saldējumu rūpnīca (lietuviski), (angliski), (krieviski) Pilsētu iedzīvotāju skaits gada sākumā; pārbaudes datums: 12 februāris 2023.