Parastais tramplīns sievietēm bija viena no 5 disciplīnām tramplīnlēkšanā 2022. gada ziemas olimpiskajās spēlēs. Sacensības notika Nacionālajā tramplīnlēkšanas centrā, Džandzjakou 2022. gada 6. februārī. Tajās bija pārstāvēti 40 sportisti no 16 valstīm. Olimpisko zelta medaļu ieguva Slovēnijas sportiste Urša Bogataja (finiša rezultāts — 239.0 punkti), sudraba medaļu ieguva Austrijas sportiste Katarina Altausa (finiša rezultāts — 236.8 punkti), savukārt bronzas medaļu ieguva arī Slovēnijas sportiste Nika Križnara (finiša rezultāts — 232.0 punkti). Abām Slovēnijas sportistēm šīs bija pirmās olimpiskās medaļas. Fināls bija sadalīts divās kārtās. Fināla pirmajā kārtā startēja visi 40 sportisti, labākie 30 sportisti no tiem kvalificējās noslēdzošajai fināla kārtai, kurā tika sadalītas olimpiskās medaļas. 30 labākajiem sportistiem fināla rezultāts veidojās saskaitot abus fināla lēcienus kopā. Kvalifikācijā startēja 53 sportisti, no kuriem 50 sportisti pēc rezultātiem tālāk kvalificēsies pamatsacensībām uz finālu. Datums — 2022. gada 5. februāris Sacensību sākuma laiks — 19:00 (1. kārta) un 20:07 (fināls) pēc Ķīnas laika UTC+8 Atsauce (1. kārta) — «Tramplīnlēkšana 2022. gada ziemas olimpiskajās spēlēs — parastais tramplīns sievietēm (fināla 1. kārta)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Atsauce (fināls) — «Tramplīnlēkšana 2022. gada ziemas olimpiskajās spēlēs — parastais tramplīns sievietēm (fināls)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Bins Lians Staņislavs Slaviks Dens Matons Jerns Larsens Vadims Lisovskis Jirgens Vinklers Pamatraksts: Tramplīnlēcēji 2022. gada ziemas olimpiskajās spēlēs Sacensībās startēja 40 sportisti no 16 valstīm. Iekavās norādīts sportistu skaits no attiecīgās valsts.  ASV (1)  Austrālija (4)  Čehija (3)  Francija (2)  Itālija (1)  Japāna (4)  Kanāda (2)  Ķīna (2)  Norvēģija (3)  Polija (2)  Krievijas Olimpiskā komiteja (4)  Rumānija (1)  Slovēnija (4)  Somija (2)  Vācija (4)  Zviedrija (1) Tramplīnlēkšana 2022. gada ziemas olimpiskajās spēlēs «'Pekina 2022': Slovēnija izcīna vēsturiskas medaļas tramplīnlēkšanā». Delfi.lv. Skatīts: 2022. gada 6. febrāris.