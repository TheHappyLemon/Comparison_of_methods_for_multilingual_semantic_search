Meždušarska (krievu: Междушарский) ir Krievijai piederoša neapdzīvota sala Novaja Zemļas arhipelāgā Ziemeļu Ledus okeānā, arhipelāga trešā lielākā sala. Ietilpst Arhangeļskas apgabala administratīvajā teritorijā «Novaja Zemļa». Sala izvietojusies arhipelāga dienvidrietumos, Barenca jūrā. Kostinšara šaurums to atdala no Dienvidu salas. Salas virsma ir paugurains līdzenums, ko klāj tundras augājs un purvi. Augstākais punkts ir Visokajas kalns (94 m vjl) salas austrumos. Daudz ezeru un upju. Krasti stipri līčaini ar strēlēm, sēkļiem un piekrastes lagūnām. Stāvajos krasta posmos putnu kolonijas. Sala atzīmēta jau E. Palmkvista 1673. gada kartē kā Prešara (Preschar). Salas ziemeļaustrumu piekrastē atrodas 19. gadsimta traperu apmetne Vaļkova. Большая Советская Энциклопедия. Междушарский остров Острова и архипелаги Российской Арктики. Новая Земля