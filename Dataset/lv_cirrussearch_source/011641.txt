Plūtarhs (sengrieķu: Πλούταρχος, Ploútarkhos) bija grieķu cilmes romiešu vēsturnieks, biogrāfiju rakstnieks, esejists. Viens no viņa slavenākajiem darbiem ir "Paralēlās dzīves" (pazīstams arī kā "Plūtarha biogrāfijas"; Βίοι Παράλληλοι/Vitae parallelae), kas sastāv no vairāku slavenu cilvēku biogrāfijām, sakārtotiem pa pāriem. Tāpat tas ir nozīmīgs avots vēsturniekiem par attiecīgo laikposmu. Pazīstams ir arī Plūtarha eseju kopojums "Morālijas" (Ἠθικά), tomēr vairāku eseju autentiskums tiek apstrīdēts. Bijis platonisma piekritējs, taču nenoraidīja citas filozofiskās mācības. Dzimis Heronejā, Beotijā, bagātā ģimenē. Iesaistījās sabiedriskajā dzīvē. Daudzkārt devās uz Romu un citām Itālijas pilsētām. Iegūdams romiešu pilsonību, tika nodēvēts par Lūciju Mestru Plūtarhu (Lucius Mestrius Plutarchus). Dzīves nogalē bija Delfu Apollona tempļa priesteris. "Esejas par politiku", tulkojis Arnis Mazlovskis, Zvaigzne ABC, ISBN 978-9934-0-4428-1 Vikikrātuvē par šo tēmu ir pieejami multivides faili. Skatīt: Plūtarhs. Encyclopædia Britannica ieraksts (angliski) Stanford Encyclopedia of Philosophy profils (angliski)