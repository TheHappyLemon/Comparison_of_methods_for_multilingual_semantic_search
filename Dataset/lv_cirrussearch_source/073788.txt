Emotions ir amerikāņu dziedātājas Meraijas Kerijas otrais studijas albums, kas ASV tika izdots 1991. gada 17. septembrī Columbia Records aizgādībā. Tas pamatā sastāv no spēcīgām balādēm un deju mūzikas, ko sarakstījuši Meraija Kerija, Valters Afanasjevs, Clivilles & Cole (no C+C Music Factory), un Kerola Kinga. Albuma pirmais singls, ar tādu pašu nosaukumo kā albumam, sasniedza ASV topa virsotni, padarot Keriju par pirmo un vienīgo mākslinieci, kuras pirmie pieci singli sasniedza pirmo vietu ASV. Albums arī izveidoja vēl divus pirmā piecinieka singlus. Pretēji savam debijas albumam, Kerija līdzsarakstīja un līdzproducēja visu albumu, un sarakstot dziesmu vārdus visām desmit albuma dziesmām. Viņu nominēja divām Grammy balvām kategorijās ‘’Gada Producents’’ un ‘’Labākais Sieviešu Popa Vokālais Izpildījums’’. RIAA sertificēja Emotions četrkārtīgi ar Platīna statusu par pārdotām 4,1 miljoniem kopijām. Pēc sava debijas albuma panākumiem, Kerija un galvenie Sony/Columbia vadītāji, tādi kā Tomijs Motola un Dons Ienners, saprata, ka ir laiks izlemt viņas nākotnes plānus. Kerijai nu tika dota atļauja producēt (ko viņai tika aizliegts darīt debijas albuma ierakstīšanas laikā) un iespēja strādāt ar producentiem pēc pašas izvēles. Viņa strādāja ar Valteru Afanasjevu, Clivilles & Cole (no C+C Music Factory), un Kerolu Kingu. Emotions nesaņēma tik nozīmīgu reklamēšanu kā Kerijas debijas albums, un Kerija atkal sastapās ar kritiku, kad viņa atteicās doties koncerttūrē. Kritiķi atkal uzbruka Kerijai, jo viņi sauca Keriju par ‘’studijas mākslinieci’’, kas nav spējīga uztāties koncertos, un ka viņas slavenās augstās notis ir nekas vairāk kā studijas aprīkojuma veidotas. Vēlāk Kerija apgalvoja, ka nav devusies tūrē nedrošības un pašapziņas trūkuma dēļ izpildot publikas priekšā. Viņa savu problēmu skaidroja, sakot, ka lielākā daļa mākslinieku pārvar savas bailes uzstājoties publikas priekšā pirms ir ieguvuši ierakstu līgumu, bet viņai tādas pieredzes neesot bijušas. Albuma recenzijas bija jauktas (t.i. bija gan labas, gan sliktas atsauksmes). Visvairāk Kerija tika kritizēta par augsto nošu pārāk biežu izmantošanu albuma vokālos, īpaši nosaukuma dziesmā (Emotions), kurā viņas vokālās spējas ir atspoguļotas vairāk kā jebkurā citā viņas dziesmā. Žurnāls Rolling Stone aprakstīja, ka Kerija dzied izrādoties: ‘’Kerijai ir ievērojamas vokālās spējas, bet pagaidām diemžēl, viņas dziedāšana ir bijusi daudz vairāk iespaidīga kā ekspresīva’’. Albums ieguva divas Grammy nominācijas kategorijās ‘’Gada Producents’’ un ‘’Labākais Sieviešu Popa Vokālais Izpildījums’’ (par Emotions), bet zaudēja abās kateorijās. Emotions debitēja ceturtajā vietā Billboard 200, un pirmajā nedēļā pārdeva 129,000 kopijas, kas pēc Mariah Carey panākumiem pārsteidza daudzus. Billboard 200 topā albums pavadīja divdesmit septiņas nedēļas pirmajā divdesmitniekā un piecdesmit piecas nedēļas kopumā. Tas kļuva par pirmo no četriem Kerijas albumiem, kas nesasniedza pirmo vietu ASV, un bija Kerijas visneveiksmīgākais albums līdz Glitter (2001) izdošanai, bet RIAA sertificēja albumu Platīna statusam četras reizes. Līdz 2005. gadam albums ir pārdots 3,57 miljonos kopiju pēc Nielsen SoundScan datiem, un ar 0,6 miljonos kopiju pārdots Columbia House noietā. Albumam veicās labāk kā debijas albumam Apvienotajā Karalistē, sasniedzot pirmo piecinieku un pavadot topā četrdesmit nedēļas. Albums bija veiksmīgs Kanādā un Austrālijā, bet ASV tas nebija tik veiksmīgs kā Mariah Carey. Albums iekļuva Kanādas pirmajā pieciniekā un Austrālijas pirmajā desmitniekā, un tika sertificēts ar dubulto platīnu abās valstīs. Brazīlijā albums saņēma tikai Zelta statusu, un Kerijas panākumi kontinentālajā Eiropā atkal bija tikai viduvēji. Līdz 2007. gadam albums ir pārdevis apmēram 8. miljonus kopiju visā pasaulē kopā. Singli no Emotions nobija lieli hiti, un tāpat kā viņas debijas albumam, tikai pirmais singls bija veiksmīgs ārpus ASV. Pirmais singls, Emotions, kļuva par Kerijas piekto pirmā numura hitu pēc kārtas ASV topā, padarot Keriju par vienīgo mākslinieci topu vēsturē, kuras pirmie pieci singli sasniedz pirmo vietu Billboard Hot 100. Tas arī iekļuva Kanādas singlu pirmajā pieciniekā, bet izgāzās, lai tiktu augstāk par pirmo divdesmitnieku Apvienotajā Karalistē un Austrālijā. Can’t Let Go sasniedza otro vietu ASV , laužot Kerijas pirmo numuru hitu ķēdi, un bija viduvējs hits citur pasaulē: par spīti tam, ka tas sasniedza pirmo desmitnieku Kanādā, tas tikko sasniedza Apvienotās Karalistes singlu pirmo divdesmitnieku, un neiekļuva Austrālijas singlu četrdesmitniekā. Make It Happen sasiedza piekto vietu ASV, un kļuva par viņas pirmo singlu, kas neiekļuva Kanādas pirmajā desmitniekā, bet iekļuva pirmajā divdesmitniekā Apvienotajā Karalistē un četrdesmitniekā Austrālijā. Ceturtais singls Till the End of Time tika nosūtīts tikai radiostacijām Kostarikā un Meksikā, lai palielinātu albuma pirkšanas rādītājus. Dziesma nesaņēma nekādu lielāku izdošanu un reklamēšanu, jo tā radio tika spēlēta ļoti maz, un Kerija gatavojās izdot MTV Unplugged. "Emotions" (Kerija, Deivids Kols, Roberts Sivillejs) - 4:08 "And You Don't Remember" (Kerija, Valters Afanasjevs) - 4:27 "Can't Let Go" (Kerija, Valters Afanasjevs) - 4:27 "Make It Happen" (Kerija, Deivids Kols, Roberts Sivillejs) - 5:07 "If It's Over" (Kerija, Kerola Kinga) - 4:38 "You're So Cold" (Kerija, Deivids Kols, Roberts Sivillejs) - 5:05 "So Blessed" (Kerija, Valters Afanasjevs) - 4:13 "To Be Around You" (Kerija, Deivids Kols, Roberts Sivillejs) - 4:37 "Till the End of Time" (Kerija, Valters Afanasjevs) - 5:35 "The Wind" (Kerija, Rasels Frīmens) - 4:41