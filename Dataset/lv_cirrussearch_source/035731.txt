Gustavs Valters Heinemanis (vācu: Gustav Walter Heinemann; dzimis 1899. gada 23. jūlijā, miris 1976. gada 7. jūlijā) bija Vācijas baznīcas darbinieks un politiķis, Vācijas prezidents no 1969. līdz 1974. gadam, Vācijas kancleru Kurta Georga Kīzingera, Villija Branta un Helmuta Šmita laikā. Nacistu valdīšanas laikā darbojās valdībai opozīcijā esošās Apliecinošās baznīcas (Bekennende Kirche) sastāvā. 1946. gadā britu varas iestādes iecēla Heinemani par Esenes mēru. No 1949. gada 20. septembra līdz 1950. gada 11. oktobrim, kad Heinemanis bija CDU sastāvā, - VFR iekšlietu ministrs. No 1966. gada 1. decembra līdz 1969. gada 26. martam - tieslietu ministrs. Tika ievēlēts par Vācijas prezidentu kā SPD kandidāts. Nepretendēja uz otru termiņu veselības stāvokļa dēļ. Vikikrātuvē par šo tēmu ir pieejami multivides faili. Skatīt: Gustavs Heinemanis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)