Īstais riekstkoks (Juglans regia), arī grieķu riekstkoks vai vienkārši valriekstkoks, ir līdz 20 m augsts riekstkoku dzimtas koks ar labi attīstītu vainagu. Stumbra miza gaišpelēka, ar plaisām, uz zariem tā gluda. Lapas lielas, 15 - 45 cm garas, nepāra plūksnaini saliktas. Ziedi viendzimuma. Vīrišķie ziedi sakopoti nokarenās spurdzēs, sievišķie ziedi pa 2 - 5 uz jaunajiem dzimumiem. Zied aprīlī, maijā. Auglis neīsts kaulenis, kuru parasti sauc arī par riekstu. Augļapvalks sākumā zaļš, sulīgs, auglim nogatavojoties, kļūst melns, ādains, saplaisā un atdalās no kauliņa. «Juglans regia». AkadTerm. Skatīts: 2016. gada 6. septembrī.[novecojusi saite] Normunds Priedītis. Augu ģeogrāfija un daudzveidība. Rīga : Zvaigzne ABC, 2009. 63. lpp. ISBN 978-9934-0-0829-0. Vikikrātuvē par šo tēmu ir pieejami multivides faili. Skatīt: Īstais riekstkoks. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski)