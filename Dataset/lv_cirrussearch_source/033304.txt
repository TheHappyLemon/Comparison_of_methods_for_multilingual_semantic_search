Stojans Pucs (slovēņu: Stojan Puc; 1921. gada 9. aprīlis Novo mesto — 2004. gada 29. janvāris Kraņa) bija Slovēnijas starptautiskais lielmeistars šahā (1984). Pēc Otrā pasaules kara bijis viens no Dienvidslāvijas spēcīgākajiem šahistiem. Septiņpadsmit reizes piedalījies Dienvidslāvijas šaha čempionātu finālos. Labākos rezultātus sasniedzis 1947. un 1951. gadā, kad ieņēmis 3. vietu, bet 1961. gadā dalījis 2.-4. vietu. Trīs reizes uzvarējis Slovēnijas šaha čempionātos (1958, 1965, 1967). Labākie rezultāti starptautiskajos šaha turnīros: 1.-2. vieta 1949. gadā Vīnē, 1. vieta 1957. gadā Sarajevā, 3. vieta 1962. gadā Novisadā. Par panākumiem turnīros FIDE 1950. gadā Pucam kā vienam no pirmajiem piešķīrusi starptautiskā meistara (IM), bet 1984. gadā - starptautiskā lielmeistara (GM) goda nosaukumu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādē piedalījies 1950. gadā. Komandu vērtējumā izcīnījis zelta medaļu; Balkānu valstu komandu šaha čempionātā piedalījies 1947. gadā. Komandu un individuālā vērtējumā izcīnījis 2 sudraba medaļas. Devis ieguldījumu šaha atklātņu teorijā. Puca vārdā ir nosaukts variants Nimcoviča aizsardzībā: 1. d4 Zf6 2. c4 e6 3. Zc3 Lb4 4. e3 c6. OlimpBase :: Men's Chess Olympiads :: Stojan Puc OlimpBase :: Men's Chess Balkaniads :: Stojan Puc Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)