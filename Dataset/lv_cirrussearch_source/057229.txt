Valērijs Bragins (krievu: Валерий Брагин, dzimis 1956. gada 31. maijā) ir Krievijas hokeja treneris un bijušais hokejists, spēlējis uzbrucēja pozīcijā. Pašlaik (2021) Bragins ir KHL kluba Sanktpēterburgas SKA un Krievijas hokeja izlases galvenais treneris. Savu spēlētāja karjeru Bragins sāka 1978. gadā, PSRS hokeja līgas klubā Maskavas "Spartak". 1981. gadā Bragins pievienojās citai līgas komandai Voskresenskas "Himik", kur nospēlēja 8 sezonas. 1989. gadā viņš pārcēlās uz Dāniju, kur piecas sezonas spēlēja Rødovre SIK. Savā pirmajā sezonā Bragins izcīnīja Dānijas hokeja līgas čempionu titulu, kā arī tika atzīts par sezonas vērtīgāko spēlētāju. Spēlētāja karjeru noslēdza 38 gadu vecumā. Trenera karjeru uzsācis Voskresenskas "Himik". 2004. gadā ar Krievijas U18 izlasi izcīnījis zelta medaļas Pasaules čempionātā jauniešiem, No 2005. gada līdz 2007. gadam bijis Maskavas "Spartak" galvenais treneris. No 2008. gada līdz 2010. gadam bijis KHL kluba Mitišču "Atlant" trenera asistents. Vēlāk divus gadus strādājis par Krievijas U20 galveno treneri, vienreiz uzvarot un vienreiz iegūstot sudraba medaļas Pasaules junioru čempionātā. 2012. gadā Bragins kļuva par Maskavas CSKA galveno treneri, tomēr jau sezonas vidū tika atlaists. Vēlāk trīs gadus strādājis atkal par Krievijas U18 treneri un sešus gadus par Krievijas U20 izlases treneri, bet zelta medaļas Pasaules čempionātos izcīnīt neizdevās. 2019. gadā viņš atgriezās KHL un sāka trenēt Sanktpēterburgas SKA. 2020. gadā Bragins kļuva arī par Krievijas hokeja izlases galveno treneri. «Russia hires Bragin as national team coach». ESPN (angļu). 2020-06-05. Skatīts: 2021-05-13. Eliteprospects profils (angliski) Internet Hockey Database profils (angliski) Eurohockey profils (angliski)