Džons Braiants Peins (angļu: John Paine) bija amerikāņu sporta šāvējs, olimpiskais čempions šaušanā 1896. gada vasaras olimpiskajās spēlēs. Džons Peins piedzima 1868. gadā, viņa tēvs bija Čārlzs Džeksons Peins, kurš bija ASV Armijas ģenerālis Amerikas pilsoņu kara laikā. Viņam bija arī jaunāks brālis Samners Peins, kurš tāpat kļuva par 1896. gada olimpisko spēļu čempionu šaušanā. Viņš ir pabeidzis Hārvārdas koledžu. Pēc olimpiskajām spēlēm Peins turpināja cīņu Spānijas un Amerikas karā. Pēc kara viņš atgriezās Bostonā un kļuva par turīgu investīciju baņķieri. Džons bija Bostonas Vieglatlētikas asociācijas loceklis. Šī asociācija sūtīja biedrus uz pirmajām olimpiskajām spēlēm. Peins nolēma piebiedroties. Vispirms viņš devās uz Parīzi, lai pārliecinātu savu brāli Samneru pievienoties viņam olimpiskajās spēlēs. Džons Peins 1896. gada vasaras olimpiskajās spēlēs Atēnās startēja 25 metru šaušanā ar militāro pistoli. Viņš šajā disciplīnā izcīnīja zelta medaļu, iegūstot 442 punktus ar 25 precīziem šāvieniem. Abi ar brāli viņi izmantoja Colt tipa revolveri, šie šaujamieroči bija labāki nekā pārējo sportistu ieroči, līdz ar to viņiem nebija nekādu problēmu uzvarēt. John Paine Olympedia.org «John Paine». Olympics at Sports-Reference.com. Arhivēts no oriģināla, laiks: 2020. gada 18. aprīlis. Skatīts: 2017. gada 25. jūnijs. Arhivēts 2020. gada 18. aprīlī, Wayback Machine vietnē. Bill Mallon. he 1896 Olympic Games: Results for All Competitors in All Events. McFarland, 2009. 99. lpp. ISBN 9781476609508. «Shooting at the 1896 Athina Summer Games: Men's Military Pistol, 25 metres». Olympics at Sports-Reference.com. Arhivēts no oriģināla, laiks: 2020. gada 18. aprīlis. Skatīts: 2017. gada 25. jūnijs. Arhivēts 2020. gada 18. aprīlī, Wayback Machine vietnē. Džons Peins (SOK profils) (angliski) Džons Peins (Olympedia profils) (angliski) Džons Peins (Sports Reference profils) (angliski)