Sanita Pušpure (dzimusi 1981. gada 21. decembrī Rīgā) ir latviešu airētāja, kas starptautiskās sacensībās pārstāv Īriju. Kļuvusi par Īrijas pilsoni. S. Pušpure ir divkārtēja Pasaules un Eiropas čempione vieniniekā. Visu laiku labākā Īrijas airētāja. Pārstāvēdama Latviju, viņa kļuva par Pasaules studentu spēļu čempioni, kā arī izcīnījusi bronzas medaļu 2003. gada Pasaules U-23 junioru čempionātā. 2006. gadā kopā ar vīru pārcēlusies uz dzīvi Īrijā. Ar ģimeni (audzina divus bērnus) dzīvo Ballinkolligā, Īrijas dienvidos. 2008. gadā atsākusi trenēties pēc bērna piedzimšanas. Īrijā vairākas reizes izcīnījusi nacionālās čempiones titulu. 2012. gada jūnijā S. Pušpure kvalificējās 2012. gada vasaras olimpiskajām spēlēm. Viņa kļuva par pirmo Īrijas airētāju, kas kvalificējusies olimpiskajām spēlēm pēc 1980. gada olimpiādes. Sacensībās viņa ieņēma 13. vietu, uzvarot C finālā. 2014. gadā S. Pušpure izcīnīja bronzas medaļu Eiropas čempionātā Belgradā, to pašu atkārtojot 2016. gada čempionātā Brandenburgā, Vācijā (šeit otrā bija Latvijas sportiste Elza Gulbe). 2016. gada vasaras olimpiskajās spēlēs Riodežaneiro S. Pušpure atkal ieņēma 13. vietu kopvērtējumā. 2018. gada Pasaules čempionātā Bulgārijas pilsētā Plovdivā S. Pušpure 36 gadu vecumā izcīnīja zelta medaļu vieniniekā, kļūstot par pirmo Īrijas un arī Latvijas sportisti, kam izdevies šāds sasniegums. 2019. gadā viņa kļuva arī par Eiropas čempioni, kā arī vēlreiz atkārtoja iepriekšējā gada sasniegumu, uzvarot Pasaules čempionātā Austrijā. 2019. gada noslēgumā S. Pušpuri atzina par Īrijas Gada sportisti. 2020. gada septembrī viņa vēlreiz uzvarēja Eiropas čempionātā. 2021. gada jūlijā S. Pušpure piedalījās savās trešajās olimpiskajās spēlēs, pārstāvot Īriju Tokijas olimpiādē. Arī šajās olimpiskajās spēlēs viņai neizdevās sasniegt prognozēto rezultātu: S. Pušpure nekvalificējās olimpiskajam finālam, bet B finālā nestartēja veselības problēmu dēļ. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 27. jūlijā. Skatīts: 2012. gada 24. jūlijā. «Savējā starp svešiem». Sporto.lv. Arhivēts no oriģināla, laiks: 2016. gada 20. maijā. Skatīts: 2012. gada 16. augustā. «Sanita Puspure – competing in Olympic qualifiers». Oldcollegians.ie. Arhivēts no oriģināla, laiks: 2016. gada 4. martā. Skatīts: 2012. gada 20. jūnijā. «Airētāja Sanita Pušpure lepna, ka Londonas olimpiādē pārstāvēs Īriju». Kasjauns.lv. Skatīts: 2012. gada 20. jūnijā. «Latvijas airētāja kvalificējusies olimpiskajām spēlēm Īrijas izlasē». Kasjauns.lv. Arhivēts no oriģināla, laiks: 2012. gada 28. jūnijā. Skatīts: 2012. gada 20. jūnijā. Ilmārs Stūriška (2012. gada 20. jūlijā). "Londona. Ar miljardu mērlenti". Mājas Viesis 14 (474): 14.—17. lpp. «Rowing: Latvian earns Olympic spot for Ireland». Independent.ie. Skatīts: 2012. gada 20. jūnijā. «Puspure seals place at Games». The Irish Times. Skatīts: 2012. gada 20. jūnijā. Airētāja Gulbe izcīna sudraba medaļu Eiropas čempionātā LSM.lv Latvieti kronē par gada sportisti Īrijā LSM LSM. «Īrijas latviete airētāja Pušpure veselības problēmu dēļ nedodas uz startu». Vikikrātuvē par šo tēmu ir pieejami multivides faili. Skatīt: Sanita Pušpure. Olympedia profils (angliski) WorldRowing profils (angliski)