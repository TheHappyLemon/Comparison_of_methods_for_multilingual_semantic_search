Šautene ir vītņstobra šaujamierocis, kas paredzēts šaušanai no pleca. Kad šāviņš atstāj stobru, tas sāk rotēt ap savu garenasi. Tas ļauj izmantot aerodinamiski efektīvas lodes (atšķirībā no sfēriskām lodītēm, ko izmanto musketēs) un tādējādi uzlabot šaušanas tālumu un precizitāti. Vārds "šautene" sākotnēji atsaucās uz stobra vītnēm, un šauteni sauca par "šaujošu ieroci".[nepieciešama atsauce] Šautenes izmanto karadarbībā, medībās un šaušanas sporta veidos. Šautenes bija sākotnēji vienšāviena, pa stobru lādējami ieroči. 18. gadsimtā tika projektēti pa resgali lādējami ieroči, kas ļāva strēlniekiem tos pārlādēt, atrodoties aizsegā, bet ražošanas defekti liedza plašu ražošanu. 19. gadsimtā vairākšāviņu šautenes kļuva par standartu, vēl vairāk palielinot šaušanas ātrumu. Līdz 19. gadsimtam vadošais šauteņu dizains bija Paula Mauzera šautenēm, un viņa 5 patronu magazīnas kļuva par pasaules standartu cauri diviem pasaules kariem un ārpus tiem. Iepretim Mauzera šautenēm bija arī britu 10 patronu Lee-Enfield šautene un Amerikas 1903 Springfield strēlnieku modeļi. Amerikāņu M1903 cieši kopēja Mauser oriģinālo dizainu. Visu šautenes attīstības laiku ir atzīmēta ieroču tāluma un precizitātes palielināšanās. No Minié šautenes un ārpus šautenes ir kļuvušas arvien spēcīgākas lielos attālumos. Šautene bija paredzēta, lai patronas varētu ielādēt no resgaļa, jaunieveduma, kas padarīja šautenes par masu kaujas ieroci. Pēdējos gadu desmitos tiek veidotas liela kalibra šautenes, kuras parasti šauj ar patronām, kuru kalibrs ir starp 12,7 mm un 20 mm. ASV Barrett M82A1 ir, iespējams, pazīstamākā šāda šautene. Šos ieročus parasti izmanto, lai sašautu viegli ievainojamus, neaizsargātus mērķus, piemēram datorizētus vadības un kontroles transportlīdzekļus, kravas automašīnas, kas pārvadā radioaprīkojumu, radara antenas, transportlīdzekļu dzinējus un ienaidnieka lidmašīnu reaktīvos dzinējus. Šīs šautenes var izmantot arī pret cilvēku mērķiem, bet daudz lielākais šautenes un munīcijas svars, kā arī stiprais atsitiens parasti padara tās mazāk praktiskas šādai lietošanai. Barrett M82 ir zināma ar lielāko darbības diapazonu - 1800 m. Ar 50 BMG kalibra McMillan TAC-50 šauteni Kanādas meistarkaprālis Robs Furlongs izdarīja vēsturē tālāko reģistrēto (līdz 2010. gadam) nāvējošo snaipera šāvienu, kad viņš nošāva Taliban cīnītāju 2430 metru attālumā. Tas notika Afganistānā, 2002. gadā, operācijas Anaconda laikā. Taču tad britu armijas snaiperis pārspēja Kanādas rekordu par 46 metriem, nogalinot divus talibu nemierniekus 2470 metru attālumā. Viņš izmantoja standarta britu armijas snaipera šauteni L115A3. World's longest sniper kill - 2.47km twice! (angliski) Par operāciju Anakonda (angliski) Par šauteni (angliski)