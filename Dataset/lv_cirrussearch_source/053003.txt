Slovākijas Olimpiskā un sporta komiteja (slovāku: Slovenský olympijský a športový výbor) ir Nacionālā Olimpiskā komiteja, kas pārstāv Slovākiju un tās sportistus olimpiskajās spēlēs un citos starptautiskajos sporta pasākumos. Komitejas galvenā mītne atrodas Slovākijas galvaspilsētā Bratislavā. Slovākijas izmantotais SOK kods ir SVK. Slovākija kā neatkarīga valstts olimpiskajās spēlēs startē kopš 1992. gada, līdz tam tā bija Čehoslovākijas komandas daļa. Slovākijas Olimpiskā komiteja tika dibināta 1992. gada 19. decembrim, bet Starptautiskā Olimpiskā komiteja to atzina 1993. gada 20. janvārī. Olimpiskā komiteja tika izveidota pēc Čehoslovākijas Olimpiskās komitejas (ČSOV), kad tā tika likvidēta 1993. gada 27. martā. 2018. gada decembrī Olimpiskā komiteja mainīja savu nosaukumu uz Slovākijas Olimpiskā un Sporta komiteja. Slovākijas Olimpiskā un Sporta komiteja šobrīd sastāv no: Prezidents: Antons Sīkels; Viceprezidenti: Peters Korčoks, Zdenko Križs, Jozefs Genci; Locekļi: Monika Šiškova, Jozefs Jurašeks, Matejs Tots, Daniels Liška, Roberts Petriska, Marians Vanderka, Ļubors Halanda, Danka Bartekova. Slovākijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Slovākijā darbojas 30 olimpiskās vasaras un 6 ziemas sporta federācijas, kā arī vairākas citu sporta veidu federācijas. Slovākija olimpiskajās spēlēs About us Executive committee Summer sports federations Winter sports federations Oficiālā mājaslapa Slovākijas profils SOK mājas lapā