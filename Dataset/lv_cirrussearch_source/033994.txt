Šāndors Takāčs (ungāru: Takács Sándor, piedzimis kā Kārojs Sidlauers — ungāru: Sydlauer Károly; 1893. gada 10. februāris Miškolca — 1932. gada 22. aprīlis Budapešta) bija Ungārijas šahists. Cēlies no turīgas ģimenes, taču pēc Pirmā pasaules kara pārcēlies uz dzīvi Rietumeiropā, mainījis vārdu un uzvārdu, un kļuvis par profesionālu šahistu. Savus labākos rezultātus sasniedzis 1920. gadu otrajā pusē. 1925. gadā uzvarējis turnīrā Budapeštā. 1926. gadā Budapeštā dalījis 3.-5. vietu pirmajā FIDE meistaru turnīrā. 1928. gadā dalījis pirmo vietu Vīnes starptautiskajā šaha turnīrā. 1929. gadā dalījis pirmo vietu tradicionālajā Hastingsas (Anglija) šaha turnīrā. Pārstāvējis Ungārijas komandu Pasaules šaha olimpiādē 1930. gadā un komandu vērtējumā izcīnījis sudraba medaļu. Pāragri miris no tuberkulozes. Budapest 1926 Chess Summit Hastings 1928/29 «OlimpBase :: Men's Chess Olympiads :: Sándor Takács». Arhivēts no oriģināla, laiks: 2018. gada 3. aprīlī. Skatīts: 2016. gada 7. jūnijā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šāndora Takāča šaha kompozīcijas mājas lapā PDB