Kārlis Vilciņš (dzimis 1892. gada 1. novembrī (pēc vecā stila — 20. oktobrī), miris 1972. gada 7. maijā) bija latviešu cīkstonis, startējis grieķu—romiešu cīņā. Dzimis Lieljumpravas "Jaunsiļķēnu" kalpa Andreja Vilciņa un viņa sievas Ilzes ģimenē. Vilciņš bija 1924. gada vasaras olimpisko spēļu dalībnieks. Piedalījās grieķu-romiešu cīņas sacensībās vidējā svarā (līdz 74 kg). Izstājās trešajā kārtā, pirmajā kārtā viņš uzvarēja, bet otrajā un trešajā zaudēja. Vilciņš bijis pieckārtējs Latvijas meistars — 1922., 1925.un 1931. gadā pussmagajā; 1929. un 1933. gadā vidējā svarā. Startējis no sporta klubiem - 1. Rīgas Atlētu klubs, ASK, RJSK un "Krauze". Vilciņš sacensībās piedalījies līdz pat 1945. gadam. Bijis arī cīņas sporta tiesnesis. Sieva Līna dzimusi Benefelds (šķīries 1936. gadā). 1938. gadā precējies otrreiz ar Valdu dzimušu Zaķīti. - izšķīries. 1960. gada 24. decembrī Rīgā salaulājās trešo reizi ar Lūciju dzimušu Tilleri. Strādājis ķīmiskajā tīrītavā, Rīgas ostā un Rīgas Vidzemes kolhoza tirgū. Kārlis Vilciņš miris 1972. gadā 7. maijā Rīgā. Apglabāts Rīgas II Meža kapos kopā ar Lūciju. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 20. apr., 17884. l Lielvārdes-Jumpravas ev. lut. draudzes kristīto reģistrs. - 1892.g. - Nr.40 «Olimpieši. Kārlis Vilciņš». cinas-sports.webnode.lv. Skatīts: 2018-11-06. "Fiziskā kultūra un sports". Cīņa (Nr. 57 (09.03.1945)): 8. lpp.. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 20. apr., 17877. l Olympedia profils (angliski) LOK profils