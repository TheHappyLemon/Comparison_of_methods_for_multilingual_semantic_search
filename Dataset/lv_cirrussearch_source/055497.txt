Svetlana Mironova (krievu: Светлана Игоревна Миронова; dzimusi 1994. gada 22. februārī) ir krievu biatloniste, 2022. gada ziemas olimpisko spēļu sudraba medaļas ieguvēja stafetē. Ar biatlonu sākusi nodarboties 2011. gadā, pirms tam trenējusies distanču slēpošanā. 2013. gada Pasaules čempionātā junioriem, startējot jauniešu (U-19) vecuma grupā, uzvarēja stafetē un izcīnīja bronzas godalgu sprintā. 2014. gada Eiropas čempionātā junioriem pēc 2. vietas sprintā uzvarēja iedzīšanas disciplīnā. 2016.—2017. gada sezonā sāka piedalīties IBU kausā. Pasaules kausa sacensībās debitēja 2017. gada 2. martā Phjončhanā ar 64. vietu sprintā. Pirmos punktus PK ieskaitē izcīnīja 2017. gada 8. decembrī Hohfilcenē, ieņemot 9. vietu sprintā. Pasaules čempionātā pirmoreiz piedalījās 2019. gadā Estešundā. Labāko rezultātu individuāli sasniedza iedzīšanā, ieņemot 25. vietu, bet stafetes komandas sastāvā izcīnīja 5. vietu. 2019. gada 13. decembrī Hohfilcenē pirmo reizi ieguva vietu uz goda pjedestāla PK posmos, sprintā uzrādot 3. rezultātu. 2021. gada 10. janvārī Oberhofā kopā ar Uļjanu Kaiševu, Aleksandru Loginovu un Eduardu Latipovu uzvarēja jauktajā sfatetē. 2022. gada ziemas olimpiskajās spēlēs Pekinā izcīnīja sudraba medaļu sieviešu stafetē. «Dorothea Wierer victorious in Hochfilzen Sprint». biathlonworld.com (angļu). 2019. gada 13. decembris. Skatīts: 2021. gada 18. janvārī. «Latviju stafetē apdzen par apli, Latipovs finiša spurtā izrauj uzvaru Krievijai». sportacentrs.com. 2021. gada 10. janvāris. Skatīts: 2021. gada 18. janvārī. Vikikrātuvē par šo tēmu ir pieejami multivides faili. Skatīt: Svetlana Mironova. Olympedia profils (angliski) IBU profils (angliski) biathlon.com.ua profils (ukrainiski)