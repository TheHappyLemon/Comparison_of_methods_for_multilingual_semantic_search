Firstenberga/Hāfele (vācu: Fürstenberg/Havel) ir pilsēta Vācijā, Brandenburgā, Oberhāfeles apriņķī pie Hāfeles upes, novietojusies trīs ezeru — Reblinezera, Švetezera un Bālenzera ielokā. Atrodas 21 kilometru uz dienvidiem no Neištrēlicas un 75 kilometrus uz ziemeļiem no Berlīnes centra. Rakstos pirmoreiz minēta 1287. gadā. Atšķirībā no citām Brandenburgas pilsētām, Firstenberga līdz 1919. gadam atradās Mēklenburgas-Štrēlicas lielhercogistes sastāvā, un tās attīstība saistīta ar Mēklenburgas vēsturi. Starp 1741. un 1752. gadu uz ziemeļiem no pilsētas Mēklenburgas-Štrēlicas hercogs uzcēla rokoko/baroka stila Firstenbergas pili, kas saglabājusies līdz mūsdienām. Nacistu valdīšanas laikā uz ziemeļaustrumiem no pilsētas atradās Rāvensbrikas koncentrācijas nometne. Otrā pasaules kara beigās, 1945. gada aprīlī, pie Firstenbergas atradās Vācijas armijas galvenais štābs. Pēc Otrā pasaules kara, līdz 1994. gadam, pilsētas pievārtē atradās liela Padomju armijas kara bāze — šeit bāzējās 2. gvardes tanku armija. Jaunības dienās, no 1836. līdz 1841. gadam, Firstenbergas veikalā strādāja nākamais arheologs Heinrihs Šlīmanis. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Firstenberga/Hāfele.