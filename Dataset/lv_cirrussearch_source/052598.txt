Trīssoļlēkšana vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no sešām laukuma disciplīnām un viena no četrām lēkšanas disciplīnām. Sacensības tika aizvadītas 6. aprīlī Panatinaiko stadionā. Tās ir pirmās sacensības mūsdienu olimpiskajās spēlēs, kurās tika sadalītas olimpiskās medaļas. Tajās startēja 7 sportisti no 5 valstīm. Par pirmo olimpisko čempionu šajā disciplīnā kļuva ASV sportists Džeimss Konolijs. Viņš ir arī pirmais olimpiskais čempions mūsdienu olimpiskajās spēlēs. Sudraba medaļu izcīnīja Francijas sportists Aleksandrs Tifērs, bet bronzas medaļu ieguva Grieķijas sportists Joannis Persakis. Visām šīm trim valstīm tās bija pirmās olimpiskās medaļas mūsdienu olimpiskajās spēlēs. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas. Par olimpisko rekordu trīssoļlēkšanā kļuva ASV sportista Džeimsa Konolija rezultāts. Viņš rezultāts bija 13 metri un 71 centimetrs. Šis rekords pastāvēja līdz nākamajām 1900. gada Parīzes vasaras olimpiskajām spēlēm. Neoficiālais pasaules rekords trīssoļēkšanā bija 15 metri un 26 centimetri. Iekavās norādīts sportistu skaits no attiecīgās valsts.  ASV (1)  Francija (1)  Grieķija (2)  Ungārija (1)  Vācija (2) Pamatraksts: Sportistu uzskaitījums 1896. gada vasaras olimpiskajās spēlēs#Vieglatlētika «Athletics at the 1896 Athens Summer Games: Men's Triple Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 14. aprīlī. «Athens 1896 Triple Jump Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 14. aprīlī. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.