Emīls Ādolfs fon Bērings (vācu: Emil Adolf von Behring, dzimis 1854. gada 15. martā, miris 1917. gada 31. martā) bija vācu fiziologs, kas 1901. gadā ieguva Nobela prēmiju fizioloģijā vai medicīnā. Viņš ir pirmais šī apbalvojuma ieguvējs. Dzimis Prūsijā, mūsdienu Polijas teritorijā. No 1874. līdz 1878. gadam viņš studēja medicīnu Berlīnē. Viņš bija kara ārsts, pēc tam kļuva par Marburgas universitātes Medicīnas fakultātes higiēnas profesoru. Viņa laboratorija atradās universitātes ēkā. 1890. gadā Emīls fon Bērings izgudroja difterijas antitoksīnu un ieguva lielu popularitāti. Pateicoties seruma izgudrošanai, 1901. gadā kļuva par pirmo cilvēku, kas ieguva Nobela prēmiju fizioloģijā vai medicīnā. 1902. gadā viņš tika iecelts Amerikas akadēmijas ārvalstu goda biedru sastāvā. Vikikrātuvē par šo tēmu ir pieejami multivides faili. Skatīt: Emīls fon Bērings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)