Jodmetāns (metiljodīds, CH3I) ir vienkāršākais jodētais ogļūdeņradis. Jodmetāns ir smags, gaistošs šķidrums ar aromātisku saldenu smaržu. Bezkrāsains, taču gaismā pamazām krāsojas violets, jo veidojas brīvs jods. Jodmetānu iegūst, metanolam reaģējot ar jodu un sarkano fosforu: 5 CH3OH + P + 2,5 I2 → 5 CH3I + H3PO4 + H2O Jodmetānam ir liela nozīme organiskajā sintēzē kā metilējošam aģentam, jo tā joda atoms ir visai reaģētspējīgs un jodmetāna šķidrais stāvoklis (atšķirībā no hlormetāna un brommetāna, kas ir gāzes) atvieglo tā pielietošanu.