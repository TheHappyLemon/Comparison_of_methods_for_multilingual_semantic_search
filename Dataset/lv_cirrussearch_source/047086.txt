Kārlis Šūmanis (vācu: Carl Schuhmann; dzimis 1869. gada 12. maijā, miris 1946. gada 24. martā) bija vāciešu cīkstonis, vingrotājs, vieglatlēts un svarcēlājs, četrkārtējs 1896. gada vasaras olimpisko spēļu čempions. Kārlis Šūmanis piedalījās četros dažādos sporta veidos — cīņas sportā, svarcelšanā, vieglatlētikā un vingrošanā. Piedaloties šajās olimpiskajās spēlēs, viņš kļuva par visproduktīvāko sportistu uzvarēto sacensību skaita ziņā, bet medaļu skaita ziņā viņš bija otrais aiz sava tautieša Hermaņa Veingārtnera. Olimpiskajās spēlēs viņš izcīnīja vienu zelta medaļu cīņas sportā un trīs zelta medaļas vingrošanā. 10. un 11. aprīlī viņš startēja cīņas sportā, grieķu-romiešu cīņā. Kurp pirmajā cīņā ātri izvarēja britu Lonsestonu Eliotu. Pusfināla kārtā viņam pretinieku nebija, līdz ar to viņš uzreiz startēja fināla kārtā. Šajā cīņā viņa pretinieks bija grieķis Georgijs Cits; cīņa ieilga un tā turpinājās nākamajā dienā, 11. aprīlī. Nākamajā rītā Šūmanis ātri vien uzvarēja Citu un ieguva savu pirmo olimpisko zelta medaļu šajās spēlēs. Vingrošanā viņš startēja 7 disciplīnās, no kurām divās viņš bija Vācijas vingrošanas komandas pārstāvis. No visām septiņām disciplīnām trijās — atbalsta lēciens, komandu sacensības uz līdztekām un komandu sacensībās uz vingrošanas stieņa — viņš izcīnīja zelta medaļas. Savukārt pārējās četrās disciplīnās — līdztekās, vingrošanas riņķos, vingrošanā uz stieņa un vingrošanā uz zirga viņš godalgotās vietas neieguva. Vieglatlētikā Šūmanis startēja trijās disciplīnās. Tāllēkšanā viņš ar rezultātu 5 metri un 70 centimetri ieguva 8. vietu no deviņiem sportistiem. Bet pārējās disciplīnās, trīssoļlēkšanā un lodes grūšanā, viņa iegūtais rezultāts nav zināms. Svarcelšanā viņš startēja abrocīgajā grūšanā, kur paceļot 90.0 kilogramus ieguva dalīto 4./5. vietu kopā ar grieķu svarcēlāju Georgiju Papasideri. «Carl Schuhmann» (angļu). sports-reference. Arhivēts no oriģināla, laiks: 2011-11-14. Skatīts: 2019-02-14. «WEINGARTNER SPEARHEADS GERMAN GYMNASTICS MASTERCLASS» (vācu). olympic.org. Skatīts: 2019-02-14. «Wrestling at the 1896 Athina Summer Games: Men's Unlimited Class, Greco-Roman». Sports Reference. Arhivēts no oriģināla, laiks: 2020. gada 6. jūnijs. Skatīts: 2020. gada 6. jūnijs. Arhivēts 2020. gada 18. aprīlī, Wayback Machine vietnē. «Athens 1896 Vault Men». Starptautiskā Olimpiskā komiteja. «Athens 1896 Team Parallel Bars Men». Starptautiskā Olimpiskā komiteja. «Athens 1896 Team Horizontal Bar Men». Starptautiskā Olimpiskā komiteja. «Athens 1896 Long Jump Men». Starptautiskā Olimpiska komiteja. «Athens 1896 Heavyweight Two Hand Lift Men». Starptautiskā Olimpiska komiteja. Vikikrātuvē par šo tēmu ir pieejami multivides faili. Skatīt: Kārlis Šūmanis. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) FILA profils (angliski) Find A Grave (angliski)