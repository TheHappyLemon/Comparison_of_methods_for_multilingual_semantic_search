Šis raksts ir par futbolistu. Par citām jēdziena Tauriņš nozīmēm skatīt nozīmju atdalīšanas lapu. Arnolds Tauriņš (dzimis 1905. gada 10. augustā, miris 1984. gada 20. augustā) bija latviešu futbolists, septiņkārtējs Latvijas čempions 1920. un 1930. gados. Tauriņš lielāko daļu savas karjeras aizvadīja RFK sastāvā, taču viņa pirmā komanda bija FK Amatieris, kurā viņš spēlēja 1923. gadā (kā arī vienu sezonu 1928. gadā). Gadu vēlāk viņš pievienojās RFK, ar kuru kopā jau pirmajā sezonā izcīnīja Virslīgas čempionu titulu. 11 sezonu laikā, ko Tauriņš pavadīja RFK, viņš par čempionu kļuva 7 reizes. Arnoldam Tauriņam bija arī veiksmīga karjera Latvijas izlasē. Izlasē viņš pavadīja 10 gadus (no 1925. līdz 1935. gadam), šajā laikā aizvadīdams 39 spēles un gūdams 10 vārtus. Pirmskara Latvijas izlasē Tauriņš bija 5. labākais pēc aizvadīto spēļu skaita, kā arī 4. pēc gūto vārtu skaita. Viņa vārtu guvums pret Igauniju 1928. gadā palīdzēja Latvijas izlasei uzvarēt pirmajā Baltijas kausa izcīņā.. Pēc otrā Pasaules kara Tauriņš atstāja Latviju un vēlāk dzīvoja ASV. «Baltijas labākie futbolisti šonedēļ ierodas Rīgā». Arhivēts no oriģināla, laiks: 2012. gada 15. maijā. Skatīts: 2008. gada 26. septembrī.