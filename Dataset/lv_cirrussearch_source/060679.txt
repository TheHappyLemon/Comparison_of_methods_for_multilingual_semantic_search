Ukrainas teritoriālās aizsardzības spēki (ukraiņu: Сили територіальної оборони Збройних сил України) ir atsevišķa Ukrainas bruņoto spēku vienība, kas atbild par teritorijas aizsardzības organizēšanu, sagatavošanu un uzdevumu veikšanu. Teritoriālās aizsardzības tiešu vadību veic Ukrainas bruņoto spēku virspavēlnieks ar teritoriālās aizsardzības spēku komandiera starpniecību. 2022. gada 1. janvārī, pamatojoties uz Ukrainas likumu "Par nacionālās pretošanās pamatiem", tika izveidoti teritoriālās aizsardzības spēki. Teritoriālās aizsardzības spēku sastāvā bija ieplānots organizēt 25 brigādes (pa vienai brigādei uz reģionu), kuras apvienos virs 150 bataljoniem (viens bataljons uz rajonu). Teritoriālās aizsardzības spēku apakšvienību formēšanu bija paredzēts veikt līdz 2022. gada 15. februārim. Teritoriālā aizsardzība, kopā ar pretošanās kustību un Ukrainas pilsoņu sagatavošanu nacionālajai pretestībai, bija daļa no Nacionālās pretestības Ukrainā. Kopš 2022. gada maija, UBS Teritoriālās aizsardzības spēku komandieris ir ģenerālmajors I.Tancjura. Teritoriālās aizsardzības spēkos ir arī Ukrainas Starptautiskais teritoriālās aizsardzības leģions, ko veido ārvalstu brīvprātīgie. Teritoriālās aizsardzības tiešā vadība tiek veikta: visā Ukrainas teritorijā — UBS virspavēlnieks ar teritoriālās aizsardzības spēku komandiera starpniecību; sauszemes militārās robežas ietvaros — UBS Teritoriālās aizsardzības spēku militārās vadības reģionālo orgānu vadītājs ar UBS Teritoriālās aizsardzības spēku militārās vadības reģionālo orgānu starpniecību; teritoriālās aizsardzības zonas ietvaros — teritoriālās aizsardzības zonas vadītājs ar teritoriālās aizsardzības zonas štāba starpniecību; teritoriālās aizsardzības rajona ietvaros — teritoriālās aizsardzības rajona vadītājs ar teritoriālās aizsardzības rajona štāba starpniecību. Teritoriālās aizsardzības uzdevumi ir: savlaicīgi reaģēt un pieņemt nepieciešamos mērus teritorijas un iedzīvotāju aizsardzībā konkrētā vietā līdz brīdim, kad šajā teritorijā dislocēsies bruņoto spēku un/vai apvienoto spēku grupējums, kas paredzēts karadarbības veikšanai, atvairot pret Ukrainu vērstu bruņotu agresiju; piedalīties valsts robežas aizsardzības pastiprināšanā; piedalīties iedzīvotāju, teritoriju, apkārtējās vides un mantas aizsardzībā ārkārtas situācijās vai likvidējot karadarbības sekas; piedalīties Ukrainas pilsoņu sagatavošanā nacionālajai pretošanās kustībai; piedalīties, lai nodrošinātu apstākļus valsts varas, pašvaldību un militāro orgānu drošai funkcionēšanai; piedalīties svarīgu objektu, komunikāciju un citu kritiski svarīgu infrastruktūras objektu aizsardzībā un sargāšanā, kurus ir noteicis Ukrainas Ministru kabinets, kā arī apgabalu, rajonu, ciemu, pilsētu nozīmes objektu sargāšanā, kuru funkcionēšanas traucējumi vai iznīcināšana var izraisīt iedzīvotāju dzīvības apdraudējumus. nodrošināt apstākļus stratēģiskai (operatīvai) militāro spēku dislokācijai vai to pārgrupēšanai; piedalīties pasākumu veikšanai transporta līdzekļu un gājēju kustības pagaidu aizliegumam vai ierobežošanai pie ārkārtas situācijas un/vai karadarbības zonām (vai rajoniem). piedalīties sabiedriskās drošības pasākumu un kārtības organizēšanai apdzīvotās vietās; piedalīties karastāvokļa tiesiskā režīma ieviešanā un nodrošināšanā gadījumos, kad tas ir izsludināts visā Ukrainas teritorijā vai atsevišķos tās apgabalos; piedalīties cīņā pret diversiju-izlūku grupām, un citiem pretinieka militārajiem formējumiem, kā arī militarizētiem un bruņotiem formējumiem, kas nav paredzēti Ukrainas likumdošanā. piedalīties informēšanas pasākumos, kas paredzēti valsts drošības līmeņa celšanai un pretinieka informatīvo operāciju pretdarbībai. 2022. gada 19. februārī štāba priekšnieks, UBS teritoriālās aizsardzības spēku komandiera vietnieks Serhijs Sobko paziņoja, ka teritoriālās aizsardzības apakšvienības ienaidnieka iebrukuma gadījumā izmantos savas priekšrocības, kas ļaus sekmīgi pretoties ienaidniekam, konkrēti, ierīkos slēpņus. "Mēs izmantosim savas apvidus zināšanas, kas ir mūsu ļaudīm, kas dzīvo vienā vai otrā kopienā, vienā vai otrā ciemā un pilsētā, labāk, nekā mūsu pretinieks. Mēs pārvietosimies ātrāk, nekā pretinieks. Mēs zināsim par tiem visu, jo katrs vēros un redzēs to, ko dara pretinieks, un šī informācija plūdīs pie mums. Mēs izmantosim to bruņojumu un izdalīsim, attiecīgi, tos ieročus, kas būs efektīvi vienā vai otrā vietā", paziņoja Sobko intervijā "Radio Brīvībai". Олександр Федієнко: «Формування Сил територіальної оборони планується завершити до 15 лютого» https://zn.ua/UKRAINE/zelenskij-naznachil-novoho-komandujushcheho-sil-territorialnoj-oborony-vsu.html https://foreignpolicy.com/2022/03/07/ukraines-foreign-legion-is-ready-for-battle/