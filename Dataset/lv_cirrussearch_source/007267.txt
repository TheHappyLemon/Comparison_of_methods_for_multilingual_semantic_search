Maribora (Maribor) ir Slovēnijas otrā lielākā pilsēta. Tā atrodas valsts ziemeļaustrumos pie Austrijas robežas Dravas upes krastos. Maribora 2012. gadā ieguva Eiropas kultūras galvaspilsētas statusu. Mariborā aug vecākais vīnkoks pasaulē (tas ir vairāk kā 400 gadu vecs). Rakstos Marburga (Mariboras vācu nosaukums) pirmoreiz minēta 1204. gadā, kad pie 1164. gadā celtās pils radās apmetne. 1254. gadā tai piešķīra pilsētas tiesības. 1532. un 1683. gadā izturējusi turku aplenkumu, Maribora gadsimtiem bijusi Hābsburgu pilsēta. Vēl pirms Pirmā pasaules kara lielākā daļa pilsētas iedzīvotāju bija vācieši (austrieši). Pēc Pirmā pasaules kara Mariboru par savu teritoriju deklarēja gan Austrija, gan Serbu, horvātu un slovēņu karaliste (Dienvidslāvija). 1919. gada 27. janvārī pilsētu ieņēma dienvidslāvu spēki Rūdolfa Maistera vadībā, un Maribora bez referenduma iekļāvās Dienvidslāvijas valstī. Otrā pasaules kara laikā pilsēta cieta Sabiedroto uzlidojumos. Pilsētas atlikušie vācu iedzīvotāji izbrauca (tika padzīti) tūlīt pēc Otrā pasaules kara. Kopš 1991. gada Maribora ir neatkarīgās Slovēnijas pilsēta. Mariborā dzimuši: Jans Muršaks (Jan Muršak, 1988) - hokejists Vilhelms fon Tegethofs (Wilhelm von Tegetthoff, 1827-1871) - admirālis «Prebivalstvo - izbrani kazalniki, naselja, Slovenija, letno». Q2629661. Skatīts: 28 aprīlis 2021. «Naselje Maribor». Statistical Office of the Republic of Slovenia. Skatīts: 2018. gada 17. februāris.