Lamelo Lafrenss Bols (angļu: LaMelo LaFrance Ball; dzimis 2001. gada 22. augustā) ir amerikāņu basketbolists, kurš spēlē saspēles vadītāja pozīcijā. Pašlaik (2021) pārstāv Nacionālās basketbola asociācijas komandu Šarlotas "Hornets". Viņa vecākais brālis Lonzo Bols arī ir basketbolists, pārstāv NBA komandu Ņūorleānas "Pelicans". Vidusskolu basketbolā spēlēja Chino Hills vidusskolas Kalifornijā un SPIRE institūta Ohaio komandās. Savā pirmajā sezonā Chino Hills L. Bols ieguva valsts čempiona titulu un tika atzīts par vienu no labākajiem jaunajiem spēlētājiem valstī. 2017. gadā L. Bols parakstīja līgumu ar Lietuvas pieaugušo basketbola komandu Prienai. 2018. gada vasarā viņš pievienojās Losandželosas "Ballers" Junioru basketbola asociācijā (alternatīva jaunajiem basketbolistiem NCAA čempionātam), bet 2019.— 2020. gada sezonu aizvadīja Austrālijas Nacionālās basketbola līgas komandā Illawarra Hawks, kļūdams par sezonas labāko debitantu līgā. L. Bols bija pieteicies dalībai 2020. gada NBA draftā un tika uzskatīts par vienu no pretendentiem uz augstu vietu. Drafta pirmajā kārtā viņu ar kopējo trešo numuru izvēlējās Šarlotas "Hornets", un noslēdza līgumu ar spēlētāju. 2021. gada 9. janvārī 19 gadu un 140 dienu vecumā L. Bols kļuva par jaunāko spēlētāju NBA vēsturē, kas izpildījis tripple-double (22 punkti, 12 atlēkušās bumbas un 11 rezultatīvas piespēles), apsteidzot Markelles Fulca rekordu (komanda ar 113–105 uzvarēja Atlantas "Hawks"). 5. februārī viņš uzstādīja karjeras rezultativitātes rekordu, gūstot 34 punktus zaudējumā (121–138) Jūtas "Jazz" un kļūdams par jaunāko spēlētāju "Hornets" vēsturē, kas iemetis vairāk nekā 30 punktus spēlē. «Vytautas - Juventus - LKL». LKL.lt. 2018. gada 27. janvāris. Arhivēts no oriģināla, laiks: 2019. gada 26. aprīlī. Skatīts: 2018. gada 27. janvāris. ESPN. «Charlotte Hornets' LaMelo Ball, 19, youngest ever to record triple-double». Vikikrātuvē par šo tēmu ir pieejami multivides faili. Skatīt: Lamelo Bols. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)