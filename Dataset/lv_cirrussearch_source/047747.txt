Ježijs Juzefs Bženčeks (poļu: Jerzy Józef Brzęczek; dzimis 1971. gada 18. martā) ir poļu futbola treneris un bijušais futbolists. Spēlējis pussarga pozīcijā, bijis Polijas futbola izlases dalībnieks. Spēlētāja karjeru sāka Čenstohovas "Raków". Vēlāk pārstāvēja arī citus Polijas klubus. 1993. gadā Poznaņas "Lech" sastāvā kļuva par Polijas čempionu. Karjeras turpinājumā spēlēja Austrijas klubos Tirol Innsbruck, Lincas LASK un Izraēlas komandā Maccabi Haifa. 2000. gadā atgriezās Tirol Innsbruck un divas reizes (2001. un 2002. gadā) izcīnīja Austrijas čempiontitulu. Vēlāk spēlējis arī citos Austrijas klubos Grācas "Sturm" un FC Kärnten. Karjeras noslēgumā atgriezās Polijā. No 2007. līdz 2008. gadam spēlēja Zabžes "Gornik". Karjeru noslēdza 38 gadu vecumā Bitomas "Polonia" rindās. Polijas izlasē pirmo spēli aizvadīja 1992. gada 19. maijā pret Austriju. Pirmos vārtus izlases labā guva 1993. gada martā draudzības spēlē pret Brazīliju. Bijis arī izlases kapteinis. Kopā izlases rindās nospēlēja 42 spēles un guva 4 vārtus. Piedalījies 1992. gada vasaras olimpiskajās spēlēs Polijas komandas sastāvā, izcīnot sudraba medaļu. 2010. gadā kļuva par Čenstohovas "Raków" galveno treneri. Vēlāk vadījis arī klubus Gdaņskas "Lechia", Katovices GKS un Plockas "Wisła". 2018. gada jūlijā tika iecelts par Polijas futbola izlases galveno treneri. Šajā amatā bijis līdz 2021. gadam. «Jerzy Brzęczek - national football team player». eu-football.info (angļu). Skatīts: 2019. gada 24. martā. «Jerzy Brzęczek nowym selekcjonerem reprezentacji Polski!». pzpn.pl (poļu). 2018. gada 12. jūlijā. Skatīts: 2019. gada 24. martā. Vikikrātuvē par šo tēmu ir pieejami multivides faili. Skatīt: Ježijs Bženčeks. Olympedia profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)