Šaha Oskars (angļu: Chess Oscar) bija gadskārtējā balva šahistam, kas iepriekšējā gada laika ir guvis labākos rezultātus. Uzvarētājs tika noteikts šaha žurnālistu balsojumā. 1967. gadā Spānijā tika nodibināta Starptautiskā šaha žurnālistu asociācija (AIPE), kas apvienoja savās rindās par šahu rakstošos žurnālistus. Šī žurnālistu organizācija pēc starptautiskā turnīra Spānijas pilsētā Palmā de Maļorkā 1968. gadā nodibināja savu balvu par sasniegumiem šaha turnīros, par kuras pirmo laureātu kļuva Dānijas šahists Bents Larsens. Jau nākamajā gadā šaha Oskaru oficiāli atzina Starptautiskā Šaha federācija FIDE. No 1982. līdz 1988. gadam šaha Oskars tika pasniegts arī labākajām šahistēm. 1988. gadā AIPE beidza pastāvēt un no 1989. līdz 1994. gadam šaha Oskars netika pasniegts. Tradīciju 1995. gadā atjaunoja Krievijas šaha žurnāls "64", kas organizēja starptautisku žurnālistu aptauju. Lielākoties par balvas laureātiem ir kļuvuši Pasaules šaha čempiona izcīņas cikla uzvarētāji vai arī toreizējie Pasaules čempioni šahā. Kopš 2014. gada balva vairs netiek piešķirta. «AIPE». Arhivēts no oriģināla, laiks: 2014. gada 25. oktobrī. Skatīts: 2014. gada 28. martā. «Oscar of the Chess». Arhivēts no oriģināla, laiks: 2014. gada 29. novembrī. Skatīts: 2014. gada 28. martā. Chess Oscar 2006 awarded to Vladimir Kramnik Anand Wins Chess Oscars for 2007 «Carlsen beats Anand to 2010 Chess Oscar». Arhivēts no oriģināla, laiks: 2012. gada 18. jūnijā. Skatīts: 2014. gada 28. martā. Chess Oscar for 2011 «Carlsen Gets His 4th Chess Oscar: "I Think It's Well-Deserved"». Arhivēts no oriģināla, laiks: 2020. gada 11. maijā. Skatīts: 2014. gada 28. martā. Šaha Oskars (arhīvs) (angliski) Šaha Oskars - Vēsture (arhīvs) (angliski)