Abhāzijas grēda (gruzīnu: აფხაზეთის ქედი, abhāzu: Аҧснытәи ашьхаӡқуа, krievu: Абхазский хребет) ir Lielā Kaukāza dienvidu nogāzes atzars Abhāzijā. Grēda ir ap 60 km gara un izstiepta ziemeļrietumu—dienvidaustrumu virzienā. No galvenās grēdas to atdala Bzephas un Čhaltas upju augšteces, rietumos tā pāriet Bzephas grēdā, no kuras to atdala Amtkelas pāreja. Grēda veidota no porfirītiem un slānekļiem. Vairāki kalnu ledāji ar kopējo platību ap 1 km². Ziemeļu nogāzē vairāki augstkalnu ezeri. Nogāzēs meži, augstāk — alpīnās pļavas. «Abhāzijas grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 12. lpp.