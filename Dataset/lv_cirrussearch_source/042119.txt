Marks Solers Himeness (spāņu: Marc Soler Gimènez; dzimis 1993. gada 22. novembrī Vilanova i la Heltru) ir Spānijas šosejas riteņbraucējs, kurš šobrīd pārstāv Movistar Team. 2015. gadā uzvarējis Tour de l'Avenir kopvērtējumā. 2017. gadā Solers Volta a Catalunya sacensību kopvērtējumā finišēja trešais aiz komandas biedra Alehandro Valverdes un Alverto Kontadora, uzvarot jauno braucēju klasifikācijā. Togad vēlāk viņš tika iekļauts 2017. gada Vuelta a España starta sarakstā. 2018. gada martā viņš uzvarēja Parīze—Nica daudzdienu sacensībās. Iesācis pēdējo posmu 37 sekundes aiz sacensību līdera Saimona Jeitsa (Mitchelton–Scott) kopvērtējuma sestajā vietā, Solers posma vidusdaļā kopā ar tautieti Davidu de la Krusu (Team Sky) veica uzbrukumu, noķerot atrāvienā esošo Omaru Fraili (Astana) un trijatā līdz Nicai noturot nepieciešamo pārsvaru pār sekotājiem. De la Krusam un Frailem sadalot posma uzvarētāja laurus, Solers finišēja trešais, iegūstot četras bonusa sekundes finišā papildu trijām starpfinišā iegūtajām un ar 35 sekunžu atstarpi līdz Jeitsam un citiem kopvērtējuma pretendentiem pietika, lai Solers gūtu uzvaru ar četru sekunžu pārsvaru pār Jeitsu. 2021. gada augustā paziņoja par pievienošanos UAE Team Emirates komandai. «Marc Soler». Skatīts: 2014. gada 23. oktobris. «2017 > 72nd Vuelta a España > Startlist». ProCyclingStats. Skatīts: 2017. gada 17. augusts. «Marc Soler grabs Paris-Nice title by four seconds from Simon Yates on final stage». Cycling Weekly. Skatīts: 2018. gada 11. marts. «Marc Soler upsets Simon Yates to win Paris-Nice by 4 seconds». Washington Post. Arhivēts no oriģināla, laiks: 2018. gada 12. martā. Skatīts: 2018. gada 11. marts. «Marc Soler is headed for UAE Team Emirates». CyclingTips (angļu). 2021-08-08. Skatīts: 2021-08-09. Vikikrātuvē par šo tēmu ir pieejami multivides faili. Skatīt: Marks Solers. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)