Baltijas Starptautiskā akadēmija ir 1992. gadā dibināta privātā augstskola Latvijā, kas līdz 2006. gadam darbojās ar nosaukumu Baltijas Krievu institūts. 2009. gadā tajā studēja vairāk nekā 4500 studentu, tai skaitā 400 ārvalstu studentu no 20 Eiropas un pasaules valstīm. BSA piedāvā 1. un 2. līmeņa augstākās profesionālās un akadēmiskās bakalaura studijas un akadēmiskās un profesionālās maģistra studijas. Studijas notiek trīs paralēlās plūsmās: latviešu valodas plūsmā (75% latviešu + krievu un angļu valodās); krievu valodas plūsmā (75% krievu + latviešu un angļu valodās); angļu valodas plūsmā (75% angļu + latviešu un krievu valodās). Baltijas Starptautiskā akadēmija nodrošina studijas Rīgā un Daugavpils, Liepājas, Rēzeknes, Jēkabpils, Ventspils, Smiltenes un Jelgavas reģionālajās filiālēs: BSA Rīgā, Lomonosova iela 4, BSA Daugavpils filiāle, Dzelzceļu iela 3, BSA Rēzeknes filiāle, Dārzu iela 21/17, BSA Jēkabpils filiāle, Jaunā iela 44, BSA Jelgavas filiāle, Skolas iela 4B, Jelgavas novads, BSA Liepājas filiāle, Liedaga iela 3, BSA Smiltenes filiāle, Dārza iela 17. «Par BSA: Vispārējā informācija». Arhivēts no oriģināla, laiks: 2009. gada 10. aprīlī. Skatīts: 2009. gada 19. martā. Arhivēts 2009. gada 10. aprīlī, Wayback Machine vietnē. BSA mājaslapa Par Baltijas Starptautiskās akadēmijas Satversmes apstiprināšanu Ministru kabineta rīkojums Nr.297