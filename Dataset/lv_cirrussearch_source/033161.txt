Lāslo Bārcai (ungāru: Bárczay László; 1936. gada 21. februāris Miškolca — 2016. gada 7. aprīlis Budapešta) bija Ungārijas starptautiskais lielmeistars šahā (1967). No 1960. gadu vidus līdz 1970. gadu beigām bijis viens no spēcīgākajiem Ungārijas šahistiem. Ungārijas šaha čempionātā labāko rezultātu sasniedzis 1966. gadā, kad dalījis 2.-3. vietu, un 1967. gadā, kad ieņēmis 3. vietu. 1967. gadā Tunisijā piedalījies Pasaules šaha čempiona nosaukuma izcīņas starpzonu turnīrā, kurā ieņēmis 17. vietu. 1969. gadā Polaņicazdrojā uzvarējis Akibas Rubinšteina memoriālā. Par panākumiem turnīros FIDE 1966. gadā Bārcai piešķīrusi starptautiskā meistara (IM), bet 1967. gadā - starptautiskā lielmeistara (GM) nosaukumu. Sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 1966. gadā. Komandu vērtējumā izcīnījis bronzas medaļu, bet individuālajā vērtējumā izcīnījis zelta medaļu; Eiropas komandu šaha čempionātā piedalījies 2 reizes (1970, 1977). Komandu vērtējumā izcīnījis 2 sudraba (1970, 1977) medaļas. Pēc profesijas bijis krievu valodas skolotājs. No 1972. līdz 1976. gadam bijis Ungārijas šaha žurnāla Magyar Sakkélet redaktors. Šajā laikā sācis nopietni nodarboties ar korespondencšahu. 1975.-1979. gados uzvarējis Milana Vidmara memoriālā un par šo panākumu kļuvis arī par ICCF lielmeistaru. 1967 Sousse Interzonal Tournament «VII Memoriał Akiby Rubinsteina Polanica Zdrój 1969». Arhivēts no oriģināla, laiks: 2016. gada 15. aprīlī. Skatīts: 2016. gada 13. maijā. OlimpBase :: Men's Chess Olympiads :: László Bárczay OlimpBase :: European Men's Team Chess Championship :: László Bárczay Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)