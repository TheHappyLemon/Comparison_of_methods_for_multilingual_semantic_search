Automaģistrāle S11 Košalina—Pižovice ir zemākās klases automaģistrāle Polijā. Automaģistrāle sastāv no vairākiem posmiem, un tās aptuvenais garums pēc pilnas pabeigšanas būs 550 kilometri. S11 atrodas Rietumpomožes, Lielpolijas, Opoles un Silēzijas vojevodistēs, un savieno Košalinu ar Pižovicu (pie Katovices). Automaģistrāle savā maršrutā lielākoties dublē Autoceļu 11. Līdz 2017. gadam plānots izbūvēt vēl 25,8 kilometrus no paredzētā S11 maršruta. Poznaņas rietumu apvedceļš. Apvedceļa būvniecība tika sadalīta trīs posmos. Pirmais posms: Poznaņas Tarnovo Podgurne-Poznaņas rietumi (šķērsojums ar automaģistrāli A2). 2009. gada martā tika izdota būvniecības atļauja, un tā paša gada jūnijā tika izsludināts konkurss par posma izbūvi. Tajā uzvarēja kompānija "Skanska & Intecor" un posma būvniecība izmaksāja 458 miljonus zlotu (105 miljoni EUR). 2011. gada 28. novembrī tika atklāta 8,1 kilometru garā pirmā daļa no PRA pirmā posma: Poznaņas Tarnovo Podgurne-Poznaņas Skuzevo. 2012. gada 3. junijā tika atklāta 5,5 kilometru garā otrā daļa: Poznaņas Skuzevo-Poznaņas rietumi. Otrais posms A: Poznaņas Suhi Las-Poznaņas Roketņca. 2009. gada 26. jūnijā tika izsludināts konkurss par posma izbūvi, kurā sa vu piedāvājumu iesniedza divpadsmit dažādas kompānijas. 2010. gada 14. aprīlī tika noslēgts līgums ar "Colas" un "Strabag" par posma būvniecību 1 miljarda zlotu, jeb 229 miljonu eiro apmērā. Posma tika nodots lietošanā 2012. gada 30. oktobrī. Otrais posms B: Poznaņas Roketņca-Poznaņas Tarnovo Podgurne. 2013. gada 12. aprīlī tika noslēgts līgums ar "Skanska" par 5,3 kilometrus garā posma būvniecību. Būvniecība tika pabeigta un posms tika atklāts satiksmei 2014. gada 19. decembrī. Poznaņas dienvidu apvedceļš. 26,07 kilometrus garš sakrītošais posms ar automaģistrāli A2. Posmā Poznaņas Komorņki-Poznaņas Kšesini būvdarbi tika pabeigti 2003. gada 12. septembrī, bet posms Poznaņas rietumi-Poznaņas Kšesini tika pabeigts 2004. gada 27. oktobrī, taču pilnu pielietojumu šis posms ieguva tikai 2014. gada 19. decembrī, kad satiksmei tika atklāts Poznaņas rietumu apvedceļa pēdējais posms. Poznaņas Kšesini-Kurņikas dienvidi. 2006. gada 3. aprīlī tika uzsākta Autoceļa 11 pārbūve un modernizācija 14 kilometrus garajā posmā. Darbi sekcijā tika pabeigti 2009. gada 7. jūnijā. Būvniecības gaitā tika izbūvēti pieci vairāku līmeņi satiksmes mezgli un vairāki pārvadi pār dzelzceļiem un upēm. Ostrova Velkopolskas apvedceļš. Darbi 6,1 kilometru garajā posmā Ostrovas Velkopolskas ziemeļi-Ostrovas Velkopolskas austrumi tika pabeigti 2009. gada novembrī. Autoceļam izbūvēta tikai viena brauktuve, taču nākotnē plānots izbūvēt otro brauktuvi. «Otwarcie fragmentu Zachodniej Obwodnicy miasta Poznania». Arhivēts no oriģināla, laiks: 2014. gada 27. decembrī. Skatīts: 2014. gada 26. decembrī.