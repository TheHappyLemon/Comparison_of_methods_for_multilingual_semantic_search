Markuss Vinkelhoks (vācu: Markus Winkelhock; dzimis 1980. gada 13. jūnijā, Štutgartē, Vācijā) ir DTM pilots. Viņš ir Manfrēda Vinkelhoka dēls un Joahima Vinkelhoka brāļadēls. 2000. gadā Markuss bija Vācijas Formula 3 sacīkšu viens no labākajiem pilotiem, bet 2004. gadā piedalījās DTM sacīkstēs. 2005. gadā Vinkelhoks bija World Series by Renault braucējs, bet pēc gada kļuva par Midland F1 projekta testpilotu. 2007. gadā tās pēctece — Spyker F1 pagarināja līgumu ar vācieti un pēc Kristiana Albērsa atlaišanas Vinkelhoks kļuva par komandas otro pilotu. Viņš izpelnījās ievērību jau savā pirmajās sacīkstēs, kad, pateicoties labai riepu izvēlei, sacīkstes sākumā pat spēja izvirzīties vadībā. Sacīkstes vidū viņš izstājās. Tā izrādījās viņa pagaidām pēdējās sacīkstes, jo jau no nākamās sacīkstes šo vietu ieņēma Sakons Jamamoto. 26. jūlijā tika paziņots par viņa pāreju uz DTM. Vikikrātuvē par šo tēmu ir pieejami multivides faili. Skatīt: Markuss Vinkelhoks. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski)