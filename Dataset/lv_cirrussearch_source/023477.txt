Harcizka (ukraiņu: Харцизьк) ir pilsēta Ukrainas austrumos Doneckas apgabalā. Izvietojusies apgabala vidusdaļā, ietilpst Doneckas aglomerācijā. Pilsētas municipalitātei pakļautas Zuhresas un Ilovajskas pilsētas, 3 pilsētciemati un vairākas lauku apdzīvotās vietas (207 km², 105 487 iedzīvotāji). Apdzīvotā vieta izveidota 1869. gadā kā ciemats pie dzelzceļa stacijas un nosaukta pēc 1786. gadā netālu izveidotās Harcizkas slobodas, kuras nosaukums cēlies no tjurku valodas harciz — ‘laupītājs’. 19. gadsimta 60. gados šeit sāka iegūt akmeņogles, 1895. gadā uzcelta pirmā rūpnīca. Mūsdienās ievērojams mašīnbūves un metālapstrādes centrs. Metalurģijas tehnikums. Vikikrātuvē par šo tēmu ir pieejami multivides faili. Skatīt: Harcizka.