Kurts Hamrins (zviedru: Kurt Roland Hamrin, dzimis 1934. gada 19. novembrī, miris 2024. gada 4. februārī) bija zviedru futbolists, spēlēja pussarga pozīcijā, bijis Zviedrijas futbola izlases dalībnieks. Savu karjeru sācis Zviedrijas komandā AIK, bet vēlāk spēlējis vairākos Itālijas klubos, visveiksmīgāko un ilgāko posmu pavadot Fiorentina rindās. Ar Fiorentina komandu ieguvis divus Itālijas kausus, kā arī 1961. gadā uzvarējis UEFA Kausu ieguvēju kausā. Spēlējot AC Milan komandā, izcīnījis arī Itālijas A sērijas titulu, kā arī uzvarējis 1968—69. gada Eiropas kausa sezonā. Ar 208 vārtiem viņš ir visu laiku labākais Fiorentina vārtu guvējs Itālijas A sērijā. Zviedrijas futbola izlasi pārstāvējis no 1953. līdz 1965. gadam, kopumā 32 mačos gūstot 17 vārtus. Ar izlasi savās mājās spēlējis 1958. gada FIFA Pasaules kausa finālā. Hamrins tiek uzskatīts par vienu no visu laiku labākajiem zviedru, kā arī Fiorentina futbolistiem. Pēc aiziešanas pensijā Hamrins ar ģimeni pārcēlās uz Florenci. Hamrins nomira 2024. gada 4. februārī 89 gadu vecumā. Viņš bija pēdējais dzīvais spēlētājs no Zviedrijas un Brazīlijas komandām, kurš piedalījās 1958. gada Pasaules kausa finālā. Fiorentina UEFA Kausu ieguvēju kauss: 1960—61 Itālijas kauss: 1960—61, 1965—66 Milan Itālijas A sērija: 1967—68 Eiropas kauss: 1968—69 UEFA Kausu ieguvēju kauss: 1967—68 Individuālie sasniegumi Allsvenskan labākais vārtu guvējs: 1954—55 UEFA Kausu ieguvēju kausa labākais vārtu guvējs: 1960—61 Bovolenta Germano. «Quando Uccellino era Hamrin». archiviostorico.gazzetta.it (itāļu). Skatīts: 2022-10-13. «È morto Kurt Hamrin, addio alla leggenda della Fiorentina». La Nazione (itāļu). 2024. gada 4. februāris. Skatīts: 2024. gada 4. februāris. «Hamrin, 1958 World Cup final's last survivor, dies». BBC Sport. 2024. gada 4. februāris. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Eliteprospects profils (angliski)