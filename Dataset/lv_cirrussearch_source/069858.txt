Studio Ghibli (japāņu: 株式会社スタジオジブリ) ir japāņu animācijas studija, kas atrodas Koganei, Tokijā. To 1985. gada 15. jūnijā dibināja režisori Hajao Mijadzaki un Isao Takahata un producents Tošio Sudzuki. Studio Ghibli ir ļoti ietekmīgs animācijas filmu nozarē, un studijas darbība iekļauj dažādus mediju formātus, tostarp, īsfilmas, televīzijas reklāmas un televīzijas filmas. Studio Ghibli darbs ir atzinīgi novērtēts — gan skatītāju vidū, gan industrijas līmenī. Studijas talismans un atpazīstamākais simbols, varonis Totoro, ir milzu gars, kura dizainu ir iedvesmojuši jenotsuņi (tanuki) un kaķi, tas parādās 1988. gada filmā "Mans kaimiņš Totoro". Starp studijas ienesīgākajām filmām ir "Gariem līdzi" (2001), "Ceļojošā pils" (2004) un "Ponjo" (2008). Studija ir sadarbojusies arī ar videospēļu studijām vairāku spēļu vizuālajā izstrādē. Piecas no studijas filmām ir starp desmit ienesīgākajām Japānā uzņemtajām anime kinofilmām. "Gariem līdzi" ir otrā ienesīgākā no Japānas filmām, tā iekasējusi 31,68 miljardus jenu Japānā un vairāk nekā 380 miljonus ASV dolāru visā pasaulē. "Princese Mononoke" ir ceturtā ienesīgākā filma, tā nopelnījusi 20,18 miljardus jenu. Trīs no studijas filmām ir saņēmušas Animage Grand Prix balvu, četras ieguvušas Japānas Kinoakadēmijas balvu par gada animāciju un piecas saņēmušas Amerikas Kinoakadēmijas balvas nominācijas. Filma "Gariem līdzi" 2002. gadā ieguva Berlīnes starptautiskā kinofestivāla Zelta lāci un 2003. gada Kinoakadēmijas balvu kategorijā "Labākā animācijas filma". Studio Ghibli filmās galvenokārt tiek izmantotas tradicionālās animācijas veidošanas metodes, kur katrs kadrs tiek zīmēts un izkrāsots ar roku, izmantojot ūdenskrāsas un akrila krāsas. Datoranimācijas tehnoloģijas tiek izmantotas relatīvi maz. Visās Studio Ghibli filmās ir izmantotas spilgtas krāsas, un tām ir "brīnumaina un priekpilna estētika". Studio Ghibli filmās izmantotais mākslas stils ir mājīgs un eiropeisks, pievēršot lielu uzmanību detalizētiem foniem un dabas ainavām. Filmas bieži fokusējas uz jauniešu, īpaši skolas vecuma bērnu, dzīvi. Bieži tiek attēloti riski, ko progress rada tradīcijām, vides aizsardzība un dabiskā pasaule, neatkarīgas sievietes vadošās lomās, kara sekas un jaunība. «My Neighbor Totoro Trivia and Facts | Screen Rant». web.archive.org. 2017-04-18. Arhivēts no oriģināla, laiks: 2017-04-18. Skatīts: 2023-11-19. «Studio Ghibli Collection - Madman Entertainment». web.archive.org. 2020-12-19. Arhivēts no oriģināla, laiks: 2020-12-19. Skatīts: 2023-11-19. StrawberrY Gal. «Ghibli Park Opens On 1st November 2022». Malaysian Foodie (en-US), 2022-10-04. Skatīts: 2023-11-19. «Studio Ghibli: Everything You Need to Know». web.archive.org. 2018-05-08. Arhivēts no oriģināla, laiks: 2018-05-08. Skatīts: 2023-11-19. «How Spirited Away Changed Animation Forever». Time (angļu). 2021-07-20. Skatīts: 2023-11-19. «Studio Ghibli’s best movies transcend simple cinema - Polygon». web.archive.org. 2021-11-12. Arhivēts no oriģināla, laiks: 2021-11-12. Skatīts: 2023-11-19. «Studio Ghibli Movies – A Deep Analysis of the Themes – Pop Up Tee». web.archive.org. 2021-11-12. Arhivēts no oriģināla, laiks: 2021-11-12. Skatīts: 2023-11-19. «The philosophy and magic of Hayao Miyazaki's Studio Ghibli - Big Think». web.archive.org. 2021-11-12. Arhivēts no oriģināla, laiks: 2021-11-12. Skatīts: 2023-11-19. Swale, Alistair (2015-07-03). "Miyazaki Hayao and the Aesthetics of Imagination: Nostalgia and Memory in Spirited Away" (en). Asian Studies Review 39 (3): 413–429. doi:10.1080/10357823.2015.1056086. ISSN 1035-7823. «Studio Ghibli films: An indispensable guide - BBC Culture». web.archive.org. 2021-11-12. Arhivēts no oriģināla, laiks: 2021-11-12. Skatīts: 2023-11-19. Vikikrātuvē par šo tēmu ir pieejami multivides faili. Skatīt: Studio Ghibli. Encyclopædia Britannica raksts (angliski) Zinātniskās fantastikas enciklopēdijas raksts (angliski)