Vārdnīca ir grāmata, kurā alfabētiskā secībā ir sakārtoti kādas valodas vārdi un doti to tulkojums citā valodā, skaidrojums, izruna un cita informācija. Eksistē arī tādas vārdnīcas, kurās šie vārdi tajā pašā valodā ir paskaidroti, ko tie nozīmē. Šādas vārdnīcas sauc par skaidrojošām vārdnīcām, savukārt, ja ir norādīti citi vārdi ar līdzīgu nozīmi, to sauc par sinonīmu vārdnīcu. Attīstoties internetam, ir parādījušās arī virtuālās jeb tiešsaistes vārdnīcas. Pasaulē par vienu no vecākajām vārdnīcām var uzskatīt Eblā (mūsdienu Sīrijas teritorijā) atrasto māla plāksnīšu krājumu, kurā ap 1500 ebliešu raksta zīmēm ir iztulkoti šumeru valodā. Anita Vanaga, Jolanta Babrāne. Valodas labirinti 9. klasei. Zvaigzne ABC, 2006. 8. lpp. "Māla plāksnītes zelta vērtībā" - Ilsustrētā Zinātne, Nr.12/2005, 46.lpp. Letonika.lv