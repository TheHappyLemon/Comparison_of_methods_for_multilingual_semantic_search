.pt ir Portugāles Interneta augstākā līmeņa domēns (ccTLD). To pārvalda e Fundação para a Computação Científica Nacional (FCCN). Domēnam .pt pieejami šādi trešā līmeņa domēni: .com.pt — nav ierobežojumu, pieejama tiešsaistes reģistrēšana; .edu.pt — mācību iestādēm; .gov.pt — valsts pārvaldes struktūrām; .int.pt — starptautiskām organizācijām vai diplomātiskām misijām Portugālē; .org.pt — bezpeļņas organizācijām; .nome.pt — privātpersonām (nome ir vārds portugāļu valodā); .net.pt — interneta pakalpojumu sniedzējiem; .publ.pt — publicējumiem (piemēram, laikrakstiem). Otrā līmeņa domēna reģistrēšana ir pieejama ar šādiem ierobežojumiem: .pt: Privātpersonas, uzņēmumi vai publiskas personas un personas, kurām pieder preču zīme. Domēnam jāsakrīt ar īpašnieka vārdu, preču zīmi vai uzņēmuma nosaukumu. Domēnam *.com.pt nav ierobežojumu, to ir visvieglāk reģistrēt, šī domēna reģistrēšanai nav nepieciešama klātbūtne. Kopš 2005. gada 1. jūlija ir iespējams reģistrēt internacionālus domēna vārdus (IDN). Pašlaik ir iespējams reģistrēt domēnus ar šādiem simboliem.à, á, â, ã, ç, é, ê, í, ó, ô, õ, ú. Tikai šie burti tiek lietoti portugāļu valodā. Otrā līmeņa domēni, izņemot .gov.pt, tiek maz izmantoti, jo liela daļa lietotāju bija reģistrējuši .pt domēnus, kad tie tika ieviesti. Daudzi vēl joprojām izvēlas reģistrēt .pt domēnus, jo tos ir grūtāk reģistrēt, tātad būs mazāka iespēja, ka ir reģistrēts līdzīgs domēns, kā arī tos ir vieglāk atcerēties. Domēnu reģistrs aktīvi reklamēja .com.pt domēnu, kā rezultātā pašlaik ir daudz mājas lapu ar šādu domēnu, tomēr citi otrā līmeņa domēni, tādi kā .nome.pt, tiek izmantoti maz. Domēna pastāvēšanas sākumposmā reģistrators mēģināja kontrolēt domēna reģistrāciju ar stingriem noteikumiem, kuri daudzas reizes tika mainīti. Sakarā ar noteikumu maiņu tika eksistēja domēni, kurus nebūtu iespējams reģistrēt ar pastāvošajiem noteikumiem. Šī iemesla dēļ advokāti pieprasīja iespēju reģistrēt jebkuru domēnu balstoties uz vienlīdzības principiem. Kad situāciju vairs nebija iespējams kontrolēt, reģistrators mēģināja sekmēt otrā līmeņa domēnu izmantošanu. Neskatoties uz to, lietotāji izvēlas reģistrēt domēnus zem .pt domēna. Tiek lēsts, ka .pt domēns tiek izmantots mazliet zem 10% no visām portugāļu valodas lapām .pt domēns ir trešais populārākais starp mājas lapām portugāļu valodā, uzreiz pēc .br un .com apsteidzot .net, .org un .info. https://web.archive.org/web/20070927043115/https://online.dns.pt/dns/do?com=DS%3B3360206984%3B111%3B+PAGE%284000018%29+K-CAT-COD%28FAQ%29%3B%5D%3C%2F IANA .pt whois informācija DNS.PT Domēna vārdu reģistrators