ICTV (no angļu: International Commercial Television) ir privāts informatīvi izglītojošs televīzijas kanāls Ukrainā. Tā pārklājuma zona ļauj to uztvert 56,6% Ukrainas iedzīvotāju, atpaliekot vien no valsts kontrolētā UA: Pershyj un privātajiem kanāliem Inter un 1+1. Kanāls pieder vairākām biznesa struktūrām, kas saistītas ar ukraiņu uzņēmēju Viktoru Pinčuku un viņa sievu Olenu, kas kopā veido medijgrupu StarLightMedia. Pārraidīšana tika uzsākta 1992. gada 15. jūnijā, un kopš 1995. gada kanāls raida 24 stundas diennaktī. Pēc Krimas aneksijas 2014. gadā ICTV Sevastopolē un pārējā Krimā beidza raidīt 2014. gada 9. martā plkst. 14:30 pēc Austrumeiropas laika. 2014. gadā kanāls ICTV tika kritizēts par Krievijas seriālu pārraidīšanu. Saskaņā ar kampaņas Boycott Russian Films aktīvistu veiktā monitoringa rezultātiem 2014. gada septembrī šis kanāls pārraidīja 7 stundas un 40 minūtes Krievijas satura dienā. Krievijas izcelsmes satura daļa mēneša beigās aizņēma 43% no visa raidlaika. Tāpat, pēc aktīvistu domām, ICTV rādīja visvairāk seriālu par Krievijas tiesībsargājošajām iestādēm un armiju. Power structure ICTV (Ukraine). Retrieved June 27, 2023. Dmitrijs Timčuks, Facebook, tulkojums — Vladimirs Germanovs «Російське кіно все ще домінує на українському телепросторі». espreso.tv (ukraiņu). Skatīts: 2022-05-20. Патріот. «Українські канали показують у день по 7,5 годин російських передач». tvoemisto.tv. Skatīts: 2022-05-20. «Кількість російського контенту на українських екранах збільшується, - дослідження». espreso.tv (ukraiņu). Skatīts: 2022-05-20. «- YouTube». www.youtube.com. Skatīts: 2022-05-20. ICTV mājaslapa Arhivēts 2022. gada 20. maijā, Wayback Machine vietnē.