Katandvanesa (filipīniešu: Lalawigan ng Catanduanes, angļu: Province of Catanduanes, bikolu: Probinsya kan Catanduanes) ir viena no Filipīnu provincēm valsts austrumdaļā, Bikolas reģionā. Aizņem Katandvanesas salu Filipīnu jūrā, kā arī vairāks nelielas saliņas tās piekrastē — Panaja (11 km²), Palumbanesas salas (2,8 km²) un Lete (0,7 km²). Rietumos Makedas šaurums Katandvanesu šķir no Dienvidkamarinesas provincē ietilpstošās Karamoanas pussalas. Administratīvi dalās 11 municipalitātēs un sīkāk 315 barangajās. Provinces centrs un lielākā apdzīvotā vieta ir Viraka Katandvanesas dienvidos. Apdzīvo galvenokārt bikoli. Pirms eiropiešu ierašanās tagadējās provinces teritorijā dzīvoja ieceļojušie austronēzieši no Kalimantānas. Spāņi salā pirmoreiz ieradās 1573. gadā Huana Salsedo vadībā. Salas kristianizācija sākās 20 gadus vēlāk, kad spāņi bija pakļāvuši Bikolu. No 1600. līdz 1857. gadā salā tika izveidotas 10 draudzes. Patstāvīga Katandvanesas province tika izveidota 1945. gada 26. septembrī 3 mēnešus pēc Filipīnu neatkarības pasludināšanas. Vikikrātuvē par šo tēmu ir pieejami multivides faili. Skatīt: Katandvanesa.