Series 30 bija Nokia programmatūras platforma lētajiem mobilajiem telefoniem. Ja iepriekšējā platforma Series 20 darbojās tālruņos ar monohronu displeju, tad Series 30 varēja darboties arī ar lielākiem un krāsainiem displejiem. Tajos var darbināt vienkāršas Java spēles, iekļauts WAP atbalsts un tādas iespējas kā FM radio un polifoniskie zvana toņi. Pirmie tālruņi ar Series 30 izlaisti 2001. un 2002. gadā: Nokia 3410, Nokia 6310, Nokia 3510, Nokia 8310. Series 30 uzstādīta tādos modeļos kā Nokia 1616, Nokia 1280, Nokia 1800; 100. sērijā, piemēram, Nokia 100. Pēdējie modeļi ar Series 30 platformu izlaisti 2013. gadā. Pēc Nokia pārdošanas Microsoft, platformu Series 30 Microsoft Mobile ierīcēs vairs neizmantoja. Tās vietā lētajos modeļos izmantota pilnīgi atšķirīga platforma Series 30+, kas licencēta no MediaTek. «Understanding Nokia’s Mobile Operating Systems». Arhivēts no oriģināla, laiks: 2016. gada 5. martā. Skatīts: 2013. gada 25. martā.