Krasnohrada (ukraiņu: Красноград) ir pilsēta Ukrainas austrumos Harkivas apgabalā, Krasnohradas rajona centrs. Izvietojusies apgabala dienvidrietumos Berestovas upes krastos 100 km no apgabala centra Harkivas. Apdzīvotā vieta dibināta 1731. gadā kā jaunais Beļovas cietoksnis, kurā mitinājās zemessardzes pulks no Beļovas pilsētas. Ap cietoksni apmetās galvenokārt kazaki un izbēgušie zemnieki. 1750. gados sāka attīstīties tekstilrūpniecība. 1778. gadā kļuva par apriņķa centru, bet 1784. gadā piešķirtas pilsētas tiesības un pārdēvēta par Konstantinogradu (krievu: Константиноград) par godu Katrīnas II mazdēlam. 1922. gadā pārdēvēta tagadējā vārdā. «Розподіл наявного населення за типом місцевості». Q7603543. Skatīts: 16 aprīlis 2022. «Krasnograda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 384. lpp. Vikikrātuvē par šo tēmu ir pieejami multivides faili. Skatīt: Krasnohrada.