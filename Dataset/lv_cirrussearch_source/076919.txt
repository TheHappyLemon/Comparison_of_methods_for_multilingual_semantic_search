Cosworth ir Apvienotās Karalistes uzņēmums, kas ražo iekšdedzes dzinējus autosportam. Firma dibināta Londonā 1958. gadā. Cosworth ir divi biroji - viens Nortemptonā un viens Torensas pilsētā ASV. Cosworth ražo dzinējus WRC, Superbike un Formula 1 čempionātiem. Kopš 1963. gada Cosworth piegādāja dzinējus Formula 1 komandām. 2006. gadā tos izmantoja Williams un Toro Rosso komandas, tomēr nākamajā gadā abas šīs komandas beidza sadarbību ar Cosworth un šis vārds pēc 43 gadiem pazuda no F1. 2010. gadā Cosworth atgriezīsies šajā čempionātā, piegādājot motorus Campos, Manor un US F1 komandām. Cosworth ilgu laiku bija neatkarīga kompānija, vēlāk kļuva par United Engineering Industries meitasuzņēmumu, tad astoņus gadus bija Vickers plc sastāvdaļa. 1998. gadā Vickers pārdeva Cosworth Volkswagen grupai, kura sadalīja uzņēmumu divās daļās: Cosworth Racing un Cosworth Technology. Volkswagen drīz pārdeva Cosworth Racing Ford kompānijai, ar kuru Cosworth sadarbojās ilgus gadus. 2004. gadā Ford pārdeva gan Cosworth, gan Jaguar Racing F1 komandu. 15. novembrī uzņēmums tika pārdots Champ Car čempionāta vadītājiem Džeraldam Forsaitam un Kevinam Kalhovenam, kas pārsauca uzņēmumu par Cosworth Limited. Oficiālā mājaslapa (angliski)