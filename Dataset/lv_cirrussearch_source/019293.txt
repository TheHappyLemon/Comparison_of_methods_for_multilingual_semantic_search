Heiki Vesterinens (somu: Heikki Markku Julius Westerinen; dzimis 1944. gada 27. aprīlī, Helsinkos) ir Somijas starptautiskais lielmeistars šahā (1975). Kā oriģināla un kombinacionāla stila spēlētājs ātri izvirzījies par vienu no labākajiem Somijas šahistiem. Sešpadsmit gadu vecumā kļuvis par nacionālo meistaru. 1967. gadā FIDE viņam piešķir starptautiskā meistara nosaukumu, bet 1975. gadā - starptautiskā lielmeistara nosaukumu. Četras reizes ir izcīnījis Somijas čempiona šahā nosaukumu (1965, 1966, 1968, 1970). Vesterinens ir absolūts Somijas rekordists, 19 reizes piedaloties nacionālās izlases sastāvā Pasaules šaha olimpiādēs (1962-1996, 2006). Divas reizes olimpiādēs ir izcīnītas godalgotās vietas pie 2. galdiņa - 2. vieta 1964. gadā (+11, =4, -2) un 3. vieta 1966. gadā (+12, =5, -3). Spēlējis arī šaha turnīros Latvijā: 1978. gadā Jūrmalas starptautiskajā šaha turnīrā un 1990. gadā Latvijas 1. atklātajā šaha čempionātā. Pēc izglītības ir matemātikas skolotājs. Suomen mestaruudet 16th Chess Olympiad: Tel Aviv 1964 17th Chess Olympiad: Havana 1966 International Tournament Yurmala 2-24.6.1978 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)