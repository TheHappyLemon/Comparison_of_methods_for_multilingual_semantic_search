Smarterphone AS bija Norvēģijā reģistrēts uzņēmums, kas nodarbojās ar programmatūras izstrādi mobilajiem telefoniem. Tas bija dibināts 1993. gadā. 2011. gadā to nopirka Nokia, un pēc tam uzņēmums tika integrēts tās struktūrā. Smarterphone galvenais birojs atradās Oslo. 1993. gadā tika dibināts uzņēmums Kvaleberg AS. 2007. gada jūnijā riska kapitāla uzņēmums Ferd investēja tajā 2 miljonus EUR Kvaleberg. 2010. gada janvārī tika investēti vēl 3,6 miljoni EUR. Uzņēmums izstrādāja platformneatkarīgu mobilo telefonu operētājsistēmu Smarterphone OS un lietojumprogrammas tai. Ar nosaukumu Mimiria to pirmoreiz demonstrēja 2008. gada februārī Pasaules mobilajā kongresā (Mobile World Congress). Operētājsistēmas arhitektūra bija "tīrā telpa" ar ļoti striktu Modelis—skats—kontrolleris principa ievērošanu. Līdz ar to izmaiņas programmatūrā veikt bija viegli. 2008. gadā Kvaleberg pievienojās LiMo Foundation, kas izstrādāja pilnībā atvērtu, aparatūras neatkarīgu, uz Linux bāzētu mobilo operētājsistēmu. 2009. gadā Pasaules mobilajā kongresā (Mobile World Congress) tika prezentēta ierīce Madrid, kas izveidota sadarbībā ar Compal Electronics. 2010. gada 20. decembrī Kvaleberg tika pārdēvēts par Smarterphone AS. 2011. gada novembrī uzņēmumu iegādājās Somijas mobilo telefonu ražotājs Nokia. Uz Smarterphone programmatūras pamata Nokia izstrādāja platformu Asha platform, kas paredzēta Nokia Asha sērijas mazcenas viedtālruņiem. Nøkkelopplysninger fra Enhetsregisteret Nokia buys operating system vendor Smarterphone for its feature phones