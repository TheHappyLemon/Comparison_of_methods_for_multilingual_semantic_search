Ainura Sofijeva (azerbaidžāņu: Aynur Sofiyeva; dzimusi 1970. gada 19. jūlijā Gahā) ir Azerbaidžānas starptautiskā lielmeistare šahā (1991). Šahu sākusi spēlēt pamatskolas otrajā klasē. 1984. gadā kļuvusi par Azerbaidžānas junioru šaha čempioni meitenēm. 1985. gadā uzvarējusi Azerbaidžānas sieviešu šaha čempionātā. 1986. gadā uzvarējusi PSRS junioru šaha čempionātā meitenēm, kā arī Azerbaidžānas komandas sastāvā uzvarējusi PSRS sieviešu komandu čempionātā šahā. 1989. gadā izcīnījusi sudraba medaļu PSRS sieviešu šaha čempionāta finālā. 1990. gadā Santjago kļuvusi par Pasaules junioru šaha čempionāta vicečempioni U20 meiteņu vecuma grupā, kā arī Odesā uzvarējusi Pasaules studenšu šaha čempionātā gan komandu, gan individuālajā vērtējumā. Divas reizes piedalījusies Pasaules čempionāta šahā sievietēm starpzonu turnīros: 1991. gadā Suboticā dalījusi 8.-12. vietu; 1993. gadā Džakartā dalījusi 6.-8. vietu. Pārstāvējusi Azerbaidžānu Pasaules šaha olimpiādē: 1992. gadā pie pirmā galdiņa 30. sieviešu šaha olimpiādē Manilā (+5, =4, -3), 1994. gadā pie pirmā galdiņa 31. sieviešu šaha olimpiādē Maskavā (+5, =5, -4). Par panākumiem turnīros FIDE 1988. gadā viņai piešķīrusi starptautiskās meistares (WIM), bet 1991. gadā - starptautiskās lielmeistares (WGM) nosaukumu. Beigusi skolu ar zelta medaļu. Ar izcilību beigusi Baku Valsts Universitātes žurnalistikas (1991) un juridiskās (2001) fakultātes. 1995. gadā sākusi savu politiķes karjeru, iestājoties valdošajā Azerbaidžānas partijā "Jaunā Azerbaidžāna". 2000. gadā ievēlēta Azerbaidžānas parlamentā Milli Medžila. No 2002. līdz 2007. gadam bijusi Azerbaidžānas šaha federācijas prezidente. 2007. gadā kļuvusi par Azerbaidžānas Valsts komitejas par ģimenes, sieviešu un bērnu problēmām priekšsēdētāja vietnieci. OlimpBase :: 1st Soviet Women's Team Chess Championship, Minsk 1986, Azerbaijan SSR «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2018. gada 26. oktobrī. 1991 Subotica Interzonal Tournament 1993 Jakarta Interzonal Tournament OlimpBase :: Women's Chess Olympiads :: Ainur Sofieva Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)