Politiskā brīvība jeb politiskā rīcībspēja ir indivīda tiesības piedalīties politiskajā procesā un izteikt politiskās pārliecības bez vajāšanas vai diskriminācijas. Politiskās tiesības un brīvības būtiski atšķiras no personiskajām, sociālajām, ekonomiskajām un citām tiesībām un brīvībām, jo parasti tās ir cieši saistītas ar attiecīgās valstspiederību. Politiskās brīvības ir viena no pilsoņu konstitucionālo pamattiesību un brīvību grupām, jo tās nosaka viņu līdzdalību valsts un sabiedrības dzīvē. Tās parasti ir nostiprinātas valstu konstitūcijās, citos likumos un tiesību normās. Politiskās brīvības jēdziens ir cieši saistīts ar pilsonisko brīvību un cilvēktiesību jēdzieniem, kuriem demokrātiskās sabiedrībās parasti tiek nodrošināta tiesiskā aizsardzība no valsts puses. Krievijas Lielās enciklopēdijas raksts (krieviski)