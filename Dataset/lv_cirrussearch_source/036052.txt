Endrū Muirs (angļu: Andrew Muir; dzimis 1958. gada 17. oktobrī Glāzgovā) ir Lielbritānijas starptautiskais meistars šahā (1990), kas šaha turnīros pārstāv Skotiju. ICCF lielmeistars (1995). Ar šahu sācis nopietni aizrauties studiju laikā Glāzgovas Universitātē (1975–1979). 1976. gadā uzvarējis Britu studentu meistarsacīkstēs šahā, bet 1977. gadā bijis labākais Skotijas studentu meistarsacīkstēs šahā. 1977. gadā uzvarējis arī Skotijas šaha turnīrā Scottish Open, bet 1979. gadā Mančestrā uzvarējis šaha turnīrā Manchester Open. Daudzkārtējais Glāzgovas starptautiskā šaha turnīra Glasgow Open uzvarētājs (1982, 1984, 1991, 1995, 2008). 2007. gadā kļuvis par Skotijas šaha čempionāta uzvarētāju. Par panākumiem turnīros FIDE 1990. gadā Muiram piešķīrusi starptautiskā meistara (IM) nosaukumu. Pārstāvējis Skotijas komandu lielākajos komandu šaha turnīros: Pasaules šaha olimpiādēs piedalījies 5 reizes (1984, 1990-1992, 1996-1998). Individuālajā vērtējumā izcīnījis zelta (1998) medaļu; Eiropas komandu šaha čempionātos piedalījies 12 reizes (1989-2015); Pasaules studentu šaha čempionātā piedalījies 1977. gadā; Pasaules jauniešu komandu šaha čempionātos U26 vecuma piedalījies 2 reizes (1980, 1983); Klāras Benediktas kausa izcīņās piedalījies 1979. gadā. Pazīstams arī kā korespondencšaha turnīru dalībnieks, kuros piedalījies no 1982. līdz 1995. gadam. 1995. gadā kļuvis par starptautisko korespondencšaha lielmeistaru (GMC). Pēdējos gados daudz laika velta savam aktuāra darbam un šaha turnīros piedalās retāk. OlimpBase :: Men's Chess Olympiads :: Andrew Muir OlimpBase :: European Men's Team Chess Championship :: Andrew Muir OlimpBase :: World Student Team Chess Championship :: Andrew Muir OlimpBase :: World Youth U26 Team Chess Championship :: Andrew Muir OlimpBase :: Clare Benedict Chess Cup :: Andrew Muir «Chess Scotland». Arhivēts no oriģināla, laiks: 2017. gada 14. janvārī. Skatīts: 2016. gada 28. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)