Turcijas mediji ir daudzveidīgi un pastāv vairāki vietējie un ārvalstu periodiskie izdevumi, kas sniedz dažādus viedokļus. Vietējo izdevumu starpā pastāv ļoti sīva konkurence. Medijiem ir liela ietekme uz sabiedrisko domu. Populārākie preses izdevumi pēc tirāžas ir "Posta" un "Zaman". Kā nozīmīgi viedokļa paudēji tiek uzskatīti "Milliyet" un "Cumhuriyet" laikraksti. Vairums laikrakstu tiek izdoti Stambulā, kā arī paralēli Ankarā un Izmirā. Pastāv ļoti liels daudzums raidorganizāciju, jo visā valstī ir plaši pieejams kabeļu un satelītu tīkls. Radio un televīzijas augstākā padome ir valsts institūcija, kas pārrauga raidorganizāciju darbību. Mediju īpašumtiesības koncentrējas dažu privāto uzņēmumu rokās un tādēļ ir diezgan ierobežots atšķirīgu viedokļu daudzums. Lielākais no mediju īpašniekiem ir Doana Mediju Grupa, kas 2003. gadā ieguva 40% no kopējiem valsts reklāmas ieņēmumiem. 2003. gadā Turcijā bija licencētas 257 televīzijas un 1.100 radio raidstacijas, bet pārējās darbojās bez licencēm. No visām licencētajām raidstacijām tikai 16 televīzijas un 36 radio stacijas sasniedza visas valsts auditoriju. 2003. gadā Turcijā darbojās aptuveni 22,9 miljoni televizoru un 11,3 miljoni radio aparātu. Bez vairākiem turku valodas kanāliem, valsts televīzija nodrošina arī atsevišķu kanālu raidīšanu arābu, čerkesu, kurdu un zazaki valodās. Turcijas laikrakstu uzskaitījums Turcijas televīzijas staciju uzskaitījums Turcijas radio staciju uzskaitījums Turkey country profile. Library of Congress Federal Research Division (2006. gada janvāris). This article incorporates text from this source, which is in the public domain. «Tiraj». Medyatava. Arhivēts no oriģināla, laiks: 2012-10-14. Skatīts: 2008-08-29.