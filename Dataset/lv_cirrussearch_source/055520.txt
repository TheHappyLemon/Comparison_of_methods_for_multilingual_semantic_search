Džoels Normans Kvenevils (angļu: Joel Norman Quenneville, dzimis 1958. gada 15. septembrī) ir Kanādas hokeja treneris un bijušais hokejists, spēlējis aizsarga pozīcijā. Pašlaik (2021) Kvenevils ir NHL kluba Floridas "Panthers" galvenais treneris. 1978. gada NHL draftā Kvenevilu ar 21. numuru otrajā kārtā izvēlējās Toronto "Maple Leafs". Vēlāk spēlējis Kolorādo "Rockies", Ņūdžersijas "Devils", Hārtfordas "Whalers" un Vašingtonas "Capitals". Savu trenera karjeru uzsāka AHL komandā Springfīldas "Indians". 1994. gadā viņš kļuva par NHL komandas Kvebekas "Nordiques" (no 1995. gada Kolorādo "Avalanche") trenera asistentu. No 1996. gada līdz 2004. gadam viņš bija Sentluisas "Blues" galvenais treneris. Vēlāk trīs sezonas bijis Kolorādo "Avalanche" treneris, līdz 2008. gadā pārcēlās uz Čikāgas "Blackhawks". Kopā ar Čikāgas komandu Kvenevils pavadīja savas karjeras spožākos gadus, izcīnot trīs Stenlija kausus. Kopš 2019. gada Kvenevils strādā kā Floridas "Panthers" galvenais treneris. «Florida Panthers Name Joel Quenneville Head Coach». NHL.com (en-US). Skatīts: 2021-01-19. Eliteprospects profils (angliski) Internet Hockey Database profils (angliski) Hockey-Reference profils (angliski)