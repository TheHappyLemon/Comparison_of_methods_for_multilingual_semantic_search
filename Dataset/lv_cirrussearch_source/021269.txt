Argentīna—Anglija bija futbola spēle starp Argentīnas un Anglijas futbola izlasēm 1986. gada FIFA Pasaules kausa izcīņas ceturtdaļfinālā. Spēle tika aizvadīta 1986. gada 22. jūnijā Estadio Azteca stadionā Mehiko, Meksikā. Šajā spēlē tika gūti, iespējams, divi slavenākie vārti futbola vēsturē, abus guva Argentīnas izlases spēlētājs Djego Maradona. Pirmos vārtus viņš guva ar roku, ko gan tiesneši nepamanīja un vārtus ieskaitīja, vēlāk šie vārti ieguva nosaukumu "Dieva roka", otros vārtus Maradona guva pēc trim minūtēm, kad viņš apspēlēja vairākus Anglijas izlases spēlētājus. Viņa otrie gūtie vārti 2002. gadā tika atzīti par gadsimta vārtiem. Argentīnas izlase uzvarēja ar 2—1, iekļuva pusfinālā un vēlāk arī uzvarēja 1986. gada Pasaules kausa finālā. «Diego Maradona goal voted the FIFA World Cup Goal of the Century». FIFA. 2002. gada 30. maijs. Arhivēts no oriģināla, laiks: 2012. gada 23. maijā. Skatīts: 2012. gada 10. aprīlis. Arhivēts 2015. gada 14. maijā, Wayback Machine vietnē. Spēles informācija FIFA mājaslapā Arhivēts 2012. gada 15. oktobrī, Wayback Machine vietnē. Maradonas gadsimta vārtu video Maradonas "Dieva rokas" vārtu video