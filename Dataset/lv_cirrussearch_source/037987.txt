Aleksandrs Čārlzs "Alekss" Longs Jongs (angļu: Alexander Charles "Alex" Loong Yoong, ķīniešu: 熊龍; dzimis 1976. gada 20. jūlijā, Kualalumpurā, Malaizijā) ir Malaizijas sacīkšu pilots, zināms galvenokārt kā Formula 1 ekspilots un A1 Grand Prix Malaizijas komandas pārstāvis. Pašlaik ir Lotus Formula 1 komandas jauno pilotu programmas vadītājs. Ar Malaizijas kompānijas Magnum finansiālo palīdzību Jongs jau 2001. gada beigās debitēja augstākajā formulu klasē, aizstājot brazīlieti Tarsu Markesu. Pateicoties nepārtrauktajam naudas pabalstam no Magnum, arī 2002. gadā Jongs bija redzams startā ar Minardi. Viņš tik bieži neiekļāvās 107% no līdera kvalifikācijas laika, ka viņu uz divām sacīkstēm aizstāja Entonijs Deividsons. Pēc sezonas Jongs pameta F1 un gadu gaitā bija redzams dažādās sacensībās, tostarp Champ Car, V8 Supercars un A1 Grand Prix. 2008./09. gadu sezonā Jongs piedalījās Āzijas GP2 čempionātā, tomēr pēc dažām aizvadītām sacīkstēm tika atlaists no komandas. Vikikrātuvē par šo tēmu ir pieejami multivides faili. Skatīt: Alekss Jongs. Driver Database profils (angliski) Oficiālā mājaslapa (angliski)