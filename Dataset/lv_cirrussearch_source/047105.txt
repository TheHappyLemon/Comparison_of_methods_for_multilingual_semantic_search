Markēta Davidova (čehu: Markéta Davidová; dzimusi 1997. gada 3. janvārī) ir čehu biatloniste. Davidova ir sekmīgi startējusi pasaules čempionātā junioriem, lielākos panākumus gūstot 2018. gadā Otepē, kad izcīnīja sudraba medaļu sprintā un kļuva par pasaules junioru čempioni iedzīšanā. 21 gada vecumā 2018. gadā Phjončhanā debitēja ziemas olimpiskajās spēlēs, labāko individuālo rezultātu (15. vieta) sasniedzot sprintā. Pasaules kausa sacensībās debitēja 2016. gada decembrī Nove Mesto sprintā. 2018.—2019. gada sezonas pirmajā posmā Pokļukā 15 km individuālajās sacensībās ieguva trešo vietu, pirmo reizi kāpjot uz goda pjedestāla PK posmos. 2019. gada 24. janvārī sprinta sacensībās Antholcā izcīnīja pirmo uzvaru PK posmos. 2020. gada Pasaules čempionātā Antholcā izcīnīja bronzas medaļu jauktajā stafetē. 2021. gada Pasaules čempionātā Pokļukā kļuva par pasaules čempioni 15 km individuālajā distancē. 2022. gada ziemas olimpiskajās spēlēs Pekinā labāko rezultātu sasniedza distancē ar kopēju startu, ieņemot 4. vietu. «Čehu biatloniste Davidova izcīna pirmo uzvaru Pasaules kausa sacensībās». tvnet.lv. 2019. gada 24. janvāris. Skatīts: 2019. gada 16. februārī. «Klasikā negaidīti triumfē Davidova, Bendika ar piecām kļūdām ārpus "top 50"». sportacentrs.com. 2021. gada 16. februāris. Skatīts: 2021. gada 16. februārī. Vikikrātuvē par šo tēmu ir pieejami multivides faili. Skatīt: Markēta Davidova. Olympedia profils (angliski) IBU profils (angliski) biathlon.com.ua profils (ukrainiski)