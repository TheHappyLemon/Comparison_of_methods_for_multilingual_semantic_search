Starptautiskā lidosta "Liepāja" (IATA: LPX, ICAO: EVLA) ir vispārējās aviācijas lidosta Dienvidkurzemes novada Cimdeniekos, 7 km no Liepājas centra un 210 km no Latvijas galvaspilsētas Rīgas. Lidostu ar Liepājas pilsētu savieno autoceļš P134, tās apsaimniekotājs ir SIA "Aviasabiedrība Liepāja". Liepājas pirmo kara lidlauku uzbūvēja 1926. gadā Ziemeļu priekšpilsētā un izmantoja jauno lidotāju apmācībai, 1928. gadā lidlaukā avarēja pilots I. Kārkliņš ar Fiat CR1 lidmašīnu. 1935. gadā Latvijas aerokluba Liepājas nodaļa kopā ar Liepājas pilsētu un aizsargu aviāciju izveidoja Liepājas civilo aerodromu ar angāru, remontdarbnīcām, kantori un komandanta telpu. 1937. gadā Kuršu ielas galā, Kalpaka tilta tuvumā (tagadējās fabrikas "Lauma" vietā) uzbūvēja Latvijas pasta un telegrāfa departamenta jaunās gaisa ostas angārus ar pasažieru telpām. Lielajā angārā bija paredzētas vietas 6 lidmašīnām. Celmu un Šķēdes ielu stūrī tika atklāta kafejnīca «Lidosta». Satiksmi ar aerodromu uzturēja Karostas tramvaja līnija un īpaša vieglā automašīna no Pilsētas viesnīcas. 1937. gada 15. jūnijā Latvijas nacionālā aviokompānija Valsts gaisa satiksme atklāja gaisa satiksmes līniju Spilves lidosta - Liepājas lidlauks, kuru apkalpoja ar divām septiņvietīgām De Havilland DH-89 Dragon Rapide lidmašīnām. Kopš 1938. gada gaisa satiksme notika visas sezonas. Lidmašīnas kursēja četras reizes dienā un 210 kilometru lielo attālumu veica nepilnā stundā. No Rīgas lidmašīna izlidoja pulksten 7.30, pēc stundas tā bija Liepājā un uz Rīgu atpakaļ devās pulksten 8.50. Pēcpusdienas reiss no Rīgas bija pulksten 16.15, bet atpakaļ – 17.35. 1939. gada 3. maijā sakarā ar sliežu ceļa un ritošā sastāva pārmērīgo nolietojumu tika nolemts pārtraukt tramvaju satiksmi līnijā "Peldu iela — Rožu laukums — Lidosta. " Līdz 1939. gadam bija plānots atklāt gaisa satiksmes līniju Rīga - Ventspils - Liepāja, kas tomēr netika realizēta. Pēc bāzu līguma nosacījumiem 1940. gadā tika iekārtots jauns Liepājas-Grobiņas kara lidlauks. Vērmahta uzbrukuma laikā 1941. gada 22. jūnijā vācu Luftwaffe bombardēja Liepājas lidlauku un iznīcināja lielu daļu no tajā esošajām 69 padomju 148. iznīcinātāju aviācijas pulka (148-й истребительный авиационный полк) kara lidmašīnām. 1943. gada rudenī netālajā Grobiņas pilsētā izveidoja Liepājas-Grobiņas lidotāju skolu (Flugzeugführerschule A/B Libau/Grobin), laikā no 1943. gada oktobra līdz 1944. gada februārim Liepājas lidlaukā apmācīja 25 bijušos Latvijas Aviācijas pulka lidotājus lidošanai ar Luftwaffe lidmašīnām Arado Ar 66 Latviešu 12. Nakts kaujas grupā (Nachtschlachtgruppe 12 (Lettisch), NSGr.12). Seši no viņiem kļuva par Grobiņas kara lidotāju skolas instruktoriem, un līdz 1944. gada septembrim sagatavoja 140 lidotājus. No 1944. gada maija Liepājas-Grobiņas lidlaukā bāzējās NSGr.12 štābs, ko augustā-septembrī pārveidoja par aviācijas leģiona "Latvija" (Luftwaffen-Legion Lettland) apmācības daļu. Aukstā kara laikā tas tika izmantots kā pretgaisa aizsardzības karaspēka lidlauks. 1960. gadā lidlauks tika nodots civilajai aviācijai un no Liepājas lidostas tika veikti 6 lidojumi dienā uz Latvijas galvaspilsētu Rīgu un uz citām lielākajām PSRS pilsētām (Ļeņingradu, Maskavu, Kijivu, Minsku, Karaļaučiem u. c.), gadā vidēji apkalpojot ap 100 000 pasažieriem un 900 t kravas. 1967. gada 30. decembrī netālu no Liepājas lidlauka nogāzās lidmašīna An–24, kas veica pasažieru reisu no Rīgas uz Liepāju. Tuvojoties lidostai, lidmašīnas spārns aizķēra telefonstabu un nolūza, 43 cilvēki gāja bojā, seši izdzīvoja. 1993. gadā lidosta tika nodota Liepājas pilsētas pašvaldībai un nodibināta SIA Aviasabiedrība «Liepāja». 2008. gada augustā Liepājas starptautiskā lidosta nodrošināja gaisa savienojumus ar 4 pilsētām, un no Liepājas bija iespējams aizlidot uz Rīgu, Kopenhāgenu, Hamburgu un Maskavu, nodrošinot satiksmi 4 reizes darba dienā uz Rīgu, katru dienu uz Kopenhāgenu un Hamburgu un 3 reizes nedēļā uz Maskavu. Lidostas pakalpojumus izmantoja airBaltic, lidojumiem uz Rīgu izmantojot Fokker 50 lidmašīnu. Uz Kopenhāgenu un Hamburgu airBaltic izmantoja ATR 42-300 lidmašīnu, ko īrēja no Dānijas lidasbiedrības DAT Danish Air Transport, kuras bāzes vieta ir Dānijā. Finanšu krīzes apstākļos airBaltic 2008. gadā pārtrauca lidojumus uz Liepājas lidostu. Lidojumus uz Maskavu īslaicīgi 2009. gadā veica Krievijsas lidasbiedrība AtlantSojuz ar Embraer 120 lidmašīnu. Skatīt avota Wikidata vaicājums. Pēc lidostas rekonstrukcijas lidojumus uz Rīgu 2017. gada 16. maijā atsāka Latvijas nacionālā lidsabiedrība airBaltic. Sākotnēji lidojumi notika 3 reizes nedēļā, taču, palielinoties pasažieru intensitātei, no 2019. gada vasaras sezonas, lidojumi uz un no Liepājas tiek veikti 5 reizes nedēļā. Uz Liepāju - pirmdienu, trešdienu, ceturtdienu, piektdienu un svētdienu vakaros; No Liepājas - pirmdienu, otrdienu, ceturtdienu, piektdienu un sestdienu agrajos rītos. No 2020. gada 17. marta regulārie iekšzemes lidojumi Rīga—Liepāja tik būtiski samazināti. Lidojumi notika 2020. gada 17., 20. martā. Piektdienu pēcpusdienas lidojumu reisi 2020. gada 27. martā, 3. un 10. aprīlī tika atcelti. 12. jūlijā atjaunojās 4 lidojumi nedēļā. Bija plānots no 2020. gada 1. jūnija atjaunot regulārus lidojumu reisus 6 reizes nedēļā, bet situācija mainījās. No 2020. gada 1. oktobra līdz 2022. gada 27. martam iekšzemes lidojumi bija pārtraukti. No 2022. gada 27. marta vairs netika atjaunoti iekšzemes lidojumi. No 2020. gada 1. aprīļa kursē autobuss Nr. 5301 Siena tirgus (Liepāja)—Cimdenieki—Lidosta—Grobiņas skola. Lidostas ICAO kods ir EVLA, bet IATA kods ir LPX. Tā atrodas 5 metrus virs jūras līmeņa. Sertificēta (2016) vizuālajiem lidojumiem diennakts gaišajā un tumšajā laikā. Lidostas teritorija aizņem 217,6 ha platību, tai ir viens 2002 m garš un 40 m plats betona/asfalta seguma skrejceļš. Lidosta aprīkota ar modernu navigācijas (ILS/DME, DVOR/DME), meteoroloģijas (AviMet, Vaisala AW-11) un gaismas sistēmām. 2014.-2015. gadā lidjoslas rekonstrukcijas rezultātā ir atjaunots skrejceļa segums 2002 metru garumā un 40 metru platumā, bet manevrēšanas ceļš ir paplašināts no 14 uz 18 metriem. Pretim lidostas ieejai atrodas autobusa pietura. Galveno autobusu satiksmi ar Liepāju nodrošina uzņēmuma AS Liepājas Autobusu parks pilsētas 100. maršruts (Lidosta—M. Ķempes iela), kas no Lidostas atiet pirmdienās, otrdienās, ceturtdienās un sestdienās plkst. 0.35 un no M. Ķempes ielas Lidostas virzienā izbrauc minētajās nedēļas dienās plkst. 4.00. Brauciens ilgst apmēram 35 minūtes. Šis maršruts ir speciāli paredzēts lidojumu pasažieriem, tāpēc tas kursē saskaņā ar lidojumu grafiku un arī reisu kavēšanās gadījumā sagaidīs visus braukt gribētājus. Biļetes cena vienai personai ir 0,70 € (pērkot pie autobusa vadītāja 0,80 €). Pie lidostas pastāvīgi ir pieejama bezmaksas ilgtermiņa autostāvvieta. 1913. gada 6. decembrī Krievu Impērijas flotes S-10 hidroplāns pacēlās Liepājas lidostā, zaudēja kontroli virs Baltijas jūras un avarēja 90 m no krasta. Pilots gāja bojā, bet pasažieris izdzīvoja ar smagām traumām. 1930. desmitgadā Latvijas Aviācijas pulka avarēja Liepājas lidostā. Pilota liktenis nav zināms. 1935. gada 3. augustā Latvijas Aviācijas pulka Letov Š-16L ar reģistrācijas numuru 95 avarēja ar priekšgalu lejup Liepājas lidostā. 1945. gada 14. janvārī 7./JG 54 Luftwaffe lidmašīna Fw 190A-8 WNr ar reģistrācijas numuru 738369 bija pacēlusies Liepājas lidostā un lidoja uz rietumiem. Pie Liepājas ostas lidmašīna ietriecās un avarēja kravas kuģa celtnī. Pilots gāja bojā. 1945. gada 14. janvārī 7./JG 54 Luftwaffe lidmašīna Fw 190A-6 WNr ar reģistrācijas numuru 550740 avarēja un eksplodēja izmēģinājumu lidojumā. Pilots gāja bojā. 1954. gada 4. aprīlī padomju La-15 lidmašīna kas tikko bija pacēlusies no Liepājas lidostas, avarēja dzīvojamo māju kvartālā Vecliepājā starp Bērza, K. Ukstiņa, E. Veidenbauma un Ganību ielu. Viena māja tika pilnībā nopostīta, trīs aizdegās, otrai stūri nogrieza lidmašīnas atdalītais spārns. Bojā gāja seši Liepājas iedzīvotāji (4 pieaugušie un 2 bērni), kā arī gāja bojā lidmašīnas pilots. 1967. gada 30. decembrī An-24B (cn 67302909) ar reģistrācijas numuru CCCP-46215 (Aeroflot reiss L-51) lidoja no Rīgas Spilves lidostas uz Liepājas lidostu. Tuvojoties Liepājas lidostai, lidmašīna glisādē ielidoja ar ātrumu 300 km/h un 300 metru augstumā, nevis ieteicamo 220 km/h 200 metru augstumā. Pilots mēģināja palēnināt ātrgaitas nolaišanos ar pretējo vilci, bet pēc tam uzsāka nokavētu pieeju. Apgrieziena laikā labais dzinējs nodrošināja vilci uz priekšu, bet kreisais palika atpakaļgaitā. Lidmašīna ripoja pa kreisi, atsitoties pret zemi 250 metrus no pieejas ceļa. Ar ievilktām riepām, kreisais propelleris saskārās ar zemi, pirms lidmašīna sasniedza augstumu. Pēc 140 metru pārvarēšanas lidmašīna ietriecās komunālo pakalpojumu stabā, pārraujot daļu no labā spārna. Pēc tam tā lidoja 1270 metrus, palielinot labo slīpumu, līdz smagi ietriecās 48 grādu leņķī. Tikai 8 no 51 cilvēkiem, kas atradās lidmašīnā, izdzīvoja. 1979. gada 22. martā Tu-134A (cn 48530) ar reģistrācijas numuru CCCP-65031 (Aeroflot reiss L-34) bija ceļā no Omskas uz Liepāju ar pieturu Ņižņijnovgorodā, lai uzpildītu degvielu. Kad tuvojās Liepājas lidostas skrejceļam, lidmašīna nolaidās pārāk ātri, zem glisādes slīpuma. Autopilots tika izslēgts 180 m augstumā. Novirzīta pa labi no lokalizatora, vertikālais ātrums palielināts līdz 8 m/s. Piloti izmēģināja vizuālo kontaktu, nosvērās pa kreisi 60 m augstumā. Jaudas sviras pavirzījušās 60 m attālumā. Tu-134 ietriecās kokos 1690 m no skrejceļa sliekšņa, 155 m pa labi no viduslīnijas, 10-12 m augstumā. Pagriezās pa kreisi, 2 m augstumā ietriecās dzelzceļa uzbērumā, sadalījās un aizdegās. Tikai 1 no 5 apkalpes locekļiem izdzīvoja. 2014. gada 8. maijā zema līmeņa akrobātikas laikā avarēja un tika iznīcināta privāta Pitts S-2B (cn 5083) lidmašīna ar reģistrācijas numuru YL-CCU. 2014. gada 18. septembrī ar SIA "Binders" tika noslēgts līgums par lidostas rekonstrukciju ar mērķi sertificēt lidlauku regulārajiem reisiem. Darbi lidjoslā sākti oktobrī, rekonstrukciju pabeidza līdz 2015. gada 18. jūlijam. Atjaunoja arī lidmašīnu peronu un stāvvietas, kā arī pilnībā nomainīja apgaismojumu. 2017. gada martā tika paziņots, ka airBaltic 16. maijā atsāks iekšzemes lidojumus no Rīgas uz Liepāju ar Bombardier Q400 NextGen lidmašīnām. Latvijas nacionālā lidsabiedrība airBaltic ir iecerējusi, ka tās jaunizveidotās Pilotu akadēmijas mācību lidojumi varētu notikt Liepājas lidostā. Tādā Liepājas lidostā tiktu izbūvēti angāri un cita nepieciešamā infrastruktūra, kas palīdzētu lidostai attīstīties arī turpmāk. «Liepājas lidosta - Tehniskie dati». liepaja-airport.lv. Skatīts: 2020-07-30. «Civilās aviācijas aģentūra. Civilās aviācijas lidlauki». Arhivēts no oriģināla, laiks: 2020. gada 28. oktobrī. Skatīts: 2014. gada 27. jūnijā. Libau-Nord - Liepājas pirmie gaisa vārti 2015. gada 27. martā J.Gintners, "Kā lidmašīnas uz Liepāju lidoja"[novecojusi saite] «Diplomdarbs "Aviācijas attīstība Latvijā"». Arhivēts no oriģināla, laiks: 2010. gada 11. martā. Skatīts: 2017. gada 6. novembrī. На Прибалтийском направлении (krieviski) Михаил Зефиров. Авиация Латвии во Второй Мировой (krieviski) The Latvian Squadrons in the Luftwaffe Arhivēts 2014. gada 15. jūlijā, Wayback Machine vietnē. (angliski) nekropole.info Liepājas lidosta. Par mums «Liepājas lidosta - JAUNUMI». liepaja-airport.lv. Skatīts: 2020-07-30. «Liepājas lidosta - JAUNUMI». liepaja-airport.lv. Skatīts: 2020-07-30. «Liepājas lidostā regulārie lidojumi vēl nenotiek, taču attīstās privātie un biznesa lidojumi». lsm.lv. Skatīts: 2022-01-31. «Neraugoties uz pandēmijas sekām, pašlaik Liepājas lidostā statistika ir ar plusa zīmi». lsm.lv. Skatīts: 2022-01-31. 'airBaltic' sāk lidojumus uz Liepāju Filips Lastovskis 2017. gada 16. maijā http://liepaja-airport.lv/lv/pakalpojumi/pakalpojumi/regularie-lidojumi/ Latvian AIP «Liepājas lidostā pabeigti skrejceļa izbūves darbi». db.lv. Skatīts: 2015. gada 24. augustā. «Liepājas lidosta - Autostāvvieta». liepaja-airport.lv. Skatīts: 2020-07-30. «aviation-safety.net 234706». https://aviation-safety.net/wikibase/wiki.php?id=352017. Tukšs vai neesošs |title= https://aviation-safety.net/wikibase/352018. Tukšs vai neesošs |title= «aviation-safety.net 192847». «aviation-safety.net 192848». https://aviation-safety.net/wikibase/wiki.php?id=352023. Tukšs vai neesošs |title= «aviation-safety.net 19671230-0». «aviation-safety.net 19790322-0». «aviation-safety.net 166083». Liepājas lidosta pieņem izaicinājumu Dienas Bizness, Vēsma Lēvalde, 2014. gada 16. oktobris airBaltic uzsāks lidojumus no Rīgas uz Liepāju Arhivēts 2019. gada 4. septembrī, Wayback Machine vietnē. riga-airport.com preses relīze 2017. gada 13. martā «airBaltic pilotus varētu apmācīt Liepājas lidostā». 2018. gada 23. februārī. Skatīts: 2018. gada 3. jūnijā. Lidostas mājaslapa