Jevgeņijs Ketovs (krievu: Евгений Николаевич Кетов; dzimis 1986. gada 1. janvārī) ir krievu hokejists, malējais uzbrucējs. Pašlaik (2015) Ketovs spēlē Kontinentālās hokeja līgas kluba Sanktpēterburgas SKA sastāvā. Profesionāļa karjeru Ketovs uzsāka 2005.—06. gada sezonā, spēlējot Krievijas Superlīgas kluba Toljati "Lada" rindās. Komandas sastāvā Jevgeņijs spēlēja līdz pat 2008.—09. gada sezonas izskaņai. 2009.—10. gada KHL sezonu Ketovs uzsāka Kazaņas "Ak Bars" sastāvā, taču sezonu gaitā tika aizmainīts uz Čerepovecas "Severstal" vienību. 2011. gada vasarā Ketovs kļuva par "Severstal" kapteini. Pēc 2012.—13. gada sezonas noslēguma tika aizmainīts uz Sanktpēterburgas SKA. Krievijas hokeja izlases sastāvā Ketovs spēlējis 2012. gada Pasaules čempionātā, tajā kopā ar izlasi izcīnot zelta medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)