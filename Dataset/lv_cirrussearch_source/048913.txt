Pērlhārboras bombardēšana bija Japānas Impērijas uzbrukums 1941. gada 7. decembrī amerikāņu militārajai bāzei Pērlhārborā, Havaju salās, Klusajā okeānā. Šis uzbrukums kļuva par argumentu, lai ASV iesaistītos Otrajā pasaules karā. 1941. gada 26. novembrī seši japāņu aviācijas bāzeskuģi pameta ostu Kuriļu salās, sev līdzi vedot četrsimt astoņas lidmašīnas. Pirmais uzbrukuma vilnis tika veikts ar 183 lidmašīnām, galvenokārt bumbvedējiem un nelielu skaitu iznīcinātāju. Kad lidmašīnas tuvojās, tās uztvēra ASV armijas radars, bet sakarā ar gaidāmo B-17 bumbvedēju ierašanos no Kalifornijas tas neizraisīja nekādu reakciju. Ceļā uz Pērlhārboru japāņu aviācijai bija vairākas gaisa kaujas ar ASV lidmašīnām, tās brīdināja bāzi. Pulksten 7:48 pēc Havaju laika sākās pārsteiguma uzbrukums. Pārsteiguma uzbrukumu uzsāka lidmašīnas ar torpēdām, kas uzbruka neaizsargātajiem karakuģiem, kas atradās ostā. Pārējās lidmašīnas uzbruka gaisa bāzēm. Vēlāk sekoja otrais uzbrukuma vilnis, ko izpildīja 171 lidmašīna. Japānas armijas komandieri vēlējās veikt arī trešo uzbrukuma vilni, bet saprata, ka tas būtu pārāk riskanti. Vikikrātuvē par šo tēmu ir pieejami multivides faili. Skatīt: Pērlhārboras bombardēšana. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) https://www.britannica.com/event/Pearl-Harbor-attack