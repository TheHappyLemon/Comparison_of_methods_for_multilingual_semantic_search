Reise, Reise ir vācu grupas "Rammstein" ceturtais studijas albums. Vācijā izdots 2004. gada 27. septembrī, neilgi pirms izdošanas pārējās Eiropas valstīs. Ziemeļamerikā albums tika izdots tā paša gada 16. novembrī. Tas nokļuva dažu Eiropas valstu top 10 un ieņēma pirmo vietu Vācijā. Nedēļu pēc albuma iznākšanas, tas ieguva platīna statusu. Uz albuma vāka attēlota lidmašīnu melnā kaste ar uzrakstu "Flugrekorder, nicht öffnen" (latviešu: Lidojuma ieraksts, neatvērt). Lidmašīnas katastrofa, uz kuru ir balstīts šis albums, notika 1985. gada 12. augustā. Boeing 747, "Japan Airlines" lidojums nr. 123, pacēlās no Tokijas Starptautiskās lidostas un apmēram pēc 30 minūtēm ietriecās kalnu grēdā. 520 no 524 pasažieriem un apkalpes locekļiem gāja bojā, un tā joprojām tiek uzskatīta par vienu no asiņainākajām aviokatastrofām. Albuma japāņu izdevumam uz vāka attēlots tas pats ledlauzis, kurš gadu vēlāk bija 5.studijas albuma "Rosenrot" oficiālais vāks . "Mein teil" (2004) "Amerika" (2004) "Ohne dich" (2004) "Keine lust" (2005) Tils Lindemans (Till Lindemann) — balss Rihards Kruspe (Richard Z. "Fuchs" Kruspe) — ģitāra, bekvokāls Kristians Lorencs (Christian "Flake" Lorenz) — taustiņinstrumenti Pauls Landerss (Paul Landers) — ģitāra, bekvokāls Olivers Rīdels (Oliver "Lars" Riedel) — basģitāra Kristofs Šneiders (Christoph "Doom" Schneider) — sitaminstrumenti Viktorija Firša (Viktoria Fersh) — balss (7. dziesma) Bārbels Buhlers (Bärbel Bühler) — oboja (10. dziesma) Maikls Kādens ("Michael Kaden") — akordeons (1., 7. dziesmas) Olsens Involtīni ("Olsen Involtini") — stīgu aranžējumi (9., 10. dziesmas) Svens Helbigs ("Sven Helbig") — stīgu aranžējumi (1., 9. dziesmas), kora aranžējums (2., 6., 8. dziesmas) Kinderchor Canzonetta — koris (6. dziesma) Dresdner Kammerchor, Andeasa Pabsta (Andreas Pabst) vadībā — koris (2., 6., 8. dziesmas) Deutsches Filmorchester Babelsberg, Volfa Kiršeka (Wolf Kerschek) vadībā — orķestris Köpenicker Zupforchester — mandolīna (10. dziesma)