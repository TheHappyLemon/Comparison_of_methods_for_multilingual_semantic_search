Arda Gilers (turku: Arda Güler; dzimis 2005. gada 25. februārī) ir turku futbolists, spēlē uzbrūkošā pussarga pozīcijā, Turcijas izlases dalībnieks. Kopš 2023. gada jūlija pārstāv Spānijas La Liga klubu Madrides "Real". Ar futbolu sācis nodarboties Ankaras kluba Gençlerbirliği jauniešu komandā. 2019. gada pārgāja uz Stambulas "Fenerbahçe". Pirmo profesionālo līgumu parakstīja 2021. gada 13. janvārī. Fenerbahçe rindās aizvadīja divas sezonas, Turcijas Superlīgā 32 spēlēs guva septiņus vārtus. 2023. gadā uzvarēja Turcijas kausa izcīņā. Gilers tika atzīts par kausa finālspēles vērtīgāko spēlētāju. 2023. gada 6. jūlijā par 20 miljonu eiro pārejas maksu pārcēlās uz Spānijas La Liga klubu Madrides "Real". Turcijas izlasē debitēja 2022. gada 19. novembrī draudzības spēlē pret Čehiju. Pirmos vārtus izlases labā guva 2023. gada 19. jūnijā 2024. gada Eiropas čempionāta kvalifikācijas spēlē pret Velsu. Fenerbahçe Turcijas kausa ieguvējs: 2022–23 «Fenerbahçe-Başakşehir finaline Arda Güler damgası! Başakşehir durduramadı, Batshuayi...». hurriyet.com.tr (turku). 2023. gada 12. jūnijs. Skatīts: 2023. gada 8. jūlijā. «Nesen Rīgā spēlējušais turku Mesi nonāk Madrides "Real" paspārnē». sportacentrs.com. 2023. gada 6. jūlijs. Skatīts: 2023. gada 8. jūlijā. «Turkiye 2-0 Wales: Arda Guler Scores First International Goal». turkish-football.com (angļu). 2023. gada 20. jūnijs. Skatīts: 2023. gada 8. jūlijā. Vikikrātuvē par šo tēmu ir pieejami multivides faili. Skatīt: Arda Gilers. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski)