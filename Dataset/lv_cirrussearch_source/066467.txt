Nezināma vērtība "dzīvesbiedra_nosaukums" Dmitrijs Nazarovs (krievu: Дмитрий Юрьевич Назаров, dzimis 1957. gada 4. jūlijā) ir krievu aktieris, dzejnieks un TV raidījumu vadītājs. Krievijas Federācijas Tautas skatuves mākslinieks (2000). Pazīstams ar lomām filmās "Koncerts" (2009), The Burma Conspiracy un "Jeļcins. Trīs dienas augustā" (2011). Dzimis Maskavā inženiera un ginekoloģes ģimenē. Jaunībā strādāja par konditoru beķerejā. 1980. gadā absolvēja Mihaila Ščepkina teātra augstskolu, pēc kā tika pieņemts Mazajā teātrī, kur strādāja līdz 1995. gadam. Pēc tam strādāja teātrī "Sfēra" un Krievu Armijas teātrī. 2002. gadā pieņemts Čehova vārdā nosauktā Dailes teātra trupā. No 2002. līdz 2008. gadam vadīja NTV kanāla raidījumu "Kulināru duelis". 2009. gadā vadīja raidījumu "Domu fabrika" kanālā TVC. No 2012. gada atveidoja šefpavāra Viktora Barinova lomu komēdijseriālā "Virtuve", kā arī tā atvasinājumos un turpinājumos. Pēc Krievijas 2022. gada iebrukuma Ukrainā nosodīja karu un ierakstīja video, kuros lasīja pretkara dzeju. 2023. gada 13. janvārī Konstantīns Habenskis atlaida Nazarovu un viņa sievu Olgu Vasiļjevu no Čehova vārdā nosauktā Maskavas Dailes teātra. Pēc atlaišanas Nazarovs kopā ar sievu pameta Krieviju un organizēja skatuves priekšnesumus "L'amour-mur vai Ačgārnā lielvalsts" (L'amour-мур или Держава набекрень) ar savu darbu programmu. Sākotnēji uzstājās Izraēlā, bet pēc tam arī citās valstīs. Krievijas Federācijas Nopelniem bagātais skatuves mākslinieks (1993) Prēmija "Kristāla Turandota" (1997/1998) Krievijas Federācijas Tautas skatuves mākslinieks (2000) Prēmija "Kaija" (2005) Draudzības ordenis (2008) Animācijas prēmija "Ikars" (2017) «Указ президента России № 542 от 23 марта 2000 года». kremlin.ru. «ДМИТРИЙ НАЗАРОВ - КУЛИНАР В “ЗАКОНЕ”». businesspress. Arhivēts no oriģināla, laiks: 2018. gada 20. jūlijā. Skatīts: 2023. gada 16. aprīlī. «Par “specoperācijas” kritizēšanu no Maskavas teātra atlaista seriāla “Virtuve” zvaigzne». Jauns.lv. 2023. gada 16. janvārī. «Aktieris Dmitrijs Nazarovs skaidro, kāpēc daudzas krievu slavenības atbalsta Putinu». TV3 Ziņas. 2023. gada 3. martā. «Дмитрий Назаров и Ольга Васильева — L'amour-мур или Держава набекрень». egoeast.kassa.co.il. Vikikrātuvē par šo tēmu ir pieejami multivides faili. Skatīt: Dmitrijs Nazarovs. IMDb profils (angliski)