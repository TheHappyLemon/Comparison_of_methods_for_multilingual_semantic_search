Taizemes sieviešu futbola izlase ir nacionālā sieviešu futbola komanda, kas pārstāv Taizemi starptautiskās futbola sacensībās. Izlasi pārvalda Taizemes Futbola asociācija. FIFA Pasaules kausa sievietēm finālturnīrā debitēja 2015. gadā, izcīnīja vienu uzvaru pret Kotdivuāru, taču izslēgšanas spēlēs neiekļuva. Taizeme spēlēja arī 2019. gada FIFA Pasaules kausā, zaudējot visās trīs grupu turnīra spēlēs, tai skaitā 0:13 pret ASV, kas bija zaudējums ar lielāko vārtu starpību finālturnīru vēsturē. 1983. gadā Taizemes futbolistes kļuva par Āzijas čempionēm. Trīs reizes izlase ir izcīnījusi otro vietu Āzijas kausā un vienu reizi trešo vietu. 2019. gada martā FIFA Pasaules rangā sievietēm izlase bija 34. vietā. «Ruthless USA break World Cup record as they hit 13 past hapless Thailand». theguardian.com (angļu). Skatīts: 2019. gada 21. jūnijā. «Asian Women's Championship» (angļu). RSSSF. Skatīts: 2019. gada 21. jūnijā. «Women's Ranking». FIFA.com (angļu). Arhivēts no oriģināla, laiks: 2019. gada 7. jūlijā. Skatīts: 2019. gada 21. jūnijā. Vikikrātuvē par šo tēmu ir pieejami multivides faili. Skatīt: Taizemes sieviešu futbola izlase. Taizemes Futbola asociācijas oficiālā mājaslapa (taizemiešu) (angliski) Taizemes profils FIFA vietnē Arhivēts 2019. gada 23. martā, Wayback Machine vietnē. (angliski)