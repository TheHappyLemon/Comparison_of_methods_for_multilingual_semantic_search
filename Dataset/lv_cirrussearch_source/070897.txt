Žirafes zvaigznājs ir liels, bet blāvs ziemeļu puslodes zvaigznājs. Tas ir jauns zvaigznājs. 1598. gadā to piedāvāja holandiešu astronoms Petrus Plancius. Zvaigznājs kļuva plašāk pazīstams 1624. gadā, kad vācu astronoms Jakobs Barčs to iezīmēja savā zvaigžņu kartē. Plancius zvaigznājam bija devis nosaukumu „Žirafe” (Gyraffa Camelopardalis), lai gan pēc autora komentāriem saprotams, ka viņš bija domājis kamieli, ar kuru, saskaņā ar Pirmo Mozus grāmatu, Rebeka atjāja pie Īzāka uz Kanānu, lai kļūtu par tā sievu. Barčs izlaboja nosaukumu uz „Kamielis”, bet turpināja izmantot žirafes attēlu. Kādu laiku tika lietoti abi nosaukumi, bet pakāpeniski nosaukums „Žirafe” kļuva vispārpieņemts, bet bībeliskā versija aizmirsās. Spožākā zvaigzne zvaigznājā ir β Cam. Tā ir dubultzvaigzne ar komponentiem 4.0m un 7.4m α Cam — zilais pārmilzis (zvaigžņlielums 4.3m γ Cam — dubultzvaigzne ar komponentiem 5.3m un 5.8m NGC 2403 — spirālveida galaktika apmēram 11 miljonu gaismas gadu attālumā. Tās zvaigžņlielums 8.4m NGC 1502 — vaļējā zvaigžņu kopa apmēram 6800 gaismas gadu attālumā. Vikikrātuvē par šo tēmu ir pieejami multivides faili. Skatīt: Žirafe. Encyclopædia Britannica raksts (angliski) Krievijas Lielās enciklopēdijas raksts (krieviski)