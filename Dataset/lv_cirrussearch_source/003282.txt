1972. gada vasaras olimpiskās spēles bija divdesmitās vasaras olimpiskās spēles. Tās no 1972. gada 26. augusta līdz 10. septembrim notika Rietumvācijas pilsētā Minhenē. Oficiāli spēles atklāja Vācijas prezidents Gustavs Heinemans. Šī bija jau trešā reize, kad Vācija organizē olimpiskās spēles. Pirmoreiz tās notika 1936. gadā Berlīnē, kad spēles notika zem nacistu režīma. Vēl Vācijā notika 1936. gada ziemas olimpiskās spēles (Garmišā-Partenkirhenē). Minhenes olimpiādē palestīniešu teroristi nogalināja 11 Izraēlas sportistus. Šajā olimpiādē startēja ASV peldētājs Marks Spics, kurš izcīnīja septiņas zelta medaļas. Līdz pat 2008. gada Pekinas olimpiādei tas bija rekords. Minhenes olimpiskajās spēlēs piedalījās 121 valsts, kuras pārstāvēja 7170 sportisti. Kopumā tika sadalīti 195 medaļu komplekti 23 sporta veidos. Minhene par 20. vasaras olimpisko spēļu mājvietu tika izvēlēta 1966. gada 26. aprīlī Starptautiskās Olimpiskās komitejas sesijas laikā Romā, Itālijā. Minhene par spēļu rīkošanas tiesībām apsteidza Detroitu, Madridi un Monreālu. Pamatraksts: 1972. gada vasaras olimpisko spēļu medaļu tabula Minhenes slaktiņš Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Vācijā notikušās olimpiskās spēles 1936. gada ziemas olimpiskās spēles — Garmiša-Partenkirhene 1936. gada vasaras olimpiskās spēles — Berlīne 1972. gada vasaras olimpiskās spēles — Minhene SOK jumtalapa par Minhenes olimpiskajām spēlēm (angliski) Sports-Reference profils (angliski)