Basketbols 2016. gada vasaras olimpiskajā spēlēs Riodežaneiro norisinājās no 6. līdz 21. augustam. Basketbola sacensības notika Kariokas arēnā 1 (vīriešu turnīrs) un Žuventudi arēnā (sieviešu turnīrs). Šī bija pirmā reize, kad vīriešu un sieviešu olimpiskie turnīri tika izspēlēti vairākās, atsevišķās vietās. Gan vīriešu, gan sieviešu turnīros startēja 12 komandas. Katrā komanda sastāvēja no 12 spēlētājiem. Par čempioniem gan vīriešu, gan sieviešu turnīros kļuva ASV izlase. Vīriešu turnīrā otro vietu izcīnīja Serbijas izlase, savukārt trešo vietu Spānijas izlase. ieviešu turnīrā savukārt otro vietu izcīnīja Spānijas izlase un trešo vietu Serbijas izlase. Viens no basketbola turnīra tiesniešiem bija latvietis Oļegs Latiševs. Komandas tika sadalītas divās grupās pa sešām valstīm. Grupu turnīrā katra valsts izspēlēja vienu spēli ar pārējām grupas valstīm. Četras labākās komandas no katras grupas kvalificējās ceturtdaļfinālam. Izslēgšanas turnīrs kas sastāvēja no trim kārtām. Pusfināla zaudētāji spēlēja par bronzas medaļu. Pamatraksts: Basketbols 2016. gada vasaras olimpiskajās spēlēs - kvalifikācija Tāpat kā 2012. gada Londonas olimpiskajās spēlēs, rīkotājvalstim sākotnēji nebija garantēta olimpiskā dalība basketbola turnīrā. 2015. gada 9. augustā tika paziņots, ka Brazīlijas vīriešu un sieviešu izlases varēs piedalīties olimpiskajā basketbola turnīrā 2016. gada Riodežaneiro olimpiskajās spēlēs pēc tam, kad FIBA Centrālā padome tās sanāksmē Tokijā pieņēma lēmumu piešķirt Brazīlijai automātiski dalību. Olimpiskais kvalifikācijas periods vīriešu basketbola komandām sākās ar 2014. gada FIBA Pasaules kausu, kur dalību olimpiskajās spēlēs ieguva ASV izlase. 2015. gada FIBA Okeānijas čempionātā savu dalību olimpiskajā turnīrā nodrošināja Austrālijas izlase, AfroBasket 2015 čempionātā — Nigērijas izlase, 2015. gada FIBA Amerikas čempionātā — Argentīnas un Venecuēlas izlase, EuroBasket 2015 — Lietuvas un Spānijas izlases, 2015. gada FIBA Āzijas čempionātā — Ķīnas izlase. Savukārt pēdējās trīs vietas ar 2016. gada FIBA Pasaules olimpisko kvalifikācijas turnīru nodrošināja Francijas, Horvātijas un Serbijas izlases. Arī sieviešu basketbola komandām olimpiskais kvalifikācijas periods sākās ar 2014. gada FIBA Pasaules kausu sievietēm, kur dalību olimpiskajās spēlēs ieguva ASV izlase. 2015. gada Eiropas čempionātā sievietēm savu dalību olimpiskajās spēlēs nodrošināja Serbijas izlase, 2015. gada FIBA Amerikas čempionātā sievietēm — Kanādas izlase, 2015. gada FIBA Okeānijas čempionātā sievietēm — Austrālijas izlase, 2015. gada FIBA Āzijas čempionātā sievietēm — Japānas izlase, 2015. gada FIBA Āfrikas čempionātā sievietēm — Senegālas izlase, bet 2016. gada FIBA Pasaules olimpisko kvalifikācijas turnīrā — Baltkrievijas, Francijas, Ķīnas, Spānijas un Turcijas izlases. Šī bija pirmā reize, kad vīriešu un sieviešu olimpiskie turnīri tika izspēlēti vairākās, atsevišķās vietās. Vīriešu turnīrs norisinājās Kariokas arēnā 1, bet sieviešu — Žuventudi arēnā. Pamatraksts: Basketbols 2016. gada vasaras olimpiskajās spēlēs - Vīriešu turnīrs Olimpiskais turnīrs sastāvēja no diviem posmiem: grupu turnīra un izslēgšanas spēlēm. Avots: FIBA Avots: FIBA (H) Mājinieki. Pamatraksts: Basketbols 2016. gada vasaras olimpiskajās spēlēs - Vīriešu turnīrs Avots: FIBA (H) Mājinieki. Avots: FIBA 2016. gada vasaras olimpisko spēļu basketbola turnīrā piedalījās 17 valstu komandas, no tām 7 valstu komandas bija pārstāvētas gan vīriešu, gan sieviešu turnīros, 5 valstu komandas tikai vīriešu turnīrā un 5 valstu komandas tikai sieviešu turnīrā. Serbijas basketbola izlasēm vīriešiem un sievietēm šī bija pirmā dalības reize olimpiskajā basketbola turnīrā.  Argentīna (12) (vīriešu komanda)  ASV (24) (vīriešu un sieviešu komanda)  Austrālija (24) (vīriešu un sieviešu komanda)  Baltkrievija (12) (sieviešu komanda)  Brazīlija (24) (vīriešu un sieviešu komanda)  Francija (24) (vīriešu un sieviešu komanda)  Horvātija (12) (vīriešu komanda)  Japāna (12) (sieviešu komanda)  Kanāda (12) (sieviešu komanda)  Ķīna (24) (vīriešu un sieviešu komanda)  Lietuva (12) (vīriešu komanda)  Nigērija (12) (vīriešu komanda)  Senegāla (12) (sieviešu komanda)  Serbija (24) (vīriešu un sieviešu komanda)  Spānija (24) (vīriešu un sieviešu komanda)  Turcija (12) (sieviešu komanda)  Venecuēla (12) (vīriešu komanda) Pamatraksts: Basketbols 2016. gada vasaras olimpiskajās spēlēs - Vīriešu komandu sastāvi Pamatraksts: Basketbols 2016. gada vasaras olimpiskajās spēlēs - Sieviešu komandu sastāvi Gan vīriešu, gan sieviešu basketbola komandu veidoja 12 spēlētāji. Kopā olimpiskajā basketbola turnīrā startēja 288 basketbolisti, 144 vīrieši un 144 sievietes. Olimpiskajam basketbola turnīram bija izvēlēti šādi tiesneši: Ahmeds al-Baluši Stīvs Andersons Skots Pols Bekers Ilija Beloševičs Čahanaza Bouseta Huans Gonsaless Lorīna Holtkempa Karloss Hulio Hvans Intae Damirs Javors Kristoss Kristodulu Natālija Kueljo Kārena Lasuika Oļegs Latiševs Leandro Leskano Žilherms Lokatelli Roberts Lotermosers Kristianu Maranju Vogāns Meiberijs Anna Pantere Ferdinands Paskāls Pjrs Pastusjaks Sretens Radovičs Hosē Reiess Boriss Rižiks Roberto Vaskess Edijs Viators Stefens Zeibels Nadege Anaize Zuzū Duans Žu «Basketball». rio2016.com. 2016. gada vasaras olimpisko spēļu organizācijas komiteja. Arhivēts no oriģināla, laiks: 2016. gada 30. aprīlī. Skatīts: 2016. gada 27. aprīlī. «Brazil’s national teams granted automatic places at 2016 Olympic Basketball Tournament». FIBA. 2015. gada 9. augusts. Arhivēts no oriģināla, laiks: 2015. gada 12. septembrī. Skatīts: 2015. gada 9. augusts. «Referees». Arhivēts no oriģināla, laiks: 2016. gada 8. augustā. Skatīts: 2019. gada 30. septembrī. Basketbols 2016. gada vasaras olimpiskajās spēlēs (Rio2016.com) Arhivēts 2016. gada 23. maijā, Wayback Machine vietnē. Basketbols 2016. gada vasaras olimpiskajās spēlēs (SR/Olympic Sports)