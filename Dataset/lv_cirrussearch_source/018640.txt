Ūve Hons (vācu: Uwe Hohn; dzimis 1962. gada 16. jūlijā) ir bijušais vācu vieglatlēts, kas pārstāvēja VDR. Startējis šķēpa mešanas sacensībās. Viņš ir vienīgais sportists, kas sacensībās šķēpu raidījis tālāk par 100 metriem. Viņš ir izcīnījis uzvaru 1982. gada Eiropas čempionātā Atēnās, kā arī 1985. gada IAAF kontinentālajā kausā. 1984. gada 20. jūlijā Hons Berlīnē Olimpisko vieglatlētikas sacensību ietvaros raidīja šķēpu 104,80 m tālumā, kas bija jauns pasaules rekords, kā arī pirmais šķēpa raidījums tālāk par 100 m vieglatlētikas vēsturē. 1986. gadā tika veiktas izmaiņas šķēpa konstrukcijā sportistu un sportistu drošības dēļ (smaguma centrs tika pārvietots uz priekšu, tādējādi paātrinot šķēpa piezemēšanos). Tādējādi Ūves Hona rezultāts ir "mūžīgais pasaules rekords", jo to vairs nav iespējams pārspēt. Pasaules rekords ar jaunās konstrukcijas šķēpu pieder čeham Janam Železnijam (98,48 m). Ūve Hons tika atzīts par 1984. gada labāko VDR sportistu. 1986. gadā Hons sportista karjeru beidza. Oficiālā tīmekļa vietne Ūves Hona Pasaules rekorda metiena video