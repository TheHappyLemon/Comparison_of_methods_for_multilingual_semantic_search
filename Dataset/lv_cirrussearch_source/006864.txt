Infants Dons Enrike, Vizeu hercogs (portugāļu: Infante Dom Henrique, Duque de Viseu), plašāk pazīstams kā Enrike Jūrasbraucējs (dzimis 1394. gada 4. martā, miris 1460. gada 13. novembrī) bija portugāļu princis, jūras ekspedīciju organizētājs. Portugāles karaļa Žuau I Labatminīgā un Ģentes Džona meitas Lankasteru Filipas dēls. Kaut arī saukts par Jūrasbraucēju, Enrike pats jūrā nedevās. Viņa nopelns bija vairāku ekspedīciju gar Āfrikas krastiem finansēšana, izmantojot savus un Kristus ordeņa (reorganizēto templiešu) līdzekļus. Enrike izveidoja navigācijas skolu Portugāles galējos dienvidrietumos (Sagrešā). Enriki atvēra pirmo tālbraucēju skolu. Ar savu darbību Enrike radīja priekšnoteikumus Lielajiem ģeogrāfiskajiem atklājumiem un Portugāles impērijas nākotnes varenībai. Vikikrātuvē par šo tēmu ir pieejami multivides faili. Skatīt: Enrike Jūrasbraucējs. Encyclopædia Britannica raksts (angliski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)