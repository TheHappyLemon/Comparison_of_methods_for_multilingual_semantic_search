13 (trīspadsmit) ir pirmskaitlis, kurš atrodas starp 12 un 14. 13 - alumīnija atomnumurs 13 - sestais pirmskaitlis 13 - septītais Fibonači skaitlis 13 - sākotnējais ASV štatu skaits 13 gadi - no šī vecuma bērns kļūst par pusaudzi Binārajā: 1101 Oktālajā: 15 Duodecimālajā: 11 Heksadecimālajā: D Pieraksts ar Romiešu cipariem: XIII Eiropiešu kultūrā skaitlis 13 tiek uzskatīts par nelaimīgu. Dažās valstīs māju stāvi tiek numurēti tādā veidā, lai netraumētu cilvēkus, kuri baidās no skaitļa 13: pēc 12. stāva seko 14. stāvs, mājā var eksistēt stāvi 12A vai 12B, trīspadsmitā stāva nosaukums var būt arī "+1". Dažreiz tas attiecas arī uz māju numuriem vai telpu un kabinetu numuriem. Itālijas operteātros nav vietas ar numuru 13, tāpēc pēc 12. vietas uzreiz ir 14. vieta. 13. rinda nepastāv arī lidmašīnās. Pastāv uzskats, ka, ja pie viena galda sasēdīsies 13 cilvēki, tad viens no viņiem nomirs tuvākā gada laikā. Agrāk pastāvēja pat "četrpadsmitā viesa" profesija, kurā šo 14. viesi aicināja uz tikšanos tikai tāpēc, lai nebūtu 13 cilvēki, bet 14. Bet tajā pat laikā Krievijā daudzi cilvēki skaitli "13" uzskata par savu laimes skaitli. Tur tas pēc savas popularitātes sastāda nopietnu konkurenci tādiem skaitļiem kā 5 un 7. Arī senajiem maijiem šis bijis ļoti labs skaitlis.