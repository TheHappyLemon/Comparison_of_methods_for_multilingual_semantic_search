Klejotājnervs (latīņu: nervus vagus) ir X galvaskausa nervu pāris. Tas ir jaukts nervs, kuram ir 3 kodoli smadzeņu stumbrā: nucleus ambiguus (kustību), nucleus tractus solitarii (jušanas), nucleus dorsalis n. vagi (parasimpātiskais). Šis ir garākais nervs cilvēka organismā, jo tas atrodas ("klejo") no galvas līdz vēdera dobumam. Tas nodrošina: mīksto aukslēju muskuļu (izņemot m. tensor veli palatini), rīkles (izņemot m. stylopharyngeus), balsenes un šķērssvītroto barības vada muskuļu kustības inervāciju; plaušu, rīkles, kuņģa, zarnu (līdz šķērszarnas distālajai trešdaļai), gludo muskuļu un sirds muskuļu parasimpātisko inervāciju; ietekmē arī kuņģa un aizkuņģa dziedzera sekrēciju; rīkles apakšējās daļas un balsenes gļotādas apvalka, aizauss ādas apgabala un dzirdes kanāla ārējās daļas, bungādiņas un aizmugurējās galvaskausa bedrītes cietā smadzeņu apvalka jušanas inervāciju. Анатомия Блуждающего нерва человека – информация.