Teniss 2016. gada vasaras olimpiskajā spēlēs Riodežaneiro norisinājās no 6. līdz 14. augustam. olimpiskais tenisa turnīrs tikai aizvadīts Olimpiskajā tenisa centrā uz cietā seguma kortiem. Tenisa turnīrā tika izvadītas 5 disciplīnas: vīrieši un sieviešu vienspēles, vīriešu un sieviešu dubultspēles un jauktās dubultspēles. Sākumā bija paredzēts, ka turnīrā piedalīsies 172 tenisisti, taču vēlāk dalībnieku skaits tika palielināts uz 196 tenisistiem no 55 valstīm. Latvija šajā reizē bija pārstāvēta ar 1 sportistu — Aļonu Ostapenko. Olimpiskos tenisa turnīru vadīja un organizēja Brazīlijas Olimpiskā komiteja (COB) un Starptautiskā tenisa federācija (ITF). Atšķirībā no iepriekšējiem olimpiskajiem tenisa turnīriem tika nolemts, ka turpmāk olimpiskajos turnīros spēlētājiem netiks piešķirti ATP un WTA ranga punkti. 2016. gada olimpiskajā tenisa turnīrā visvairāk medaļu izcīnīja ASV sportisti. Vīriešu vienspēlēs par čempionu kļuva Lielbritānijas tenisists Endijs Marijs. Šī bija viņa trešā olimpiskā medaļa un otrais olimpiskā čempiona tituls. Savukārt sieviešu vienspēlēs par čempioni tika atzīta Puertoriko tenisiste Monika Puiga. Amerikānoete Venusa Viljamsa šajās olimpiskajās spēlēs izcīnīja savu 5 olimpisko medaļu, tādējādi kļūstot par olimpiskajām medaļām bagātāko tenisisti olimpisko spēļu vēsturē. Amerikāņu tenisists Džeks Soks bija vienīgais kurš šajās olimpiskajās spēlēs izcīnīja divas olimpiskās medaļas. Pamatraksts: Teniss 2016. gada vasaras olimpiskajās spēlēs - Kvalifikācija Vienspēlēm kvalificējās 56 labākie tenisisti no ATP un WTA rangiem uz 2016. gada 6. jūniju. Tomēr maksimāli disciplīna no katras valsts (nacionālās olimpiskās komitejas) tenisa turnīrā varēja startēt 4 spēlētāji. Tas nozīmēja, ka spēlētāji, kuri bija ierindojušies 56 labāko skaitā, bet pārstāvēja NOK ar četriem spēlētajiem, kuri bija ierindojušies augstāk, nekvalificējās. Tādējādi ļaujot olimpiskajā turnīrā startēt spēlētājiem, kas bija ārpus labāko 56 spēlētāju topa, bet no valstīm, kurām bija mazāk par četriem spēlētājiem. Savukārt atlikušajās astoņās tukšajās vietās, 6 no tām piešķīra Starptautiskā tenisa federācija (ITF) atkarībā, ņemot vērā pārstāvēto valstu sadalījumu. Savukārt pēdējās divās brīvās vietas tenisa turnīrā tika piešķirtas spēlētājiem no mazajām valstīm. Dubultspēļu sacensībām automātiski kvalificējās 24 komandas, pamatojoties uz klasifikāciju, kas tika publicēta 2016. gada 6. jūnijā. Maksimālais atļautais komandu skaits no NOK bija divas. Spēlētāji, kuri bija Top10 dubultspēļu rangā, varēja rezervēt dalības vietu, ja viņiem bija partneris, ar kuru sacensties. Tikmēr ITF Olimpiskā komiteja pieņēma lēmumu par atlikušajām astoņām komandām. Tenisa sacensības olimpiskajās spēlēs sastāvēja no viena izslēgšanas turnīra. Vienspēļu izlozes lielums (64) nozīmēja, ka kopumā notika sešas sacensību kārtas, no kurām piecas bija dubultspēlēs. Spēlētāji, kas sasniedza pusfinālu tika nodrošināti ar iespēja sacensties par medaļu, abiem zaudējušajiem pusfinālistiem bija jāsacenšas bronzas medaļas mačā. Tenisisti vienlaikus dīkstēja startēt gan vienspēļu, gan dubultspēļu turnīrā. Dubultspēlēs abiem spēlētājiem jābūt no vienas valsts. 2016. gada olimpisko spēļu tenisa turnīrā bija pārstāvētas 55 valstis. Pirmo reizi olimpiskajā tenisa turnīrā bija pārstāvēta Barbadosa, Lietuva, Melnkalne, Moldova un Turcija . Iekavās norādīts sportistu skaits no attiecīgās valsts.  Argentīna (ARG) (6)  ASV (USA) (11)  Austrālija (AUS) (10)  Austrija (AUT) (2)  Baltkrievija (BLR) (2)  Barbadosa (BAR) (1)  Beļģija (BEL) (3)  Bosnija un Hercegovina (BIH) (2)  Brazīlija (BRA) (7)  Bulgārija (BUL) (2)  Čehija (CZE) (7)  Čīle (CHI) (2)  Dānija (DEN) (1)  Dominikāna (DOM) (1)  Francija (FRA) (9)  Gruzija (GEO) (1)  Horvātija (CRO) (4)  Indija (IND) (4)  Itālija (ITA) (7)  Izraēla (ISR) (1)  Japāna (JPN) (6)  Jaunzēlande (NZL) (2)  Kanāda (CAN) (4)  Kazahstāna (KAZ) (2)  Kolumbija (COL) (3)  Krievija (RUS) (8)  Ķīna (CHN) (5)  Ķīnas Taipeja (TPE) (3)  Latvija (LAT) (1)  Lielbritānija (GBR) (7)  Lietuva (LTU) (1)  Lihtenšteina (LIE) (1)  Luksemburga (LUX) (1)  Meksika (MEX) (2)  Melnkalne (MNE) (1)  Moldova (MDA) (1)  Nīderlande (NED) (3)  Paragvaja (PAR) (1)  Polija (POL) (7)  Portugāle (POR) (2)  Rumānija (ROU) (6)  Serbija (SRB) (6)  Slovākija (SVK) (3)  Slovēnija (SLO) (1)  Spānija (ESP) (9)  Šveice (SUI) (2)  Taizeme (THA) (2)  Tunisija (TUN) (2)  Turcija (TUR) (1)  Ukraina (UKR) (6)  Ungārija (HUN) (2)  Urugvaja (URU) (1)  Uzbekistāna (UZB) (1)  Vācija (GER) (8)  Zviedrija (SWE) (1) Pamatraksts: Tenisistu uzskaitījums 2016. gada vasaras olimpiskajās spēlēs Tenisa turnīrā startēja 196 tenisisti, 106 vīrieši un 90 sievietes, no 55 valstīm. «The Olympic Games: Tennis». Rio 2016. Arhivēts no oriģināla, laiks: 2015. gada 30. marts. Skatīts: 2015. gada 28. marts. «Rio 2016 – ITF Tennis Qualification System» (PDF). ITF. Skatīts: 2015. gada 28. marts. «International Tennis Federation: Qualification Details». International Tennis Federation. Arhivēts no oriģināla, laiks: 2015. gada 8. maijā. Skatīts: 2015. gada 30. jūnijs. «Rain, rain, go away: All 26 Rio tennis matches postponed». NBC Olympics. Arhivēts no oriģināla, laiks: 2016. gada 14. augustā. Skatīts: 2016. gada 11. augusts. «Tennis at the 2016 Summer Olympics (Rio2016.com)». Arhivēts no oriģināla, laiks: 2016. gada 26. augusts. Skatīts: 2018. gada 23. jūlijs. Teniss 2016. gada vasaras olimpiskajās spēlēs (SR/Olympic Sports)