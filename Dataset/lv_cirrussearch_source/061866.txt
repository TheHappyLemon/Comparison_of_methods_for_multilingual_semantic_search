Zuzana Rehāka-Štefečekova (slovāku: Zuzana Rehák-Štefečeková; dzimusi 1984. gada 15. janvārī) ir Slovākijas sportiste, šāvēja, 2020. gada vasaras olimpisko spēļu čempione, 2008. un 2012. gada vasaras olimpisko spēļu sudraba medaļas ieguvēja, 2015. gada Eiropas spēļu čempione, Eiropas un trīskārtēja Pasaules čempionāta uzvarētāja, Pasaules un Eiropas čempionātu medaļniece stenda šaušanā. Zuzana Štefečekova dzimusi 1984. gadā Nitrā (Čehoslovākija). Kopš 1996. gada viņa nodarbojas ar tranšejas stenda šaušanu. 2003. gadā Štefečekova ieņēma 3. vietu pasaules čempionātā. 2006. gadā pasaules kausa posmā Cjinjuaņā viņa uzstādīja pasaules rekordu. 2008. gadā slovākiete ieņēma 2. vietu Eiropas čempionātā, kā arī izcīnīja olimpisko spēļu sudraba medaļu. 2010. gadā viņa kļuva par pasaules čempioni un atkal izcīnīja Eiropas čempionāta sudraba medaļu. 2011. gadā Zuzana izcīnīja sudraba medaļu pasaules čempionātā. 2012. gadā viņa atkal ieguva olimpisko spēļu sudraba medaļu. 2015. gadā viņa kļuva par Eiropas spēļu čempioni. Precējusies ar Martinu Rehāku, 2016. gada 22. aprīlī viņiem piedzima dēls Neitans. Dēla piedzimšanas dēļ viņa izlaida 2016. gada olimpiskās spēles Riodežaneiro. Pēc dēla piedzimšanas viņa atgriezās sacensībās, startējot ar dubulto uzvārdu Rehāka-Štefečekova. Atgriešanās izvērtās ļoti veiksmīga, viņa izcīnīja sudraba medaļu 2017. gada pasaules čempionātā Maskavā, pēc kā 2018. gadā divreiz kļuva par pasaules čempioni, kā arī izcīnīja 4 medaļas (zelta, 2 sudraba un bronzas) 2018. gada Eiropas čempionātā. «Rehák Štefečeková priviedla na svet syna Nathana». Skatīts: 2022. gada 22. maijs. SPORT.SK, s.r.o. & Ringier Axel Springer Slovakia a. s. «Strelkyňa Zuzana Rehák Štefečeková oželela olympiádu v Riu». Šport.sk. Skatīts: 2018-10-10. Vikikrātuvē par šo tēmu ir pieejami multivides faili. Skatīt: Zuzana Rehāka-Štefečekova. Olympedia profils (angliski) ISSF profils (angliski)