Sildenafils ir zāles, ko izmanto erekcijas izraisīšanai erektilās disfunkcijas gadījumā. Tiek pārdots ar dažādām preču zīmēm, no kurām pazīstamākā ir Pfizer Viagra. Sildenafils darbojas, inhibējot 5. tipa fosfodiesterāzi (PDE5), enzīmu, kas veicina cikliskā guanozīnmonofosfāta (cGMP) degradāciju, kas regulē asins plūsmu dzimumloceklī. Sildenafila iedarbībai ir nepieciešams seksuāls uzbudinājums. Biežāk sastopamās klīniskajos pētījumos ziņotās sildenafila blakusparādības ir galvassāpes, piesarkums, dispepsija, aizlikts deguns, reibonis, redzes traucējumi, cianopsija karstuma viļņi, slikta dūša. Reti sastopamas, bet nopietnas blakusparādības ietver priapismu, pastiprinātu erekciju, pazeminātu asinsspiedienu, sirdstrieku, ventrikulāru aritmiju, insultu, kurlumu. Sildenafilu nedrīkst lietot pacienti, kuri lieto jebkādus slāpekļa oksīda donorus, guanilātciklāzes stimulatorus, piemēram, riociguatu. Tāpat to nevajadzētu lietot pacientiem, kuriem sirds un asinsvadu slimību dēļ nav ieteicama jebkāda seksuāla aktivitāte. Sildenafilu pirmo reizi sintezēja Pfizer 1989. gadā. Sākotnēji tika pētīta tā izmantošana hipertensijas un stabilās stenokardijas ārstēšanai, tomēr pirmajos klīniskajos pētījumos atklājās, ka tam nav būtiska ietekme uz stabilo stenokardiju, tomēr tas spēj izraisīt erekciju. Tas tika apstiprināts medicīniskai lietošanai ASV un Eiropas Savienībā 1998. gadā. «ZĀĻU APRAKSTS». European Medicines Agency. Skatīts: 2021-10-20. "The Serendipitous Story of Sildenafil: An Unexpected Oral Therapy for Erectile Dysfunction". Sexual Medicine Reviews 7 (1): 115–128. January 2019. doi:10.1016/j.sxmr.2018.06.005. PMID 30301707. "Sildenafil: an orally active type 5 cyclic GMP-specific phosphodiesterase inhibitor for the treatment of penile erectile dysfunction". International Journal of Impotence Research 8 (2): 47–52. June 1996. PMID 8858389. «Viagra EPAR». European Medicines Agency. Skatīts: 2020. gada 6. oktobris. «Drug Approval Package: Viagra (sildenafil citrate) NDA #020895». U.S. Food and Drug Administration (FDA). 1998. gada 27. marts. Skatīts: 2021. gada 15. februāris.