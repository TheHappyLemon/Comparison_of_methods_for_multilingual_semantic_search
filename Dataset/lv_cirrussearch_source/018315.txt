Gvendolīna Maksīne Steisija (angļu: Gwendolyn Maxine Stacy) ir tēls dažādos Zirnekļcilvēka komiksos, filmās, televīzijas seriālos un datorspēlēs, kuru radījuši mākslinieks Stīvs Ditko un rakstnieks Stens Lī. Personāžs pirmo reizi parādās The Amazing Spider-Man 31. numurā, kas iznāca 1965. gada decembrī. Gvena Steisija ir Pītera Pārkera pirmā mīlestība un viņa draudzene. Gvena Steisija ir policista Džordža Steisija meita. Viņa ir pabeigusi Empire State University, kur viņa iepazinās ar Pīteru Pārkeru un viņiem izveidojas romantiskas attiecības. Pēc Džordža Steisija nāves, kurā Gvena vaino Zirnekļcilvēku, Gvena aizceļo uz Eiropu un pieprasa lai Pīters viņu bildina. Vainas apziņas dēļ Pīters to nedara. Gvena atbrauc atpakaļ uz Ņujorku un atsāk attiecības ar Pīteru. 1973. gada The Amazing Spider-Man 121. numurā, The Night Gwen Stacy Died komiksu sērijā, Zaļais Goblins nolaupa Gvenu un tur viņu kā ķīlnieci uz Bruklinas tilta. Zirnekļcilvēks dodas pēc Goblina, lai izglābtu Gvenu. Pēc cīņas viņam izdodas Goblinu sakaut, taču Goblins nomet Gvenu Steisiju no tilta, un, lai gan Pīteram izdodas saķert Gvenu ar tīklu, Gvena gūst nāvējošu ievainojumu un mirst. Turot savās rokās mirušo Gvenu, Zirnekļcilvēks apzvēr nogalināt Zaļo Goblinu. Viņš izseko Goblinu līdz noliktavai un uzveic viņu, tomēr beigās attur sevi no slepkavības. Pēdējā mēģinājumā sakaut Zirnekļcilvēku, Zaļais Goblins sūta viņam no aizmugures uzbrukumā savu planieri, taču Pīters izvairās, un planieris ietriecās pašā Zaļajā Goblinā, nogalinot viņu. 2014. gadā izlaistā komiksa Edge of Spider-Verse 2. numurā atklājas ka Earth-65 pasaulē Gvena ir kļuvusi par Zirnekļcilvēku, savukārt Pīters Pārkers — par Ķirzaku. Zirnekļcilvēks-Gvena (Spider-Gwen) ir iesaukta komandā kopā ar citiem Zirnekļcilvēkiem no dažādām pasaulēm. Pamatraksts: Zirnekļcilvēks (filmu sērija) Gvenas Steisijas tēls ir izmantots filmās, komiksos, multiplikācijas filmās un datorspēlēs. Sema Reimi filmā "Zirnekļcilvēks 3" viņu attēloja amerikāņu aktrise Braisa Dalasa Hauarda, savukārt Marka Veba filmās "Apbrīnojamais Zirnekļcilvēks" un "Apbrīnojamais Zirnekļcilvēks 2" - Emma Stouna. Matthew K. Manning, Laura, ed. Gilbert. «1960s». Spider-Man Chronicle Celebrating 50 Years of Web-Slinging. Dorling Kindersley, 2012. 31. lpp. ISBN 978-0756692360. This monumental issue saw the first appearances of Peter's upcoming love interest Gwen Stacy, prospective best friend, Harry Osborn, and even the future super villain known as the Jackal.