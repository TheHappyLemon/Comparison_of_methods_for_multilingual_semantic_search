Nonomino jeb 9-mino ir polimino, kurš sastāv no deviņiem vienības kvadrātiem, kuri ir savienoti gar malām. Bez rotācijām un spoguļattēla simetrijām, pastāv 1285 unikāli nonomino. Ar rotācijām un spoguļattēliem, kopā pastāv 9910 nonomino pozīcijas. Visus 1285 nonomino var kategorizēt atkarībā no to simetrijām: 1196 nonomino nepiemīt simetrijas. 38 sarkanajiem nonomino piemīt spoguļattēla simetrija. 26 zaļajiem nonomino piemīt 45 grādu simetrijas ass. 19 zilajiem nonomino piemīt simetrija pie 180 grādiem. 4 violetajiem nonomino piemīt spoguļattēla simetrija un 180 grādu simetrija. 2 jūras zilajiem nonomino piemīt visas simetrijas. 37 nonomino veido caurumu sevī, līdz ar to pilna kopa ar visiem nonomino nespēj pārklāt to aizņemto rūtiņu taisnstūri. No 1285 unikālajiem nonomino, 960 piepilda Konveja kritēriju un 88 vēl savā starpā var izveidot figūru bez caurumiem un savienojumu visapkārt. Taču ir vēl divi izņēmumi, kuri nesakrīt ar Konveja kritēriju, tomēr spēj aizpildīt plakni. Šie nonomino ir parādīti bildē ar zilajiem nonomino. Vienam nonomino caurums sastāv no diviem kvadrātiem. Nonomino kopa ir vismazākā polimino kopa ar šādu figūru.