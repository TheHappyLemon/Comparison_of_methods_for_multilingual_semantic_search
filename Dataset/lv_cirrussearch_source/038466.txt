Jauktā realitāte jeb miksētā realitāte (MR) dažreiz tiek saukta arī par hibrīdrealitāti. Jauktā realitāte sevī apvieno labākos aspektus no virtuālās realitātes un papildinātās realitātes. Tā notiek ne tikai fiziskajā pasaulē vai virtuālajā pasaulē, bet ir realitātes un virtuālās realitātes sajaukums. Jauktās realitātes jēdziens bieži tiek lietots, lai klasificētu plašu spektru realitātes tehnoloģiju, šajā gadījumā tā sevī apvieno visus iespējamos reālo un virtuālo objektu variantus un kompozīcijas. Jauktajā realitātē mākslīgais saturs tiek iekļauts reālajā pasaulē un spēj ar to mijiedarboties. Galvenā jauktās realitātes iezīme ir tā, ka reālās pasaules saturs un mākslīgais saturs reāllaikā spēj viens ar otru mijiedarboties. Jauktā realitāte var tikt izmantota dažādās jomās, piemēram: Veselības aprūpē - to var izmantot ārsti un medmāsas, lai piekļūtu visai informācijai digitālā veidā. Kā rezultātā vairs nav vajadzīgi nekāda veida papīra dokumenti. Tā var tik izmantota, piemēram, arī, lai ārsti varētu trenēties dažādām operācijām. Inženierijā - ir iespējams manipulēt un veidot objektus. Militārās apmācībās - lai modelētu cīņas realitāti un to attēlotu. IPCM (interactive product content management) - tiek izmantots, lai pārveidotu statiskos produktu katalogus uz 3D veida interaktīvām kopijām. Virtuālā, papildinātā un jauktā realitāte daudzējādā ziņā ir līdzīgas, taču tām ir dažas būtiskas atšķirības. Virtuālā realitātē (VR) pilnībā tiek aizstāta pašreizējā realitāte ar jaunu, tā ģenerē jaunu 3D pasauli, neņemot vērā apkārtējo pasauli. Papildinātā realitātē (AR) pārklāj digitālo informāciju virs reālās pasaules, kā piemēru var minēt populāro spēli Pokemon Go. Papildinātā realitāte ir tikai aptuvens digitāls pārklājums, tā nesaprot atrašanās vietu un vidi, kas apkārt, līdz ar to to nav iespējams izmantot lietotnēs, kur kā galvenā vide jāizmanto reālā pasaule. Jauktā realitāte, tomēr ir pavisam atšķirīga. Tā sevī apvieno vairāku veidu tehnoloģijas vienā ierīcē atšķirībā no virtuālās unn papildinātās realitātes. Jauktās realitātes ierīces patstāvīgi skenē apkārtējo vidi un apkopo 3D izpratni par apkārtni, izmantojot šo informāciju, lai izvietotu tajā digitālo saturu un varētu ar to mijiedarboties. Atšķirībā no virtuālās realitātes, kas ievieto cilvēku digitālā pasaulē, jauktā realitāte ievieto digitālo pasauli reālajā pasaulē. Virtuālā realitāte Papildinātā realitāte «Arhivēta kopija». Arhivēts no oriģināla, laiks: 2017. gada 4. maijā. Skatīts: 2017. gada 10. maijā. «Arhivēta kopija». Arhivēts no oriģināla, laiks: 2017. gada 4. maijā. Skatīts: 2017. gada 10. maijā. http://www.affinityvr.com/mixed-reality-augmented-virtual-reality/ https://medium.com/futurepi/the-mixed-reality-revolution-is-here-and-itll-change-your-world-forever-177b06dac792