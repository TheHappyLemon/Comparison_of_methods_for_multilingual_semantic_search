Dejans Bodiroga (serbu: Дејан Бодирога, Dejan Bodiroga; dzimis 1973. gada 2. martā) ir bijušais serbu basketbolists, spēlējis vieglā uzbrucēja un uzbrūkošā aizsarga pozīcijā, bijis Dienvidslāvijas izlases dalībnieks. Viņš tiek uzskatīts par vienu no visu laiku izcilākajiem basketbolistiem, kas nav spēlējuši NBA. Profesionāļa karjeru uzsāka 1989. gadā Zreņaninas "Proleter" vienības sastāvā. Pēc vienas aizvadītas sezonas "Proleter" viņš pārgāja uz Horvātijas klubu KK Zadar. 1992. gadā kļuva par Itālijas Triestes "Pallacanestro" vienības basketbolistu. Pēc tam spēlēja vēl vienā Itālijas klubā — Milānas "Olimpia" —, tā sastāvā 1996. gadā uzvarēja Itālijas līgā un Itālijas kausa izcīņā. Laikā no 1996. līdz 1998. gadam spēlēja Spānijas Madrides "Real" sastāvā, ar ko 1997. gadā kļuva par Saportas kausa ieguvējiem. Četrus gadus spēlējis arī Grieķijā — Atēnu "Panathinaikos". Tā sastāvā divas reizes uzvarēja Eirolīgā (2000, 2002) un trīs reizes kļuva par Grieķijas čempionu (1999, 2000, 2001). 2002. gadā pārgāja uz FC Barcelona. Tā sastāvā guva vēl vienu uzvaru Eirolīgā (2003), kā arī kļuva par divkārtēju Spānijas čempionu (2003, 2004). 2003. gadā izcīnīja arī Spānijas kausu un 2004. gadā — Spānijas Superkausu. Karjeru noslēdza Itālijas klubā Romas "Virtus". Dienvidslāvijas izlases sastāvā izcīnījis sudraba medaļu 1996. gada Olimpiskajās spēlēs, divas reizes uzvarējis Pasaules čempionātā (1998, 2002), trīs reizes Eiropas čempionātā (1995, 1997, 2001), kā arī bronzu 1999. gadā. Serbu basketbolists Dejans Bodiroga nolēmis izbeigt sportista karjeru Vikikrātuvē par šo tēmu ir pieejami multivides faili. Skatīt: Dejans Bodiroga. Oficiālā tīmekļa vietne