"Kā pieradināt pūķi" (angļu: How to Train Your Dragon) ir 2010. gada ASV animācijas filma, kura balstīta uz Kresidas Kovelas tāda paša nosaukuma grāmatām. Filmas režisori ir Rons Klementss un Džons Maskers. Galvenos tēlus ierunājuši Džejs Berušels, Džerards Batlers, Kreigs Fērgusons, Amerika Ferrera, Džona Hills un Kristena Viga. Filmas pirmizrāde notika 2010. gada 26. martā. Filmai ir izdoti divi turpinājumi: 2014. gada filma "Kā pieradināt pūķi 2" un 2019. gada filma "Kā pieradināt pūķi 3". Filmu 2010. gadā nominēja Amerikas Kinoakadēmijas balvai kategorijā "Labākā animācijas filma", kur tā piekāpās animācijas filmai "Rotaļlietu stāsts 3", un kategorijā "Labākā oriģinālmūzika", kur tā piekāpās filmai "Sociālais tīkls". Filmas sižets norisinās vikingu pasaulē, kur vikingu pusaudzis Hikaps vēlas sekot savas cilts tradīcijai un kļūt par pūķu mednieku. Pēc tam, kad Hikaps notvēr savu pirmo pūķi, viņš saprot, ka nevēlas pūķi nogalināt un abi kļūst par draugiem. «How to Train Your Dragon». Britu filmu klasifikācijas padome. Skatīts: 2018. gada 13. augusts.[novecojusi saite] «How to Train Your Dragon (2010)». Box Office Mojo (Amazon.com). Skatīts: 2018. gada 13. augusts. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)