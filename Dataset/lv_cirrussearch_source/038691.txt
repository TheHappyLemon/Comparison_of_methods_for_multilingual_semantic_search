Portugāle Eirovīzijas dziesmu konkursā ir piedalījusies 54 reizes, no kurām finālos ir piedalījusies 45 reizes, debitējot 1964. gada konkursā. Portugāle ir uzvarējusi 1 reizi — 2017. gada konkursā, kad to pārstāvēja Salvadors Sobrals ar dziesmu Amar pelos dois. Nākamo, 2018. gada konkursu, tā rīkoja Lisabonā. Kopš Portugāles debijas tā ir izlaidusi 5 konkursus: 1970., 2000., 2002., 2013. un 2016. gada konkursus. Portugālei piederēja rekords par visvairāk piedalīšanās reizēm bez uzvaras, līdz 2017. gada konkursā tai pirmo reizi izdevās uzvarēt, pateicoties Salvadoram Sobralam ar dziesmu Amar pelos dois. Portugāli debijas gadā 1964. gada konkursā pārstāvēja Antoniju Kalvariju. Šī nebija veiksmīga valsts debija konkursā, jo tika iegūta pēdējā vieta. Kopš debijas gada Portugāle ir vēl trīs reizes ieguvusi pēdējo vietu: 1974., 1997. un 2018. gada konkursos. Lai gan 1974. gada pārstāvis Paulu di Karvaļu ar dziesmu E depois do adeus ieguva pēdējo vietu, tā ieguva atpazīstamību, kad dziesma tika izmantota kā radio signāls, lai aizsāktu Neļķu revolūciju pret Estado Novo režīmu. 1990. gadi Portugālei bija veiksmīgākais periods konkursa vēsturē, kad valsts ieļuva TOP 10 četras reizes. Portugālei bija iespēja piedalīties 2002. gada konkursā, bet tā atteica dalību, dodot iespēju Latvijai piedalīties, kura arī konkursā vēlāk uzvarēja. Kopš 2004. gada konkursā tika ieviesti pusfināli, Portugāle nav kvalificējusies finālam 9 reizes. Festival da Canção ("Dziesmu festivāls"), saukts arī par Festival RTP da Canção ("RTP dziesmu festivāls") ir Portugāles nacionālā atlase Eirovīzijai, kura parasti notiek februārī vai martā Eirovīzijas norises gadā. Tajos gados, kad Portugāle nepiedalās Eirovīzijā, festivāls nenotiek, izņēmumi ir 1970. un 2000. gada konkursi. Portugāles visi pārstāvji Eirovīzijā ir dziedājuši portugāļu valodā, izņēmumi ir 2003., 2005. un 2006. gada konkursi, kad dziesmas tikušas izpildītas arī angļu valodā, vēl 2007. gada konkursā dziedātāja Sabrina izpildīja savu dziesmu portugāļu, angļu, franču un spāņu valodās.      Uzvarētāji      Otrā vieta      Trešā vieta      Pēdējā vieta      Nekvalificējās finālam Anna Kretschmer. «Eurovision BOMBSHELL: How song was used to send coded signal for REVOLUTION» (angļu). Daily Express, 2019. gada 18. maijā. Skatīts: 2020. gada 3. novembrī. Sietse Bakker. «EBU confirmed: Portugal resigns, Latvia is in» (angļu). ESCToday, 2002. gada 29. novembrī. Skatīts: 2020. gada 3. novembrī.