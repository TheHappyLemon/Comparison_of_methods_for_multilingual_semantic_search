Jitka Landova (čehu: Jitka Landová; dzimusi 1990. gada 20. jūlijā Jablonecā pie Nisas) ir čehu bijusī biatloniste, 2014. gada ziemas olimpisko spēļu bronzas medaļas ieguvēja stafetē. Pasaules kausa sacensībās debitēja 2012. gada 2. februārī Holmenkollenē ar 70. vietu sprintā. Pasaules čempionātā pirmo reizi piedalījās 2012. gadā Rūpoldingā. Guvusi panākumus ziemas universiādēs. 2013. gadā izcīnīja zelta medaļu masu startā un divas bronzas (individuālajā distancē un jauktajā stafetē). 2015. gadā vēlreiz ieguva zeltu masu startā un bronzu sprintā. Piedalījās 2014. gada ziemas olimpiskajās spēlēs Sočos. Individuāli labāko rezultātu ieguva sprintā, ieņemot 49. vietu. Startēja arī iedzīšanā (51. vieta) un 15 km individuālajā distancē (59. vieta). Sieviešu stafetē kopā ar Evu Puskarčīkovu, Gabrielu Koukalovu un Veroniku Vītkovu sākotnēji ieņēma 4. vietu, bet pēc Krievijas komandas diskvalifikācijas par dopinga noteikumu pārkāpumu, Čehijai tika piešķirta bronzas medaļa. Medaļu saņēma tikai pēc deviņiem gadiem — 2023. gada 4. martā Pasaules kausa posmā Nove Mesto. 2014.—2015. gada sezonā vairākkārt ieguva vietas uz goda pjedestāla Pasaules kausa posmos stafetē. Individuāli augstāko rezultātu Pasaules kausa posmos sasniedza 2015. gada 16. janvārī Rūpoldingā, ieņemot 10. vietu sprintā. No 2015.—2016. gada sezonas vidus viņa pārstāja piedalīties Pasaules kausa sacensībās un izlaida visu 2016.—2017. gada sezonu. Iemesls bija hroniskā noguruma sindroms. 2017. gada maijā paziņoja, ka slimības dēļ beidz savu biatlona karjeru. «Sochi Olympic medals 9 years later. „I knew it,“ Soukalová said». biathlonnmnm.cz (angļu). Arhivēts no oriģināla, laiks: 2023. gada 8. martā. Skatīts: 2023. gada 9. martā. «Ovace vestoje. Biatlonistka Landová kvůli zdraví ukončila kariéru». ceskatelevize.cz (čehu). 2017. gada 4. maijā. Skatīts: 2023. gada 9. martā. Vikikrātuvē par šo tēmu ir pieejami multivides faili. Skatīt: Jitka Landova. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)