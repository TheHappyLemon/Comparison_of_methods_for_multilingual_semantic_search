Rūalls Dāls (norvēģu: Roald Dahl; dzimis 1916. gada 13. septembrī, miris 1990. gada 23. novembrī) jeb Roalds Dāls bija britu rakstnieks, kaujas pilots un scenārists. Dzimis Velsā norvēģu ģimenē. Dienējis Karaliskajos Gaisa spēkos Otrajā pasaules karā. 1940. gados kļuva pazīstams kā bērnu un pieaugušo literatūras rakstnieks un kļuva par vienu no vislabāk pārdotajiem rakstniekiem pasaulē. Dālu ir saukuši par "vienu no 20. gadsimta labākajiem stāstniekiem bērniem". 2008. gadā The Times viņu ierindoja 16. vietā 50 labāko britu autoru sarakstā (kopš 1945. gada). Viņš ir sarakstījis tādas grāmatas kā "Matilde", "Čārlijs un šokolādes fabrika", "Džordža brīnumzāles", "Džeimss un milzu persiks", "LDM". Oficiālā tīmekļa vietne