Mihails Krasenkovs (poļu: Michał Krasenkow, krievu: Михаил Владимирович Красенков; dzimis 1963. gada 14. novembrī Maskavā) ir Krievijā dzimis Polijas starptautiskais lielmeistars šahā (1989). 1985. gadā beidzis Maskavas naftas ķīmijas un gāzes rūpniecības institūtu lietišķās matemātikas specialitātē. 1987. gadā uzvarējis Gruzijas šaha čempionātā. 1992. gadā pārcēlies uz dzīvi Polijā, bet 1996. gadā uzņemts šīs valsts pilsonībā. Divas reizes (2000, 2002) uzvarējis Polijas šaha čempionātos, vēl trīs reizes (1997, 2001, 2004) izcīnījis sudraba medaļas šajās sacensībās. Krasenkovam pieder rekordliels uzvaru skaits Polijas komandu šaha čempionātos — 14 reizes viņš kādas komandas sastāvā ir kāpis uz goda pjedestāla augstākā pakāpiena. 1997. gadā Krievijas komandas Azov sastāvā kļuvis par Eiropas komandu kausa ieguvēju šahā. Tajā pašā gadā kopā ar Viktoru Bologanu uzvarējis starptautiskā šaha turnīrā Ņujorkā. No 1997. līdz 2004. gadam piedalījies piecos FIDE Pasaules čempionātos pēc izslēgšanas sistēmas, kuros labākos panākumus guvis 1997. gadā Groningenā, kad iekļuvis 5. kārtā, un 2004. gadā Tripolē, kad iekļuvis 4. kārtā. 2023. gada novembrī Daglasā ierindojies 67. vietā "FIDE Grand Swiss" turnīrā. Pārstāvējis Polijas izlasi lielākajās šaha komandu sacensībās: Pasaules šaha olimpiādēs piedalījies 5 reizes (1996—2004); Eiropas komandu šaha čempionātos piedalījies 4 reizes (1997—2003). Individuālā vērtējumā izcīnījis 2 sudraba (1997, 1999) un 2 bronzas (1997, 1999) medaļas. Pazīstams arī kā šaha teorētiķis un šaha grāmatu autors. FIDE vecākais treneris kopš 2012. gada. The Open Spanish. Cadogan Books, London 1995, ISBN 1-85744-141-9 The Sveshnikov Sicilian. Cadogan Books, London 1996, ISBN 1-85744-123-0 Finding chess jewels. Everyman Chess, London 2013. ISBN 978-1-78194-154-6 «Championship of Georgia — Tbilisi June 1987». Arhivēts no oriģināla, laiks: 2016. gada 5. aprīlī. Skatīts: 2016. gada 15. aprīlī. Polish Team Chess Championship's Overall Statistics 1929-2015 13th European Chess Club Cup: 1997 «World Chess Championship: Krasenkow M». Arhivēts no oriģināla, laiks: 2016. gada 27. martā. Skatīts: 2016. gada 15. aprīlī. 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)