Leonīds Dobičins (krievu: Леони́д Ива́нович Добы́чин, dzimis 1894. gada 17. jūnijā [v.s. 5. jūnijā], domājams miris 1936. gada 28. martā) bija krievu rakstnieks. L. Dobičins dzimis Ludzā, kopā ar ģimeni divu gadu vecumā pārcēlies uz Daugavpili (Dvinsku). Beidzis Dvinskas reālskolu (1911) un Sanktpēterburgas Politehnisko institūtu (1916). Strādājis statistikas birojā. 1918. gadā pārcēlies uz Brjansku. Literāras publikācijas no 1924. gada. Izdoti stāstu krājumi "Satikšanās ar Ļizu" (1927) un "Portrets" (1931). Nozīmīgākais darbs ir modernistiskais romāns Город Эн, kurā ir autobiogrāfiski motīvi no autora bērnības Daugavpilī. Dažus mēnešus pēc romāna iznākšanas tas saņēma iznīcinošu kritiku kampaņas "Par cīņu ar formālismu un naturālismu" ietvaros. Pēc šīs kritikas saņemšanas rakstnieks pazuda bez vēsts, domājams, izdarīja pašnāvību. L. Dobičina darbu izlase tika izdota 1984. gadā Ņujorkā. Padomju Savienībā viņa darbu izlase parādījās 1989. gadā, tai vēlāk sekjao citi viņa darbu izdevumi. Daugavpils Universitāte kopš 1991. gada rīko L. Dobičina vārdā nosauktus lasījumus. 2020. gadā L. Dobičina romāns latviešu valodā nāca klajā ar nosaukumu "Npils" ar Aleksandra Zapoļa pēcvārdu, Māras Poļakovas tulkojumā; viņa par šo darbu nominēta Literatūras gada balvai kā gada labākā tulkotāja. L. Dobičina un Semjona Haņina daiļradei veltīta dokumentālā TV seriāla "Literatūre" 3. sezonas raidījums. Встречи с Лиз [Satikšanās ar Ļizu, stāsti]. Ļeņingrada, 1927. Портрет [Portrets, stāsti]. Ļeņingrada, 1931. Город Эн [Npils, romāns]. Мaskava, 1935. Избранная проза [Prozas izlase 2 sējumos]. Ņujorka, 1984. Город Эн: рассказы [Stāsti]. Viktora Jerofejeva sastādījums un priekšvārds]. Мaskava, 1989. Полное собрание сочинений и писем [Kopoti sacerējumi un vēstules]. Sanktpēterburga, 1999. Город Эн: роман, повести, рассказы, письма. [Kopotā proza un vēstules]. Мaskava, 2007. Город Эн. [Sērija Bibliotheca Latgalica]. Daugavpils, 2007. Полное собрание сочинений и писем. [Kopoti sacerējumi un vēstules]. Sanktpēterburga, 2013. Npils. Tulk. Māra Poļakova. Rīga: Orbīta, 2020. Leonīds Dobičins — Visit Daugavpils.