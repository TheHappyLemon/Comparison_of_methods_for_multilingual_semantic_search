"Laika tilti" ir Latvijas, Lietuvas un Igaunijas dokumentālā filma, kura iznākusi 2018. gadā. Filmas režisori ir Kristīne Briede un Audrjus Stonis. Filma saņēma Lielā Kristapa balvu nominācijā "Labākā pilnmetrāžas dokumentālā filma". Filmā stāstīts par Baltijas poētisko dokumentālo kino, par Baltijas jaunā viļņa kino poētu paaudzi. Filmā parādīti kadri no nozīmīgām dokumentālām filmām, ko 20. gadsimta 60. gados veidoja jauni dokumentālisti, kas strādāja PSRS Baltijas republikās — Latvijā, Lietuvā un Igaunijā. Kaut arī viņi strādāja padomju cenzūras apstākļos, tomēr spēja parādīt savu laikmetu ar dokumentālā kino palīdzību, meklējot atbildes uz mūžīgajiem jautājumiem. Filmā iekļauti Baltijas poētiskā dokumentālā kino režisoru un operatoru monologi. Jau no mūsdienu skatījuma viņi pauž savas pārdomas par toreizējo darbību, savu pieeju dokumentālo filmu veidošanā, izsakās par dzīves laikā gūto radošo pieredzi. Filmā parādīti tādi Baltijas valstu dokumentālā kino meistari kā Hercs Franks, Uldis Brauns, Henriks Šablevičus, Andress Sēts, Aivars Freimanis, Ivars Seleckis, Roberts Verba un Marks Sosārs. «Paziņoti Nacionālās kino balvas “Lielais Kristaps” laureāti». lielaiskristaps.lv. Arhivēts no oriģināla, laiks: 2018. gada 16. novembrī. Skatīts: 2018. gada 13. novembrī. «LAIKA TILTI». splendidpalace.lv. Arhivēts no oriģināla, laiks: 2018. gada 7. septembrī. Skatīts: 2018. gada 10. septembrī. «Laika tilti». filmas.lv. Bridges of Time IMDb