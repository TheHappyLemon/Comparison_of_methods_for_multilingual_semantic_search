Leandru Mateuss Barbosa (portugāļu: Leandro Mateus Barbosa; dzimis 1982. gada 28. novembrī) ir brazīliešu basketbolists, spēlē uzbrūkošā aizsarga un saspēles vadītāja pozīcijās, Brazīlijas basketbola izlases dalībnieks. Pašlaik (2016) pārstāv NBA klubu Goldensteitas "Warriors". Karjeru sācis Brazīlijā. 2003. gada NBA draftā viņu Sanantonio "Spurs" izraudzījās pirmajā kārtā ar 28. kārtas numuru, taču vēlāk viņš tika aizmainīts uz Fīniksas "Suns", kura sastāvā brazīlietis aizvadīja septiņas sezonas. 2006.—2007. gada sezonā Barbosa tika atzīts par sezonas labāko rezervistu. No 2010. līdz 2012. gadam viņš pārstāvēja Toronto "Raptors", 2011. gada NBA lokauta laikā atgriezās Brazīlijā, taču pēc tam spēlējis NBA klubos Indiānas "Pacers", Bostonas "Celtics", Fīniksas "Suns" un Goldensteitas "Warriors", izņemot 2013.—2014. gada sezonu, kad arī spēlēja Brazīlijā. 2015. gadā "Warriors" sastāvā kļuva par NBA čempionu. Brazīlijas izlases sastāvā piedalījies 2012. gada vasaras olimpiskajās spēlēs, trijos Pasaules čempionātos, tāpat izcīnījis zeltu divos Amerikas čempionātos. [1] NBA profils (angliski) Basketball Reference profils (angliski) Cilvēku portāls Basketbola portāls