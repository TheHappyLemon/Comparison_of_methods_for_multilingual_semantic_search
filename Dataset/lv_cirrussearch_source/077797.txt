Olga Kaņiskina (krievu: Ольга Николаевна Каниськина; dzimusi 1985. gada 16. janvārī Mordovijā) ir Krievijas bijusī vieglatlēte, soļotāja. Piedalījusies divās olimpiskajās spēlēs (2008, 2012). 2008. gadā Pekinā viņa izcīnīja zelta medaļu, uzstādot jaunu olimpisko rekordu, finišējot ar laiku 1:26,31. Iepriekšējo rekordu, kas tika uzstādīts 2000. gadā, Kaņiskina laboja par vairāk kā divām minūtēm. Pēc četriem gadiem Londonā O. Kaņiskina sākotnēji izcīnīja sudraba medaļu, kas tika vēlāk atņemta dopinga pārkāpumu dēļ. Viņa ir arī 2007. gada Pasaules čempione un 2006. gada Eiropas čempionāta sudraba medaļas ieguvēja. Sākotnēji bija izcīnījusi arī zelta medaļas 2009. un 2011. gada Pasaules čempionātā, kā arī 2010. gada Eiropas čempionātā, bet šie rezultāti tika anulēti, jo tika konstatētas anomālijas sportistes bioloģiskajā pasē. 2016. gada martā Sporta arbitrāžas tiesa anulēja Kaņiskinas rezultātus laikposmā no 2009. gada 15. augusta līdz 2012. gada 15. oktobrim. «Россиянка Каниськина лишена серебряной медали ОИ-2012 по спортивной ходьбе - CAS». rsport.ria.ru (krievu). 2016. gada 24. martā. Skatīts: 2021. gada 21. oktobrī. Vikikrātuvē par šo tēmu ir pieejami multivides faili. Skatīt: Olga Kaņiskina. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski)