"Nolīdzināt līdz ar zemi" (angļu: Dragged Across Concrete) ir 2018. gada ASV neo-noir krimināltrillera filma, kuras režisors ir S. Kreigs Zālers. Filmā galvenās lomas atveido Mels Gibsons, Vinss Vons, Torijs Kitlss, Maikls Džejs Vaits, Dženifere Kārpentere, Lorija Holdena, Freds Melameds, Udo Kīrs, Tomass Krečmans un Dons Džonsons. Filma stāsta par diviem policijas detektīviem, kurus atstādina par brutalitāti pret aizturētajiem. Izmisīgi vajagot naudu, viņi iesaistās kriminālajā pasaulē un profesionāla zagļa pastrādātā bankas laupīšanā. Filmas "Nolīdzināt līdz ar zemi" pirmizrāde notika 2018. gada 3. septembrī Venēcijas kinofestivālā. Latvijā filmas pirmizrāde notika 2019. gada 22. martā. Filma saņēma galvenokārt pozitīvas kritiķu atsauksmes, slavējot Gibsona aktierspēli, filmas tumšo atmosfēru un tēmas, bet kritizējot filmas garumu un pārmērīgo vardarbību. Filma saņēma vairākas nominācijas 45. Saturna balvas pasniegšanas ceremonijā. Tīmekļa vietnē Rotten Tomatoes filmai ir 76% vērtējums. «Dragged Across Concrete». Box Office Mojo. Skatīts: 2023. gada 31. jūlijā. Kevin Maher. «Dragged Across Concrete review» (angļu), 2023-07-31. ISSN 0140-0460. Skatīts: 2023-07-31. Peter Bradshaw. «Dragged Across Concrete review – horribly compelling Mel Gibson thriller». the Guardian (en-GB), 2019-04-17. ISSN 0261-3077. Skatīts: 2023-07-31. David Fear. «'Dragged Across Concrete' Review: Pulp Crime Drama, Straight No Chaser». Rolling Stone (en-US), 2019-03-20. Skatīts: 2023-07-31. «Dragged Across Concrete - Rotten Tomatoes». www.rottentomatoes.com (angļu). 2019-03-22. Skatīts: 2023-07-31. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)