Jūlija Džima (ukraiņu: Юлія Валентинівна Джима; dzimusi 1990. gada 19. septembrī) ir ukraiņu biatloniste, 2014. gada olimpisko spēļu čempione stafetē, vairākkārtēja pasaules čempionātu medaļniece. Pasaules kausa sacensībās debitēja 2012. gada 4. janvārī stafetē Oberhofā. Tajā pašā posmā izcīnīja savus pirmos punktus PK ieskaitē, ieņemot 33. vietu sprintā. 2012. gadā pirmo reizi piedalījās arī pasaules čempionātā. Nākamajā pasaules čempionātā 2013. gadā Nove Mesto izcīnīja pirmo PČ medaļu — sudrabu stafetē. 2013.—2014. gada sezonas 2. PK posmā Hohfilcenē pirmo reizi individuāli izcīnīja vietu uz goda pjedestāla ar 2. vietu iedzīšanā. Savās pirmajās ziemas olimpiskajās spēlēs 2014. gadā Sočos Ukrainas komandas sastāvā kļuva par zelta medaļas ieguvēju stafetē. Individuāli labāko rezultātu sasniedza 15 km distancē, iegūstot 7. vietu. 2017. gada Pasaules čempionātā Hohfilcenē izcīnīja sudraba medaļu stafetē. 2018. gada ziemas olimpiskajās spēlēs Phjončhanā sprintā nestartēja slimības dēļ, bet individuālajā distancē ierindojās 20. vietā, startēja arī jauktajā un sieviešu stafetē. Līdz šim vienīgo individuālo uzvaru izcīnījusi 2019. gada decembrī PK posmā Pokļukā 15 km distancē. 2019. gada Pasaules čempionātā Estešundā atkal kļuva par laureāti stafetē, iegūstot bronzas medaļu. Šo panākumu atkārtoja 2020. gadā Antholcā. Arī 2021. gadā Pokļukā kļuva par bronzas medaļas ieguvēju stafetē. Piedalījās 2022. gada ziemas olimpiskajās spēlēs Pekinā, labāko rezultātu individuāli sasniedza distancē ar kopēju startu, ieņemot 7. vietu, arī stafetē bija 7. vietā. «Хохфильцен 2013. Юлия Джима вторая в гонке преследования». biathlon.com.ua (krievu). 2013. gada 8. decembris. Skatīts: 2019. gada 17. martā.[novecojusi saite] «First-ever Victory for Yuliya Dzhima in Pokljuka 15K Individual». biathlonworld.com (angļu). 2018. gada 6. decembris. Arhivēts no oriģināla, laiks: 2019. gada 6. martā. Skatīts: 2019. gada 17. martā. Vikikrātuvē par šo tēmu ir pieejami multivides faili. Skatīt: Jūlija Džima. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)