Batanas salas (filipīniešu: Kapuluang ng Batan, angļu: Batan Islands) ir Filipīnām piederošs arhipelāgs Lusonas šaurumā. Administratīvi ietilpst Kagajanas Ielejas reģiona Batanesas provincē, kur iedalās sešās municipalitātēs. Apdzīvo ivatani un lielākā apdzīvotā vieta ir provinces galvaspilsēta Basko. Izvietojušās arhipelāga ziemeļos Lusonas šaurumā starp Dienvidķīnas jūru rietumos un Filipīnu jūru austrumos. No Taivānas salas ziemeļos arhipelāgu atdala 140 km platais Baši šaurums, bet no Babujanas salām dienvidos — 75 km platais Balintangas šaurums. Arhipelāgā 10 salas, no kurām lielākās un vienīgās apdzīvotās ir Batana (95 km²), Itbajata (79 km²) un Sabtanga (34 km²). Salas vulkāniskas izcelsmes, lielākoties kalnainas un atrodas aktīva vulkānisma zonā. Augstākā salu virsotne ir Iraja (1008 m vjl) Batanas salā. Valda tropu klimats. Viss arhipelāgs un akvatorija ap to 2106 km² platībā iekļauts Batanas salu aizsargājamā ainavapvidū. Batanes Protected Landscape & Seascape World Heritage Convention. Tentative List. Batanes Protected landscapes and seascapes Encyclopædia Britannica raksts (angliski)