Mamonova (krievu: Мамоново, līdz 1947. gadam - Heiligenbeile (vācu: Heiligenbeil)) ir pilsēta Kaļiņingradas apgabala rietumos, netālu no Vislas lagūnas. Pie pilsētas atrodas robežkontroles punkts ar Poliju. Pilsētā 2008. gadā atklāja pieminekli šprotēm. Mamonova ir municipālā veidojuma "Mamonovas pilsētas rajons" (Мамоновский городской округ) centrs. Bez pilsētas tajā ietilpst arī 4 ciemati. Starp Mamonovu un Laduškinu, Vislas lagūnas krastā, atrodas 1239. gadā celtās Balgas pils drupas. Šī pils, kas pēc leģendas uzcelta 5. gadsimta prūšu virsaiša Videvuda Honedes pils vietā, bija pirmā ordeņa pils Prūsijā. Heiligenbeile radusies 1301. gadā prūšu pils vietā. Otrā pasaules kara beigu posmā (1945. gada janvārī - martā) pie Heiligenbeiles tika ielenkta un gandrīz pilnībā iznīcināta ap 150 000 karavīru lielā Vērmahta 4. armija. Kara beigās Heiligenbeilē bāzējās franču aviācijas pulks "Normandija-Nemūna". Pēc Austrumprūsijas ziemeļdaļas pievienošanas KPFSR 1947. gadā Heiligenbeili pārdevēja Padomju Savienības Varoņa, pie Pultuskas kritušā apakšpulkveža Nikolaja Mamonova vārdā. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Mamonova. Krievijas Lielās enciklopēdijas raksts (krieviski) Mamonova enciklopēdijā Мой Город (krieviski)