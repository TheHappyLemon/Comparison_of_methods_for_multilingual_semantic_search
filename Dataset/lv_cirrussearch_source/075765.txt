Saturn ASV nesējraķešu saime, izstrādāta XX gs. 60. gadu sākumā NASA inženiera Vernera fon Brauna vadībā. Saturn klases nesēji tika izstrādāti fon Braunam raksturīgā veidā: pilnībā noslīpējot bāzes elementu (p., pakāpi), to atstāj nemainīgu un nākamo izstrādā nākamo, tādējādi, soli pa solim (ne visu sistēmu kopumā), novedot struktūru līdz darba kondīcijai. Tā Saturn I evolucionēja no inženiera agrākajām nesēja Jupiter pilnībā pabeigtām, izmēģinātām un ekspluatējamām izstrādnēm. Saturn IB, savukārt, izaudzis no pilnībā aprobētas Saturn I, un Saturn V ("Mēness raķete") - pievienojot apgūto Saturn IB kā otro un trešo pakāpi jaunai, jaudīgai pirmajai pakāpei. Saturn nesējraķetes par degvielu izmantoja šķidru petroleju un šķidru skābekli (izņemot pašu augstāko pakāpi S-V, tas pats, kas Centaur - petrolejas vietā energoietilpīgākais, bet kriogēniskais ūdeņradis). Dzinēji H-1 (Saturn I, IB) attīstīja ap 900 kN jaudu jūras līmenī, F-1 (Saturn V) ap 6,7 MN. Saturn V spēja nogādāt 185 km augstā ģeocentriskā orbītā kravu ar masu līdz 135 t. Saturn V tika izmantots par nesēju visām Apollo Mēness ekspedīcijām, kā arī orbitālās stacijas Skylab nogādāšanai ārpus atmosfēras. Saturn IB kalpoja programmas Apollo ASTP misiju nodrošināšanai. Saturn V ir jaudīgākā operacionālā nesējraķete. 1980. gadu beigās izstrādātā krievu kosmiskā sistēma "Energija", kuras enerģētiskie rādītāji salīdzināmi ar Saturn V rādītājiem, nav veikusi nevienu darba lidojumu. Visi Saturn V 13 lidojumi bija veiksmīgi (100% drošība) un uzstādītie tehniskie uzdevumi izpildīti. NASA Nesējraķete