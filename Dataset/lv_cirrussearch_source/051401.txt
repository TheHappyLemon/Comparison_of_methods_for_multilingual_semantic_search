Ernsta Krenkeļa observatorija (krievu: Обсерватория имени Эрнста Кренкеля) ir PSRS un Krievijas vissezonas polārstacija Arktikā. Izvietojusies Franča Jozefa Zemei piederošajā Heisa salā Ziemeļu Ledus okeānā. Stacija izveidota 1957. gadā 3. Starptautiskā ģeofizikas gada programmas ietvaros, pārceļot uz Heisa salu pētniecības aktivitātes no polārstacijas Buhta Tihaja Hukera salā. Izvietota salas ziemeļaustrumu galā uz 150—300 m plata zemesšauruma ap saldūdens Kosmisko ezeru. Stacija dibināta ar nosaukumu Družnaja, 1973. gadā pārdēvēta polārpētnieka un polārā radista Ernsta Krenkeļa vārdā. Ģeomagnētiskā un meteoroloģiskā observatorija Heisa salā ilgus gadus bija visapdzīvotākā polārstacija PSRS Arktikā; tajā dzīvoja un strādāja līdz pat 200 cilvēkiem, darbojās bērnudārzs. Observatorijā tika īstenotas pētniecības programmas dažādās zinātnes nozarēs. Darbojās meteoroloģisko raķešu palaišanas sistēma. 1990. gados aktivitātes stacijā ievērojami samazinājās, un pēc ugunsgrēka 2001. gadā tā tika slēgta. Stacijas darbība tika atjaunota 2004. gadā, infrastruktūru pielāgojot tūrisma vajadzībām. 2005. gadā stacijā tika atvērta vistālāk ziemeļos esošā pasta nodaļa (darbojas tikai vasarā). 2014. gadā stacijas apkārtne tika sakopta. Staciju apsaimnieko nacionālais parks Russkaja Arktika, tur ierīkota parka atbalsta bāze. им. Э.Т. Кренкеля, ОГМС (ГМО Дружная, остров Хейса)[novecojusi saite] «Советская полярная обсерватория откроется для туристов». Arhivēts no oriģināla, laiks: 2019. gada 26. decembrī. Skatīts: 2019. gada 26. decembrī. «Обсерватория имени Эрнста Кренкеля, о. Хейса». Arhivēts no oriģināla, laiks: 2018. gada 12. martā. Skatīts: 2019. gada 26. decembrī. В советское время здесь запускали ракеты, а сейчас появится база национального парка