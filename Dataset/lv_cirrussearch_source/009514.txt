Progress M-12M (Прогресс М-12М) bija Krievijas automātisks kravas kosmosa kuģis, kas paredzēts kravu nogādāšanai uz Starptautisko kosmisko staciju (SKS). To palaida 2011. gada 24. augustā, bet tika iznīcināts nesējraķetes avārijā. Kopējā kravas masa starta brīdī bija 2670 kg. Īpašajās tvertnēs ietilpa degviela pašam kuģim (746 kg) un stacijas dzinējsistēmai (250 kg), skābeklis (50 kg), ūdens (420 kg). Hermētiskajā kravas telpā (pavisam 1204 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 367 kg amerikāņu segmentam. Progress M-12M startēja no Baikonuras kosmodroma 2011. gada 24. augustā 13:00:11 UTC ar nesējraķeti Sojuz-U. Lidojuma 325. minūtē raķetes trešās pakāpes darbības laikā notika kļūme dzinējā. Pakāpe ar transportkuģi sadega Zemes atmosfērā; nesadegušās daļas nokrita Altaja Republikā. Aculiecinieki bija dzirdējuši spēcīgu sprādzienu. Šis bija otrais negadījums pēc kārtas Krievijas kosmonautikā nedēļas laikā, kad dzinējbloka Briz-M kļūmes dēļ vajadzīgajā orbītā netika ievadīts sakaru pavadonis Ekspress-AM4. Pēc avārijas tika izveidota komisija, kas izmeklēja negadījuma cēloņus. 8. septembrī tā publiskoja izmeklēšanas ziņojumu. Tika secināts, ka kļūme radusies nesējraķetes trešās pakāpes dzinēja RD-0110 gāzģeneratora degvielas pievadcaurules aizsērēšānas dēļ. Komisija uzskaīja, ka šim ražošanas defektam ir bijis gadījuma rakstura. Прогресс М-12М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-10М" Arhivēts 2011. gada 26. augustā, Wayback Machine vietnē. (krieviski) Роскосмос потерял грузовик "Прогресс" Лента.Ру, 2011-08-24 (krieviski) http://www.itar-tass.com/c1/221697.html[novecojusi saite] Авария "Прогресс-М12М" вызвана засорением тракта подачи горючего в газогенератор двигателя третей ступени] ИТАР-ТАСС, 2011-09-08 (krieviski) Progress M-12M lapa SKS Lidojumu vadības centrā Arhivēts 2011. gada 26. augustā, Wayback Machine vietnē. (krieviski)