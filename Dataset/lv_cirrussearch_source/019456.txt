Isabals (spāņu: Lago de Izabal), saukts arī par Dulses līci (Golfo Dulce), ir lielākais ezers Gvatemalā. No ezera uz netālo Karību jūras Hondurasas līci iztek Riodulses upe. Ezers ir kriptodepresija, jo tā gultne atrodas dziļāk par jūras līmeni. Riodulses basienā, tai skaitā Isabala krastos nav rūpniecības, ūdens ir tīrs un daba maz pārveidota. Ezera piekrasti klāj daudzveidīgs tropiskais mežs, kurā ir simtiem augu un dzīvnieku sugu. Bagāts ar zivīm. Ezerā un Riodulses lejtecē dzīvo arī ļoti retais ūdens zīdītājdzīvnieks Trichechus manatus (jūras govs); Isabals ir vienīgā vieta, kur šis dzīvnieks dzīvo saldūdenī. Pārskata karte Telpiska ezera apkaimes reljefa karte Ezera apkaimes tūrisma objektu apraksts angļu valodā Isabala un Rio Dulce jūras govs apraksts