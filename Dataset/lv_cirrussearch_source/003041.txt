Arturs Roberts Ešs Juniors (angļu: Arthur Robert Ashe, Jr.; dzimis 1943. gada 10. jūlijā Ričmondā, Virdžīnijas štatā, ASV, miris 1993. gada 6. februārī Ņujorkā, Ņujorkas štatā, ASV) bija profesionāls amerikāņu tenisists. Savas karjeras laikā viņš izcīnīja trīs Grand Slam titulus. A. Ešs ir vienīgais afroamerikānis, kas triumfējis Vimbldonā, ASV un Austrālijas Atklātajos čempionātos. 1979. gadā Džeks Krāmers savā autorbiogrāfijā iekļāva A. Ešu starp 21 izcilāko spēlētāju tenisa vēsturē. Arturs Roberts Ešs dzimis un audzis Ričmondā, Virdžīnijā. Viņš kļuva par pirmo nēģeru izcelsmes tenisistu, kurš guva ievērojamus panākumus, savā karjerā uzvarot 3 Grand Slam turnīros. Karjera ilga no 1966. līdz 1980. gadam. 1969. gadā viņš tika atzīts par labāko sportistu Amerikas Savienotajās Valstīs. 1979. gadā smaga sirdslēkmes dēļ viņš bija spiests pārtraukt karjeru. 1983. gadā sirds operācijas laikā, pārlejot asinis, viņa ķermenī iekļuva AIDS vīruss. Tomēr viņš par to uzzināja tikai 1988. gadā veiktās smadzeņu operācijas laikā. Visu atlikušo dzīvi viņš veltīja cīņai pret AIDS un izveidoja HIV profilakses fondu. Viņš nomira sestdien, 1993. gada 6. februārī Ņujorkā no pneimonijas, ar kuru AIDS novājinātais ķermenis nespēja tikt galā. Apbedīts Ričmondā. ASV tenisa asociācijas Billijas Džīnas Kingas nacionālā tenisa centra centrālais korts ir nosaukts par Artura Eša stadionu. Šis ir plašākais korts pasaulē (22547 skatītāju vietas). 1985. gadā Ešs tika uzņemts Starptautiskajā tenisa slavas zālē. 1993. gada 20. jūnijā ASV prezidents Bills Klintons piešķīra Arturam Ešam (pēcnāves) Prezidenta Brīvības medaļu. 1 1977. gadā Austrālijas atklātais čempionāts notika divreiz — janvārī un decembrī. «Arthur Ashe Biography» (angļu). biography.com. 9 JUL 2019. Skatīts: 2020-02-07. Gopal Sankaran, Karin A. E. Volkwein-Caplan, Dale R. Bonsall. «HIV/Aids in Sport: Impact, Issues, and Challenges». Human Kinetics, 1999. 58. lpp. ISBN 0-880-11749-4. Robin Finn. «Arthur Ashe, Tennis Star, Is Dead at 49». nytimes.com, 1993. gada 8. februāris. Skatīts: 2012. gada 4. decembris. «Arthur Robert Ashe, Jr» (angļu). findagrave.com/. Skatīts: 2020-02-08. Ashe & Armstrong Stadiums Arhivēts 2005-11-16 Wayback Machine vietnē. Vikikrātuvē par šo tēmu ir pieejami multivides faili. Skatīt: Arturs Ešs. Oficiālā tīmekļa vietne (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski)