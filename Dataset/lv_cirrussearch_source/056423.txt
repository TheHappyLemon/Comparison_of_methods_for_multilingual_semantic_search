Tommazo Džakomels (itāļu: Tommaso Giacomel; dzimis 2000. gada 5. aprīlī) ir Itālijas biatlonists. Ar biatlonu sāka nodarboties 2013. gadā. Pārstāv klubu GS Fiammegialle. 2018. gada Pasaules čempionātā jauniešiem Otepē izcīnīja sudraba medaļu sprintā. 2019. gadā, kad Pasaules čempionāts junioriem un jauniešiem risinājās Brezno, arī startēja jauniešu kategorijā un ieguva bronzu stafetē. Pasaules kausa sacensībās debitēja 2020. gada 6. martā Nove Mesto Morāvijā ar 27. vietu sprintā. Tajā pašā posmā tika iekļauts arī Itālijas stafetes komandas sastāvā, kas ieņēma 6. vietu. 2020.—2021. gada sezonā sāka regulāri startēt PK posmos. 2021. gada 15. janvārī Oberhofā izcīnīja 3. vietu PK posmā stafetē. Pasaules čempionātā pirmo reizi piedalījās 2021. gadā Pokļukā, ieņēma 71. vietu 20 km individuālajā distancē un 6. vietu stafetē. Piedalījās 2022. gada ziemas olimpiskajās spēlēs Pekinā, ieņēma 61. vietu sprintā, bet stafetē Itālijas komandas sastāvā bija 7. vietā. 2023. gada Pasaules čempionātā Oberhofā izcīnīja divas medaļas. Jauktajā stafetē ieguva sudrabu, bet 1+1 jauktajā stafetē, startējot kopā ar Lizu Vitoci, izcīnīja bronzu. Individuāli labākais rezultāts bija 17. vieta, ko sasniedza gan sprintā, gan 20 km distancē. 2023. gada 9. martā Pasaules kausa posmā Estešundā ieņēma otro vietu 20 km distancē, piekāpjoties tikai vācietim Benediktam Dollam. Tas Džakomelam bija pirmais individuālais goda pjedestāls Pasaules kausa posmos. «Emilien Jacquelin anchors French Squad to Oberhof Relay Win». biathlonworld.com. 2021. gada 15. janvāris. Skatīts: 2021. gada 15. martā. «First-ever 20 km Individual Win for Clean-shooting Doll». biathlonworld.com. 2023. gada 9. marts. Skatīts: 2023. gada 9. martā. Vikikrātuvē par šo tēmu ir pieejami multivides faili. Skatīt: Tommazo Džakomels. Olympedia profils (angliski) IBU profils (angliski) biathlon.com.ua profils (ukrainiski)