Igaunijas Nacionālā bibliotēka (igauņu: Eesti Rahvusraamatukogu) ir 1918. gada 21. decembrī dibināta nacionālā bibliotēka, kas atrodas Igaunijas galvaspilsētā Tallinā. Kopš 1919. gada bibliotēkai ir obligātā eksemplāra krātuves funkcija. Krājumā vairāk nekā 3,4 miljoni vienību. Igaunijas Nacionālā bibliotēka kā Valsts bibliotēka (Riigiraamatukogu) dibināta 1918. gada 21. gada decembrī ar Igaunijas Pagaidu valdības lēmumu kā parlamenta bibliotēka. PSRS okupācijas laikā tās nosaukums bija Igaunijas PSR Valsts bibliotēka (Eesti NSV Riiklik Raamatukogu), 1953. gadā tā tika nosaukta Frīdriha Reinholda Kreicvalda vārdā. Pašreizējā bibliotēkas ēka celta no 1985. līdz 1993. gadam. Līdz tam bibliotēka atradās bijušajā Igaunijas bruņniecības ēkā. Vikikrātuvē par šo tēmu ir pieejami multivides faili. Skatīt: Igaunijas Nacionālā bibliotēka.