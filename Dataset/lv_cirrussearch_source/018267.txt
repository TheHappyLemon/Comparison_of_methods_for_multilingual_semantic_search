Šis raksts ir par 1987. gadā dzimušu futbolistu. Par citām jēdziena Laizāns nozīmēm skatīt nozīmju atdalīšanas lapu. Oļegs Laizāns (dzimis 1987. gada 28. martā Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. Pašlaik (2022) pārstāv Latvijas Virslīgas klubu FK Spartaks Jūrmala. Laizāns ir uzaudzis Rīgā, karjeru sācis kā JFC Skonto audzēknis, bet 2005. gadā sāka spēlēt Skonto FC pieaugušo komandā. 2010. gadā viņš uz sešiem mēnešiem tika izīrēts Polijas klubam Gdaņskas "Lechia". Tajā viņam neizdevās nostiprināties, un īres līgums netika pagarināts. Augustā viņš pievienojās 1. līgas līdervienībai FB Gulbene 2005. 2011. gada februārī viņš pārgāja uz citu Latvijas klubu — FK Ventspils. 2012. gada sezonas sākumā vēlreiz devās uz Poliju, pievienojoties Lodzas ŁKS. Arī šoreiz kluba pamatsastāvā spēlēja reti, aizvadot vien 9 spēles. 2012. gada jūlijā parakstīja līgumu ar Krievijas Nacionālās līgas klubu Krasnojarskas "Jeņisej". Komandā nospēlēja trīs sezonas, aizvadot 81 spēli un gūstot 5 vārtus. 2015. gada jūlijā atgriezās Latvijā, atkal panākot vienošanos ar FK Ventspils. Ventspils klubā nospēlēja līdz sezonas beigām, 12 spēlēs gūstot 1 vārtus. Pirms 2016. gada sezonas pievienojās Virslīgas debitantiem Riga FC. Latvijas izlasē Laizāns debitēja 2011. gada 10. augustā, draudzības spēlē pret Somiju, 78. minūtē nomainot Aleksandru Fertovu. Līdz 2017. gada 7. oktobrim izlasē aizvadījis 44 spēles, vārtus pagaidām nav guvis. Latvijas čempionāta labākais jaunais spēlētājs - 2006 Trešais mūsējais, O.Laizāns, pievienojas "Lechia" Gulbenes sastāvu papildina Oļegs Laizāns, japānis un čīlietis O.Laizāns pievienojas "Ventspilij", Soloņicins atgriežas "Metalurgā" O. Laizāns turpmāk pārstāvēs Lodzas LKS «Latvijas futbola izlases pussargs Laizāns karjeru turpinās Krievijas klubā 'Jeņisej'». delfi.lv. 2012. gada 14. jūlijs. Skatīts: 2016. gada 9. septembrī. «Oficiāli: Oļegs Laizāns paraksta līgumu ar "Ventspili"». delfi.lv. 2015. gada 8. jūlijs. Skatīts: 2016. gada 9. septembrī. «Spēlētāju pārejas (ziema 2016)». LFF.lv. Skatīts: 2016. gada 9. septembrī. Stepanova atvadu mačā Latvija piekāpjas Somijai Vikikrātuvē par šo tēmu ir pieejami multivides faili. Skatīt: Oļegs Laizāns. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Statistika 90minut.pl (poliski)