Nilss Ēriks Līdholms (zviedru: Nils Erik Liedholm, dzimis 1922. gada 8. oktobrī, miris 2007. gada 5. novembrī) bija zviedru futbolists un futbola treneris, spēlēja pussarga pozīcijā. Savu karjeru iesācis Zviedrijas komandās Valdemarsviks IF, IK Sleipner un IFK Norrköping. Tomēr vislabāk Līdholms ir pazīstams, spēlējot Itālijas komandā AC Milan. Līdholms spēlēja Milan komandā no 1949. gada līdz 1961. gadam. Viņš tiek uzskatīts par vienu no visu laiku labākajiem Milan un Zviedrijas spēlētājiem, kā arī vienu no labākajiem spēlētājiem pēckara periodā. Milan komandā viņš ieguva iesauku "Il Barone" (barons). Kopā ar Milan komandu Līdholms izcīnīja četrus Itālijas A sērijas titulus. Zviedrijas futbola izlases sastāvā Līdholms palīdzēja izlasei izcīnīt zelta medaļas 1948. gada vasaras olimpiskajās spēlēs. 36 gadu vecumā viņš bija komandas kapteinis 1958. gada FIFA Pasaules kausā, kurā Zviedrija savās mājās sasniedza finālu, kurā piekāpās tikai Brazīlijai. Līdholms guva spēles pirmos vārtus, kas viņu padara par vecāko spēlētāju, kas ir guvis vārtus Pasaules kausa finālspēlē. Pēc savas spēlētāja karjeras beigām viņš kļuva par Milan komandas trenera asistentu, bet 1963. gadā jau par galveno treneri. Vēlāk bijis arī vairāku citu Itālijas klubu treneris, kā Verona, Monza, Varese, Fiorentina un Roma. 20. gadsimta beigās, Zviedrijas lielākā laikraksta Aftonbladet lasītāji, Līdholmu atzina par tūkstošgades labāko zviedru spēlētāju. IFK Norrköping Allsvenskan: 1946–47, 1947–48 Milan Itālijas Serie A: 1950–51, 1954–55, 1956–57, 1958–59 Latin Cup: 1950–51, 1955–56 Zviedrija Vasaras olimpiskajās spēles zelta medaļa: 1948 Varese Itālijas Serie B: 1969–70 Milan Itālijas Serie A: 1978–79 Roma Itālijas Serie A: 1982–83 Coppa Italia: 1979–80, 1980–81, 1983–84 «Nils Liedholm: statistiche e partite». AC Milan. Skatīts: 2021-08-26. «Nils Liedholm». www.telegraph.co.uk. Skatīts: 2021-08-26. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)