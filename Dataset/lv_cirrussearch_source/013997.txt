Ausainās pūces, ausaino pūču ģints (Asio) ir pūču dzimtas (Strigidae) putnu ģints, kas apvieno 6 mūsdienās dzīvojošas sugas. Ausainās pūces dzīvo gandrīz visos kontinentos, izņemot Antarktīdu un Austrāliju. Tās ir plaši izplatītas sugas Eiropā, Āzijā un Amerikā. Latvijā sastopamas 2 ausaino pūču ģints sugas: ausainā pūce (Asio otus) un purva pūce (Asio flammeus). Ausaino pūču ģints sugu galvenā pazīme ir galvas spalvu pušķi, kas atgādina ausis. Tās kopumā ir vidēji lielas pūces un apmēram visas sugas vienādi lielas. Lielākā ģintī var izaugt Madagaskaras ausainā pūce (Asio madagascariensis). Tās ķermeņa garums var sasniegt 50 cm, tajā pašā laikā mazākie indivīdi ir tikai 31 cm gari. Ausainajām pūcēm ir gari spārni, un tām ir pūcēm raksturīgie sejas diski. Visas ausainās pūces ir aktīvas nakts laikā. Izņēmums ir purva pūce, kas kļūst aktīva jau krēslas stundās. Lielākā daļa ausaino pūču sugu ligzdo uz zemes, bet ausainā pūce (Asio otus) ligzdo pamestās vārnu un žagatu ligzdās, vai pat vanagu ligzdās. Ausainās pūces medī klajā vietā, pamatā barojoties ar grauzējiem, citiem maziem zīdītājiem un retu reizi ar putniem. Ausaino pūču ģints (Asio) Abesīnijas pūce (Asio abyssinicus) Ausainā pūce (Asio otus) Dienvidamerikas ausainā pūce (Asio stygius) Kāpzemes pūce (Asio capensis) Madagaskaras ausainā pūce (Asio madagascariensis) Purva pūce (Asio flammeus) World Bird List: Owls, 2020 «Pūču dzimta». Arhivēts no oriģināla, laiks: 2017. gada 29. maijā. Skatīts: 2012. gada 30. maijā. «Madagascar Long-eared Owl, Asio madagascariensis». Arhivēts no oriģināla, laiks: 2012. gada 12. novembrī. Skatīts: 2012. gada 30. maijā. Owls - Genus: Asio Asio