Almerija (spāņu: Almería) ir pilsēta Spānijas dienvidos pie Vidusjūras, Andalūzijā. Tā ir Almerijas provinces lielākā pilsēta un administratīvais centrs. 2012. gadā pilsētā dzīvoja 191 443 iedzīvotāji, un tā ir piektā lielākā Andalūzijas reģiona pilsēta. Almerijā ir karsts subtropiskais klimats un tā tiek uzskatīta par sausāko pilsētu Eiropā. Sausākā sezona sākas jūnijā, bet beidzas septembrī. Pilsētā nav lietus sezonas. Raksturīgas karstas vasaras un siltas ziemas, te ir viens no saulainākajiem, siltākajiem un sausākajiem klimatiem Eiropā. Almerija izbauda vidēji apmēram 2900 saules gaismas stundas un vairāk kā 320 saulainas dienas gadā. Apmēram 26 dienas gadā ir ar sliktiem laika apstākļiem. Ziemas laikā gaisa temperatūra parasti nenoslīd zemāk par 18 °C dienā un par 6 °C nakts laikā. Vasarā vidējā gaisa temperatūra dienā sasniedz 33 °C, bet naktī vidēji 24 °C. 2011. gada augustā Almerijā tika reģistrēta 43 °C augsta temperatūra. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Almerija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)