Hanss Kristians Andersens (dāņu: Hans Christian Andersen, izrunā: [ˈhanˀs ˈkʁæsdjan ˈɑnɐsn̩]; dzimis 1805. gada 2. aprīlī, miris 1875. gada 4. augustā) bija dāņu rakstnieks. Viens no pazīstamākajiem pasaku autoriem pasaules literatūrā. Pirmo darbu publicēja 1822. gadā. Pirmo pasaku krājumu izdeva 1835. gadā bez lieliem panākumiem, tomēr laika gaitā Andersena pasaku popularitāte aizvien pieauga, un 1875. gadā, kad Andersens mira, viņš bija starptautiski atzīts autors. Hanss Kristians Andersens dzimis 1805. gada 2. aprīlī Odensē nabadzīga kurpnieka ģimenē. Viņš ģimenē bija vienīgais bērns. Jau bērnībā izrādīja dziļu interesi par literatūru. Bērnībā sava izskata un izcelšanās dēļ piedzīvoja dažādus pazemojumus, kas vēlāk izpaudās viņa darbos. Kad Andersenam bija 11 gadi, nomira viņa tēvs. 14 gadu vecumā devās prom no mājām un sāka dzīvot Kopenhāgenā. Andersens centās kļūt par dziedātāju, dejotāju un aktieri, bet viņa centieni nevainagojās ar panākumiem. 17 gadu vecumā viņš saņēma stipendiju, kas deva viņam iespēju iegūt izglītību. Ar mācībām Andersenam gāja grūti, viņš neprata sistemātiski mācīties. Viņš tā arī neiemācījās pareizi rakstīt literārā dāņu valodā. Tādējādi viņa literārā valoda saglabājās līdzīga ikdienišķajai valodai, un tas ļāva viņa pasakām kļūt ļoti populārām arī vienkāršo ļaužu vidū. Dažādās skolās viņš pavadīja septiņus gadus. 1828. gadā Andersens absolvēja Kopenhāgenas Universitāti, uzrakstot savu pirmo veiksmīgo prozas darbu. Pēc šiem panākumiem sekoja vēl vairāki darbi dzejā. Andersena rakstnieka karjera bija sākusies, dodot viņam arī iespēju izlauzties no nabadzības gūsta. Viņš sāka ceļot arī uz citām zemēm, ārpus Dānijas. 1835. gadā Andersens uzrakstīja savu pirmo romānu Improvisatoren. Šajā pašā gadā viņš izdeva pirmo pasaku krājumu "Pasakas bērniem" (Eventyr, fortalte for Børn), kas viņam atnesa pirmos slavas mirkļus. 1838. gadā tika izdots otrs pasaku krājums, bet 1845. gadā — trešais pasaku krājums. Andersens kļuva ļoti slavens. 1847. gadā Anglijā Andersens tika uzņemts kā goda viesis. Andersens izmēģināja laimi arī romānu un stāstu rakstīšanā, bet šajā jomā popularitāti neguva. Pēdējo darbu Andersens uzrakstīja 1872. gadā. Šī paša gada pavasarī viņš nonāca slimības gultā, no slimības tā arī neatguvās. Pazīmes liecināja, ka viņam bija aknu vēzis. 1875. gada 4. augustā viņš nomira. Nāves brīdī Andersens bija starptautiski atzīts rakstnieks. Pēc slavas viņš bija tiecies visas savas dzīves laikā. "Egle" (Grantræet) "Eņģelis" (Engelen) "Ēna" (Skyggen) "Īkstīte" (Tommelise) "Ķeizara jaunais tērps" (Kejserens nye Klæder) "Lakstīgala" (Nattergalen) "Mazā nāriņa" (Den lille havfrue) "Meža gulbji" (De vilde svaner) "Neglītais pīlēns" (Den grimme ælling) "Nelokāmais alvas zaldātiņš" (Den Standhaftige Tinsoldat) "Sarkanās kurpītes" (De røde sko) "Sniega karaliene" (Snedronningen) "Šķiltavas" (Fyrtøiet) "Princese uz zirņa" (Prinsessen paa Ærten) "Nāriņa" "Krupis" «Hanss Kristians Andersens» (latviski). VieglasSmiltis.lv. Arhivēts no oriģināla, laiks: 2016. gada 4. martā. Skatīts: 2015. gada 19. martā. Vikikrātuvē par šo tēmu ir pieejami multivides faili. Skatīt: Hanss Kristians Andersens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Hans Christian Andersen Information Odense Hans Christian Andersen biography Andersena centrs (vāciski), (krieviski), (dāniski), (angliski) Andersena pasakas (krieviski), (ukrainiski), (angliski)