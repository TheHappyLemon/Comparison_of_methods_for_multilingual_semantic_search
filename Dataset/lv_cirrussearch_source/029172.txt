Clash of Clans ir 2012. gada MMO stratēģijas videospēle, ko veidoja un publicēja Supercell, videospēļu firma Helsinkos, Somijā. Spēlētājam spēles sākumā tiek piešķirta neliela teritorija, uz kuras ir jābūvē savs ciems un jāuzlabo visas būves un karaspēks, kas atrodas spēlētāja ciemā. Tiešsaistes režīmā ir iespēja uzbrukt citu spēlētāju ciemiem un aizstāvēt savu ciemu pret svešinieku armiju uzbrukumiem. Spēlētāji var apvienoties klanos un ar klanu piedalīties karos. Lai ieņemtu sevis cienīgu vietu rangā, nepieciešams aktīvi karot, par salaupīto naudu vai eliksīru ir iespējams uzlabot savu pilsētu. Spēlētājs var būt vai nu mierīgs celtnieks, vai mežonīgs iekarotājs. Lai nopelnītu un uzglabātu zeltu un eliksīru, spēlētājiem ir jāveido zelta raktuves un zelta krātuve un eliksīra savācēji un tā glabātavas. Eliksīrs tiek izmantots, lai apmācītu jaunus kareivjus, veikt pētījumus laboratorijā, lai uzlabotu karaspēku, pielādētu X - Loku ( pieejams no rātsnama 9. līmeņa), kā arī veidot un uzlabot atsevišķas ēkas, galvenokārt, attiecas uz ēkām, ko izmanto cita spēlētāja bāzes iznīcināšanai. Zelts tiek izmantots, lai izveidotu aizsardzības ēkas, un uzlabotu rātsnamu, kas ļauj piekļūt jaunām ēkām un iespējamiem augstākiem uzlabojumiem esošajām ēkām. Vēl viena iespēja spēlē — izveidot savu klanu vai pievienoties esošai militārajai aliansei. Pievienošanās klanam paver jaunu redzesloku kaujās — spēlētājs var piedalīties aizraujošos klanu karos starp dažādiem klaniem. Aktīva dalība klanos ievērojami palielina spēlētāja bāzes jaudu. Spēlētājs var jebkurā laikā pieprasīt papildu karaspēku no saviem klana biedriem. Ja klanā ir biedri, kas spēlē ilgāku laiku, viņi var atsūtīt jaudīgākus karavīrus. Tos, savukārt, var izmantot uzbrukumiem citu spēlētāju ciemiem un aizsargājot savu bāzi. Galvenā spēles īpašība — šo spēli spēlējot ilgtermiņā, modernizējot bāzi un karavīrus, ar katru jaunu uzlabojumu līmeni, par jauniem uzlabojumiem ir jāmaksā daudz lielāka summa zelta monētu vai eliksīra. «Clash of Clans buildings». Clashofclanstuts.com. Arhivēts no oriģināla, laiks: 2016. gada 21. janvārī. Skatīts: 2015. gada 21. aprīlis. Supercell mājaslapa