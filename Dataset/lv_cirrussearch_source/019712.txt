Irina Levitina (krievu: Ирина Соломоновна Левитина; dzimusi 1954. gada 8. jūnijā, Ļeņingrada, Krievijas PFSR) ir Krievijā dzimusi ASV starptautiskā sieviešu lielmeistare šahā (WGM, 1976). Pretendente uz Pasaules sieviešu šaha čempiones nosaukumu (1984). Pieckārtēja Pasaules čempione bridžā. 1973. gadā Irina Levitina dalīja 2.-5. vietu starpzonu turnīrā Menorkā (Spānija). 1974. gadā uzvarēja Valentīnu Kozlovsku pretendentu pusfināla mačā Kislovodskā ar 6,5 : 5,5, bet 1975. gadā Maskavā zaudēja tikai papildus partijās pretendentu finālu Nanai Aleksandrijai ar 8 : 9. 1977. gadā Dortmundē Levitina zaudēja pretendentu ceturdaļfināla maču Allai Kušnirai ar 3 : 6. Nākamajā Pasaules čempiones nosaukuma izcīņas ciklā Levitinai neizdodas piedalīties. Lai gan viņas brālis bija legāli emigrējis uz Izraēlu, tomēr starpzonu turnīrs 1979. gadā notika tālajā Buenosairesā, un padomju varas iestādes nedeva Levitinai izbraukšanas vīzu. Toties 1982.-1984. gadu cikls bija veiksmīgākais Irinas Levitinas karjerā. 1982. gadā viņa izcīnīja 2. vietu Tbilisi starpzonu turnīrā. Pēc tam 1983. gadā Ļvivā Levitina uzvarēja certdaļfināla mačā Pasaules eksčempioni Nonu Gaprindašvili ar 6 : 4 un pusfinālā Dubnā Nanu Aleksandriju ar 7,5 : 6,5. 1984. gadā pretendentu fināla mačā Sočos Levitina pārspēja Lidiju Semjonovu ar 7 : 5 un ieguva tiesības uz cīnīties par Pasaules čempiones šahā titulu ar Maiju Čiburdanidzi. Šis mačs notika Volgogradā, ilgu laiku cīņā bija līdzīga, bet pēc 8. partijas Levitina pat izvirzījās vadībā. Taču finišā lieliski spēlēja Čiburdanidze, kas pēdējās 5 partijās ieguva 4,5 punktus, un svinēja uzvaru visā mačā ar 5,5 : 8,5. Vēlākajos gados Levitinai vairs neizdevās atkārtot šo panākumu. 1986. gadā viņa ieņēma 7. vietu pretendentu turnīrā Malmē (uzvarēja Jeļena Ahmilovska). 1987. gadā Levitina dalīja 2.-4. vietu starpzonu turnīrā un 3.-4. vietu pretendentu turnīrā Chaltubo (Gruzija). 1991. gadā viņa dalīja 3.-4. vietu starpzonu turnīrā, bet gadu vēlāk palika 6. vietā pretendentu turnīrā Šanhajā. Irina Levitina ir četras reizes uzvarējusi PSRS sieviešu šaha čempionātā (1971, 1978, 1979, 1981). PSRS izlases sastāvā viņa ir trīs reizes uzvarējusi Pasaules šaha olimpiādēs (1972, 1974, 1984). Par FIDE sieviešu starptautisko meistari (WIM) viņa kļuva 1972. gadā, bet 1976. gadā Levitinai kā vienai no pirmajām tika piešķirts starptautiskās lielmeistares (WGM) tituls. 1986. gadā tika apbalvota ar PSRS Nopelniem bagātā sporta meistares nosaukumu. 1990. gadu sākumā Irina Levitina pārcēlās uz dzīvi ASV. Šeit viņa trīs gadus pēc kārtas (1991-1993) kļuva par ASV sieviešu šaha čempionāta uzvarētāju. Tomēr ASV Levitina vairāk ir pazīstama kā viena no labākajām bridža spēlētājām. Ar šo spēli Levitina sāka aizrauties 1970. gados, kad tā vēl nebija oficiāli atzīta PSRS. 1986. gadā Levitina kā pirmā padomju bridža spēlētāja ieguva prestižo "Alpvatera balvu" labākajai gada spēlētājai. Vēlākajos gados Levitina ir ieguvusi piecus Pasaules čempiones un vairākus nacionālos titulus. 1973 Menorca Interzonal Tournament «1974-75 Candidates Matches». Arhivēts no oriģināla, laiks: 2012. gada 25. maijā. Skatīts: 2013. gada 7. jūnijā. 1977-78 Candidates Matches «Who's Who In Chess». Arhivēts no oriģināla, laiks: 2009. gada 28. oktobrī. Skatīts: 2009. gada 28. oktobrī. 1983-84 Candidates Matches 1984 Chiburdanidze - Levitina Title Match 1986 Malmo Candidates Tournament 1987 Smederevska Palanka Interzonal Tournament 1988 Chaltubo Candidates Tournament «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2013. gada 7. jūnijā. 1992 Shanghai Candidates Tournament «WOMEN WORLD GRAND MASTERS». Arhivēts no oriģināla, laiks: 2016. gada 4. martā. Skatīts: 2016. gada 4. martā. Alan Truscott's column, The New York Times Irina Levitina šahista profils vietnē fide.com Irina Levitina šahista profils vietnē chessgames.com Irina Levitina šahista profils vietnē 365chess.com Irina Levitina šahista profils vietnē chesstempo.com Irina Levitina šahista profils vietnē olimpbase.org (Pasaules šaha olimpiādes) Irina Levitina šahista profils vietnē olimpbase.org (PSRS komandu čempionāti) Irina Levitina šahista profils vietnē olimpbase.org (PSRS komandu kausi)