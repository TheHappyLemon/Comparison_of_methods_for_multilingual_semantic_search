Madara Golsta (dzimusi 2003. gada 13. februārī) ir Latvijas šahiste. Kopā ar dvīņu māsu Ramonu bijusi trenera Aivara Stašāna (1954—2021) audzēkne. Daudzkārtējā Latvijas jauniešu šaha čempionātu laureāte dažādās meiteņu vecuma grupās, kurās izcīnījusi 2 pirmās vietas (2019. gadā M16 vecuma grupā, 2020. gadā M18 vecuma grupā), 4 otrās vietas (2013. gadā M10 vecuma grupā, 2015. gadā M12 vecuma grupā, 2016. gadā M14 vecuma grupā, 2018. gadā M18 vecuma grupā) un trešo vietu (2017. gadā M14 vecuma grupā). Pārstāvējusi Latviju Pasaules un Eiropas jauniešu šaha čempionātos, kuros labāko rezultātu sasniegusi 2013. gadā, kad Pasaules jauniešu čempionātā M10 vecuma grupā ierindojusies 23. vietā. Kopš 2017. gada piedalījusies Latvijas sieviešu šaha čempionātos, kuros izcīnījusi sudraba (2021) un bronzas (2020) medaļas. 2017. gadā aprīlī Rīgā piedalījusies Eiropas individuālajā šaha čempionātā sievietēm, kurā ierindojusies 127. vietā. 2019. gadā Batumi Latvijas komandas sastāvā piedalījusies Eiropas komandu šaha čempionātā pie rezerves galdiņa (+2, =1, -2). 2021. gada novembrī Rīgā ierindojusies 48. vietā 2021. gada "FIDE Chess.com Grand Swiss" turnīrā sievietēm. 2017. gads — 8. vieta. 2018. gads — 14. vieta. 2019. gads — 6. vieta. 2020. gads — 3. vieta. 2021. gads — 2. vieta. 2022. gads — 5. vieta. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Madara Golsta Player overview for LAT European Individual Women Chess Championship 2017 22nd European Team Chess Championship 2019 Women Section 2021 FIDE Chess.com Women's Grand Swiss