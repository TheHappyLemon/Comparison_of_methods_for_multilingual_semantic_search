STMicroelectronics N.V. ir Nīderlandē reģistrēts elektronikas iekārtu un komponenšu ražotājs. Galvenais birojs atrodas Ženēvā. Dibināts 1987. gadā. STMicroelectronics akcijas tiek kotētas biržās: Borsa Italiana, Euronext un Ņujorkas fondu biržā. 1987. gadā Itālijas pusvadītāju ražotājs SGS Microelettronica apvienojās ar Francijas Thomson pusvadītāju nodaļu Thomson Semiconducteurs. Jaunā uzņēmuma nosaukums bija SGS-THOMSON. 1987. gadā no Thorn EMI nopirkts Apvienotās Karalistes uzņēmums Inmos, kas ražoja mikroprocesorus transputeriem. 1994. gadā no Kanādas Nortel nopirkts pusvadītāju bizness. 1994. gada 8. decembrī SGS-THOMSON sāka akciju kotēšanu Parīzes fondu biržā un Ņujorkas fondu biržā. 1998. gadā Thomson SA savas daļas uzņēmumā pārdeva, un tas tika pārdēvēts par STMicroelectronics; akcijas sāktas kotēt biržā Borsa Italiana. 2002. gadā nopirkta Alcatel mikroelektronikas nodaļa, kas, kopā ar vēl vairākām uzņēmumu iegādēm, ļāva STMicroelectronics iesaistīties bezvadu datortīklu tirgū. 2007. gadā nopirkts ASV Genesis Microchip, kas darbojās video apstrādes tehnoloģiju jomā. 2007. gada 22. maijā ST un Intel izveidoja kopuzņēmumu Numonyx, kurā apvienoja zibatmiņas aktivitātes. 2007. gadā no Nokia nopirktas mikroshēmu operācijas. 2008. gadā ST un NXP izveidoja kopuzņēmumu ST-NXP Wireless mobilo ierīču komponenšu ražošanai; ST kopuzņēmumā ieguva 80 % kapitāldaļu, bet NXP 20 %. Vēlāk NXP pārdeva savu daļu. 2009. gada 10. februārī ST-NXP Wireless apvienojās ar Ericsson, izveidojot kopuzņēmumu (50 / 50) ST Ericsson, no Ericsson iegūstot 3G tehnoloģijas. 2010. gadā kopuzņēmums Numonyx tika pārdots Micron Technology. 2011. gadā STMicroelectronics ar Sant'Anna School of Advanced Studies izveidoja kopēju laboratoriju, lai izstrādātu tehnoloģijas biorobotikā, viedajās sistēmās un mikroelektronikā. 2013. gada 2. augustā kopuzņēmums ST Ericsson tika likvidēts. http://www.st.com/stonline/press/news/year2007/c2554c.htm http://www.st.com/stonline/press/news/year2008/c2560c.htm ST Micro opens lab for humanoid robot research Nicolas Mokhoff, 07.27.11 STMicroelectronics