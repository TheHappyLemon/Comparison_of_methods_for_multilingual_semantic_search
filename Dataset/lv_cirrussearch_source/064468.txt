SpaceX CRS-26 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā palaida 2022. gada 26. novembrī; nolaižamais aparāts uz Zemes atgriezās 2023. gada 11. janvārī. CRS-26 lidojumam izmantoja jauno Cargo Dragon kapsulu C211. Nesējraķetei izmantoja jauno pirmo pakāpi (sērijas numurs B1076). Cargo Dragon kopējā kravas masa augšupceļā bija 3528 kg. Hermētiskais nodalījums bija piepildīts ar 2332 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (937 kg), mantas un pārtika apkalpei (1062 kg), stacijas rezerves daļas un aprīkojums (296 kg), ārpuskuģa aktivitāšu aparatūra (25 kg), datoru materiāli (12 kg). Kravā bija nanopavadoņi (DanteSat, LORIS, MARIO, NUTSat, ORCASat, petitSat, SPORT, SS-1, TJREVERB). Nehermētiskajā kravas sekcijā bija 1196 kg krava: sarullēts saules bateriju panelis iROSA. Cargo Dragon palaida 2022. gada 26. novembrī 19:20:42 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas Just Read the Instructions (JRTI) Atlantijas okeānā. 27. novembrī 12:39 UTC kravas kuģis automātiskā režīmā saslēdzās ar SKS pie Harmony moduļa augšējai pieslēgvietai pievienotā adaptera PMA-3 saslēgšanās mezgla IDA-3. 30. novembrī no CRS-26 nehermētiskās kravas telpas ar stacijas manipulatoru izņēma saules bateriju paneli IROSA, ko pārvietoja uz mobilo platformu MBS. 2023. gada 9. janvārī 22:05 UTC Cargo Dragon atvienojās no stacijas. 11. janvārī kuģis iedarbināja dzinējus un veica noiešanu no orbītas. 10:19 UTC nolaižamais aparāts nolaidās Meksikas līcī uz rietumiem no Floridas, punktā aptuveni 83° R 28° Z. Lidojuma ilgums bija 45 dienas 14 stundas 59 minūtes. SpaceX launches Dragon cargo ship to deliver new solar arrays to space station Stephen Clark, spaceflightnow.com, 2022-11-26 Vikikrātuvē par šo tēmu ir pieejami multivides faili. Skatīt: SpaceX CRS-26. CRS-26 Mission SpaceX CRS-26 Launch Blog NASA SpaceX CRS-26 Mission Overview NASA Dragon CRS-21,... CRS-26 (SpX 21,... 26) Gunter Dirk Krebs