Šis raksts ir par nekontrolējamu uguns izplatīšanos. Par seriālu skatīt rakstu UgunsGrēks. Ugunsgrēks ir nevēlama un nekontrolējama uguns izplatīšanās, kurā var būt cilvēku un dzīvnieku upuri, kā arī sadeg un iet bojā materiālās vērtības. Bieži vien notiek mežu ugunsgrēki, kad aizdegas mežs, un tiek apdraudētas cilvēku un meža iemītnieku dzīvības. Mežu ugunsgrēku cēloņi var būt dabiska aizdegšanās no zibens vai arī to var izraisīt cilvēku darbība. Lai novērstu ugunsgrēka izcelšanos, tiek ievēroti dažādi drošības pasākumi. Uguns lietošanai tiek izveidotas speciālas vietas: ugunskuri, pavardi, krāsnis un citas, kurās uguns tiek norobežota no degtspējīgām vielām. Degšanas laikā uguns tiek uzraudzīta, lai tā nenodzistu un arī lai tā neaizdedzinātu apkārtējos priekšmetus. Ugunsgrēku dzēšanai ir noorganizētas speciālas ugunsdzēsēju vienības, kuras ir gatavas likvidēt jebkādus ugunsgrēkus, kā arī glābt cilvēku dzīvības un materiālās vērtības. Ugunsgrēku dzēšanai tiek lietots ūdens vai citas liesmu slāpējošas vielas. Ir izstrādāti speciāli ugunsdzēšamie aparāti. To klātbūtne ir nepieciešama visās ugunsbīstamās vietās. Uguns Liesma Meža ugunsgrēks Vikikrātuvē par šo tēmu ir pieejami multivides faili. Skatīt: Ugunsgrēks. Krievijas Lielās enciklopēdijas raksts (krieviski) Encyclopædia Universalis raksts (franciski)