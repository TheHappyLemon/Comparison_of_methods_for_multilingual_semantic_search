"Gariem līdzi" (千と千尋の神隠し, Sen to Chihiro no Kamikakushi) ir 2001. gada japāņu studijas Studio Ghibli anime, kuras režisors un scenārists ir Hajao Mijadzaki. "Gariem līdzi" ir ieguvusi vairākus apbalvojumus, tā bija otrā animācijas filma un pirmā anime, kas saņēma Amerikas Kinoakadēmijas balvu nominācijā "Labākā animācijas filma". Uzmanību! Turpmākajā tekstā var tikt atklātas nozīmīgas detaļas par filmas saturu! Pašā filmas sākumā desmit gadus vecā Čihiro ar savu ģimeni brauca uz savām jaunajām mājām Točinoki, Japānā. Kad meitenes tēvs novirzījās no ceļa, viņi nolēma pārbaudīt mistisko tuneli, pie kura nejauši bija nokļuvuši. Ģimene izgāja cauri šim tunelim un nokļuva tukšā atpūtas parkā. Vecāki atrada pilnu stalli ar ēdieniem. Viņi sāka ēst visu pēc kārtas, līdz zaudēja kontroli. Čihiro brīdināja viņus, lai viņi pārtrauc ēst. Čihiro tikmēr pastaigājās pa parku un viņa ievēroja lielu māju. Tad parādījās zēns un brīdināja, lai Čihiro bēg no šejienes prom pirms tumsas. Čihiro ātri skrēja atpakaļ uz stalli, bet tur atrada savus vecākus, kas bija jau pārvērsti par cūkām. Kad sākās tumsa, tad parkā parādījās gari un Čihiro sāka bēgt prom. Viņa skrēja uz lielās mājas pusi pāri tiltam un atkal satika to pašu puisi. Un tad viņš atklāja savu vārdu - Haku. Haku lika viņai aiziet pie kurinātāja, lai pieteiktos darbā, jo tā bija vienīgā iespēja netikt pārvērstai vai citādi izmantotai rēgu pasaulē. Čihiro aizgāja pie kurinātāja Kamadži, un prasīja darbu. Kamadži atteicās viņai dot darbu, bet aizsūtīja viņu augšstāvā pie raganas Jubabas. Čihiro līdz liftam aizveda meitene vārdā Lina. Jubaba iedeva viņai darbu, bet noņēma simbolus no viņas vārda. Čihiro jaunais vārds tagad ir Sena. Nākamajā rītā Haku aizveda Senu pie saviem vecākiem, kuri vairs neatcerējās, ka bijuši cilvēki. Sena centās atcerēties savu veco vārdu, bet viņai tas neizdevās, kamēr Haku neparādīja kartīti ar viņas vārdu. Haku brīdināja, lai viņa neaizmirst savu vārdu, citādāk viņa nenokļūs mājās. Atgriežoties pirtī, Sena paskatījās atpakaļ un ieraudzīja aizlidojam pūķi. Tad viņa uzzināja, ka Haku ir pūķis. Pirmajā darba dienā Sena strādāja pirtī. Viņa ievēroja klusu garu ar masku, kuru sauc Kaonaši jeb Bezsejainais(No Face). Sena viņu ielaida pirtī, kā arī viņa nomazgāja ūdens garu, kurš par atalgojumu iedeva maģiskas dziedniecības zālītes. Nākamajā rītā Sena pamodās un ievēroja, ka visi ir pazuduši. Kaonaši, apēdot vardei līdzīgo strādnieku, ieguva balsi, un visus pārsteidza ar zeltu, kuru viņš veido no tukša gaisa. Pirts ārpusē Sena ieraudzīja balto pūķi, Haku, kuram uzbruka putnam līdzīgi radījumi no papīra. Viņa atvēra durvis, ļaujot Haku ielidot iekšā. Ievainotais Haku ielidoja Jubabas istabā, kas bija augšstāvā. Sena skrēja viņam palīdzēt, bet viens putns no papīra pielīmējās uz viņas muguras. Sena pa ceļam satika Kaonaši, kurš piedāvāja viņai zeltu. Kaonaši sākās histērija. Sena atrada Haku bezsamaņā. Papīra putns, kurš pielīmējās pie Senas muguras, pārvērtās par Jubabas dvīņu māsu Zenibu. Zeniba sekoja Haku tāpēc, ka viņš bija nozadzis viņas Zelta Zīmogu. Zeniba no dusmām Bohu (Jubabas mazuli) pārvērta par peli, bet Jubabas harpiju par kolibri. Tad pamodās Haku, un viņš iznīcināja papīra putnu, līdz ar to izgaisa Zeniba. Haku un Sena nokrita kurinātuvē. Kamadži Senai pateica, ka Haku asiņo no iekšpuses. Sena Haku iedeva gabaliņu dziedniecisko zālīšu, kuru ieguva no upes gara. Haku izvēma Zelta Zīmogu, kuru bija nozadzis no Zenibas. Haku atkal parādījās atmiņa. Sena nolēma Zenibai atdot zelta zīmogu. Kamadži viņai iedeva vilciena biļetes, lai nokļūtu pie Zenibas. Pa ceļam, dodoties uz vilcienu, Sena sastapa Kaonaši, kurš terorizēja pirti. Sena viņam iedeva gabaliņu no dziednieciskajām zālītēm. Viņš palika dusmīgs uz Senu un sāka viņu ķert,bet, ķerot Senu, viņš sāka vemt ārā cilvēkus un priekšmetus, kurus bija apēdis. Zaudējot savu svaru un izmēru, viņš sāka arī kārtīgāk domāt. Sena, Boha, Kaonaši un kolibri iekāpa vilcienā. Viņi visi brauca pie Zenibas. Tikmēr Haku aizgāja pie Jubabas un sarunāja, ka atgūs viņas mazuli, bet pretī Jubabai Sena būs jāatgriež reālajā pasaulē. Kad Sena nokļuva pie Zenibas, viņa lūdza, lai piedod Haku par to, ka viņš nozadzis Zelta Zīmogu. Zeniba pateica, ka Jubaba Haku bija ieslodzījusi lāstu, lai viņa viņu varētu kontrolēt. Kaonaši palika dzīvot pie Zenibas. Haku jau bija atlidojis pūķa formā pēc Senas, lai aizvestu atpakaļ viņu un Jubabas mazuli. Lidojot Sena atceras, ka viņa agrā bērnībā iekrita upē, un viņu izglāba upes gars. Viņa tagad atcerējās, ka šo upi sauca par Kohaku Upi. Viņa pavēstīja Haku, ka viņš esot bijis šīs upes gars, un tas bija viņš, kas viņu izglāba. Haku pūķa forma izgaisa un viņš krītot viņai pateica, ka stāsts par Kohaku Upi ir patiesība. Tagad arī Haku to atcerējās. Viņš viņai pateica, ka viņa upe ir izpostīta, un viņa gars tur nevar atgriezties. Kā arī Sena atcerējās savu vārdu, Čihiro. Čihiro un Haku nolaidās pirtī, un priekšā jau stāvēja Jubaba ar nelielu cūku grupu. Jubaba atguva savu mazuli īstajā formā un deva iespēju Čihiro atgriezties mājās. Jubaba lūdza Čihiro, lai atmin kuras no cūkām ir viņas vecāki. Čihiro pārbaudīja cūkas un secināja, ka neviena no cūkām nav viņas vecāki. Tā Čihiro lauza līgumu un viņai bija ļauts atgriezties reālajā pasaulē. Ejot uz tuneli, Čihiro satika savus vecākus, un viņa izgāja cauri tunelim neatskatīdamās. Nokļūstot reālajā pasaulē, Čihiro lēnām sāka zaudēt atmiņas par rēgu pasauli. Čihiro dzīve aizgāja normālās sliedēs. Čihiro Ogino / Sen (japāņu: 荻野千尋, Ogino Chihiro) — 10 gadus veca meitene. Viņa ir filmas galvenā varone. Čihiro un viņas ģimene pārvācas uz dzīvi citā pilsētā, bet nokļūst garu pasaulē. Piedzīvojumiem turpinoties, Čihiro no slinkas meitenes pārvēršas par strādīgu, izpalīdzīgu un optimistisku meiteni. Jubaba nomainīja viņas vārdu uz "Sena" (千, sen, tulk. "tūkstotis"). Haku / Nigihajami Kohaku Nuši (japāņu: ハク / ニギハヤミコハクヌシ, Haku / Nigihayami Kohaku Nushi) — jauns puisis, kurš palīdzēja Čihiro, lai viņa neiekļūtu nepatikšanās un netiktu pārvērsta par cūku. Haku strādā pie Jubabas, pildot dažādas misijas. Viņam ir iespēja lidot un pārvērsties par pūķi. Sena atcerējās, ka viņa agrā bērnībā iekrita upē, un viņu izglāba upes gars. Sena atcerējās, ka šo upi sauca par Kohaku. Viņa pavēstīja Haku, ka viņš esot bijis šīs upes gars, un tas bija viņš, kas viņu izglāba. Jubaba noņēma viņam atmiņu, lai viņš neatcerētos notikumus, kas notikuši pirms tam. Jubaba (japāņu: 湯婆婆, Yubaba) — veca ragana ar necilvēcīgi lielu galvu un degunu. Viņa ir atbildīga par pirtī, kurā jāmazgā apmeklētāji. Viņa noņēma simbolus no Čihiro vārda. Jubabai ir gigantisks mazulis, kā arī viņai ir dvīņu māsa Zeniba. Jubabai interesē tie apmeklētāji, kuri dod daudz naudas. Kad viņai pazuda mazulis, pirmais, ko viņa pamanīja bija tas, ka pazudis zelts. Kamadžī (japāņu: 釜爺, Kamajii) — vecs vīrs ar sešām rokām, kurš strādā pirts kurinātuvē. Ar viņu strādā daudzi Susuvatariji (ススワタリ, Susuwatari), kuri krāsnī nes ogles. Viņam ir liels kabinets un tajā atrodas daudz dažādu zāļu. Viņš bija pirmais, kuram Sena prasīja darbu, bet viņš viņai to noraidīja, un nosūtīja viņu pie Jubabas kopā ar Linu. Kaonaši (japāņu: カオナシ, Kaonashi) — gars, kuram iepatikās Čihiro. Čihiro ielaida viņu pa sānu durvīm. No sākuma viņš ir dīvains, maskēts gars. Kaonaši ir ļoti vientuļš, un viņš savas emocijas pārvērš priekšmetos. Viņš visiem sāka dot zeltu par ēdienu un citām ērtībām. Tad viņš kļuva par nekontrolējamu briesmoni, kas sāka ēst visus pēc kārtas, pat pirts darbiniekus. Beigās viņš palika pie Zenibas, kā palīgs darbos. Lina (japāņu: リン, Lin) — pirts strādniece, kura rūpējas par Čihiro. No sākuma viņa dusmojās uz Čihiro, un teica, ka viņa ir nekam nederīga. Beigās viņa ļoti priecājās pa Čihiro panākumiem un palīdzēja nokļūt mājās. Zeniba (japāņu: 銭婆, Zeniba) — Jubabas dvīņu māsa un sāncense. Pirmo reizi Čihiro viņu satika, kad Haku nozaga no viņas maģisko Zelta Zīmogu. Zeniba izskatās tieši tāpat kā Jubaba - ar necilvēcīgi lielu degunu un galvu. Viņa pateica Čihiro, lai viņa viņu sauc par vecomāti. Viņa piedeva Haku par to, ka viņš nozaga Zelta Zīmogu, jo tajā brīdī viņš bija Jubabas varā. Vēlāk viņa paņēma Kaonaši par palīgu. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Anime News Network animes profils (angliski)