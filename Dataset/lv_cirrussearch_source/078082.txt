Industriālais roks ir mūzikas žanrs, kas apvieno industriālo mūziku ar kādu no rokmūzikas apakšžanriem. Agrīnie industriālās mūzikas un roka apvienojumi jau sāka veidoties 1970./1980. gadu mijā dažādu postpankroka grupu (piemēram, Chrome, Killing Joke, Swans, Foetus un Big Black) mūzikā. Industriālā roka izpildītāji savā mūzikā iekļauj skaņu no tradicionālajiem roka mūzikas instrumentiem: elektriskajām ģitārām, basģitārām un bungām, tos apvienojot ar dažādiem aizguvumiem no industriālās un elektroniskā mūzikas: balto troksni, sintezatoriem, sekvanceriem, sempleriem un bungu mašīnām. Ģitāru skaņa gandrīz vienmēr ir smagi distorsēta vai arī ar citiem skaņas efektiem pārveidota. Lai arī industriālajā rokā bieži tiek izmantotas īstas basģitāras un bungas, tomēr dažkārt tās tiek aizstātas ar elektroniskajiem mūzikas instrumentiem vai datoru. Viena no industriālā roka raksturīgākajām pazīmēm ir specifisks rūpniecisks, mehānisks skanējums, kas izveidojās jau 1980. gados no dažādu industriālā roka priekšteču, piemēram, SPK, Einstürzende Neubauten, Die Krupps un Test Dept, mūzikas, kas kā sitaminstrumentus izmantoja stieņus, plāksnes, caurules un citus metāla izstrādājumus. 21st Circuitry Cleopatra Records COP Int'l Fifth Colvmn Records Glitch Mode Recordings Invisible Records Metropolis Records Displaced Music Nothing Records Re-Constriction Records Wax Trax! Records