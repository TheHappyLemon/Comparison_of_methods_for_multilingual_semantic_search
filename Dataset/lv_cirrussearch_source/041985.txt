Deivids Allens Ogdens Staierss (angļu: David Allen Ogden Stiers; dzimis 1942. gada 31. oktobrī, miris 2018. gada 3. martā) bija amerikāņu aktieris, balss aktieris un diriģents. Viņš piedalījās daudzos Brodvejas iestudējumos. 1977. gadā Staiersu izvēlējās majora Čārlza Emersona Vinčestera III lomai televīzijas seriālā "Lazarete" (M*A*S*H) — šo lomu viņš atveidoja līdz seriāla beigām 1983. gadā, un par to divas reizes nominēts Emmy balvai. 80. gados viņš atveidoja apgabala prokuroru Maiklu Restonu vairākās Perry Mason seriāla sērijās, kā arī ierunāja vairākus Disneja filmu varoņus, tostarp Kogsvortu 1991. gada filmā "Skaistule un briesmonis", gubernatoru Retklifu un Viginsu 1995. gada filmā "Pokahonta" un Dr. Džumbu Džukibu animācijas filmu "Lilo un Stičs" franšīzē. Ierunājis Kamadži lomu 2001. gada filmas "Gariem līdzi" angļu tulkojumā. Televīzijā atgriezās ar Džīna Pērdija lomu pārdabiskajā drāmas seriālā The Dead Zone, kuru viņš atveidoja no 2002. līdz 2007. gadam. Viņš pievienojās "Zvaigžņu Vārti: Atlantīda" aktieru sastāvam seriāla trešajā sezonā. Staierss kā teicējs (aizkadra balss) piedalījies M. Naita Šjāmalāna filmā "Ūdensmeitene" (Lady in the Water, 2006) un ierunājis tēlus animācijas seriālā Regular Show. Staierss mūža nogalē bija Ņūportas simfoniskā orķestra diriģents. Vikikrātuvē par šo tēmu ir pieejami multivides faili. Skatīt: Deivids Ogdens Staierss. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)