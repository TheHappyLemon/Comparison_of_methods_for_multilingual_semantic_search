Loransa Senžermēna (franču: Laurence St-Germain; dzimusi 1994. gada 30. maijā Kvebekā) ir Kanādas kalnu slēpotāja, 2023. gada pasaules čempione slalomā. 2013. gada Pasaules čempionātā junioriem slalomā ieņēma 25. vietu, bet milzu slalomā nefinišēja. Pasaules kausa sacensībās debitēja 2015. gada 28. novembrī Aspenā ar 27. vietu slalomā. Pirmos punktus Pasaules kausa ieskaitē ieguva 2017. gada novembrī Levi, Somijā, izcīnot 17. vietu slalomā. Piedalījās 2018. gada ziemas olimpiskajās spēlēs Phjončhanā. Slalomā ieņēma 15. vietu. Startēja arī komandu sacensībās, kurās Kanāda ieņēma dalītu 9. vietu. Pasaules čempionātā pirmo reizi piedalījās 2019. gadā Orē, slalomā ieņēma 6. vietu. Nākamajā Pasaules čempionātā 2021. gadā Kortīnā d'Ampeco slalomā ierindojās 17. vietā. 2022. gada ziemas olimpiskajās spēlēs piedalījās tikai slalomā un arī ieņēma 17. vietu. 2023. gada Pasaules čempionātā izcīnīja zelta medaļu slalomā. Iepriekšējo reizi kāda Kanādas sportiste bija kļuvusi par pasaules čempioni šajā disciplīnā 1960. gadā, kad pasaules čempionāts tika aizvadīts olimpisko spēļu ietvaros un to paveica Ena Hegtveita. «St-Germain does the ‘impossible’ and snatches slalom gold ahead of Shiffrin». fis-ski.com (angļu). 2023. gada 18. februāris. Skatīts: 2023. gada 21. februārī. Vikikrātuvē par šo tēmu ir pieejami multivides faili. Skatīt: Loransa Senžermēna. Olympedia profils (angliski) FIS profils (kalnu slēpošana) (angliski)