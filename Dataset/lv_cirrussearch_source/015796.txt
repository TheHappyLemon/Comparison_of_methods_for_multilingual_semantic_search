Raimonds Rumšs (lietuviešu: Raimondas Rumšas; dzimis 1972. gada 14. janvārī Šilutē, Lietuvā) ir bijušais Lietuvas šosejas riteņbraucējs. Viņš ierindojās trešajā vietā 2002. gada Tour de France, bet bija iesaistīts dopinga skandālā. Dienā, kad Rumšs finišēja trešajā vietā 2002. gada Tour de France, policija pārmeklēja viņa sievas Editas Rumšienes automašīnu. Tajā tika atrasts kortikoīds, eritropoetīns, testosterons, augšanas hormons un anaboliskie steroīdi. Viņa sievai tika piespriests vairāku mēnešu cietumsods, lai arī viņa apgalvoja, ka medikamenti paredzēti viņas vīramātei. 2003. gada maijā Rumšs uzrādīja pozitīvu analīzi aizliegtajam izturības palielinātājam eritropoetīnam (EPO). Viņš tikko bija finišējis 2003. gada Giro d'Italia, kur ierindojās sestajā vietā. Rumšs saņēma viena gada diskvalifikāciju un uz īsu brīdi atgriezās riteņbraukšanā ar Acqua & Sapone komandu Gran Premio Città di Camaiore sacensībās. 2005. gada jūnijā Rumšu arestēja tiesas sēdes laikā Bonnevillas tiesā. 2006. gada janvārī viņš ar sievu saņēma četru mēnešu nosacītus sodus par aizliegtu vielu importu Francijā. Poļu ārstam Kšistofam Ficekam piesprieda 12 mēnešu nosacītu sodu par medikamentu parakstīšanu. Kieran Daley. «Cycling: Rumsas' wife charged over drugs haul». The Independent, 2002-07-31.[novecojusi saite] «Cycling's rocky road». BBC. 2004-02-15. Fabio. «55th GP Cittá di Camaiore (1.2): Updated». Daily Peloton, 2004-08-04. Arhivēts no oriģināla, laiks: 2012-03-10. Skatīts: 2012-10-04. «Rumsas receives suspended sentence». CNN.com. 2006-01-26. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)