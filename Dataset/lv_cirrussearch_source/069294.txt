Sergejs Zinovjevs (krievu: Сергей Олегович Зиновьев; dzimis 1980. gada 4. martā, Prokopjevskā, PSRS) ir bijušais krievu hokejists, centra uzbrucējs, Krievijas hokeja izlases dalībnieks. Karjeras laikā aizvadījis 10 spēles NHL kluba Bostonas "Bruins" rindās, taču karjeras lielāko daļu pavadījis dažādos Krievijas klubos. Divreiz kļuvis par Krievijas čempionu. Izlases sastāvā kļuvis par divkārtēju Pasaules čempionu. 2000. gadā Zinovjevs tika draftēts NHL, 2003—04 sezonā aizvadot 10 spēles NHL kluba Bostonas "Bruins" rindās, bet pēc tām atgriezās "Ak Bars" rindās. 2006. gadā Zinovjevs kļuva par Krievijas čempionu, bet 2007. gadā viņš, kopā ar komandu, uzvarēja Eiropas čempionu kausa izcīņā. 2008. gada Kontinentālā kausa superfinālā viņš bija visvairāk vārtus guvušais spēlētājs, tādējādi palīdzot savai komandai tajā uzvarēt. 2008-09 sezonu noslēdza Maskavas "Dinamo" rindās, lai gan sezonu iesāka "Ak Bars", kuras sastāvā spēlēja jau kopš 2002. gada. Uz "Dinamo" viņš pārcēlās pēc ilgstoša konflikta ar "Ak Bars" komandas treneri. 2010.—11. sezonā, spēlējot Ufas "Salavat Julajev" rindās, Zinovjevs izcīnīja Gagarina kausu. Pēc 2013.—14. gada sezonas noslēdza karjeru. Krievijas hokeja izlases sastāvā Sergejs spēlējis 2010. gada Olimpisko spēļu turnīrā, kā arī sešos Pasaules čempionātos, kā arī 2000. gada Pasaules čempionātā junioriem. Viņš bija izlases sastāvā arī pirms 2004. gada Pasaules čempionāts, bet tika atsaukts, jo dopinga tests norādīja uz marihuānas lietošanu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)