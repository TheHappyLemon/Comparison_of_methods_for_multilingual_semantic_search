Bandžarbaru (indonēziešu: Kota Banjarbaru) ir pilsēta Indonēzijā, Dienvidkalimantānas provinces galvaspilsēta un otra lielākā pilsēta. Izvietojusies Kalimantānas salas dienvidos piekrastes zemienē. Lielākā daļa iedzīvotāju ir bandžari, bet pēc konfesionālās piederības musulmaņi (94,9%), bet 4,7% — kristieši. 1950. gados uz jaunu vietu tika nolemts pārvietot administratīvās iestādes no plūdos regulāri cietušās Kalimantānas provinces galvaspilsētas Bandžarmasinas. Jaunajai pilsētai tika piešķirts pagaidu nosaukums Bandžarbaru, kas nozīmēja ‘bandžaru jaunā [pilsēta]’; pagaidu nosaukums pēc laika kļuva par tās oficiālo nosaukumu. Pilsēta tika būvēta pēc Eiropas pilsētu parauga ar daudziem parkiem un publiskajām zonām; projekta arhitekts bija holandietis Van der Peils (Van der Pijl). 1999. gadā Bandžarbaru piešķirts apriņķa līmeņa pilsētas statuss. Provinces administrācijas pārcelšanas projekts nav realizēts pilnībā — provinces parlaments joprojām atrodas Bandžarmasinā. Vikikrātuvē par šo tēmu ir pieejami multivides faili. Skatīt: Bandžarbaru.