Adipīnskābe (heksāndiskābe, 1,4-butāndikarbonskābe, HOOC—(CH2)4—COOH) pieder pie piesātinātajām divvērtīgajām karbonskābēm. Adipīnskābes sāļus un esterus sauc par adipinātiem (no latīņu: adeps — 'tauki, speķis'). Adipīnskābe ir balta, kristāliska viela, kas nedaudz šķīst ūdenī. Atrodama biešu sulā. Iegūst, oksidējot taukus, rīcineļļu, cikloheksānu un tā atvasinājumus. Iegūstama arī no tetrahidrofurāna: Lieto rūpniecībā kā sintētiskās šķiedras — neilona izejvielu (neilonu iegūst no adipīnskābes un heksametilēndiamīna). Adipīnskābe ir arī līdzekļu pret katlakmeni galvenais komponents. Adipīnskābes esterus lieto kā plastifikatorus un smēreļļas. Vikikrātuvē par šo tēmu ir pieejami multivides faili. Skatīt: Adipīnskābe. Encyclopædia Britannica raksts (angliski) Krievijas Lielās enciklopēdijas raksts (krieviski)