Plateļu ezers (IPA: [platæʎu]; lietuviešu: Plateliai) ir ezers Lietuvas ziemeļrietumu daļā. Lielākais ezers Žemaitijā, centrālais Žemaitijas nacionālā parka objekts. Astotais lielākais ezers Lietuvā. Austrumu pusē krastu augstums sasniedz 20—30 m augstumu. Ezerā septiņas salas ar kopējo platību 20,5 ha. Uz vienas no tām atradās pilskalns (atrastas divu piļu atliekas), tāpēc tagad to sauc par Pilssalu (Pilies sala). Pie ezera niršanas un burāšanas klubi. Ezera rietumu krastā Plateļu miests. Jau 25 gadus ezerā notiek peldēšanas maratons. Pirmoreiz minēts 1440.—1447. gadā. Ezers ir interesants ar zemūdens arheoloģiskajiem pieminekļiem. Uzskata, ka agrāk ezera līmenis bijis zemāks un pašlaik zem ūdens atrodas vairākas agrākās salas. 2002. gadā nirēji atklāja akmeni, kurā iekalts burtam "L" līdzīgs simbols — ap šo akmeni izvietoti mazāki akmeņi. Tajā pašā gadā ezera gultnē atrastas trīs 5,5 metrus garu, senu laivu atliekas. Žemaitijas nacionālais parks - ezeri Kluba "Octopusas" piedāvājums - niršanas maršruti, attēli Arhivēts 2006. gada 3. septembrī, Wayback Machine vietnē.