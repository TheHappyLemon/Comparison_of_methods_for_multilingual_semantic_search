Starptautiskā tenisa slavas zāle ir 1954. gadā dibināts tenisa vēsturei veltīts muzejs un slavas zāle. Tas atrodas Ņūportas kazino, Ņūportā, Rodailendā, ASV. Ņūportas kazino tika pabeigts 1880. gadā pēc Džeimsa Gordona Beneta juniora pasūtījuma kā īpašums bagātniekiem. Ēku projektējis Čārlzs Makims un interjeru veidojis Stenfords Vaits. Kopš atvēršanas kompleksam nesekmējās finansiāli un 19. gadsimta 50. gados tas bija sliktā stāvoklī. Bija liela iespēja, ka to nojauks, lai atbrīvotu vietu modernākām ēkām, taču 1952. gadā par Kazino prezidentu kļuva Džeimss Van Alens, kurš ierosināja izveidot Starptautisko tenisa slavas zāli, ko atklāja 1954. gadā. 1954. gadā slavas zāli oficiāli atzina Amerikas Savienoto Valstu Tenisa asociācija un 1984. gadā — Starptautiskā Tenisa federācija. Vikikrātuvē par šo tēmu ir pieejami multivides faili. Skatīt: Starptautiskā tenisa slavas zāle.