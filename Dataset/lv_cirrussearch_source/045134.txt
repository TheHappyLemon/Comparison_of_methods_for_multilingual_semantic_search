Tamāra Minogina (krievu: Тамара Ивановна Миногина; dzimusi 1959. gada 12. februārī Orskā) ir Krievijas starptautiskā meistare šahā (1982). 1970. gadu beigās un 1980. gadu sākumā bijusi viena no PSRS labākajām jaunajām šahistēm. 1977. gadā Rīgā uzvarējusi PSRS jauniešu šaha čempionātā meitenēm. Piecas reizes pēc kārtas piedalījusies PSRS sieviešu šaha čempionātu finālos (1978, 1979, 1980, 1981, 1982), kuros labāko rezultātu sasniegusi 1981. gadā, kad dalījusi 6.-8. vietu. Divas reizes piedalījusies Pasaules sieviešu šaha čempiones nosaukuma izcīņas cikla PSRS zonas turnīros (1981, 1985), kuros labāko rezultātu saniegusi 1981. gadā, kad dalījusi 1.-4. vietu un izcīnījusi tiesības spēlēt starpzonu turnīrā. 1982. gadā Tbilisi piedalījusies starpzonu turnīrā, kurā kopā ar Natāliju Titorenko dalījusi 7.-8. vietu. Sekmīgi piedalījusies vairākos starptautiskajos sieviešu šaha turnīros: 1982. gadā Budapeštā izcīnījusi 2. vietu; 1984. gadā Hallē dalījusi 2.-3. vietu; 1986. gadā Taškentā izcīnījusi 3. vietu. Par panākumiem turnīros FIDE 1982. gadā viņai piešķīra starptautiskās meistares (WIM) nosaukumu. 1981. gadā Maskavā beigusi Valsts Fiziskās kultūras institūtu. Strādājusi par šaha treneri Maskavā un Maskavas apgabalā. «Championship of USSR juniors - Riga 1977». «1982 Tbilisi Interzonal Tournament : World Chess Championship (women)». www.mark-weeks.com. «Открытый реестр тренеров». www.mos.ru. Arhivēts no oriģināla, laiks: 2018. gada 25. jūnijā. Skatīts: 2018. gada 9. oktobrī. «Tamara Minogina». Arhivēts no oriģināla, laiks: 2018. gada 26. augustā. Skatīts: 2019. gada 17. decembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)