Elši (Stratiotes) ir ūdensaugu ģints, ko 1753. gadā aprakstījis Kārlis Linnejs. Šobrīd ģintī zināma tikai viena suga – parastais elsis (Stratiotes aloides), kas izplatīts Eiropā (arī Latvijā) un Āzijas ziemeļrietumos. Augu lapas ir zobainām malām un trauslas. Elši pamatā vairojas veģetatīvi – ar atvasēm. Tomēr ziedēšanas laikā tie paceļas virs ūdens. Augi ir tipiski kaļķainiem ūdeņiem, un ar mainīgo kalcija karbonāta daudzumu uz lapām var skaidrot elšu nolaišanos ūdenī un pacelšanos virspusē. Tādi kukaiņi kā rudā dižspāre (Aeshna isosceles) uzturas parasto elšu tuvumā, jo tos barībai izmanto mazāki kukaiņi, no kuriem savukārt pārtiek pati spāre. Elši ir Eiropā populārs ūdensaugs vēsos dīķos un akvārijos. Enciklopēdijas "Latvijas daba" ieraksts par parasto elsi Linnaeus, Carl von. 1753. Species Plantarum 1: 535 in Latin «Tropicos | Name - Stratiotes L.». www.tropicos.org. Skatīts: 2017-02-01. «World Checklist of Selected Plant Families: Royal Botanic Gardens, Kew». apps.kew.org (en-GB). Skatīts: 2017-02-01.