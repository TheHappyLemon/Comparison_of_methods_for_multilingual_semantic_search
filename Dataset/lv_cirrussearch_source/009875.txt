Tenzins Gjaco (tibetiešu: བསྟན་འཛིན་རྒྱ་མཚོ།, dzimis 1935. gada 6. jūlijā) ir 14. dalailama, pašreizējais Tibetas budisma garīgais līderis. Par dalailamu viņš kļuva 15 gadu vecumā 1950. gada 17. novembrī. Līdz 1959. gadam viņš bija Tibetas valdības galva, bet, pēc neveiksmīgas sacelšanās pret Ķīnas Tautas Republikas pārvaldi, aizbēga no Tibetas. Viņam patvērumu sniedza Indija, kur Daramsalas pilsētā dalailama ir izveidojis Tibetas trimdas valdību. Trimdas sākumā dalailama uzstāja uz neatkarīgas Tibetas atjaunošanu, bet vēlāk mīkstināja savu nostāju un pieprasīja "jēgpilnu autonomiju" Ķīnas sastāvā. Dalailama uzstāja uz nevardarbīgas pretošanās metodēm. 1989. gadā Tenzins Gjaco saņēma Nobela miera prēmiju. 2011. gada martā Tenzins Gjaco paziņoja, ka plāno atteikties no savas politiskās darbības un pilnībā nodot Tibetas trimdas valdības vadību vēlētiem pārstāvjiem. Tenzins Gjaco ir vienīgais dalailama, kurš viesojies Latvijā. Pirmo reizi Tenzins Gjaco Latvijā viesojās 1991. gadā, otro reizi 2001. gada jūnijā, trešo reizi 2013. gada septembrī, nolasot publisku lekciju "Līdzcietības kultūra" Arēnā Rīga, ceturto reizi 2016. gada oktobrī, piekto reizi 2018. gada jūnijā, vadot mācības Skonto hallē. «Tibetiešu sacelšanās gadadienā dalailama kritizē Ķīnas valdību». Diena. 2009.03.10. Skatīts: 2011.04.08. «The Nobel Peace Prize 1989». Nobel Foundation. «Dalailama atteiksies no tibetiešu politiskā vadītāja lomas». TvNET. 2011.03.10. Skatīts: 2011.04.08. «Dalailama turpina vizīti Latvijā». tvnet.lv. Skatīts: 2012. gada 4. aprīlī. Dalailamas publiskā lekcija, Delfi.lv dalailama.com Vikikrātuvē par šo tēmu ir pieejami multivides faili. Skatīt: Tenzins Gjaco. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) 14. dalailamas biogrāfija Nobela prēmijas mājaslapā (angliski)