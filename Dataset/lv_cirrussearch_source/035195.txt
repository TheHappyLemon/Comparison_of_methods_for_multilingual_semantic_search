Edīte Marta Holoveja (angļu: Edith Martha Holloway; dzimusi kā Kraitendena (angļu: Crittenden); 1868. gads — 1956. gada 8. maijs) bija Lielbritānijas šahiste. Angļu tēlnieka Džona Dentona Kraitendena (angļu: John Denton Crittenden) (1834–1877) meita. Pēc Pirmā pasaules kara 1919. gadā uzvarējusi Lielbritānijas sieviešu šaha čempionātā. 1936. gadā 68 gadu vecumā vēlreiz atkārtojusi šo panākumu. 1924. gada neoficiālajā šaha olimpiādē bijusi Lielbritānijas komandas sastāvā un kļuvusi par pirmo sievieti, kas piedalījusies Pasaules šaha olimpiādēs. Tajā pašā gadā Itālijā dalījusi pirmo vietu neoficiālajā Eiropas sieviešu šaha čempionātā. 1927. gadā Londonā piedalījusies 1. Pasaules sieviešu šaha čempionātā un dalījusi 4.-5. vietu. 1935. gadā Varšavā 5. Pasaules sieviešu šaha čempionātā dalījusi 6.-7. vietu, bet 1937. gadā Stokholmā 6. Pasaules sieviešu šaha čempionātā dalījusi 10.-16. vietu. John Saunders's Chess Pages: British Chess Champions, 1904 to present OlimpBase :: unofficial Chess Olympiads :: Edith Holloway Unofficial European women’s champion World Chess Championship (Women) 1927-39 Title Tournaments Šahista profils chessgames.com mājaslapā (angliski)