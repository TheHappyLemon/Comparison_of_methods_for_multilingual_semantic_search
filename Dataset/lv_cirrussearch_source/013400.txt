Return To Castle Wolfenstein (parasti saīsināta kā RtCW) ir pirmās personas šaujamspēle, ko publicēja Activision un sākotnēji tā tika izlaista 2001. gada 19. novembrī Microsoft Windows. Vienspēlētāja režīmu izstrādāja Gray Matter Interactive, savukārt Nerve Software izstrādāja daudzspēlētāju režīmu. id Software, spēles Wolfenstein 3D radītāji, pārraudzīja spēles veidošanu un tika ierakstīti kā izpildvaras ražotāji. Daudzspēlētāju režīms kļuva par populārāko spēles daļu, un bija ietekmīgs žanrā. Kompānija Splash Demage izstrādājusi lejupielādējamu daudzspēlētāju papildinājumu, ko nosauca par Wolfenstein: Enemy Territory, kas ir viena no populārākajām bezmaksas lejupielādējamajām spēlēm internetā. Vēl turpinājums ar nosaukumu Wolfenstein, tika izlaists 2009. gada 18. augustā. Pētot SS paranormālās nodaļas darbību Vācijā, B.J Blazkovicu un aģentu Viens notver nacisti. Aģents Viens nomirst pratināšanas laikā, bet B.J izdodas izbēgt no Wolfenstein pils cietuma. Tad viņš izcīna savu ceļu ārā no pils, izmantojot tramvaju, atstāj teritoriju un tiekas ar locekli no Vācijas pretestības kustības kādā tuvējā ciemā. Tikai daudzspēlētāju versijā, sērijas daļa Wolfenstein: Enemy Territory, sākotnēji tika plānota kā pilnīga papildinājuma paka Return To Castle Wolfenstein. Vienspēlētāja spēles daļa nekad netika pabeigta, un tādējādi tika noņemta pilnībā. Turpinājums, ko sauc par Wolfenstein, un ko izstrādāja Raven Software sadarbībā ar ID Software un ko publicēja Activision, tika izlaists 2009. gada 18. augustā. Spēlē ir sastopami dažādi ienaidnieki. Nacisti Karavīrs. Standarta Vērmahta karavīrs, kurš ir aprīkots ar dažāda veida ieročiem. Virsnieks. Nacistu virsnieki, kas ir aprīkoti ar Ļugera pistoli. Strādnieks. Ietver nacistu zinātniekus un tehniķus. Liesmumetējs. Karavīrs, kurš ir aprīkots ar liesmumetēju. Venom ložmetējnieks. Karavīrs, kuram ir Venom ložmetējs. Elites sargi. SS paranormālās nodaļas īpašā sieviešu vienība. Melnie sargi. Nacistu SS augsti trenētā vienība, ko izveidoja Heinrihs Himlers kā viņa miesassargus, un priekš ļoti slepenu vietu apsargāšanas. X-Radības Proto-karavīrs. Super karavīra prototips. Tie ir bruņoti ar vai nu Venom ložmetēju vai ar Panzerfaustu. Super karavīrs. Super karavīra galīgā versija. Tie ir aprīkoti ar Venom ložmetēju, Panzerfaustu un Teslas ieroci. Viņš ir spēles 2.boss Lopers. Neveiksmīgu eksperimentu rezultāts. Viņi ir agresīvi pret visiem, izņemot viens pret otru. Dzīvie miroņi Zombijs. Visbiežāk sastopamie dzīvie miroņi. Ar tiem jābūt uzmanīgam, jo tie var piecelties pat tad, kad ir nošauti. Tie vairs neuzbruks, kad ir pilnībā iznīcināti. Uguns zombijs. Grūti pievarams ienaidnieks. Viņu var atpazīt pēc uguns viļņiem visapkārt. Šajā spēlē sastopami tikai divas reizes. Zombiju karavīrs. Bruņoti ar cirvi un vairogu, viņi mēģinās Tev trāpīt ar cirvi. Ja tiek trāpīts viņu vairogam, lode atleks un var trāpīt šāvējam. Olariks. Pagātnes monstrs. Spēles 1. boss Heinrihs I. Viņš ir sens karavadonis un tumšais burvis. Viņš ir galīgais spēles boss. Spēle arī ir pieminama ar savu ieroču arsenālu. Tas variē no rokas ieročiem līdz sprāgstvielām un neīstiem, izdomātiem ieročiem. Zābaks. Standarta tuvcīņas ierocis. Nav pārāk efektīvs. Noderīgs, lai atvērtu durvis un salauztu lietas. Nazis. Standarta cīņas nazis. Noderīgs klusām slepkavībām, līdz kamēr netiks iegūts klusinātājs Ļugera pistolei, vai mašīnpistole Sten. Ļugera pistole. Šauj standarta 9mm Parabellum kārtu. Tas ir spēles 1. šaujamierocis. Ciematā, pēc bēgšanas, ir iespējams iegūt klusinātāju, lai padarītu to mazliet vairāk noderīgu. Colt 1911 - Šauj smagāku .45 ACP kārtu. Munīcija ir ļoti reta un to labāk izmantot Tompsona automātam. Vēlāk varēs izmantot divas pistoles. MP 40. Šauj standarta 9mm Parabellum kārtas. MP 40 ir vidējs automāts. Vidēja precizitāte, vidēja jauda. Munīcijas ir ļoti daudz. Tompsona automāts. Šauj .45 ACP kārtu. Spēcīgāks un par tādu pašu precizitāti kā MP 40. Stens. Uzreiz ar klusinātāju. Ļoti kluss, bet pārkarst pēc 10 šāvieniem pilnā ātrumā. Tad tam ir jāatdziest. Mauzera šautene. Ļoti lēns šaušanas temps. Šauj 7.92mm šautenes kārtu. 10 patronas katrā magazīnā. Vēlāk atrodams optiskais tēmēklis, kas uzstādāms uz šautenes, tāpēc vēlāk tā funkcionēs kā snaipera šautene. Snūpera šautene - M1S snaipera šautenes prototips ar iebūvētu klusinātāju un nakts redzamības optisko tēmēkli. FG 42. Desantnieku šautene, šauj tās pašas lodes kā Mauzera šautene, bet izmanto 20 lodes magazīnā un ir pilnībā automātiska. Ir 3x optiskais tēmēklis. Venom ložmetējs. Kompakts ložmetējs. Šauj 12.7mm nelielās lodes. Patronu jostas apkalpots, ļoti augsts šaušanas temps. Teslas ierocis. Tas ir elektriskais ierocis, kas rada milzīgus elektroenerģijas zibšņus. Ugunsmetējs. Tieši tas pēc kā izklausās, mugursomas apkalpots liesmumetējs. Panzerfausts. Viena šāviņa raķete. 24. Modeļa Rokasgranāta. Standarta vācu granāta. Mk2 aizsardzības rokas granāta. Standarta amerikāņu granāta. Dinamīts. Sprāgstviela ar laika degli. MG 42. Piemontēts smagais ložmetējs. http://www.gamespot.com/news/6194070.html?action=convert&om_clk=latestnews&tag=latestnews;title;2