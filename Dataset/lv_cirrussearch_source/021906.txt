Traversē salas (krievu: острова Траверсе, angļu: Traversay Islands) ir neapdzīvotu vulkānisku salu grupa Dienvidsendviču salu arhipelāgā Atlantijas okeāna dienvidos. Administratīvi ietilpst Apvienotās Karalistes valdījumā Dienviddžordžijā un Dienvidsendviču Salās. Ietilpst trīs salas: Visokija, Zavodovska sala un Ļeskova sala, dažkārt Traversē salām ģeogrāfiski pieskaita Kendlmasas salas. Visas trīs salas ir aktīvi vulkāni, augstākais no tiem ir Hodsona kalns Visokijas salā (1005 m vjl). Sala 1819. gadā atklāja Krievijas antarktiskā ekspedīcija Fabiāna fon Belinshauzena vadībā un nosauca par godu ekspedīcijas atbalstītājam, Krievijas flotes virsniekam marķīzam Žanam Batistam de Traversē (Jean Baptiste Prevost de Sansac de Traversay). «SGSSI Gazetteer. Traversay Islands». Arhivēts no oriģināla, laiks: 2015. gada 24. decembrī. Skatīts: 2013. gada 24. decembrī.