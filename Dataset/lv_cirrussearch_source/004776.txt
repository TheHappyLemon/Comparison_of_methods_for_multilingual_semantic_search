Bēdroži jeb pelēkie sīļi (Perisoreus) ir zvirbuļveidīgo (Passeriformes) kārtas viena no vārnu dzimtas (Corvidae) ģintīm, kas apvieno 3 sugas. Bēdroži ir sastopami gan Ziemeļamerikā, gan Eirāzijā. Sičuaņas bēdrozis (Perisoreus internigrans) dzīvo nelielā, izolētā teritorijā Ķīnas Sičuaņas provincē. Ziemeļamerikas un Eirāzijas bēdroži dzīvo ziemeļu boreālajā zonā, apmetoties skujkoku mežos, arī Sičuaņas bēdrozis dzīvo skujkoku mežos, tikai Sičuaņas provinces kalnos 3000—4300 metrus virs jūras līmeņa. Visas bēdrožu sugas ir nometnieces un ļoti reti klejo nelielus attālumus. Bēdroži ir vieni no mazākajiem putniem vārnu dzimtā, to ķermeņa izmērs ir apmēram 25—33 cm. To apspalvojums ir pelēks, izņemot Sibīrijas bēdrozi (Perisoreus infaustus) , kurš ir brūni pelēks. Bēdroži ir visēdāji, un tie visi veido barības krājumus, saviļājot barību ar siekalām lipīgā piciņā, kura viegli pielīp jebkurai virsmai. Kumosiņi tiek slēpti aiz koku mizām, starp skujām un koku mizas rievās un iedobītēs. Kanādas bēdrozis (Perisoreus canadensis) Bēdrozis (Perisoreus infaustus) Bēdrozis lidojumā Bēdrožu ģints (Perisoreus) Bēdrozis (Perisoreus infaustus) Kanādas bēdrozis (Perisoreus canadensis) Sičuaņas bēdrozis (Perisoreus internigrans) World Bird List: Crows, mudnesters & birds-of-paradise, 2020 «Perisoreus internigrans». Arhivēts no oriģināla, laiks: 2007. gada 12. septembrī. Skatīts: 2010. gada 18. oktobrī. «Bēdrozis». Arhivēts no oriģināla, laiks: 2010. gada 22. jūlijā. Skatīts: 2010. gada 18. oktobrī. «Gray Jay». Arhivēts no oriģināla, laiks: 2010. gada 26. augustā. Skatīts: 2010. gada 19. oktobrī. «Sichuan Jay». Arhivēts no oriģināla, laiks: 2009. gada 3. janvārī. Skatīts: 2010. gada 19. oktobrī. Siberian Jay[novecojusi saite] Rutter, Russell J. 1969. A contribution to the biology of the gray jay (Perisoreus canadensis). Canadian Field-Naturalist,. 83(4): 300–316 Crows, Jays and Magpies Corvidae: Perisoreus Arhivēts 2011. gada 9. aprīlī, Wayback Machine vietnē. Perisoreus Sičuaņas bēdroža foto Arhivēts 2011. gada 4. decembrī, Wayback Machine vietnē. (orientalbirdimages.org)