Alberts Jērums (1919-1978) bija latviešu mūziķis: komponists, diriģents, ērģelnieks; kā pianists pavadījis daudzus trimdas latviešu māksliniekus. Dzimis 1919. gada 1. janvārī Karulā (tagad Valgas apriņķī, Igaunijā). 1937. gadā iestājās Latvijas Konservatorijas kompozīcijas teorijas klasē, bija profesora Jāzepa Vītola audzēknis. Otrā pasaules kara laikā strādāja kā mūzikas kritiķis laikrakstā "Tēvija" un par skolotāju Rīgas valsts mūzikas skolā. Sacerēja klavieru sonāti, kantāti "Debesu kalējs", stīgu kvartetu un divdaļīgu "Andante" lielam orķestrim. Totālās mobilizācijas laikā viņu iesauca Latviešu leģionā, kara gaitas beidza Vācijā. Dzīvoja Detmoldā, kur gādāja par profesoru J. Vītolu, strādāja par skolotāju Baltic DP Music College, turpināja komponēt. 1947. gadā viņš pārcēlās uz dzīvi Anglijā, kur vadīja latviešu korus, rīkoja trimdas Dziesmu dienas Anglijā 1949. gadā, pēc tam arī Eiropā 1964. gadā un, īsi pirms nāves, arī 1. Vispasaules Dziesmu Svētkus Visbijā 1979. gadā. Trīs reizes bija Kanādas latviešu dziesmu svētku virsdiriģents. Miris 1978. gada 6. janvārī Londonā, Apvienotā Karalistē. ALBERTAM JERUMAM AIZEJOT (1919-1978) Imants Sakss, Jaunā Gaita nr. 117, 1978.