Mazvīrceles (latīņu: Chaenorhinum) ir ģints ceļteku dzimtā (senāk — cūknātru dzimtā), kas sastāv no četrām viengadīgu un daudzgadīgu lakstaugu sugām. Ģints sākotnējais izplatības areāls ir Turcija un Vidusjūra, kur tās pārstāvji aug sausos un akmeņainos apgabalos, taču mūsdienās konkrētas sugas ir izplatījušās arī citviet. Šī ģints ir tuvi radniecīga ar lauvmutītēm (Antirrhinum). Lapu forma ir lineāra vai noapaļota un tās uz stublāja pamata ir izvietotas pretēji. Ziedi atgādina lauvmutīšu ziedus; tie parasti ir zigomorfi un aug lapu žāklēs vai zaru galos. Mazvīrceļu ģints sastāv no šādām sugām: Chaenorhinum minus — mazā mazvīrcele (saukta arī vienkārši par "mazvīrceli"), plaši sastopama visā Latvijas teritorijā, Chaenorhinum origanifolium (sinonīms Chaenorhinum gloriosum), Chaenorhinum rubrifolium. Chaenorhinum villosum. «mazvīrcele - Chaenorhinum minus (L.) Lange - Augi - Latvijas daba». www.latvijasdaba.lv. Skatīts: 2022-03-17. Vikikrātuvē par šo tēmu ir pieejami multivides faili. Skatīt: Mazvīrceles. Encyclopædia of Life raksts (angliski)