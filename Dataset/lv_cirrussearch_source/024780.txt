Borščiva (ukraiņu: Борщів) ir pilsēta Ukrainas rietumos, Ternopiļas apgabala Čortkivas rajonā. Rakstos pirmoreiz minēta 1456. gadā. Atradās Polijas sastāvā. 1629. gadā tai tika piešķirtas Magdeburgas tiesības. No 1672. līdz 1683. gadam — Osmaņu impērijā. Pēc 1772. gada Polijas Pirmās dalīšanas — Austrijas Impērijā, vēlāk, līdz Pirmajam pasaules karam, Austroungārijā (izņemot laiku starp 1809. un 1815. gadu, kad Borščiva ietilpa Krievijā). Pēc Pirmā pasaules kara, pamatojoties uz 1921. gada Rīgas miera līgumu, Borščiva iekļāvās jaunizveidotajā Polijas valstī. 1939. gadā, pēc PSRS iebrukuma Polijā, iekļauta Ukrainas PSR, pamatojoties uz Molotova—Ribentropa paktu. No 1941. gada līdz 1944. gadam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. «Borščova». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 118. lpp. Vikikrātuvē par šo tēmu ir pieejami multivides faili. Skatīt: Borščiva.