Le Kuan Ljems (vjetnamiešu: Lê Quang Liêm; dzimis 1991. gada 13. martā Hošiminā) ir Vjetnamas starptautiskais lielmeistars šahā (2006). Izcīnījis trīs medaļas Pasaules junioru šaha čempionātos: 2005. gadā zelta U14 vecuma grupā, 2001. gadā sudraba U10 vecuma grupā un 2003. gadā sudraba U12 vecuma grupā. 2004. gadā uzvarējis Āzijas junioru šaha čempionātā U14 vecuma grupā, bet 2005. gadā dalījis pirmo vietu Āzijas junioru šaha čempionātā U16 vecuma grupā. 2008. gadā dalījis pirmo vietu starptautiskajā šaha turnīrā Filipīnās. 2009. gadā uzvarējis starptautiskajā šaha turnīrā Kolkatā. Divas reizes uzvarējis Maskavas starptautiskajā šaha turnīrā Aeroflot Open (2010, 2011). 2010. gadā dalījis otro vietu Dortmundes starptautiskajā šaha turnīrā Dortmunder Schachtage (uzvarējis Ruslans Ponomarjovs). 2011. gadā Havanā kopā ar Vasiļu Ivančuku dalījis pirmo vietu Hosē Raula Kapablankas memoriālā. 2013. gadā Hantimansijskā uzvarējis Pasaules čempionātā ātrajā šahā. 2015. gadā uzvarējis Āzijas zonas turnīrā Baku un Hošiminas starptautiskajā šaha turnīrā HDBank Cup. Piedalījies Pasaules kausa izcīņā šahā pēc izslēgšanas sistēmas: 2007. gadā 1. kārtā piekāpies Andrijam Volokitinam; 2009. gadā 1. kārtā piekāpies Vladislavam Tkačovam; 2011. gadā iekļuvis 3. kārtā, kurā piekāpies Lasaro Brusonam; 2013. gadā iekļuvis 4. kārtā, kurā piekāpies Pjotram Svidleram; 2015. gadā iekļuvis 3. kārtā, kurā piekāpies Veslijam So. 2019. gadā uzvarējis Āzijas vīriešu šaha čempionātā. Pārstāvējis Vjetnamas komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016); Āzijas valstu komandu šaha čempionātos piedalījies 5 reizes (2005-2014). Komandu vērtējumā izcīnījis 2 sudraba (2005, 2009) un 3 bronzas (2008, 2012, 2014) medaļas. Individuālajā vērtējumā izcīnījis 3 zelta (2005, 2008, 2009) un 2 sudraba (2012, 2014) medaļas; Āzijas spēļu komandu šaha čempionātā piedalījies 2010. gadā; Āzijas spēlēs telpās komandu šaha čempionātos piedalījies 2 reizes (2007-2009). Komandu vērtējumā izcīnījis sudraba (2009) un broznas (2007) medaļas; Pasaules jauniešu U16 komandu šaha olimpiādē piedalījies 2002. gadā. Par panākumiem turnīros FIDE 2006. gadā Ljemam piešķīrusi starptautiskā meistara (IM) un starptautiskā lielmeistara (GM) nosaukumu. Bijis pirmais Vjetnamas šahists, kas FIDE Elo reitingu sarakstā pārsniedzis 2700 punktu robežu. World Youth Chess Championship 2005 «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 12. aprīlī. World Youth Championships 2003 «Le Quang Liem wins Kolkata Open». Arhivēts no oriģināla, laiks: 2012. gada 3. oktobrī. Skatīts: 2017. gada 12. aprīlī. 9th Aeroflot Open 2010 Dortmund 2010: Ponomariov gewinnt Le Quang Liem, Nguyen Ngoc Truong Son and Pham Le Thao Nguyen qualify for World Chess Championships Le Quang Liem clear first in HDBank Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 12. aprīlī. 2009 World Cup 2011 World Cup «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 12. aprīlī. «2014 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 12. aprīlī. Le Quang Liem Wins Asian Continental Chess Championship OlimpBase :: Men's Chess Olympiads :: Lê Quang Liêm OlimpBase :: Men's Asian Team Chess Championship :: Lê Quang Liêm «OlimpBase :: Asian Games (chess) :: Lê Quang Liêm». Arhivēts no oriģināla, laiks: 2014. gada 28. septembrī. Skatīts: 2017. gada 12. aprīlī. OlimpBase :: Asian Indoor Games (chess) :: Lê Quang Liêm OlimpBase :: World Youth U16 Chess Olympiads :: Lê Quang Liêm Title Applications (GM): Le, Quang Liem Top lists records: Le, Quang Liem Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)