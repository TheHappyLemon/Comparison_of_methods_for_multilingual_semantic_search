Grifins Reinharts (angļu: Griffin Reinhart, dzimis 1994. gada 24. janvārī) ir Kanādas hokejists, spēlē aizsarga pozīcijā. Pašlaik (2021) Reinharts ir bez kluba. 2012. gada NHL draftā Reinhartu ar kopējo ceturto numuru izvēlējās Ņujorkas "Islanders". Savos junioru gados spēlējis diezgan veiksmīgi Rietumu hokeja līgas klubā Edmontonas "Oil Kings". 2014–15. gada sezonā debitējis Ņujorkas "Islanders", bet nākamajā sezonā viņu aizmainīja uz Edmontonas "Oilers". Nākamās divas sezonas Reinharts pārsvarā spēlēja AHL komandā Beikersfīldas "Condors". Vēlāk divas sezonas spēlējis citā AHL komandā Čikāgas "Wolves". 2019. gadā pievienojās KHL komandai Pekinas "Kunlun Red Star", kur nospēlēja vienu sezonu. Viņa brālis Sems arī ir hokejists. «Islanders trade defenseman Reinhart to Oilers». NHL.com (en-US). Skatīts: 2021-02-04. Eliteprospects profils (angliski) Internet Hockey Database profils (angliski) Hockey-Reference profils (angliski)