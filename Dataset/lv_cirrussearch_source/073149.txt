Šis raksts ir par 2005. gada viesuļvētru. Par citām jēdziena Katrīna nozīmēm skatīt nozīmju atdalīšanas lapu. Katrīna (angļu: Katrina) bija 2005. gada spēcīgākā Atlantijas okeāna viesuļvētra un viena no piecām nāvējošākajām viesuļvētrām ASV vēsturē. No visām reģistrētajām viesuļvētrām šī bija sestā spēcīgākā viesuļvētra. Viesuļvētra izveidojās 2005. gada 23. augustā virs Bahamu Salām un, kā pirmās kategorijas viesuļvētra, šķērsoja Floridas štatu, izraisot atsevišķus nāves gadījumus un lokāla rakstura plūdus. Ieejot Meksikas līča siltajos ūdeņos, viesuļvētra Katrīna strauji pieauga spēkā un sasniedza piekto — augstāko kategoriju ar vēja ātrumu līdz pat 280 km/h (aptuveni 77 m/s). Tuvojoties ASV Luiziānas štata piekrastei, vētras spēks samazinājās līdz 3. kategorijai. 2005. gada 29. augustā plkst. 6:10 no rīta viesuļvētra sasniedza ASV piekrasti. Zemā atmosfēras spiediena, vēja dzīto viļņu un spēcīgā lietus ietekmē izraisījās milzīgi plūdi Misisipi štatā, kā rezultātā tika pārrauti Ņūorleānas aizsargdambji un 80% pilsētas tika appludināta. Viesuļvētras izraisītie postījumi, gar Meksikas līci, stiepās no centrālās Floridas līdz pat Teksasas štatam. Lai gan tika evakuēta liela daļa Meksikas līča piekraste, tomēr ASV bojā gāja 1836 cilvēku un 705 tiek uzskatīti par pazudušiem. Virzoties dziļāk iekšzemē, viesuļvētra Katrīna sāka zaudēt savu spēku, kļūstot par tropisko vētru, un 2005. gada 30. augustā izkliedējās. Kopējie zaudējumi sastādīja 81,2 miljardus ASV dolāri. Richard D Knabb; Rhome, Jamie R.; Brown, Daniel P. «Tropical Cyclone Report: Hurricane Katrina: 23-30 August 2005» (PDF). National Hurricane Center, 2005. gada 20. decembrī. Skatīts: 2006-05-30. Atsaucē izmantots novecojis parametrs |coauthors= http://www.nhc.noaa.gov/pdf/TCR-AL122005_Katrina.pdf «Arhivēta kopija». Arhivēts no oriģināla, laiks: 2007. gada 27. februārī. Skatīts: 2008. gada 4. septembrī. «Hurricane Katrina - Hurricane Preparedness - Louisiana Department of Health and Hospitals». Arhivēts no oriģināla, laiks: 2016. gada 8. martā. Skatīts: 2008. gada 4. septembrī. «Deaths of evacuees push toll to 1,577 - NOLA.com». Arhivēts no oriģināla, laiks: 2007. gada 30. septembrī. Skatīts: 2006. gada 5. jūnijā. Vikikrātuvē par šo tēmu ir pieejami multivides faili. Skatīt: Katrīna. Encyclopædia Britannica raksts (angliski) Encyclopædia Universalis raksts (franciski)