Vitālijs Kims (ukraiņu: Віталій Олександрович Кім; dzimis 1981. gada 13. martā Mikolajivā, Ukrainā) ir korejiešu izcelsmes ukraiņu uzņēmējs, ekonomists, blogeris un politiķis. Kopš 2020. gada 25. novembra ir Mikolajivas apgabala gubernators. Vitālijs Kims dzimis 1981. gada 13. martā Mikolaijvā. Viņa tēvs Oleksandrs Kims ir korejietis, kā arī cienīts basketbola treneris un bija Padomju Savienības jauniešu izlases spēlētājs. Kims ir absolvējis Mikolajivas 2. ģimnāziju un Admirāļa Makarova Nacionālo kuģu būves universitāti Mikolajivā ar grādu uzņēmumu ekonomikā. 1998. gadā viņš sāka nodarboties ar uzņēmējdarbību. Viņš bija izklaides kompleksa Ushuaja vadošais partneris. 2003. gadā viņš strādāja uzņēmumā Ukrpromresurs, kas nodarbojās ar valsts sektora auditu. No 2005. līdz 2011. gadam viņš vadīja vairākus uzņēmumus Mikolajivā, nodarbojās ar starptautiskajām investīcijām. No 2015. līdz 2016. gadam viņš vadīja Ukrainas Agrārās politikas ministrijas analītisko nodaļu. Viņš ir arī attīstības uzņēmumu grupas dibinātājs, kas nodarbojas ar dzīvojamo kompleksu "Orange", "Concert" un "Uyutny" celtniecību. 2019. gadā V. Kims bija partijas "Tautas kalps" Mikolajivas nodaļas brīvprātīgais prezidenta un parlamenta vēlēšanās. 2020. gada pašvaldību vēlēšanās viņš bija Mikolajivas pilsētas domes deputāta kandidāts no partijas "Tautas kalps" ar otro numuru, vienlaikus paliekot bezpartejisks. Kims bija arī partijas vēlēšanu štāba vadītājs un aģitēja pilsētu un reģionu domju vēlēšanās. 2020. gada 25. novembrī Ukrainas prezidents Volodimirs Zelenskis iecēla Kimu par Mikolajivas apgabala gubernatoru. 2022. gadā Krievijas iebrukuma Ukrainā laikā Kima kā Mikolajivas apgabala gubernatora amats padarīja viņu publiski ievērojamu, jo Mikolajivas aizstāvji atvairīja neveiksmīgos Krievijas bruņoto spēku uzbrukumus. Rietumu avoti, piemēram, The Economist, uzskata Kimu par harizmātisku līderi, jo viņš katru dienu veic apgabala pašreizējās situācijas video vēstījumus, tādēļ Kims ir iemantojis sociālo tīklu slavu un kļuvis par populāru personību visā Ukrainā, pateicoties viņa asprātībai un par Krievijas armijas apsmiešanu. Viņš ir precējies ar Jūliju Kimu un audzina trīs bērnus. Viņiem ir divas meitas un dēls. Papildus savai dzimtajai ukraiņu valodai, Kims runā krievu un angļu valodā, kā arī nedaudz franču un korejiešu valodā, pēdējo dēļ savas etniskās izcelsmes. 2020. gada 9. decembrī Kims paziņoja, ka viņa sieva un viņš pats ir saslimuši ar COVID-19 un abi ir devušies pašizolācijā. Bohdana Hmeļnicka ordenis (III pakāpe) (apbalvots 2022. gada 6. martā) — par nozīmīgu personīgo ieguldījumu Ukrainas valsts suverenitātes un teritoriālās integritātes aizsardzībā, izrādīto drosmi un pašaizliedzīgu rīcību, organizējot apdzīvoto vietu aizsardzību no Krievijas okupantu karaspēka. ««Вставай и делай что-то полезное...»: интервью с руководителем штаба «Слуги народа» в Николаеве Виталием Кимом». news.pn (krievu). Skatīts: 2022-05-15. «Виталий Ким: досье, обещания, рейтинг » Слово и Дело». Слово и Дело (krievu). Skatīts: 2022-05-15. Катерина Середа. «Арахамия рассказал, кто возглавит избирательный штаб «Слуги народа» в Николаеве». nikvesti.com. Skatīts: 2022-05-15. «https://www.cvk.gov.ua/pls/vm2020/pvm056pid102=8109pf7691=64114pt001f01=695rej=0pt00_t001f01=695.html». «https://www.president.gov.ua/ru/news/volodimir-zelenskij-priznachiv-vitaliya-kima-golovoyu-mikola-65245». «A charismatic governor leads the defence of a strategic Ukrainian port». The Economist. ISSN 0013-0613. Skatīts: 2022-05-15. «Twelve dead in strike on Mykolaiv governor's office». BBC News (en-GB). 2022-03-29. Skatīts: 2022-05-15. «Після сесії Миколаївської облради голова ОДА заявив, що має симптоми COVID-19 йде на самоізоляцію - mykolaiv-yes.com.ua» (ukraiņu). 2020-12-10. Skatīts: 2022-05-15. «https://www.president.gov.ua/documents/1122022-41581». Oficiālais Facebook konts Oficiālais Telegram konts Oficiālais Twitter konts Oficiālais YouTube konts Oficiālais Instagram konts