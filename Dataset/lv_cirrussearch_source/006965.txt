Eiropas Savienības Publikāciju birojs ir starpiestāžu birojs, kura uzdevums ir izdot Eiropas Kopienas un Eiropas Savienības iestāžu publikācijas. Publikāciju birojs ik dienas izdod Eiropas Savienības Oficiālo Vēstnesi 22 valodās (vai 23 valodās, ja ir pieprasīts attiecīgo numuru izdot arī īru valodā). Tas ir pasaulē vienīgais laikraksts, kuru izdod tik daudzās valodās. Publikāciju biroja darbinieki arī patstāvīgi vai sadarbībā ar citām iestādēm sagatavo publikācijas par ES pasākumiem un politiku, kā arī piedāvā dažādus pakalpojumus, dodot brīvu piekļuvi informācijai par ES tiesību aktiem (EUR-Lex), ES publikācijām (EU Bookshop), ES publisko iepirkumu (TED) un ES pētniecību un attīstību (CORDIS). Eiropas Savienības Publikāciju birojs EU-Bookshop ES publikācijas EUR-Lex - Piekļuve ES tiesību aktiem CORDIS - ES Pētniecības un attīstības informācijas dienests Ted - "Eiropas Savienības Oficiālā Vēstneša pielikuma" tiešsaistes versija, kas paredzēta Eiropas valsts iepirkumiem.