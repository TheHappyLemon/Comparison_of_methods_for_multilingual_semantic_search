Puertoriko olimpiskajās spēlēs piedalās kopš 1948. gada, kad tās notika Lielbritānijas galvaspilsētā Londonā. Kopš tā laika tā ir piedalījusies visas vasaras olimpiskajās spēlēs. Savukārt 1984. gada Sarajevas spēlēs Puertoriko pirmo reizi piedalījās ziemas olimpiskajās spēlēs, bet izlaida 2006., 2010. un 2014. gada ziemas olimpiskajās spēlēs. Puertoriko olimpiskajās spēlēs līdz šim ir izcīnījusi 10 olimpiskās medaļas (2 zelta, 2 sudraba un 6 bronzas medaļas). Visas šīs medaļas ir izcīnītas vasaras olimpiskajās spēlēs. Šis deviņas medaļas ir izcīnītas 4 olimpiskajos sporta veidos — boksā, cīņas sportā, tenisā un vieglatlētikā. No šīm sporta veidiem visvairāk, 6 medaļas ir izcīnītas boksā. Monika Puiga ir vienīgā Puertoriko sportiste, kura izcīnījusi zelta medaļu. Šo medaļu viņa ieguva 2016. gada Riodežaneiro spēlēs tenisā. 1988. gada Seulas spēlēs Puertoriko beisbola izlase izcīnīja trešo vietu (bronzas medaļu), taču šajās spēlēs beisbols bija demonstrācijas sporta veids. Šī iemesla dēļ iegūtā medaļa netiek oficiāli ieskaitīta. Skatīt arī: olimpisko medaļu skaits pēc valsts Pamatraksts: Puertoriko olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Puertoriko ir ieguvuši olimpiskās zelta medaļas. Pamatraksts: Puertoriko karognesēji olimpiskajās spēlēs «Puerto Rico». International Olympic Committee. «Olympic Medal Winners». International Olympic Committee. «Puerto Rico». Sports-Reference.com. Arhivēts no oriģināla, laiks: 2009. gada 18. janvārī. Skatīts: 2019. gada 27. janvārī.