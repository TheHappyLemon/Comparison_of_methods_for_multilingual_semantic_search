Rustems Kazakovs (Krimas tatāru: Rustem Abdulla oğlu Kazakov ; dzimis 1947. gada 2. janvārī) ir bijušais padomju grieķu-romiešu stila cīkstonis, olimpiskais čempions (1972), PSRS Nopelniem bagātais sporta meistars (1969), PSRS Nopelniem bagātais treneris (1973), pirmais Krimas tatāru sportists, kas kļuvis par olimpisko čempionu. Rustems Kazakovs piedzima 1947. gadā Taškentā Krimas tatāru ģimenē. Ar cīņas sportu viņš sāka nodarboties 1960 gadā, 1963. gadā uzvarēja Uzbekijas čempionātā, 1963. un 1964. gadā kļuva par PSRS jauniešu čempionāta uzvarētāju. 1965. gadā Bulgārijā guva pirmo uzvaru pieaugušo starptautiskā turnīrā. 1967. gadā Pasaules čempionātā ieņēma septīto vietu. Tika iekļauts PSRS olimpiskajā izlasē, bet 1968. gada olimpiskajām spēlēm Mehiko netika treniņā iegūtas traumas dēļ. Pēc traumas sadziedēšanas 1969. gada pavasarī Kazakovs piedalījās Pasaules čempionātā Argentīnā un kļuva par tā uzvarētāju. Nākamajā 1971. gada Pasaules čempionātā viņš sekmīgi aizstāvēja aizpērn iegūto čempiona titulu. 1972. gada vasaras olimpiskajās spēlēs Minhenē Rustems Kazakovs pēc zaudējuma otrajā kārtā bulgāram Hristo Traikovam, nākamajās kārtās guva četras uzvaras un iekļuva finālā, kur jau trešajā minūtē guva plecu uzvaru pār vācu cīkstoni Hansu Jurgenu Vailu un kļuva par olimpisko čempionu. 1973. gada pasaules čempionātā Teherānā viņš izcīnīja sudraba medaļu. 1975. gadā pēc savas sportista karjeras noslēguma Rustems Kazakovs iesaistījās trenera darbā, strādāja ACSK, PSRS un Krievijas izlases komandu treneru štāba darbinieks. 1989. gadā aizejot pensijā, pārcēlās no Maskavas uz Krimu. Viņš ir Krimas nacionālās cīņas kurešs federācijas prezidents. Ordenis "Goda zīme" (1972). «Рустем Казаков (1947), олимпийский чемпион по греко-римской борьбе, двукратный чемпион мира» (krievu). Республиканская крымскотатарская библиотека им. И. Гаспринского. 2016. gada 26. maijs. Skatīts: 2019-04-05. Rustema Kazakova profils mājas lapā infosport.ru (krieviski) «Рустем Казаков: В жизни за все надо бороться до победного конца!» (krievu). milli-firka.org. 2009. gada 10. jūlijs. Skatīts: 2019-04-06. Olympedia profils (angliski) FILA profils (angliski) «Спортивные легенды Крыма: Рустем Казаков выиграл все возможные титулы в борьбе» (krievu). segodnya.ua. 2013. gada 17. decembris. Skatīts: 2019-04-05.