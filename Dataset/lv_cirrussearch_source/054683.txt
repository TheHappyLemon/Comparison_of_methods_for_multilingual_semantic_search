Franks Janiks Kesjē (franču: Franck Yannick Kessié; dzimis 1996. gada 19. decembrī) ir Kotdivuāras futbolists, kas spēlē pussarga pozīcijā, Kotdivuāras izlases dalībnieks. Kopš 2023. gada Kesjē pārstāv Saūda Arābijas profesionālās līgas komandu Al Ahli. Jauniešu vecumā spēlējis Abidžanas komandā Stella Club. 2015. gada janvārī pievienojās Itālijas klubam Bergamo "Atalanta". 2015.—2016. gada sezonā tika izīrēts B sērijas klubam Cesena. Pēc sezonas atgriezās Atalanta, debitējot A sērijā 2016. gada augustā. 2017. gada jūnijā pārgāja uz citu A sērijas klubu AC Milan. Līgums paredzēja divu gadu īri ar pienākumu izpirkt. 2022. gadā ar Milan komandu uzvarējis A sērijā. 2022. gada jūlijā noslēdzis četru gadu līgumu ar La Liga komandu Barcelona. Spēlējis Kotdivuāras U-17 un U-20 izlasēs. Piedalījies 2013. gada FIFA U-17 Pasaules kausā. 2014. gada septembrī 17 gadu vecumā debitējis Kotdivuāras izlasē spēlē pret Sjerraleoni. Izlases rindās piedalījies 2017. un 2019. gada Āfrikas Nāciju kausa finālturnīros. «Ivory Coast's Franck Kessie joins AC Milan from Atalanta». bbc.com (angļu). 2017. gada 2. jūnijā. Skatīts: 2020. gada 1. novembrī. Vikikrātuvē par šo tēmu ir pieejami multivides faili. Skatīt: Franks Kesjē. Olympedia profils (angliski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)