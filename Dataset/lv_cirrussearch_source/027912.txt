Simptoms (grieķu: σύμπτωμα, symptoma — 'negadījums, nelaime') ir slimības pazīme. Katrai slimībai ir vairāki simptomi. Simptomi var būt tādi, kurus pacients jūt un par to izstāsta ārstam, un objektīvi, kurus ārsts atrod, veicot slimnieka izmeklēšanu. Pamatojoties uz konstatētajiem simptomiem, ārsts nosaka diagnozi. Vieni un tie paši simptomi var būt vairākām slimībām, pareizu diagnozi var noteikt tikai ārsts. Populārā medicīnas enciklopēdija, Izdevniecība "Rīga" 1977. gads, 501.lpp