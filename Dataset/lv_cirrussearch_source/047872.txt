Aleksandru Spiridons (rumāņu: Alexandru Spiridon; dzimis 1960. gada 20. jūlijā) ir Moldovas futbola treneris un bijušais futbolists. Spēlējis pussarga pozīcijā, bijis Moldovas futbola izlases dalībnieks. No 2018. līdz 2019. gadam bija Moldovas izlases galvenais treneris. Spēlētāja karjeru sāka Kišiņevas "Nistru" (tagad — "Zimbru"). Vēlāk spēlējis Ukrainas klubos Kijivas SKA un Vorošilovgradas (tagad Luhanskas) "Zorya". 1983. gadā atgriezās Nistru. No 1987. līdz 1990. gadam pārstāvēja Zaria Bălți. 1991. gadā atkal atgriezās savā pirmajā klubā, kas jau bija mainījis nosaukumu uz "Zimbru". Laika posmā no 1992. līdz 1996 gadam piecas reizes izcīnīja Moldovas čempiontitulu. 1992. gadā atzīts par Moldovas gada futbolistu. Aizvadījis 16 spēles Moldovas izlasē un guvis divus vārtus, bijis komandas kapteinis. Karjeru izlasē noslēdza 1995. gada martā. 1992. gadā sāka strādāt Kišiņevas "Zimbru" treneru korpusā. 1994. gadā kļuva par komandas galveno treneri, paralēli turpināja arī spēlētāja karjeru. Vēlāk bija Tiraspoles "Tiligul" galvenais treneris. Karjeras turpinājumā vadīja Moldovas U-21 izlasi. 2001. gadā neilgu laiku bija Moldovas izlases galvenais treneris. Vēlāk atkārtoti vadīja Zimbru, bet no 2002. līdz 2004. gadam bija Nistru Otaci galvenais treneris. 2004. gadā kļuva par Mirčas Lučesku asistentu Doneckas "Šahtar", kur strādāja līdz pat 2016. gadam, palīdzot komandai astoņas reizes uzvarēt Ukrainas Premjerlīgā un 2009. gadā UEFA kausa izcīņā. 2016.—2017. gada sezonā bija Lučesku asistents Sanktpēterburgas "Zenit". 2018. gada janvārī tika apstiprināts par Moldovas izlases galveno treneri. Pec neveiksmīgā komandas snieguma 2020. gada Eiropas čempionāta kvalifikācijā amatu atstāja. «Player of the year » Moldova». worldfootball.net (angļu). Skatīts: 2019. gada 30. martā. «Alexandru Spiridon - national football team player». eu-football.info (angļu). Skatīts: 2019. gada 30. martā. «Alexandru Spiridon is new coach of Moldovan national football team». publika.md (angļu). 2018. gada 13. janvārī. Arhivēts no oriģināla, laiks: 2019. gada 30. martā. Skatīts: 2019. gada 30. martā. Vikikrātuvē par šo tēmu ir pieejami multivides faili. Skatīt: Aleksandru Spiridons. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)