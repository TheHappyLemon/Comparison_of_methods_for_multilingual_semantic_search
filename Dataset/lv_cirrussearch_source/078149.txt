Reinzeme-Pfalca (vācu: Rheinland-Pfalz) ir viena no sešpadsmit Vācijas federālajām zemēm, atrodas valsts rietumos. Robežojas ar Franciju, Luksemburgu, Beļģiju, kā arī Ziemeļreinas-Vestfālenes, Hesenes, Bādenes-Virtembergas un Zāras federālajām zemēm. Iedalās 3 reģionos (Regierungsbezirk), 24 apriņķos (Kreis) un 13 neatkarīgās pilsētās (kreisfreien Städte). Lielākās pilsētas: Mainca, Ludvigshāfene, Koblenca, Trīre, Kaizerslauterne. Lielākās upes: Reina, Mozele, Lāna. Kalni un augstienes: Eifels (Eifel), Reinas Šīferkalni (Rheinisches Schiefergebirge), Taunuss (Taunus), Vestervalde (Westerwald). 20. gadsimta otrajā pusē Reinzeme-Pfalca bija Vācijas reģions ar augstāko militāro koncentrāciju, kas maksimumu sasniedza 1987. gadā, kad 7,6% no reģiona teritorijas bija aizņemti ar militāriem objektiem. Pēc 1990. gada 491 militārais objekts tika atdots vai plānots atdot civilajai pārvaldei, 8 no 11 kara aviācijas bāzēm tika slēgtas. Reģionā atgriezās vairākas civilās nozares pasta un dzelzceļa privatizācijas rezultātā, kā arī militāro ražojošo firmu slēgšanas rezultātā. Clearingstelle Konversion Rheinland-Pfalz Vikikrātuvē par šo tēmu ir pieejami multivides faili. Skatīt: Reinzeme-Pfalca. Encyclopædia Britannica raksts (angliski)