2013. gada Giro d'Italia bija 96. reize, kad notika šīs sacensības. Tās sākās Neapolē un noslēdzās Brešā. Kā vienām no UCI Pasaules tūres sacensībām, Giro bija pienākums ielūgt visas ProTeam komandas un tām bija pienākums piedalīties. Sezonas sākumā bija, tāpat kā iepriekšējos gados, 18 ProTeam komandas un organizatori ielūdza vēl četras komandas, lai aizpildītu ierasto 22 komandu kvotu sacensībām. Tomēr Team Katusha uzvarēja apelācijas tiesā par ProTour statusa zaudēšanu un UCI neizvēlējās atņemt licenci kādai citai komandai, kas nozīmēja, ka Giro piedalīsies 23 komandas, līdzīgi kā notika pēc speciāla lēmuma 2011. gadā. Komandas, kuras piedalījās bija: *: Pro Continental komandas, kuras saņēma ielūgumu. Pilns sacensību maršruts tika paziņots 2012. gada 30. septembrī Spazio Pelota Milānā un uz to bija uzaicināti vairāki braucēji: 2012. gada uzvarētājs Raiders Hešedāls, Hoakims Rodrigess, Tomass De Gents, Alverto Kontadors, Marks Kevendišs, Vinčenco Nibali, Damiāno Kunego, Elia Vivjāni, Teilors Finijs, Rigoverto Urans, Ivans Baso un Moreno Mozers. Pirmo reizi kopš 2008. gada pirmie sacensību posmi (kopā astoņi) notika Itālijas dienvidos. Pirmo reizi 54 gadu laikā notika sacensību posms Iskijas salā. Sacensību laikā tika godāti 1963. gada Vajontas aizsprosta katastrofas upuri, kā arī 13. posmā komponists Džuzepe Verdi un 9. posmā pazīstamais riteņbraucējs un trīskārtējais Giro uzvarētājs Džino Bartali. Daļa maršruta tika izmantota arī šī gada Pasaules čempionātā Florencē.