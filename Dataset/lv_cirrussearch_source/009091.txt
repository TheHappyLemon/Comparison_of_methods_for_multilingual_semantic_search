Hosē Manuels Kalderons Borallo (spāņu: José Manuel Calderón Borrallo; dzimis 1981. gada 28. septembrī) ir bijušais spāņu basketbolists, spēlēja saspēles vadītāja pozīcijā, ilggadējs Spānijas izlases dalībnieks. Spānijas izlases sastāvā uzvarējis 2006. gada Pasaules kausā, kā arī izcīnījis divas olimpiskās sudraba medaļas. 2022. gada janvārī pievienojies Nacionālās basketbola asociācijas (NBA) kluba Klīvlendas "Cavaliers" vadībai ("Cavaliers" ir viens no 6 NBA klubiem, kurus H. Kalderons pārstāvējis savas spēlētāja karjeras laikā). Karjeru uzsāka Spānijas klubā Alikantes "CB Lucentum". Vēlāk pievienojās citas šīs valsts klubam Fuenlabradas "Baloncesto", taču jau nākamajā sezonā pārgāja uz Vitorijas "TAU Cerámica". 2005. gadā viņš kluba sastāvā izcīnīja 2. vietu Eirolīgā. Kopš 2005.—2006. gada sezonas spēlēja NBA klubā Toronto "Raptors". Individuāli veiksmīgākā spānim bija 2008.—2009. gada sezona, kad vidēji spēlē tika gūti 12,8 punkti, atdotas 8,9 rezultatīvas piespēles un soda metieni mesti ar 98,1% lielu precizitāti (labākais rādītājs visā līgā un visā līgas vēsturē). 2012.—2013. gada sezonu pabeidza Detroitas "Pistons", 2013.—2014. gada sezonu aizvadīja Dalasas "Mavericks", bet pēc sezonas pievienojās Ņujorkas "Knicks". Pēc tam spēlējis vēl vairākos klubos, līdz 2019. gadā karjeru noslēdza atgriezies "Pistons" sastāvā. Spānijas izlases sastāvā izcīnījis sudraba medaļu 2008. gada olimpiskajās spēlēs Pekinā un 2012. gada olimpiskajās spēlēs Londonā, zelta medaļu 2006. gada Pasaules čempionātā Japānā. Eiropas čempionātos ir izcīnījis zeltu (2011), kā arī divas sudraba medaļas (2003, 2007) un vienu bronzu (2013). «US hoops back on top, beats Spain for gold medal». Samoanewsonline.com. Arhivēts no oriģināla, laiks: 2009. gada 26. martā. Skatīts: 2010. gada 28. augustā. (angliski) «ASV basketbolisti izcīna zelta medaļas Pekinas olimpiskajās spēlēs». Easyget.lv. 2008. gada 24. augustā. Arhivēts no oriģināla, laiks: 2016. gada 6. martā. Skatīts: 2010. gada 28. augustā. «Superfinālā uzvar ASV basketbolisti». Apollo. 2008. gada 24. augustā. Skatīts: 2010. gada 28. augustā.[novecojusi saite] Edgars Bērziņš. «ASV basketbolisti izcīna zeltu». sportacentrs.com, 2008. gada 24. augustā. Skatīts: 2010. gada 28. augustā. «Un equipazo de oro». Noticias.info. Arhivēts no oriģināla, laiks: 2008. gada 21. septembrī. Skatīts: 2010. gada 28. augustā. (spāņu) «Pau Gasol forfait». Lequipe-tv.net. 2009. gada 2. septembrī. Skatīts: 2010. gada 28. augustā.[novecojusi saite] (franciski) Vikikrātuvē par šo tēmu ir pieejami multivides faili. Skatīt: Hosē Kalderons. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)