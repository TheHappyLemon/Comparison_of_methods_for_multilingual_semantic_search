Džakomo Mateoti (itāļu: Giacomo Matteotti; dzimis 1885. gada 22. maijā, miris 1924. gada 10. jūnijā) bija itāļu kreisais politiķis, viens no Itālijas Sociālistiskās partijas (Partito Socialista Italiano), bet no 1922. gada — Apvienotās sociālistu partijas (Partito Socialista Unitario) līderiem. 1919., 1921. un 1924. gadā tika ievēlēts parlamentā. 1924. gada 30. maijā uzstājās parlamentā, kur apsūdzēja fašistus vēlēšanu falsificēšanā un terorā. 10. jūnijā tika nolaupīts un nogalināts. Nogalinātais Mateoti tika atrasts pie Romas 16. jūnijā. Slepkavība radīja valstī dziļu iekšpolitisku krīzi. Slepkavas — fašistu drošības dienesta dalībnieki — tika arestēti pēc dažām dienām. Viņiem tika piespriesti cietumsodi, tomēr karalis Viktors Emanuels III viņus amnestēja. 1947. gadā notika vēl viena prāva, kurā slepkavības dalībniekiem tika piespriests mūža ieslodzījums. Daudz debatēts par Benito Musolīni iesaisti Mateoti nogalināšanā, tomēr vairums vēsturnieku sliecas domāt, ka Musolīni nezināja par Mateoti noslepkavošanas plāniem un realizāciju. Maurizio Degl’Innocenti, Matteotti, l’uomo e il politico, in Fondazione Giacomo Matteotti-Fondazione di studi storici Filippo Turati, Matteotti 100 nelle scuole, 2022, p. 32. Vikikrātuvē par šo tēmu ir pieejami multivides faili. Skatīt: Džakomo Mateoti.