"Elpojiet dziļi..." ir 1967. gada Latvijas PSR mākslas filma, kas uzņemta Rīgas Kinostudijā pēc Gunāra Priedes lugas "Trīspadsmitā" motīviem. Filmas režisors ir Rolands Kalniņš. Pazīstama arī ar kontrolējošo iestāžu neatzīto sākotnējo nosaukumu "Četri balti krekli". Uzreiz pēc uzņemšanas notikusī filmas "nolikšana plauktā" netraucēja vairākos Latvijas teātros iestudēt Gunāra Priedes lugu. Filmas pirmizrāde kinoteātrī notika tikai 1986. gadā. Filma ir iekļauta Latvijas kultūras kanonā un ir viena no vispopulārākajām latviešu kinofilmām. 2018. gada aprīlī filmas restaurētā versija tika iekļauta 2018. gada Kannu kinofestivāla prestižajā Kannu klasikas (Cannes Classics) programmā, kas uzskatāms pat par sensacionālu vēsturisku notikumu Latvijas kinomākslas attīstībā. Telefonu montieris Cēzars Kalniņš no darba brīvajā laikā sacer dziesmas, muzicēdams kopā ar draugiem izveidotajā ansamblī. Tomēr, lai ansamblis nonāktu līdz publikai, jāiziet garš atļauju saņemšanas ceļš. Kultūras komisijas locekle Anita Sondore pavirši noklausās Cēzara dziesmas un nokritizē tās, bet vēlāk vairs gribēdama nevar apstādināt dažādu sabiedrisko apspriešanu dzirnakmeni, kuru pati iekustinājusi. Pēc uzvaras konkursā par mūzikas komponēšanu filmai Imants Kalniņš sarakstīja septiņas dziesmas ar Māra Čaklā vārdiem. Par spīti tam, ka filma tika "nolikta plauktā", šīs dziesmas kļuva populāras, tās izpildīja arī Liepājas grupas "Santa" un "2xBBM". 1971. gadā dziesmas no kinofilmas sāka izpildīt grupa "Menuets", tās kļuva par nozīmīgu grupas repertuāra sastāvdaļu. "Menueta" albumā "Dzeguzes balss" (1979) bija iekļautas šī cikla dziesmas "Dzeguzes balss" un "Viņi dejoja vienu vasaru". Divdaļīgajā izlasē "Dziesmu izlase "60."" iekļautas trīs filmas dziesmu oriģinālversijas: "Viņi dejoja vienu vasaru" (Nr. 1, 2005), "Dziesma par krekliem" un "Es esmu bagāts" (Nr. 2, 2006). Viss filmas skaņu celiņš izdots 2014. gadā izdevniecībā "Upe tt" ar nosaukumu "Oriģinālmūzika no kinofilmas "Četri balti krekli"", tas ir otrais disks Māra Čaklā dzejas CD izdevumā "Stikla saksofonists". Izdevumam izmantoti LNA Kinofotofonodokumentu arhīva ieraksti: Ievads. Viņi dejoja vienu vasaru Dziesma par krekliem. 1. variants Dziesma par Napoleonu Šeiks Dzeguzes balss Es esmu bagāts Pirmā pīle Dziesma par krekliem. 2. variants Cik mēs viens par otru zinām Instrumentālā titru mūzika Balsis: Līga Liepiņa (1), Pauls Butkēvičs (1-3, 6-8), Juris Strenga (5, 9). Ansamblis "Zvaigznīte" (filmā "Optimisti"): Uldis Stabulnieks (klavieres) Dzintars Beķeris (sitamie instrumenti) Valdis Eglītis (basģitāra) Gunārs Rozenbergs (trompete) Andris Vilsons (ritma ģitāra) Jūlijs Vilsons (solo ģitāra) Uldis Pūcītis — Cēzars Kalniņš (dzied Juris Strenga) Dina Kuple — Anita Sondore Līga Liepiņa — Bella Arnolds Liniņš — Miervaldis Tralmaks Pauls Butkēvičs — Ralfs Uldis Stabulnieks Dzintars Beķeris Valdis Eglītis Gunārs Rozenbergs Andris Vilsons Jūlijs Vilsons Rostislavs Gorjajevs, Ernests Karelis, Antonija Kleimane, Armīns Lejiņš, Irēna Lagzdiņa, Jāzeps Pīgoznis, Renāte Stūrmane, Severīns Vilsons, Pēteris Šiliņš, Anda Zaice, Oļģerts Kroders, Edgars Liepiņš, Āris Rozentāls, Natālija Vītoliņa, Eduards Plataiskalns, Imants Kalniņš, Viktors Kalniņš, Roberts Ligers un ansamblis “Rīgas Pantomima”. Režisors: Rolands Kalniņš Scenārija autors: Gunārs Priede Operators: Miks Zvirbulis Komponists: Imants Kalniņš Mākslinieks: Uldis Pauzers Skaņu režisors: Igors Jakovļevs Otrais režisors: Varis Brasla Dziesmu teksti: Māris Čaklais Matīsa, Kristīne. Vecās labās... : latviešu kinoklasikas 50 spožākās pērles / Kristīne Matīsa ; [red. Pēteris Upesbrants]. — Rīga : ATĒNA, 2005. — 502 lpp. ISBN 9984-34-142-9 Latvijas kultūras kanons «Filma "Četri balti krekli" iekļauta prestižajā Kannu klasikas programmā». www.satori.lv (angļu). Skatīts: 2018-04-29. «Rolanda Kalniņa filma iekļauta elitārā klasikas programmā Kannu kinofestivālā» (latviešu). Skatīts: 2018-04-30. «Arhivēta kopija». Arhivēts no oriģināla, laiks: 2016. gada 4. martā. Skatīts: 2014. gada 19. novembrī. IMDb profils (angliski) Filmas profils[novecojusi saite] portālā Kino Muzejs "Četri balti krekli" ("Elpojiet dziļi...") portālā filmas.lv