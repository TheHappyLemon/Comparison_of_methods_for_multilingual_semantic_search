Radža Džons Vurputors Čari (Raja Jon Vurputoor Chari, dzimis 1977. gada 24. jūnijā) ir ASV Nacionālās aeronautikas un kosmosa administrācijas (NASA) astronauts, ASV Gaisa spēku pulkvedis. Radža Čari piedzima Viskonsinas štata Milvoki tēva Srēnivasa V Chari (Sreenivas V Chari), dzimuša Indijas Telangānas štatā, un mātes Pegijas Egbertas (Peggy Egbert) ģimenē. Viņš bērnību pavadīja Cidarfollsā, Aiovā 1995. gadā Čari beidza Kolumbusas vidusskolu Vaterlo. Radža Čari iestājās ASV Gaisa spēku akadēmijā Kolorādospringsā, Kolorādo štatā, un 1999. gadā viņš ieguva zinātņu bakalaura grādu astronautikas inženierijā un inženierzinātnēs, ar otršķirīgo jomu matemātikā. Pēc absolvēšanas Čari iestājās Masačūsetsas Tehnoloģiju institūtā Kembridžā, un 2001. gadā ieguva zinātņu maģistra grādu aeronautikā un astronautikas inženierijā. Pēc studiju beigšanas Radža Čari iestājās Vensas Gaisa spēku bāzes (Oklahoma) pēcdiploma pilota kursos. Viņš piedalījās lidmašīnu F-15E Strike Eagle mācībās Seimora Džonsona Gaisa spēku bāzē Ziemeļkarolīnā. 2003. gadā viņš tika pārvietots uz Elmendorfas GSB Aļaskā, un piedalījās Irākas karā. 2006. gadā viņš tika komandēts uz RAF Lakenheath bāzi Anglijā. 2007. gadā Čari apmeklēja ASV Jūras spēku izmēģinātājpilotu skolu Patuksentriverā Mērilendā kā gaisa spēku apmaiņas virsnieks. 2008. gadā viņš tika pārcelts uz Inglinas (Eglin) GSB Floridā, kur viņš dienēja par APG-63 un APG-82 aktīvās elektroniski skenējošā masīva radara programmas projekta izmēģinātājpilotu. Čari arī apmeklēja ASV Armijas pavēlniecības un ģenerālštāba koledžu Fortlīvenvortā Kanzasā, ko absolvēja 2012. gada decembrī. Pēc tam viņš dienēja par CENTCOM laikjutīgas mērķēšanas virsnieku. 2015. gadā viņš kļuva par komandējošo virsnieku 461. lidojuma izmēģinātāju eskadriļā Edvardsa GSB Kalifornijā. 2008. gadā Radža Čari pieteicās NASA 20. astronautu grupas uzņemšanā, bet neizturēja atlasi. 2017. gada 7. jūnijā Radža Čari tika izvēlēts par NASA 22. astronautu grupas kandidātu, un augustā viņš sāka divu gadu astronauta apmācību. 2020. gada 10. janvārī viņš ieguva astronauta kvalifikāciju. 2020. gada 9. decembrī Čari tika iekļauts Artemis komandā, "lai palīdzētu sagatavot ceļu nākamajām Mēness misijām, tostarp pirmās sievietes un nākamā vīrieša nosūtīšanai pa Mēness virsmu 2024. gadā". 14. decembrī viņš kļuva par pirmo astronautu no 22. grupas, kurš izvēlēts kosmosa misijai — viņu iekļāva SpaceX Crew-3 apkalpē. Radžas Čari pirmais kosmiskais sākās 2020. gada 11. novembrī, esot kosmosa kuģa SpaceX Crew-3 komandierim. Viņš bija Starptautiskās kosmosa stacijas 66. un 67. ekspedīcijas lidojuma inženieris. Uz zemes viņš atgriezās 2022. gada 6. maijā. Kosmisko lidojumu kopsavilkums: Iziešanas atklātā kosmosā: Astronaut Raja Chari Arhivēts 2022. gada 20. janvārī, Wayback Machine vietnē. NASA (angliski) Раджа Джон Вурпутур «Гриндер» Чари astronaut.ru (krieviski)