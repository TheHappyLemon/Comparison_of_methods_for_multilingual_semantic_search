Papuasijas lorikets (Charmosyna papou) ir papagaiļveidīgo kārtas putns, kas sastopams Jaungvinejā. Šai sugai raksturīga sarkanā un melnā melanistiskā krāsu fāze. Tās gadījumā sarkano spalvu vietā ir melnās. Populācijas kopējais daudzums nav zināms, taču suga ir diezgan parasta visā savā izplatības areālā. Papuasijas lori ķermeņa garums ir 25 cm, svars 90—115 grami. Apspalvojums pamatā sarkans tumši zaļš. Raibo ietērpu papildina melnie, dažādu nokrāsu zilie un dzeltenie toņi. Knābis oranži sarkans. Perējumā parasti 2 olas. Perēšanas ilgums 26—27 dienas. Putnēni apspalvojas pēc 8—9 nedēļām. Pārtiek no nektāra, ziediem, augļiem, ogām, sēkliņām, iespējams, arī nelieliem kukaiņiem un to kāpuriem. Papuasijas loriketam ir četras pasugas: Charmosyna papou papou, Scopoli, 1786 — izplatīta Doberai pussalā Jaungvinejas ziemeļrietumos Indonēzijā Charmosyna papou goliathina, Rothschild & Hartert, 1911 — izplatīta no Veilanda kalniem Papua provincē Indonēzijas austrumos līdz Austrumu kalnienes provincei Papua-Jaungvinejas rietumos Charsomyna papou wahnesi, Rothschild, 1906 — izplatīta Huonas pussalā Morobes provincē Papua-Jaungvinejas austrumos Charmosyna papou stellae, A.B.Meyer, 1886 — izplatīta no Hercoga kalniem Morobes provincē Papua-Jaungvinejas austrumos līdz Ouena Stenlija kalnu grēdai Papua-Jaungvinejas dienvidaustrumos ITIS Report. Charmosyna papou Charmosyna papou, Sarkanā grāmata World Parrot Trust Bird Care. Australia's Largest Aviculture web site Expert inforamtion for all types of pets. Birds articles. Stella's Lorikeet[novecojusi saite] Life on Earth. Kingdom Animalia. Papuan Lorikeet Handbook of the Birds of the World. Papuan Lorikeet[novecojusi saite]