Maķedonijas Republika piedalījās 2016. gada vasaras olimpiskajās spēlēs, kas notika Brazīlijas pilsētā Riodežaneiro no 2016. gada 5. līdz 21. augustam. Šī bija sestā reize, kad Maķedonija piedalījās vasaras olimpiskajās spēlēs, kopš Dienvidslāvijas sabrukuma. Maķedonija olimpiskajās spēlēs piedalījās ar nosaukumu — Bijusī Dienvidslāvijas Republika Maķedonija. Šo valsts nosaukuma variantu vasaras olimpiskajās spēlēs Maķedonija lietoja pēdējoreiz, jo 2019. gadā tika mainīts valsts nosaukums uz Ziemeļmaķedoniju, līdz ar to, nākamajās 2020. gada Tokijas spēlēs tā startēs ar jauno valsts nosaukumu. Maķedonijas olimpisko komandu 2016. gada vasaras olimpiskajās spēlēs veidoja 6 sportisti (2 vīrieši un 4 sievietes), kuri startēja 4 olimpiskajos sporta veidos. Pirmo reizi, kopš Maķedonija piedalās olimpiskajās spēlēs tās komandā bija vairāk sieviešu nekā vīriešu. Maķedonija pirmo reizi bija pārstāvēta džudo sacensībās un pēc 8 gadu pārtraukuma atkal šaušanas sacensībās. Katrā no šiem sporta veidiem startēja pa vienam sportistam, savukārt peldēšanā un vieglatlētikā Maķedonija bija pārstāvēta ar 2 sportistiem. No olimpiskās komandas 6 sportistiem, 5 sportistiem šīs bija pirmās olimpiskās spēles. Vienīgais sportists, kas bija ar iepriekšējo 2012. gada Londonas spēļu pieredzi bija peldētājs Marko Blaževskis. 2016. gada vasaras olimpiskajās spēlēs Maķedonijas sportisti nespēja izcīnīt olimpiskās medaļas. Maķedonijas karognesēja olimpisko spēļu atklāšanas ceremonijā bija peldētāja Anastasija Bogdanovski. Viņa bija pirmā Maķedonijas sieviete—sportiste, kas olimpisko spēļu ceremonijā ir nesusi valsts karogu. Savukārt olimpisko spēļu noslēguma ceremonijā Maķedonas karogu nesa kāds no olimpisko spēļu brīvprātīgajiem dalībniekiem. «Анастасија Богдановски, македонски знаменосец во Рио» [Anastasija Bogdanovski, Macedonian flag bearer for Rio]. ekipa.mk (maķedoniešu). 2016. gada 21. jūlijs. Arhivēts no oriģināla, laiks: 2016. gada 22. jūlijs. Skatīts: 2016. gada 23. jūlijs. Macedonia at the 2016 Rio de Janeiro Summer Games