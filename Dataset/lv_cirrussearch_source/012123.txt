Gulbenes "Buki" ir Latvijas basketbola klubs no Gulbenes, kas dibināts 1997. gadā. Šobrīd spēlē Nacionālajā basketbola līgā (pēc spēka otrais līmenis Latvijas basketbolā). Agrāk komanda bijusi pazīstama arī ar nosaukumu "Bumerangs/ASK" un "ASK/Buki". Gulbenes komanda ir trīskārtēja Latvijas Basketbola līgas (LBL) bronzas medaļas ieguvēja, kā arī uzvarējusi LBL 2. divīzijas turnīrā 2019. gadā. 2005. un 2006. gadā komanda piedalījās Baltijas Basketbola līgas čempionātā, taču kopš 2006.—2007. gada sezonas spēlē tikai Latvijas Basketbola līgā. Pēdējās sezonas "Gulbenes Buki" spēlē LBL 2. divīzijā. 2017.—2018. gada sezonā "Buki" izcīnīja 2. divīzijas bronzas godalgas, bet 2018.—2019. gada sezonā kļuva par 2. divīzijas čempioniem. Kopš 2020. gada uz LBL 2. divīzijas bāzes izveidoja Nacionālo basketbola līgu un Gulbenes komanda ir tās dalībniece. Kopš 2021. gada kluba galvenais treneris ir bijušais tā saspēles vadītājs Raimonds Gabrāns, kurš stājās cita bijušā "Buku" spēlētāja Artūra Brūniņa vietā. Galvenā trenera asistents ir vēl viens vietējā basketbola audzēknis Pāvels Veselovs. 2022.—2023. gada sezonas regulārajā čempionātā Gulbenes "Buki" uzvarēja Austrumu grupā, kļūstot par pirmo komandu Nacionālās basketbola līgas vēsturē, kas visu regulāro sezonu aizvadījusi bez zaudējumiem. Sezonas noslēgumā Gulbenes komanda izcīnīja bronzas medaļas, kas bija pirmā reize, kad komanda iekļūst starp medaļniekiem kopš spēlē Nacionālajā basketbola līgā (2019. gadā tā kļuva par čempioniem, kad turnīrs vēl bija LBL 2. divīzija). "Bukiem" ir kluba himna, kuru sarakstījis Mārtiņš Freimanis un izpilda grupa "Putnu balle". 1998 — 6. 1999 — 3. 2000 — 4. 2001 — 3. 2002 — 3. 2003 — 5. 2004 — 6. 2005 — 5. 2006 — 4. 2007 — 6. 2008 — 7. 2009 — 9. 2010 — 8. 2011 — 3. 2012 — 15. 2013 — 13. 2014 — 19. 2015 — 6. (izstājās 1/4 finālā) 2016 — 14. 2017 — 12. (izstājās 1/8 finālā) 2018 — 3. 2019 — 1. 2020 — Nenoslēgta sezona (Covid-19) 2021 — Atcelta sezona (Covid-19) 2022 — 4. 2023 — 3. 2005 — 12. 2006 — 16. 2008 — 21. Pēdējoreiz atjaunots 2023. gada 22.septembrī «"Gulbenes Buku" galvenā trenera grožus pārņem Raimonds Gabrāns». Sportacentrs.com (latviešu). 2021-07-26. Skatīts: 2023-03-02. BK "Gulbenes buki" himna youtube. Caballero.lv. «Turnīra komandas». NBL (latviešu). Skatīts: 2022-11-01.