Užupe (lietuviešu: Užupis, burtiski — 'Aizupe') ir Viļņas apkaime, kas lielākoties atrodas Viļņas vecpilsētas teritorijā. Tas ir UNESCO Pasaules mantojuma objekts. Apkaime ir populāra mākslinieku vidē un ar savu bohēmisko atmosfēru tiek salīdzināta ar Monmartru Parīzē un Kristiāniju Kopenhāgenā. 1997. gada 1. aprīlī apkaime pasludināja sevi par neatkarīgu republiku, bet 1998. gada vasarā dzejnieks Roms Lileiķis un tulkotājs Toms Čepaitis sarakstīja Užupes konstitūciju. Užupe ir samērā neliela (ap 0,60 km2) un izolēta; tajā ir ap 7000 iedzīvotāju, tai skaitā ap 1000 mākslinieku. No vienas puses to no Viļņas vecpilsētas atdala Viļņas upe, otrā pusē tai atrodas stāvi pauguri, bet trešajā pusē tā robežojas ar padomju laikā izbūvētu rūpniecisko rajonu, kas šobrīd tiek labiekārtots. Pirmie tilti pār upi tika uzbūvēti 16. gadsimtā; tobrīd apkaimē lielākoties dzīvoja ebreji. «Kad tu pēdējo reizi biji karaļu pilsētā Viļņā?». Delfi. 2013. gada 23. maijs. Skatīts: 2014. gada 20. oktobrī. Annija Vīnkalna. «Cilvēks šeit drīkst būt laimīgs un drīkst būt arī nelaimīgs. Užupes republika Viļņā». tvnet.lv, 2018. gada 18. maijs. Skatīts: 2018. gada 18. maijā. Ielas garumā. Užupes republika Viļņā[novecojusi saite]. 2015. gada 26. septembris. LTV. Latvijas Sabiedriskais medijs. Skatīts: 2017. gada 9. augustā.