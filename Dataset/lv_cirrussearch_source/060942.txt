Kaharlika (ukraiņu: Кагарлик) ir pilsēta Ukrainas ziemeļos Kijivas apgabala Obuhivas rajonā. Izvietojusies apgabala dienvidaustrumos Rosavas upes krastos 70 km no galvaspilsētas Kijivas. Līdz 2020. gadam rajona centrs. Vēstures avotos pirmoreiz minēta 1142. gadā kā Gorodeca. Kopš Kijivas Krievzemes laikiem zināma kā sabiedroto tjurku cilts berendeju apmešanās vieta. Pilsētas nosaukumam ir tjurku cilme: pēc vienas versijas Kangarlik — ‘augstdzimušo [pilsēta]’, pēc citas — Kaganlik — ‘kagana [pilsēta]’. Vēlākos laikos zināma kā Erlika. Vairākkārt nopostīta, bet atjaunota. Līdz 17. gadsimtam stārastijas centrs. Vēlāk Kagarlika piederējusi vairākiem muižniekiem. No 1894. gada miests Kijivas apriņķī. 1971. gadā piešķirts pilsētas statuss. Mūsdienās pilsētā attīstīta pārtikas un būvmateriālu rūpniecība, mašīnbūve. Ukrainas iedzīvotāju skaits 2019. gada 1. janvārī; pārbaudes datums: 1 jūlijs 2019. «Kagarlika». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 315. lpp. Vikikrātuvē par šo tēmu ir pieejami multivides faili. Skatīt: Kaharlika.