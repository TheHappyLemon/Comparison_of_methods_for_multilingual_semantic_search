Pasaules čempionāts šaha kompozīcijā (angļu: World Championship in Composing for Individuals, WCCI) ir šaha problēmistu konkurss, kuru organizē FIDE šaha kompozīcijas pastāvīgā komisija vienu reizi trijos gados. Čempiona nosaukumu izcīna katrā no šādiem astoņiem žanriem: Divvilči (mats divos gājienos) Trīsvilči (mats trijos gājienos) Daudzvilči (mats četros un vairāk gājienos) Etīdes Palīgmati Pašmati Pasaku šahs Retro (retrogrādā analīze) Problēmisti, kas vēlas piedalīties konkrētā žanrā, iesniedz maksimāli sešas attiecīgā trīs gadu periodā publicētās, nodaļas prasībām atbilstošas, savas kompozīcijas. Iesniegtās kompozīcijas izvērtē triju tiesnešu komisija, un četras labākās no tām piedalās galīgo rezultātu noteikšanā. 1997. gadā Pulē notiekošais PCCC kongress pieņēma lēmumu pirmos pasaules čempionu nosaukumus šaha kompozīcijā piešķir pēc FIDE albuma 1989—1991 rezultātiem. Līdz ar to 1998. gada kongresā Santpēterburgā problēmisti, kas bija savākuši vislielāko punktu summu katrā no astoņām albuma nodaļām, tika pasludināti par pasaules čempioniem: divvilčos — Anatolijs Sļesarenko (Krievija); trīsvilčos — Mihaels Kellers (Vācija); daudzvilčos — Jakovs Vladimirovs (Krievija); etīdēs — Davids Gurgenidze (Gruzija); pašmatos — Petko Petkovs (Bulgārija); palīgmatos — Živko Jaņevskis (Ziemeļmaķedonija) pasaku šahā — George Sphicas (ASV) retro uzdevumos — Aleksandrs Kisļaks (Ukraina) Pasaules čempionāts šaha kompozīciju risināšanā (WCSC) Pasaules šaha kompozīcijas turnīrs (WCCT) WCCI noteikumi (angliski) World Champions in Chess Composition 1989-91 (angliski) Pasaules šaha kompozīcijas federācijas vietne