Pasāre (latīņu: Digitaria) ir graudzāļu dzimtas ģints ar kosmopolītisku izplatības areālu. Ģintī ir iekļautas 263 sugas. Pasāres ir slaidi, viengadīgi un daudzgadīgi lakstaugi. Dažas sugas (Digitaria exilis, Digitaria iburua, Digitaria sanguinalis, kā arī Digitaria compacta) tiek kultivētas kā labība dažviet Āfrikā. Augu sēklas tiek grauzdētas, saberztas miltos, no tām izgatavo putras vai izmanto alus raudzēšanai. Augus arī izmanto lopbarībai. Amerikā pasāres, it sevišķi sugas Digitaria sanguinalis un Digitaria ischaemum, bieži tiek uzskatītas par mauriņu nezālēm. Latvijā ir sastopamas divas pasāru sugas: Asinssarkanā pasāre (Digitaria sanguinalis), Lineārā pasāre (Digitaria ischaemum). «Digitaria Haller | Plants of the World Online | Kew Science». Plants of the World Online (angļu). Skatīts: 2022-11-27. «Best Crabgrass Killer & Preventer | Kill Weeds Fast» (en-GB). 2020-11-03. Arhivēts no oriģināla, laiks: 2022-11-27. Skatīts: 2022-11-27. «Graudzāļu dzimta - Gramineae, syn. Poaceae - Latvijas daba». www.latvijasdaba.lv. Skatīts: 2022-11-27.