Kopējās izmeklēšanas grupas, akronīms — KIG, (angļu: Joint Investigation Teams, JIT) ir tiesībsargājošas un tiesu spriedošas grupas, kuras uz noteiktu laiku un noteiktiem mērķiem izveido Eiropas Savienības (ES) dalībvalstu tiesībsargājošās un tiesu iestādes, lai izmeklētu starptautiskos noziegumus. Šādas grupas var izveidot vismaz divas ES valstis. Šo grupu darbībā var iesaistīties Eiropols, Eirojusts, Eiropas Birojs krāpšanas apkarošanai, tajās var piedalīties arī trešo valstu (valstu, kas nav ES) pārstāvji. Kopējo izmeklēšanas grupu darbību pamatā nosaka 2002. gada 13. jūnijā pieņemtais Eiropas Savienības Padomes Pamatlēmums 2002/465/TI, kas bija sakarīgs turpinājums 2000. gadā pieņemtajai ES dalībvalstu Konvencijai par savstarpējo palīdzību krimināllietās. KIG izveidi un darbību regulē ES Padomes Rezolūcija 2017/C 18/01. KIG darbības piemēri: Beļģijas, Nīderlandes, Austrālijas, Malaizijas, Ukrainas pārstāvju KIG īstenotā Malaysia Airlines reisa 17 notriekšanas izmeklēšana, Nacionālās žandarmērijas (Francija) un Nacionālās policijas korpusa (Nīderlande) izveidotā KIG daudzu noziedznieku izmantotā saziņas tīkla EncroChat izmeklēšana. «Kopējās izmeklēšanas grupas». eur-lex.europa.eu. 12.01.2017. Skatīts: 25.12.2021.