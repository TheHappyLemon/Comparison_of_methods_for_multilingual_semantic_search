Džoana Fonteina (Joan Fontaine, dzimusi Džoana de Bovuāra de Hevilenda (Joan de Beauvoir de Havilland) 1917. gada 22. oktobrī, mirusi 2013. gada 15. decembrī) bija ASV aktrise. Olīvijas de Hevilendas māsa. Dzimusi Tokijā britu jurista un aktrises ģimenē. Atzinību ieguva ar lomu Alfreda Hičkoka pirmajā ASV uzņemtajā filmā "Rebeka" (Rebecca, 1940). Par šo lomu tika nominēta Amerikas Kinoakadēmijas balvai. 1942. gadā ieguva šo balvu nominācijā "Labākā aktrise galvenajā lomā" par darbu Hičkoka filmā "Aizdomas" (Suspicion, 1941). Vēlreiz tika nominēta par galveno lomu filmā The Constant Nymph (1943). Pazīstama arī ar lomām tādās filmās kā "Džeina Eira" (Jane Eyre, 1943, kopā ar Orsonu Velsu, Oldesa Hakslija scenārijs pēc Šarlotes Brontē romāna), "Vēstule no nepazīstamas sievietes" (Letter from an Unknown Woman, 1948, pēc Stefana Cveiga romāna) un citās Holivudas klasiskajās filmās. Vikikrātuvē par šo tēmu ir pieejami multivides faili. Skatīt: Džoana Fonteina. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Encyclopædia Universalis raksts (franciski)