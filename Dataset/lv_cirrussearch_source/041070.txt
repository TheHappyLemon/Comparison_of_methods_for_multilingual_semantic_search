Pavels Šimāčeks (čehu: Pavel Šimáček; dzimis 1979. gada 28. aprīlī) ir Čehijas starptautiskais lielmeistars šahā (2018). 1993. gadā izcīnījis sudraba medaļu Čehijas jauniešu šaha čempionātā U14 vecuma grupā, bet 1998. gadā atkārtojis šo panākumu U20 vecuma grupā. Vairākkārt pārstāvējis Čehiju Eiropas un pasaules jauniešu šaha čempionātos, kur lielāko panākumu guvis 1995. gadā, kad Verdenā uzvarējis Eiropas jauniešu šaha čempionātā U16 vecuma grupā. 2009. gadā Dečīnā uzvarējis Čehijas šaha čempionātā, bet gadu vēlāk šajā turnīrā ieguvis bronzas medaļu. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Olomoucā (1998, 2003), Klatovā (Čehija, 1999), Pakšā (Ungārija, 2004), Impērijā (Itālija, 2005), Ždjārā pie Sāzavas (2008), Brno (2009), Prjevidzā (2009). Par panākumiem turnīros FIDE 2002. gadā Šimāčekam piešķīrusi starptautiskā meistara (IM), bet 2018. gadā - starptautiskā lielmeistara (GM) nosaukumu. 1st quarter Presidential Board Meeting 2018 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)