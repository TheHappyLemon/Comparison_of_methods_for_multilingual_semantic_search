Lapseņzirneklis (Argiope bruennichi) ir riteņzirnekļu dzimtas suga, kas izplatīta Ziemeļāfrikā, Centrāleiropā, Ziemeļeiropā (arī Latvijā), atsevišķās Āzijas vietās un Azoru salās. Sugas pārstāvjiem uz ķermeņa ir dzelteni-melni-baltu šķērssvītru zīmējums, kas atgādina lapsenes krāsojumu. Lapseņzirnekļiem pastāv dzimumu dimorfisms — tēviņi (6.9-8.3 mm) ir 4—5 reizes mazāki par mātītēm (9.9-22 mm). Pie vienas mātītes var tikt atrasti vairāki tēviņi. Līdz ar to lapseņzirnekļu sugā pastāv kanibālisms — pārošanās beigās gandrīz vienmēr mātītes apēd tēviņus. Lutz Fromhage, Gabriele Uhl & Jutta M. Schneider (2003). "Fitness consequences of sexual cannibalism in female Argiope bruennichi". Behavioral Ecology and Sociobiology 55 (1): 60–64. doi:10.1007/s00265-003-0656-6. (angliski) «Latvijas Daba informācija» (latviski). Spiders of Europe. Argiope bruennichi (https://web.archive.org/web/20161116133539/http://www.araneae.unibe.ch/data/150, English)