Rēķini (latīņu: calculus) jeb bezgalīgi mazo lielumu analīze ir matemātikas nozare, kas ir saistīta ar momentānās izmaiņas aprēķināšanu (diferenciālrēķini) un bezgala daudz mazu daļu summēšanu, lai noteiktu kādu veselumu (integrālrēķini). Abas nozares (diferenciālrēķinus un integrālrēķinus) kopā sasaista Ņūtona—Leibnica formula. Rēķinus 17. gadsimtā neatkarīgi viens no otra atklāja anglis Īzaks Ņūtons un vācietis Gotfrīds Leibnics. Rēķini parasti tiek apgūti pirms citu, sarežģītāku matemātikas nozaru apgūšanas. Mūsdienās rēķinus plaši izmanto zinātnē, inženierijā, ekonomikā un fizikā, ar to palīdzību var atrisināt daudzas problēmas, kuras nevar atrisināt vienīgi ar algebras palīdzību. MathWorld ieraksts (angliski) Encyclopædia Britannica ieraksts (angliski)