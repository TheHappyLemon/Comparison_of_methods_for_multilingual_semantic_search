Toni Kolete (angļu: Toni Collette; dzimusi 1972. gada 1. novembrī) ir austrāliešu aktrise, producente, dziedātāja un dziesmu autore. Pazīstama ar savām lomām gan televīzijā, gan arī neatkarīgajā kino. Savas karjeras laikā saņēmusi Zelta globusa balvu un Emmy balvu, kā arī tikusi nominēta Amerikas Kinoakadēmijas balvai, Tony balvai un divām BAFTA kino balvām. Kino debitējusi ar filmu Spotswood (1992). Par lomu filmā "Mjūrielas kāzas" (1994), Kolete tika nominēta Zelta globusa balvai. Starptautisku atpazīstamību ieguvusi, piedaloties M. Naita Šjāmalāna psiholoģiskajā šausmu filmā "Sestais prāts" (1999), par ko viņa tika nominēta Amerikas Kinoakadēmijas balvai kategorijā "Labākā aktrise otrā plāna lomā". Saņēmusi BAFTA kino balvas nominācijas par filmām "Par puiku" (2002) un "Mis Saulstariņš" (2006). Piedalījusies dažādu žanru filmās, kā vēsturiskajā komēdijā "Emma" (1996), asa sižeta trillerī "Šafts" (Shaft, 2000), vēsturiskajā drāmā "Stundas" (2002), romantiskajā drāmā Japanese Story (2003), komēdijās "Māsas kurpēs" (2005) un The Way, Way Back (2013), šausmu filmās Krampus (2015) un "Reinkarnācija" (2018), mistērijas filmā "Uz nažiem" (2019) un psiholoģiskā trillera filmās I'm Thinking of Ending Things (2020) un "Murgu aleja" (2021). Par lomu Netflix miniseriālā Unbelievable (2019), Kolete saņēma Emmy balvu un Zelta globusa balvu. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)