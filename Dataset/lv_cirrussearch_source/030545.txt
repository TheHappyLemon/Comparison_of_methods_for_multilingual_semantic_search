Pedru Damians (portugāļu: Pedro Damião; 1480 — 1544) bija Portugāles šahists. Pēc nodarbošanās farmaceits. 1512. gadā Romā izdevis grāmatu Questo libro e da imparare giocare a scachi et de li partiti ("Šī grāmata māca spēlēt šahu"), kas tiek uzskatīta par vecāko šaha mācību grāmatu. Tajā tika apskatīti šaha noteikumi, dažas šaha atklātnes, kā arī vairāk nekā 70 šaha uzdevumi, no kuriem lielākais vairums bija aizgūts no Luija Ramiresa de Lusenas 1496. gadā izdotās grāmatas. Damiana grāmatai Itālijā bija lieli panākumi, un tā izturēja astoņus atkārtotus izdevumus. Damiana vārdā ir nosaukta nekorekta atklātne — Damiana aizsardzība: 1. e4 e5 2. Zf3 f6, lai gan pats Damians par labāku atbildi ir uzskatījis 2. ... Zf6, bet pēc 2. ... f6 ir ieteicis spēcīgāko turpinājumu 3. Zxe5. Defeating Damiano's Defense Chess Games profils (angliski) P. Damiana šaha kompozīcijas vietnē PDB