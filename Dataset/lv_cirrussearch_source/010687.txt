Raimonds Vilde (dzimis 1962. gada 19. augustā Rīgā) ir bijušais Latvijas volejbolists, tagad — volejbola treneris. Pašlaik (2012) ir Latvijas vīriešu volejbola izlases galvenais treneris. PSRS Nopelniem bagātais sporta meistars. Karjeras laikā spēlējis Latvijas, Grieķijas, Itālijas un Igaunijas klubu sastāvos. Latvijā, Grieķijā un Igaunijā arī izcīnījis čempiona titulu. Guvis panākumus arī izlašu karjeras laikā. PSRS izlases sastāvā izcīnīja sudrabu 1988. gada Seulas olimpisko spēļu turnīrā. 1985. gadā izcīnīja sudrabu Pasaules kausa izcīņā un kļuva par Eiropas čempionu, 1986. gadā izcīnīja otro vietu Pasaules čempionātā. 1986. gadā R. Vilde ticis atzīts par gada populārāko Latvijas sportistu. 13 spēles aizvadījis arī Latvijas izlasē, tās sastāvā izcīnījis dalītu 9.—12. vietu 1995. gada Eiropas čempionātā. Pēc sportista karjeras beigām kļuvis par treneri. Trenējis Grieķijas un Latvijas klubus. Tāpat viņš ir pašreizējais Latvijas vīriešu volejbola izlases galvenais treneris. Bijis Rīgas domes deputāts no Tautas partijas. Par sasniegumiem sportā ticis piešķirts V šķiras Triju Zvaigžņu ordenis. Sveiciens visiem no Raimonda Vildes! Volejbola izlases galvenais treneris Raimonds Vilde piekritis kļūt par domnieku «Pļaviņš, Šmēdiņš un Radeviča saņems Triju Zvaigžņu ordeņus». Sportacentrs.com. Skatīts: 2012. gada 30. oktobrī. Olympedia profils (angliski) LOK profils CEV spēlētāja(-s) profils (angliski) WordofVolley profils (angliski) CVK profils