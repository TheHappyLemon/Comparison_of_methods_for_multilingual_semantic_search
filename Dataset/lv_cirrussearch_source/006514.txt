Omskas arēna (krievu: Арена Омск) ir daudzfunkcionāla halle, kas atrodas Omskā, Krievijā un tika atklāta 2007. gada 31. augustā. Halle sākotnēji piederēja krievu biznesmenim Romānam Abramovičam, taču 2012. gadā uzņēmējs to atdāvināja Omskas "Avangard" klubam. Omskas arēna ir Kontinentālās hokeja līgas kluba Omskas "Avangard" mājvieta. "Avangard" uz to pārcēlās no Viktora Bļinova sporta kompleksa. Sākot ar 2009. gadu arēnā spēlē arī JHL klubs Omskas "Jastrebi". Bez ledus laukuma kompleksā ietilpst arī sporta zāle, trenažieru zāle un sešas ģērbtuves. Arēnas būvniecības darbi tika uzsākti 2004. gada 16. martā, kad zemē tika dzīts pirmais pālis. «Abramovičs atdāvinājis KHL klubam Omskas apgabala 'Avangard' multifunkcionālo halli 'Arena Omsk'». delfi.lv. 2012. gada 25. maijā. Skatīts: 2012. gada 26. maijā.