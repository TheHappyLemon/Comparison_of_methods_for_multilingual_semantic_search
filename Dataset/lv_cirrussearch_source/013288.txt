Kazdanga ir ciems Dienvidkurzemes novada Kazdangas pagastā, pagasta centrs. Apdzīvotā vieta izvietojusies pagasta ziemeļdaļā Alokstes krastos pie autoceļa P117 49 km no novada centra Grobiņas un 167 km no Rīgas. Dažkārt Kazdangā tiek iekļauta Valāta. Kazdangā atrodas pagasta pārvalde, pamatskola, kultūras nams, bibliotēka, ambulance, veikals. Kazdangas muižas pils komplekss ir valsts nozīmes arhitektūras piemineklis. Kazdanga vēstures avotos pirmoreiz minēta 1350. gadā, kad to izlēņoja brāļiem Vīgantiem. Mūsdienu apdzīvotā vieta izveidojusies pie bijušās Kazdangas muižas (Katzdangen) centra. Izaugusi Latvijas PSR laikā kā Kazdangas sovhoztehnikuma ciemats. Mācību iestāde Kazdangā pastāvēja no 1923. līdz 2009. gadam. «Vietvārdu datubāze: Informācija par Kazdangu». Latvijas Ģeotelpiskās informācijas aģentūra. «Informācija par objektu: Kazdanga». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 20. aprīlī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.