Izernija (itāļu: Isernia) ir pilsēta un komūna Itālijas centrālajā daļā, Molizes reģionā, Izernijas provinces administratīvais centrs. Izvietojusies Apenīnu pussalas vidusdaļā Karpino un Sordo upju starptecē 50 km no reģiona centra Kampobaso un 180 km no valsts galvaspilsētas Romas. Sena pilsēta, radusies senās itāliešu cilts samnītu apdzīvotajā teritorijā kā Ezernija (Aesernia). Vēstures avotos pirmoreiz minēta 295. gadā p.m.ē., kad tā jau bija nokļuvusi Romas pakļautībā un tur bija nodibināta romiešu kolonija. 7. gadsimtā Izernijā un tās apkārtnē tika nometināti no avāru iekarošanas bēgošie bulgāri, kas ilgstoši veidoja atšķirīgu iedzīvotāju kopienu, līdz tika asimilēti itāļos. Pilsēta vairākkārt nopostīta karos un zemestrīcēs, pēdējā no kurām 1805. gadā gāja bojā ap 1000 iedzīvotājiem un tika iznīcināti 90% ēku. Kopš 1970. gada jaunizveidotās Izernijas provinces centrs. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Izernija. Encyclopædia Britannica raksts (angliski)