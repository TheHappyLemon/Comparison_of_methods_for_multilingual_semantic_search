Herberts Brotersons Džemisons (angļu: Herbert Brotherson Jamison; dzimis 1875. gada 17. septembrī, miris 1938. gada 22. jūnijā) bija amerikāņu vieglatlēts, olimpiskās sudraba medaļas ieguvējs 1896. gada vasaras olimpiskajās spēlēs. 1897. gadā Džemisons pabeidza Prinstonas Universitāti un pievienojās ģimenes biznesam lauksaimniecībā. Septiņus gadus vēlāk viņš dzimtajā pilsētā Peorijā nodibināja apdrošināšanas aģentūru, kuru vadīja līdz pat savai nāvei. Džemisons 1896. gada vasaras olimpiskajās spēlēs Atēnās startēja 400 metru skriešanas disciplīnā. Priekšskrējienā viņš distanci veica 56.8 sekundēs un kā labākais sava priekšskrējiena dalībnieks kvalificējās finālam. Fināla skrējienā viņa rezultāts bija 55.2 sekundes, izcīnot otro vietu no četriem fināla sportistiem. Viņš zaudēja tikai savam tautietim Tomasam Bērkam. Q — Kvalifikācija fināla kārtai Herbert Jamison Arhivēts 2011-09-02 Wayback Machine vietnē.. sports-reference.com «Athletics at the 1896 Athina Summer Games: Men's 400 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. Herberts Džemisons (SOK profils) (angliski) Herberts Džemisons (Olympedia profils) (angliski) Herberts Džemisons (Sports Reference profils) (angliski)