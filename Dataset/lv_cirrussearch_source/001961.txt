Ir ir Latvijā izdots iknedēļas žurnāls. Dibināts 2010. gadā, pirmais numurs iznāca 2010. gada 8. aprīlī. Sākotnējo žurnāla redakciju veidoja pārsvarā no laikraksta "Diena" aizgājušie žurnālisti, kad notika tā īpašnieka maiņa. 2012. gada nogalē žurnāla tirāža sasniedza 17 000. Saskaņā ar pašu publicētajiem datiem žurnālam ir ap 7650 abonentu un tā lasītāju skaits ir ap 79000 cilvēku. Līdzās drukātajam žurnālam tiek uzturēts ziņu portāls ir.lv, kurā tiek publicēti Latvijas un pasaules notikumu jaunumi, kā arī daļa no žurnāla materiāliem. 2012. gada 19. septembrī žurnāls publicēja pētījumu ar nosaukumu "Maksātnespējas ķēķis", kurā tika apskatītas problēmas maksātnespējas administrēšanas procesos. Pēc šīs publikācijas maksātnespējas administrators Māris Sprūds laikraksta redakciju iesūdzēja tiesā par goda un cieņas aizskaršanu. 2014. gada 22. jūlijā tiesa apķīlāja uzņēmuma aktīvus par prasītās kompensācijas summu 22 979 eiro apmērā. 2015. gada 28. maijā šī prasība tika noraidīta pirmajā instancē un apķīlātie līdzekļi atbrīvoti, lēmums var tikt pārsūdzēts. Šāda līdzekļu apķīlāšana tika uzskatīta par vēršanos pret preses brīvību. Pamatraksts: Rīdzenes sarunas (2017) 2017. gada jūnijā žurnālā un internetā tika publiskotas Korupcijas novēršanas un apkarošanas biroja (KNAB) no 2009. līdz 2011. gadam noklausītās sarunas starp tā saucamajiem oligarhiem un citiem vadošajiem Latvijas politiķiem un ierēdņiem. Žurnālisti Aivars Ozoliņš un Pauls Raudseps veido divus regulārus raidierakstus — "Šķiltava" (kopš 2019. gada 25. oktobra) un kopā ar ārpolitikas ekspertu Tomasu Pildegoviču "Ārskats" (kopš 2022. gada 6. septembra). «lpia.lv / INDUSTRIJAS INFORMĀCIJA / Izdevēju / izdevumu datubāze». www.lpia.lv. «ir - Par IR». www.irlv.lv. Arhivēts no oriģināla, laiks: 2017. gada 5. oktobrī. Skatīts: 2017. gada 11. oktobrī. Maksātnespējas ķēķis Tiesa apķīlā žurnāla «Ir» aktīvus Tiesa noraida Sprūda prasību pret žurnālu "Ir" «Kliegs un bļaus, ka tu ar politiku taisīji naudu – 'Ir' publisko 'Rīdzenes sarunas'». Delfi. Skatīts: 2017. gada 25. jūnijā. «Noklausītās “Rīdzenes” sarunas turpina atklāt, kā politiķi savulaik aizkulisēs “bīdījuši” lietas». Skaties.lv. Arhivēts no oriģināla, laiks: 2017. gada 27. jūnijā. Skatīts: 2017. gada 25. jūnijā. «Žurnāls "Ir" uzsāk iknedēļas podkāstu. 1. sērija • IR.lv». ir.lv. Skatīts: 2023-06-16. «Podkāsts nr.1: Elizabete aiziet; Liza atnāk; ukraiņi izvērš pretuzbrukumu; ANO nosoda Ķīnu • IR.lv». ir.lv. Skatīts: 2023-06-16. Žurnāla tīmekļa vietne Pagaidu lapa, kas tika izmantota pirms žurnāla iznākšanas (ar adresi citadiena.lv)