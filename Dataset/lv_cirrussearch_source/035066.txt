Vlasta Mačeka (horvātu: Vlasta Maček; dzimusi kā Kalhbrennere (horvātu: Kalchbrenner) 1952. gada 27. jūnijā) ir Horvātijas starptautiskā meistare šahā (1974). 1971. gadā guvusi pirmo lielāko panākumu, uzvarot starptautiskajā sieviešu turnīrā Emmenā (Nīderlande). 1973. gadā uzvarējusi Balkānu valstu sieviešu šaha čempionātā. Vairākkārt piedalījusies Dienvidslāvijas sieviešu šaha čempionātos, kuros divas reizes (1973, 1980) dalījusi pirmo vietu. Par panākumiem turnīros FIDE 1974. gadā Mačekai piešķīra starptautiskās meistares (WIM) nosaukumu. Pēc Dienvidslāvijas sadalīšanās pārstāvējusi Horvātiju. Divas reizes uzvarējusi Horvātijas sieviešu šaha čempionātos (1992, 1999) un vēl trīs reizes (2002, 2004, 2006) čempionātos ierindojusies otrajā vietā. Pārstāvējusi Dienvidslāvijas un Horvātijas komandas lielākajos komandu šaha turnīros: Pasaules šaha olimpiādēs piedalījusies 11 reizes (1974-2000, 2004). Individuālajā vērtējumā izcīnījusi bronzas (1974) medaļu. Eiropas komandu šaha čempionātos piedalījusies 5 reizes (1992, 1999-2005). 2003. gadā uzvarējusi Eiropas sieviešu senioru šaha čempionātā, bet 2004. gadā šajā turnīrā izcīnījusi bronzas medaļu. OlimpBase :: Women's Chess Olympiads :: Vlasta Maček OlimpBase :: European Women's Team Chess Championship :: Vlasta Maček Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)