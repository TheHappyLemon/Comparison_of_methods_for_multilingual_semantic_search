ATBILDĪBA — sociāldemokrātiska politisko partiju apvienība (līdz 2009. gada 24. martam "Vienotība un Taisnīgums", pēc tam līdz 2010. gada 10. jūnijam "Libertas.lv") bija kreisa Latvijas politisko partiju apvienība, kas tika dibināta 2007. gadā. Apvienībā ietilpa Sociālā taisnīguma partija, partija "Latvijas Atmoda" (līdz 2009. gada 2. aprīlim Pensionāru un senioru partija) un partija "Mūsu zeme". 2009. gada Eiroparlamenta vēlēšanās "Libertas.lv" saraksts ar Guntaru Krastu priekšgalā ieguva 4,3% balsu, Rīgas domes vēlēšanās — 0,95%. Apvienība ietilpa ES līmeņa koalīcijā "Libertas". 2010. gada jūnijā apvienībai, kas tika pārdēvēta par "Atbildību", pievienojās LSDSP. Pēc neveiksmīgā starta Saeimas vēlēšanās 2010. gada beigās apvienība pārtrauca savu aktīvo darbību. 2020. gada oktobrī uzsākts apvienības likvidācijas process. «Uzņēmumu Reģistrs: Politisko partiju reģistrs». Arhivēts no oriģināla, laiks: 2009. gada 22. martā. Skatīts: 2009. gada 9. aprīlī. Apollo - Ziņas: Nodibināta politisko partiju apvienība «Vienotība un taisnīgums»[novecojusi saite] Mūsu Zeme » Blog Archive » Sadarbība ar LIBERTAS[novecojusi saite] LURSOFT. «ATBILDĪBA-sociāldemokrātiska politisko partiju apvienība , 40008127042 - par uzņēmumu». Lursoft (latviešu), 2020-12-25. Skatīts: 2020-12-25. [1] Kreisi centrisko politisko partiju apvienība sauksies «ATBILDĪBA»