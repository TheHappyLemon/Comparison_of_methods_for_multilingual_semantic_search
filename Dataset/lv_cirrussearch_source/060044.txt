Brīvības konvojs (angļu: Freedom Convoy, franču: Convoi de la liberté) bija Kanādā 2022. gada janvārī, februārī un martā notiekoši protesti pret ieviestajām COVID-19 vakcinācijas pasēm. 2022. gada 15. janvārī Žistēna Trudo valdība ieviesa COVID-19 vakcinācijas pases, kurām jābūt kravas automašīnu vadītājiem (tālbraucējiem), kas iebrauc Kanādā no ASV. Tādējādi pret SARS-CoV-2 nevakcinētajiem Kanādas pilsoņiem pēc ierašanās savā valstī 14 dienas bija jāpavada karantīnā, bet nevakcinēti ASV pilsoņi Kanādā vispār nevarēja ierasties. 22. janvārī no Britu Kolumbijas sākās konvoja (brauciena) virzīšanās uz Otavu, Kanādas galvaspilsētu 29. janvārī tālbraucēji no Britu Kolumbijas un citām Kanādas provincēm ieradās Otavā, protestam pievienojās indiāņi, pēc Otavas policijas informācijas, protestētāju skaits šajā dienā bija 5000—18 000 cilvēku 30. janvārī protesti Otavā turpinājās 31. janvārī protestētāju atbalstam pūļa finansējuma platformā GoFundMe bija savākti vairāk nekā 9 miljoni Kanādas dolāru 1. februārī protesti galvaspilsētā turpinājās 2. februārī protestiem pievienojās lauksaimnieki 6. februārī Otavas mērs galvaspilsētā izsludināja ārkārtas stāvokli 9. februārī kravas automašīnas aizvien bloķēja daļu Otavas centra ielu, GoFundMe platforma paziņoja, ka izbeidz naudas līdzekļu vākšanu protestētāju atbalstam (naudas līdzekļi tikšot atdoti atpakaļ to ziedotājiem) un ka Brīvības konvojs nav miermīlīga demonstrācija 13. februārī policija izbeidza nedēļu ilgušo Ambasadora tilta (tilts starp Kanādu un ASV) blokādi 14. februārī Trudo izsludināja ārkārtas stāvokli visā Kanādā Savu atbalstu Brīvības konvojam izteikuši Kanādas parlamenta deputāti — virkne Kanādas Konservatīvās partijas biedru, Ontārio partijas līderis Dereks Slons, citi Kanādas politiķi — Kanādas Tautas partijas pārstāvji, Saskačevanas premjerministrs Skots Mo, vairāki ASV kongresmeņi, Floridas gubernators, citi ASV politiķi, tostarp Donalds Tramps, kā arī citi sabiedrībā pazīstami cilvēki, piemēram, Īlons Masks. Dž. Trudo atteicās uzsākt sarunu ar protesta dalībniekiem, turklāt, Brīvības konvojam ierodoties Otavā, premjerministrs ar ģimeni pameta galvaspilsētu un devās uz nezināmu patvēruma vietu. Līdz 8. februārim Otavas policija saistībā ar demonstrācijām bija veikusi 23 arestus un izrakstījusi 1300 naudas sodu. Uzsākti 85 kriminālprocesi. Policija traucē cilvēku īstenoto degvielas piegādāšanu un cita veida materiālo palīdzību protestētājiem. Līdzīgu protesta pasākumu Eiropas tālbraucēji plānoja īstenot Briselē 7. februārī, taču vēlāk kā iespējamais akcijas norises datums tika izziņots 14. februāris. 9. februārī no Nicas un Perpiņānas Francijā ar dažādiem transportlīdzekļiem izvirzījušās cilvēku grupas, kas sevi dēvē par daļu no Brīvības konvoja un dodas uz Parīzi, pēc tam — uz Briseli. 14. februārī Briselē ieplānotie protesti pilnā mērā nenotika, Beļģijas policijai nepieļaujot protestētāju ierašanos pilsētā; norisinājās pāris simtu cilvēku (bez transportlīdzekļiem) protests. «Kanādas galvaspilsētai tuvojas pretrunīgi vērtētais 'brīvības konvojs'». delfi.lv. 28.01.2022. Skatīts: 04.02.2022. «Toronto police, city officials preparing for potential Queen's Park convoy protest». bbc.com. 03.02.2022. Skatīts: 09.02.2022. «Le maire Watson déclare l’état d’urgence à Ottawa en raison de la manifestation en cours». ottawa.ca. 06.02.2022. Arhivēts no oriģināla, laiks: 09.02.2022. Skatīts: 09.02.2022. «UPDATE: GoFundMe to refund all Freedom Convoy 2022 donations (2/5/2022)». medium.com. 05.02.2022. Skatīts: 10.02.2022. «Ambassador Bridge protest: Truckers block vital Canada-US border crossing». bbc.com. 09.02.2022. Skatīts: 09.02.2022. «Freedom Convoy: Trudeau calls trucker protest an 'insult to truth'». bbc.com. 01.02.2022. Skatīts: 05.02.2022. «Justin Trudeau and his family flee Canadian capital Ottawa as up to 50,000 'Freedom Convoy' anti-vaccine mandate truckers arrive at his office - days after he dismissed them as a 'small fringe minority'». dailymail.co.uk. 30.01.2022. Skatīts: 05.02.2022. «Ottawa Police Service Makes 23 Arrests in Relation to Demonstration – 1,300 Tickets Issued». ottawapolice.ca. 08.02.2022. Arhivēts no oriģināla, laiks: 08.02.2022. Skatīts: 09.02.2022. «The “Freedom Convoy” is being prepared in Europe». frenchdailynews.com. 29.01.2022. Skatīts: 05.02.2022. «Still no clarity on permission for ‘Freedom Convoy’ in Brussels». The Brussels Times. 09.02.2022. Skatīts: 09.02.2022. «French 'freedom convoy' gets under way in protest at Covid-19 restrictions». france24.com. 09.02.2022. Skatīts: 09.02.2022. «'Freedom convoy' fails to make a splash in Brussels as police thwart demonstration». euronews. 14.02.2022. Skatīts: 15.02.2022.