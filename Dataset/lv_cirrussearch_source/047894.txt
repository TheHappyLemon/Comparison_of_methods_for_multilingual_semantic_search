Pāvels Musļimovs (krievu: Павел Ильич Муслимов; dzimis 1967. gada 15. jūnijā) ir bijušais Krievijas biatlonists, 1998. gada ziemas olimpisko spēļu bronzas medaļas ieguvējs stafetē. 1995. gada Pasaules čempionātā Antholcā izcīnīja sudraba medaļu 10 km sprintā. 1996. gadā Rūpoldingā ieguva sudrabu komandu sacensībās. Pasaules kausa posmos sešas reizes individuāli ieņēmis vietu uz goda pjedestāla, tai skaitā izcīnījis vienu uzvaru — 1997. gada martā Novosibirskā 20 km distancē. 1998. gada ziemas olimpiskajās spēlēs Nagano Krievijas komandas sastāvā izcīnīja bronzas godalgu stafetē. 20 km individuālajā distancē ieņēma 17. vietu. 2012. gadā kļuva par Baškortostānas jaunatnes politikas un sporta ministra vietnieku. «Павел Муслимов». biathlon.com.ua (krievu). Skatīts: 2019. gada 31. martā. «Новым замминистра спорта Башкирии назначен биатлонист Павел Муслимов». kommersant.ru (krievu). 2012. gada 13. augusts. Skatīts: 2019. gada 31. martā. Vikikrātuvē par šo tēmu ir pieejami multivides faili. Skatīt: Pāvels Musļimovs. Olympedia profils (angliski) The Sport.org profils (angliski) IBU profils (angliski)