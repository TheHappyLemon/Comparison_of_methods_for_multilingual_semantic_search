Sāra Dona Mitone (angļu: Sarah Dawn Mitton; dzimusi 1996. gada 20. jūnijā) ir kanādiešu vieglatlēte, startē lodes grūšanas sacensībās, 2023. gada Pasaules čempionāta sudraba medaļas ieguvēja un 2022. gada Nāciju Sadraudzības spēļu čempione. Divas reizes piedalījusies vasaras universiādē. 2017. gadā Taipejā ieņēma 10. vietu, bet 2019. gada universiādē Neapolē izcīnīja zelta medaļu, aizgrūžot lodi 18,31 m. 2019. gadā Dohā pirmo reizi piedalījās Pasaules čempionātā. Kvalifikācijā sasniedza rezultātu 17,24 m un palika 24. vietā, nekvalificējoties finālsacensībām. Tajā pašā gadā Panamerikas spēlēs Limā ierindojās sestajā vietā. Piedalījās 2020. gada vasaras olimpiskajās spēlēs Tokijā, kvalifikācijā ieņēma 28 vietu un finālā neiekļuva. 2022. gada februārī laboja Kanādas rekordu telpās (19,16 m), vēlāk tā paša gada maijā Hamiltonā laboja arī Kanādas rekordu stadionā (19,58 m). Tā paša gada 25. jūnijā Kanādas čempionātā vēlreiz laboja Kanādas rekordu, pirmo reizi grūžot lodi tālāk par 20 metriem (20,33 m). 2022. gada Pasaules čempionātā Jūdžīnā aizgrūda lodi 19,77 metrus, tikpat cik bronzas medaļas ieguvēja Džesika Shildere no Nīderlandes, bet zaudēja viņai pēc otrā labākā rezultāta un ieņēma 4. vietu. 2022. gada augustā Nāciju Sadraudzības spēlēs Birmingemā izcīnīja zelta medaļu. Tajā pašā gadā uzvarēja arī Ziemeļamerikas, Centrālamerikas un Karību jūras valstu čempionātā Frīportā. 2013. gada 13. janvārī Vindzorā uzlaboja sev piederošo Kanādas rekordu telpās līz 19,80 m. 2023. gada Pasaules čempionātā Budapeštā izcīnīja sudraba medaļu, piekāpjoties tikai amerikānietei Čeisai Īlijai. Viņa kļuva par pirmo kanādieti, kas ieguvusi pasaules čempionāta medaļu lodes grūšanā sievietēm. 2024. gada martā Glāzgovā pirmo reizi uzvarēja Pasaules čempionātā telpās. «Canadian shot put star Sarah Mitton basking in the most successful stretch of her career». cbc.ca (angļu). 2022. gada 23. jūnijs. Skatīts: 2023. gada 17. septembrī. «Sarah Mitton crushes own Canadian record in women's shot put with world's best throw this season». cbc.ca (angļu). 2022. gada 25. jūnijs. Skatīts: 2023. gada 17. septembrī. «Sarah Mitton's shot put title highlights Canada's 5-gold day at Commonwealth Games». cbc.ca (angļu). 2022. gada 3. augusts. Skatīts: 2023. gada 17. septembrī. «Sarah Mitton improves indoor shot put record for Canadian women to 19.80 metres». cbc.ca (angļu). 2023. gada 14. janvāris. Skatīts: 2023. gada 17. septembrī. «Brooklyn's Sarah Mitton becomes first Canadian woman to win shot put medal at world championships». saltwire.com (angļu). 2022. gada 28. augusts. Skatīts: 2023. gada 17. septembrī. «PČ pirmais tituls izcīnīts lodes grūšanā - kanādiete Mitone atņem pirmo vietu vācietei». sportacentrs.com. 2024. gada 1. marts. Skatīts: 2024. gada 6. martā. Olympedia profils (angliski) IAAF profils (angliski)