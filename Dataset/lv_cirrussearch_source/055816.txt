Nišava (bulgāru: Нишава, serbu: Нишава) ir 218 kilometrus gara Dienvidu Morāvas labā krasta pieteka Bulgārijā un Serbijā. Lielākā Dienvidu Morāvas pieteka. Iztece uz austrumiem no Koma kalna, Stara Planinas kalnos Bulgārijā. Pamatā tek rietumu-ziemeļrietumu virzienā. Augštecē 67 kilometrus tek pa Bulgārijas teritoriju, vidustecē, Serbijas teritorijā, upe tek pa 17 kilometrus garo Sičevo aizu. Ietek Dienvidu Morāvā lejpus Nišas. Upes krastos atrodas Godeča Bulgārijā, kā arī Serbijas pilsētas Dimitrovgrada, Pirota, Bela Palanka, Niška Baņa un Niša. Nišavas upes ieleja jau no seniem laikiem izmantota kā transporta ceļš no Eiropas uz Konstantinopoli. Vikikrātuvē par šo tēmu ir pieejami multivides faili. Skatīt: Nišava.