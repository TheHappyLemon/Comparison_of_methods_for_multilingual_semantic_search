Jānis Gailītis (dzimis 1985. gada 23. aprīlī Rīgā) ir bijušais latviešu basketbolists, spēlēja saspēles vadītāja pozīcijā. Pēc karjeras beigām kļuvis par treneri. 2024. gadā vada Latvijas—Igaunijas Basketbola līgas un Latvijas Basketbola līgas (LBL) klubu VEF Rīga, kā arī ir Latvijas basketbola izlases galvenā trenera Lukas Banki asistents. Kā VEF komandas vadītājs J. Gailītis ir viens no sekmīgākajiem treneriem Latvijas klubu basketbolā (seši LBL čempiona tituli vēl ir arī Kārlim Muižniekam). Basketbola treneris ir arī J. Gailīša brālis Gunārs Gailītis, šobrīd viņš ir BK Latvijas Universitāte galvenais treneris. Spēlētāja karjeras laikā pārstāvējis sava laika vadošos Rīgas klubus: BK Skonto, ASK Rīga (ASK Juniors) un VEF Rīga. J. Gailītis ir pārstāvējis Latvijas U-16 izlasi 2001. gada Eiropas čempionātā, kur komandas līderi bija garie spēlētāji Andris Biedriņš un Kaspars Bērziņš. Pēc karjeras beigām kļuvis par treneri. Jau no 2007. gada līdztekus spēlēšanai iesaistījies komandas darbā kā treneris. Kopš 2010. gada J. Gailītis bija VEF Rīga galvenā trenera asistents, bet no 2015. gada ir komandas galvenais treneris, stājoties Spānijas speciālista Karlosa Frades vietā. Kā VEF komandas vadītājs J. Gailītis ir viens no sekmīgākajiem treneriem Latvijas klubu basketbolā. Viņš ir seškārtējs Latvijas Basketbola līgas čempions (2017, 2019—2023), uzvarējis Latvijas—Igaunijas Basketbola līgā (2022; vēl trīsreiz spēlējis finālā (2019, 2021, 2023)), divkārtējs Latvijas kausa ieguvējs (2022, 2023). Divas reizes J. Gailīša vadītajai komandai izdevās sasniegt VTB līgas ceturtdaļfinālu. Vairākkārt vadījis Latvijas jaunatnes izlases. 2014. gadā ar Latvijas U-16 jauniešu izlasi sasniedzis Eiropas čempionāta finālu, kur piekāpās Francijai. Kopš 2021. gada J. Gailītis ir Latvijas basketbola izlases galvenā trenera Lukas Banki asistents (kopā ar Artūru Visocki-Rubeni). Proballers. «Janis Gailitis, Basketball Player». Proballers (angļu). Skatīts: 2023-03-03. «https://twitter.com/EurobasketNews/status/675772921508327424». Twitter (angļu). Skatīts: 2023-03-03. Eurobasket spēlētāja(-s) profils (angliski) Eurobasket trenera(-es) profils (angliski) FIBA ARCHIVE profils (angliski) Russiabasket profils (krieviski) RealGM Basketball profils (angliski)