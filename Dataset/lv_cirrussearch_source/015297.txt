Džona Hills (angļu: Jonah Hill; dzimis Džona Hills Feldšteins (Jonah Hill Feldstein) 1983. gada 20. decembrī) ir amerikāņu aktieris, režisors, producents, scenārists un komiķis. Kino debitējis 2005. gada filmā "Es mīlu Hakabijus". Viņš vislabāk zināms ar savām komiskajām lomām filmās "Pieņemti" (2006), "Vecmāmiņas acuraugs" (2006), "Supergriboši" (2007), "Pēkšņi stāvoklī" (2007), "Aizmirst Sāru Maršalu" (2008), "Ērmotie ļaudis" (2009), "Dabū viņu uz skatuves" (2010), "Džampstrīta 21" (2012), "Gals klāt!" (2013), "Džampstrīta 22" (2014) un "Kara suņi" (2016). Tāpat arī atveidojis lomas filmās "Naudas spēle" (2011) un "Volstrītas vilks" (2013), par lomām šajās filmās ticis izvirzīts Amerikas Kinoakadēmijas balvai nominācijā ""Labākais aktieris otrā plāna lomā". Džona Hills ieņēma 28. vietu žurnāla Forbes sarakstā ar augstāk apmaksātajiem aktieriem laika posmā no 2014. gada jūnija līdz 2015. gada jūnijam, nopelnot 16 miljonus ASV dolāru. Kā scenārists viņš ir piedalījies filmu "Džampstrīta 21", "Džampstrīta 22", "Cīsiņu klubs" un "Kāpēc viņš?" izveidē. 2018. gadā Hills filmējās Netflix melnās komēdijas miniseriālā Maniac un debitēja režijā ar filmu Mid90s, kurai pats arī ir scenārija autors. 2019. gadā Hills atveidoja Luisu filmā "Pludmales slaists", bet 2021. gadā atveidojis lomu Netflix filmā "Neskaties augšup". Tāpat bijis Fox animācijas seriāla Allen Gregory līdzautors un viens no balss aktieriem. Robehmed, Natalie. "Seth Rogen, Jonah Hill Among Newcomers To Highest-Paid Actors List". Forbes. Atjaunināts: August 4, 2015. Vikikrātuvē par šo tēmu ir pieejami multivides faili. Skatīt: Džona Hills. IMDb profils (angliski) AllMovie profils (angliski) Box Office Mojo profils (angliski) Twitter profils