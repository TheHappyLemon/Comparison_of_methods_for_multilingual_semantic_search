Vācijas—Itālijas savienības un draudzības līgums jeb Tērauda pakts bija starptautisks līgums (pakts), ko 1939. gada 22. maijā parakstīja Trešais reihs un Itālija, lai vēlreiz apstiprinātu Antikominternes pakta noteikumus un divpusēji noteiktu savstarpējas sabiedroto saistības. Tajā bija ietvertas pušu savstarpējās palīdzības un alianses saistības karadarbības gadījumā ar jebkuru trešo valsti, kā arī vienošanās par plašu sadarbību militārajā un ekonomikas jomā. "Tērauda pakts" kļuva par sākumpunktu Vācijas un Itālijas izveidotajam militārajam un politiskajam blokam Otrā pasaules kara sākuma priekšvakarā. Līgumu parakstīja ārlietu ministri Joahims fon Ribentrops un Galeaco Čano. Padomju-vācu draudzības un robežu demarkācijas līgums Encyclopædia Britannica raksts (angliski) Encyclopædia Universalis raksts (franciski)