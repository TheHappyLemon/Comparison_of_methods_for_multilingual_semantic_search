Sergejs Lagutins (krievu: Сергей Лагутин; dzimis 1981. gada 14. janvārī) ir bijušais Uzbekistānas un Krievijas šosejas riteņbraucējs. Lagutins startēja un finišēja deviņās Lielajās tūrēs, izcīnot vienu uzvaru atsevišķā Vuelta a España posmā. Viņš pārstāvēja Uzbekistānu trijās vasaras olimpiskajās spēlēs (2004, 2008, 2012). Deviņas reizes uzvarējis Uzbekistānas čempionātā grupas braucienā, bet divreiz arī individuālajā braucienā. Lagutins dzimis Fergānā 1981. gadā. 2002. gada Pasaules čempionātā izcīnīja 4. vietu U23 grupas braucienā. 2003. gadā Lagutins kļuva par Pasaules čempionu U23 grupā, kā arī uzvarēja Parīze—Rubē U23 sacensībās. Šajā gadā viņš arī pirmoreiz uzvarēja nacionālajā čempionātā grupas braucienā. 2004. gadā kļuva par profesionāli Beļģijas komandā Landbouwkrediet–Colnago. 2004. gadā viņš pārstāvēja Uzbekistānu vasaras olimpiskajās spēlēs Atēnās, grupas braucienā finišējot 59. vietā. 2005. gadā viņš kļuva par Uzbekistānas čempionu gan grupas, gan individuālajā braucienā. 2006. gada jūnijā pārstāvot Navigators Insurance Lagutins uzvarēja Commerce Bank Triple series čempionātā ASV, kā arī atkārtoti kļuva par valsts čempionu grupas braucienā. Lagutins startēja arī 2008. gada olimpiskajās spēlēs Pekinā, kur grupas braucienā finišēja 50. vietā. 2009. gadā Lagutinu pirmoreiz iekļāva komandas sastāvā kādā Lielajā tūrē, kad viņš tika pieteikts 2009. gada Vuelta a España. 2012. gada Londonas olimpiskajās spēlēs Lagutins izcīnīja piekto vietu grupas braucienā. 2013. gada novembrī Lagutins parakstīja līgumu ar RusVelo uz nākamo sezonu, kā arī izvēlējās turpmāk pārstāvēt Krieviju, nevis Uzbekistānu. 2014. gada septembrī Team Katusha paziņoja par divu gadu līgumu sākot ar 2015. gadu. 2015. un 2016. gadā Lagutins izcīnīja trešo vietu Krievijas čempionātā grupas braucienā. 2016. gada Vuelta a España, 35 gadu vecumā, Lagutins no atrāviena uzvarēja sacensību 8. posmā un pēc 8. un 13. posma valkāja kalnu klasifikācijas līdera krekliņu. 2016. gada septembrī Lagutins paziņoja par atgriešanos Gazprom–RusVelo līdz ar nākamo sezonu. parakstot divu gadu līgumu. Šajā komandā Lagutins vairs lielus panākumus neguva un pēc 2018. gada sezonas noslēdza braucēja karjeru. Pēc sportista karjeras beigām Lagutins kļuva par Novo Nordisk attīstības komandas galveno treneri. «Gazprom-RusVelo invests in youth with reduced 2018 roster». Cyclingnews.com (Immediate Media Company). 2017. gada 2. decembris. Skatīts: 2018. gada 23. janvāris. «Philadelphia International Championship, June 10th, 2006». Cyclingnews.com. Skatīts: 2009-08-30. «Lagutin signs for Rusvelo and changes nationality». cyclingnews.com. 2015. gada 2. februāris. Skatīts: 2015. gada 26. aprīlis. Team Katusha signs with Ilnur Zakarin and Sergey Lagutin. Team Katusha. 30 September 2014. Atjaunināts: 26 January 2015. Cycling News 27 August 2016. «Vuelta a Espana 2016: Stage 8 Results». cyclingnews.com (angļu). Skatīts: 2020-11-25. «Gesink and Kelderman to lead LottoNL-Jumbo in Lombardia - News Shorts». cyclingnews.com. 2016. gada 27. septembris. Skatīts: 2016. gada 28. septembris. «Sergey Lagutin». Team Novo Nordisk (en-US). Skatīts: 2020-11-25.[novecojusi saite] Vikikrātuvē par šo tēmu ir pieejami multivides faili. Skatīt: Sergejs Lagutins. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Instagram profils