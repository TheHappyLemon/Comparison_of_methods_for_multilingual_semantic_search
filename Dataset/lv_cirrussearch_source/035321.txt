Belomorska (krievu: Беломорск, karēļu: Šuomua, somu: Sorokka) ir pilsēta Krievijas Eiropas daļas ziemeļos, Karēlijas Republikas ziemeļaustrumu daļā pie Vigas upes ieteces Baltajā jūrā. Osta Baltās jūras krastā. Baltās jūras - Baltijas jūras kanāla galapunkts. Dzelzceļa mezgls. Rakstos pirmoreiz minēta 1419. gadā kā Soroka. 1551. gadā apdzīvotā vieta tika piešķirta Solovku klosterim. No 1869. gada ciemā attīstījās kokrūpniecība. 1915. gadā šeit tika izbūvēts dzelzceļš. Apdzīvotās vietas nozīme būtiski pieauga, kad 1933. gadā tika nodota ekspluatācijā Baltās jūras - Baltijas jūras kanāls un Soroka kļuva par kanāla galapunktu. 1938. gadā, apvienojot vairākus ciemus, Belomorskai piešķīra pilsētas tiesības un to nosauca mūsdienu vārdā. Otrā pasaules kara laikā no 1941. līdz 1944. gadam Belomorska bija Karēļu-somu PSR pagaidu galvaspilsēta. Vikikrātuvē par šo tēmu ir pieejami multivides faili. Skatīt: Belomorska. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)