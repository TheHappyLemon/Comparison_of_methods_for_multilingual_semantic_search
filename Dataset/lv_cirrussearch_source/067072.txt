Luton Town F.C. ir profesionāls Anglijas futbola klubs, no Lūtonas, Bedfordšīras. 2023.–2024. gada sezonā tas sacentīsies Premjerlīgā, Anglijas futbola līgas sistēmas augstākajā līmenī. Izveidots 1885. gada 11. aprīlī, Luton Town kļuva par pirmo komandu no Dienvidanglijas, kas maksāja spēlētājiem par futbola spēlēšanu. Kluba mājas stadions ir 1905. gadā atklātais Kenilworth Road, kas var uzņemt vairāk nekā 10 356 skatītāju. Kluba krāsas ir oranža, balta un zila. Kluba vēsturē ir bijuši daudzi skaļi panākumi, kā arī ne mazāk skaļas neveiksmes. Pēc izkrišanas no trim Futbola līgas divīzijām pēc kārtas finansiālu grūtību dēļ Luton Town nokļuva Anglijas piektajā augstākajā līgā Nacionālajā konferencē. 2013.—2014. gada sezonā Luton Town uzvarēja šajā turnīrā un atgriezās 2. līgā. Veiksmīgākais kluba ir periods no 1982. līdz 1992. gadam, kad klubs spēlēja augstākajā divīzijā un izcīnīja savu vienīgo galveno trofeju — Anglijas Līgas kausu, uzvarot Arsenal FC 1988. gada finālā. Komandas iesauka "The Hatters" ir saistīta ar ilgo cepuru ražošanas vēsturi Bedfordšīrā. Savācot tikai vienu punktu savos pirmajos piecos sezonas mačos, Luton Town uzvarēja savā pirmajā Premjerlīgas spēlē 2023. gada 30. septembrī, pārspējot Everton viesos Goodison Park laukumā ar 2:1. Sastāvs uz 2023. gada 18. jūliju. Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Čempioni: 1981—82 Izslēgšanas spēļu uzvarētāji: 2023 Anglijas futbola 3. līmenis (pašlaik — League One) Čempioni (3): 1936–37 (dienvidu), 2004–05, 2018–19 Vicečempioni (2): 1935–36 (dienvidu), 1969–70 Anglijas futbola 4. līmenis (pašlaik — League Two) Čempioni (1): 1967–68 FA kauss Finālisti (1): 1959 Anglijas Līgas kauss Kausa ieguvēji (1): 1987–88 Finālisti (1): 1988–89 https://www.lutontown.co.uk/news/2014/august/saturday-ticket-update-130-new-seats-installed/ https://sportacentrs.com/futbols/anglija/27052023-138_gadus_senais_luton_town_pirmo_reizi_v https://www.bbc.com/sport/football/66899184 Oficiālā tīmekļa vietne (angliski) Soccerbase komandas profils (angliski) Transfermarkt komandas profils (angliski)