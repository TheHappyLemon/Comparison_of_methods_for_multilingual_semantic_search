Pidhajci (ukraiņu: Підгайці) ir pilsēta Ukrainas rietumos, Ternopiļas apgabala Pidhajcu rajona centrs. Rakstos pirmoreiz minēta 1463. gadā. Bija Polijas-Lietuvas pilsēta. Pie pilsētas 1667. gada oktobrī un 1698. gada 8./9. septembrī pie pilsētas Lielajā turku karā notika Pidhajcu kaujas. 1772. gadā pēc Polijas Pirmās dalīšanas pilsēta iekļāvās Austrijas impērijas sastāvā (vēlākā Austroungārija), un bija tur līdz Pirmā pasaules kara beigām. Pēc Pirmā pasaules kara Pidhajci iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, pēc PSRS iebrukuma Polijā iekļauta Ukrainas PSR. No 1941. gada 4. jūlija līdz 1944. gada 22. martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Pidhajci ir poļu rakstnieces Gabriēlas Zapolskas (Gabriela Zapolska, 1857–1921) dzimtā pilsēta. Vikikrātuvē par šo tēmu ir pieejami multivides faili. Skatīt: Pidhajci. http://database.ukrcensus.gov.ua/PXWEB2007/ukr/publ_new1/2021/zb_chuselnist%202021.pdf; Q107450340.