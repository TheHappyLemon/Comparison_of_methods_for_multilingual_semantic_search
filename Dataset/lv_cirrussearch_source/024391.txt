Eurythmics ir 1980. gadā dibināta britu mūzikas grupa. Tās pastāvīgie dalībnieki ir Enija Lenoksa un Deivs Sjuarts. Stjuarts un Lenoksa abi iepriekš bija grupas The Tourists (sākotnēji The Catch), kas sadalījās 1980. gadā, dalībnieki. Eurythmics izveidojās tajā pašā gadā Vaga Vaga pilsētā Austrālijā. Duets savu pirmo albumu In the Garden izdeva 1981. gadā, bet tam nesekoja īpaša rezonanse. Kad 1983. gadā grupa izdeva savu otro albumu Sweet Dreams (Are Made of This), tas guva ievērojamus panākumus pasaules mērogā. Albuma tituldziesma bija vispasaules hits. Tā ieguva pirmās vietas vairāku valstu dziesmu topos, tostarp ASV. Grupa izdeva vēl vairākus singlus un albumus, pirms sadalījās 1990. gadā. Tobrīd Stjuarts bija iecienīts ierakstu producents, bet Lenoksa sāka solo ierakstu karjeru. Pēc gandrīz desmit gadu pārtraukuma Eurythmics atkal apvienojās, lai ierakstītu savu devīto albumu Peace, kurš tika izdots 1999. gada beigās. 2005. gadā grupa izdeva singlu "I've Got a Life" kā daļu no jaunā Eurythmics kompilācijas albuma Ultimate Collection. Pasaulē kopā pārdoti ap 75 miljoni Eurythmics ierakstu. In the Garden (1981) Sweet Dreams (Are Made of This) (1983) Touch (1983) 1984 (For the Love of Big Brother) (1984) Be Yourself Tonight (1985) Revenge (1986) Savage (1987) We Too Are One (1989) Peace (1999) Vikikrātuvē par šo tēmu ir pieejami multivides faili. Skatīt: Eurythmics. Oficiālā mājaslapa Oficiālā Enijas Lenoksas mājaslapa (angliski) Oficiālā Deiva Stjuarta mājaslapa (angliski)