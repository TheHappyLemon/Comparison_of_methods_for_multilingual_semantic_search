Magņitogorska (krievu: Магнитого́рск) ir rūpnieciska pilsēta Krievijā, Čeļabinskas apgabalā, kas atrodas Magņitnaja kalna piekājē, Dienvidurālu austrumu daļā, abos Urālas upes krastos (labais krasts atrodas Eiropā, kreisais — Āzijā). Viens no pasaules lielākajiem melnās metalurģijas centriem. Magņitogorskas ir izvietojusies Eirāzijas stepes ziemeļdaļā abos Urālas upes krastos, kas nozīmē, ka tā atrodas uz robežas starp Eiropu un Āziju. Uz austrumiem no pilsētas ir atrodams Magņitnajas kalns, kura apkārtnē savulaik tika iegūtas ievērojamas dzelzsrūdas atradnes un no kā pilsēta ir aizguvusi arī savu nosaukumu. Ne velti, pateicoties savai vēsturiskajai dzelzs un tērauda rūpniecībai, tā nereti tiek dēvēta arī par "Krievijas metalurģijas" galvaspilsētu. Tā atrodas 417 km attālumā no Čeļabinskas (pa dzelzceļu), attālums pa autoceļu caur Verhņeuraļsku — 303 km. Savukārt attālums līdz Maskavai ir 1916 km pa dzelzceļiem un 2200 km pa autoceļiem. Pilsēta aizņem 375,8 km2 lielu platību, tās garums ziemeļu-dienvidu virzienā ir 27 km, austrumu-rietumu virzienā 20 km. Augstums virs jūras līmeņa: 310 m. Pilsētā atrodas Magņitogorskas dzelzs un tērauda rūpnīca, kas ir viena no vadošajām tērauda ražotājām pasaulē. Tāpat Magņitogorskā ir attīstīta cementa, stikla un vieglā rūpniecība. Intensīvās rūpniecības dēļ pilsēta cieš no ļoti liela ūdens un gaisa piesārņojuma. 2015. gadā Krievijas atbildīgās varas iestādes norādīja, ka Magņitogorska bija trešā piesārņotākā pilsēta valstī, kurā kancerogēnās vielas gaisā bija sastopamas 25 reizes augstāk par pieļaujamo normu. Pilsētā bāzēts Kontinentālās hokeja līgas klubs Magņitogorskas "Metallurg". Tas savas mājas spēles aizvada Magņitogorskas arēnā. Magņitogorskā dzimuši: Jevgeņijs Malkins – hokejists «Magnitogorsk city, Russia». russiatrek.org. Skatīts: 2021. gada 27. decembris. «Magnitogorsk Iron & Steel Works PJSC». mmk.ru. Magnitogorsk Iron & Steel Works. 2021. Skatīts: 2021. gada 27. decembris. «Magnitogorsk». britannica.com. Encyclopaedia Britannica. 2021. Skatīts: 2021. gada 27. decembris. Alec Luhn. «Story of cities #20: the secret history of Magnitogorsk, Russia’s steel city». theguardian.com. The Guardian, 2016. gada 12. aprīlis. Skatīts: 2022. gada 23. jūlijs. Vikikrātuvē par šo tēmu ir pieejami multivides faili. Skatīt: Magņitogorska. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)