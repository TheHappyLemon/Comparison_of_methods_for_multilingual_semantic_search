Marmadjūks Vaivils (angļu: Marmaduke Wyvil; 1815. gada 22. decembris Ziemeļjorkšīra — 1896. gada 25. jūnijs Bornmuta) bija Lielbritānijas šahists un politiķis. 19. gadsimta vidū bijis viens no Anglijas vadošajiem šahistiem. 1840. gados sekmīgi spēlējis mačus ar Serafino Dibuā (Romā) un Lionelu Kīzericki (Parīzē). Lielāko panākumu savā šahista karjerā guvis 1851. gadā, kad pirmajā starptautiskajā šaha turnīrā Londonā, izcīnījis 2. vietu. Šā turnīra pirmajā kārtā ar 2:0 uzvarējis Edvardu Lēvi, otrajā bijis pārāks par Hjū Kenediju ar 4½:3½, bet pusfinālā uzvarējis Eliju Viljamsu ar 4:3. Vienīgi finālā nācies atzīt Ādolfa Andersena parākumu ar 2½:4½. Pēc šī panākuma zaudējis interesi par piedalīšanos šaha turnīros, lai gan vēl 1863. gadā bijis Londonas starptautiskā šaha turnīra rīcības komitejā un daudz izdarījis šī turnīra norises labā. Bijis pazīstams arī kā Anglijas Liberālās partijas aktīvs biedrs. Ticis ievēlēts Anglijas parlamentā no Ziemeļjorkšīras grāfistes Ričmondas pilsētas, kurā bijis divus sasaukumus (1847–1865, 1866–1868). London (1851) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)