Darjus Kasparaitis (lietuviešu: Darius Kasparaitis, krievu: Дарюс Владович Каспарайтис; dzimis 1972. gada 16. oktobrī) ir bijušais lietuviešu hokejists, aizsargs, Krievijas un Lietuvas hokeja izlases dalībnieks. Karjeras laikā aizvadījis 863 spēles dažādos Nacionālās hokeja līgas klubos. D. Kasparaitis pametis Lietuvu 14 gadu vecumā, lai Krievijā attīstītos kā hokejists. Jau 1988.—1989. gada sezonā 16 gadu vecumā viņš aizvadīja pirmo spēli Maskavas "Dinamo" pieaugušo komandā PSRS čempionātā. 1992. gada NHL draftā viņu Ņujorkas "Islanders" izraudzījās ar kopējo 5. kārtas numuru. NHL karjeras laikā pārstāvējis vēl Pitsburgas "Penguins", Kolorādo "Avalanche" un Ņujorkas "Rangers". Individuāli veiksmīgākā regulārā sezona līgā viņam bija 1992.—1993. gada sezona, kad izdevās kopumā savākt 21 rezultativitātes punktu (4 vārti un 17 rezultatīvas piespēles). Pēc karjeras Ziemeļamerikā beigām sācis spēlēt Krievijā — Sanktpēterburgas SKA sastāvā vispirms Krievijas Superlīgā, pēc tam KHL. 2010. gada aprīlī beidzis karjeru. Apvienotās komandas sastāvā izcīnījis zeltu 1992. gada ziemas olimpiskajās spēlēs, savukārt Krievijas izlases sastāvā — sudrabu 1998. un bronzu 2002. gadā. 2018. gada Pasaules čempionāta 1. divīzijas B grupas turnīram notiekot Lietuvā, Kasparaitis 45 gadu vecumā palīdzēja izlasei izcīnīt uzvaru turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski)