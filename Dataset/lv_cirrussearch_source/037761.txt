Hrants Melkumjans (armēņu: Հրանտ Մելքումյան; dzimis 1989. gada 30. aprīlī Erevānā) ir Armēnijas starptautiskais lielmeistars šahā (2008). Vairākkārt pārstāvējis Armēniju Eiropas un Pasaules junioru šaha čempionātos, kur lielāko panākumu guvis 2006. gadā Batumi, kad kļuvis par sudraba laureātu Pasaules junioru šaha čempionāta U18 vecuma grupā. 2011. gadā Varšavā uzvarējis Eiropas individuālajā čempionātā šaha ātrspēlē. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Erevānā (2007), Kavalā (Grieķija, 2007), Mihaila Čigorina memoriālā Sanktpēterburgā (2009), Dubaijā (2010), Martuni (Armēnija, 2011), Grācā (2014), Teplicē (Čehija, 2014), Benaskē (Spānija, 2014). 2013. gadā Trumsē piedalījies Pasaules kausa izcīņā šahā pēc izslēgšanas sistēmas, kurā izstājies 1. kārtā.. Sekmīgi piedalījies Rīgas starptautiskajā šaha festivālā Rīgas Tehniskās universitātes Open "A" turnīrā, kurā 2014. gadā uzvarējis, bet 2016. gadā ieņēmis 2. vietu. 2023. gada novembrī Daglasā ierindojies 86. vietā "FIDE Grand Swiss" turnīrā. Pārstāvējis Armēnijas komandu Pasaules šaha olimpiādē un 2022. gadā izcīnījis sudraba medaļu komandu vērtējumā. 2023. gadā Budvā Armēnijas izlases sastāvā izcīnījis 3. vietu Eiropas komandu šaha čempionātā. Par panākumiem turnīros FIDE 2007. gadā Melkumjanam piešķīrusi starptautiskā meistara (IM), bet 2008. gadā - starptautiskā lielmeistara (GM) nosaukumu. «European Blitz Chess Championship 2011». Arhivēts no oriģināla, laiks: 2012. gada 8. janvārī. Skatīts: 2021. gada 21. martā. «GM Hrant Melkumyan convincing in Graz Open». Arhivēts no oriģināla, laiks: 2017. gada 12. jūlijā. Skatīts: 2017. gada 10. martā. GM Hrant Melkumyan convincing in Teplice GM Hrant Melkumyan wins Benasque Open on tie-break «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 10. martā. Riga Technical University Open 2014 - Tournament A «Riga Technical University Open 2016 - Tournament A». Arhivēts no oriģināla, laiks: 2017. gada 6. augustā. Skatīts: 2017. gada 10. martā. 2023 FIDE Grand Swiss 44th Olympiad Chennai 2022 Open European Team Chess Championship 2023 - Open Title Applications: Melkumyan, Hrant Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)