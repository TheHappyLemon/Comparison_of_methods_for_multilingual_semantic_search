Gemini 7 jeb Gemini VII bija ASV NASA programmas Gemini kosmosa kuģa Gemini pilotējams lidojums. Palaists 1965. gada decembrī. Gandrīz četrpadsmit dienu misijā uzstādīts kosmiskā lidojuma rekords, kurš noturējās piecus gadus. Kosmosa kuģis bija pasīvais mērķis tuvošanās manevram, kuru veica Gemini 6A. Kuģa Gemini apkalpe augšupceļā un lejupceļā: Dublējošā apkalpe: Edvards Vaits, komandējošais pilots Maikls Kolinss, pilots Pēc plāna Gemini 7 vajadzēja startēt pēc Gemini 6, bet sākotnējā Gemini 6 misija tika atcelta, kad 25. oktobrī palaišanas laikā eksplodēja pasīvais mērķis Agena Target Vehicle, ar kuru kosmosa kuģim vajadzētu pietuvoties un saslēgties. Tuvošanās uzdevums bija tik svarīgs, ka tika nolemts izmainīt Gemini 6 uzdevumus, un Gemini 6A kalpotu par Gemini 7 pasīvo mērķi. Gemini 7 sākotnējā misija tika izmainīta tikai nedaudz. Jau sākotnēji vajadzēja veikt lidojumu 14 diennaktis, pētot cilvēka ķermeni ilgā lidojumā kosmosā. Astronautiem bija jāizmēģina jauns skafandrs G5C, kas bija vieglāks nekā agrāk izmantotie. Gemini 7 tika palaists 1965. gada 4. decembrī 19:30:03 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Pirmajās dienās apkalpe veica dažādus eksperimentus. Lovelam atļāva novilkt skafandru, bet Bormanam bija jāpaliek ietērptam. Gemini 6A startēja 15. decembrī. Tas veica manevru sēriju un pietuvojās Gemini 7. 270 minūšu laikā abi kuģi pietuvojās attālumā no 90 m līdz 30 cm. Pēdējās lidojuma dienās sākās problēmas ar dzinējiem, līdzīgi kā Gemini 5. 12. dienā arī degvielas šūnai samazinājās elektroenerģijas daudzums. Nolaišanās notika 1965. gada 18. decembrī. Nolaižamais aparāts nolaidās 12 km attālumā no plānotās vietas Atlantijas okeānā. Gemini 7 NASA Gemini 7 Press Kit Gemini 7 Mission Report