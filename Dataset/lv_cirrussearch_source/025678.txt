Baltic Sea Academy (latviešu: Baltijas jūras akadēmija) ir organizācija ar 17 asociētiem biedriem — universitātēm un augstskolām no deviņām valstīm ap Baltijas jūru. Tā ir bezpeļņas organizācija, kas, Hanzas Parlamenta iniciēta, tika nodibināta 2010. gadā. Kopīgais mērķis ir stiprināt sadarbību starp akadēmiskajām institūcijām un mazo un vidējo uzņēmumu (MVU) sektoru. Šīs sadarbības konkrētie mērķi ir MVU vajadzībām atbilstošu pētniecības uzdevumu un inovāciju īstenošana, kā arī ilgtermiņa ieguldījums izglītības un īpaši profesionālās apmācības jomā. Īpaša uzmanība tiek vērsta uz duālo apmācības sistēmu. Kopš 2004. gada ik gadu tiek organizēta divu dienu Hanzas konference, kuras laikā kopīgam dialogam sapulcējas uzņēmumu pārstāvji, zinātnieki un politiķi. Tā, piemēram, konferencē "Atjaunojamie Enerģijas Resursi un MVU Baltijas Jūras Reģionā" 2011. gadā uzstājās ES komisārs Ginters Etingers (Günther Oettinger), kā arī 2012. gadā ES komisārs Algirdas Šemeta. Pēc prezentāciju sniegšanas, konferences dalībnieki piedalās diskusijās pie apaļajiem galdiem. Diskusiju un pārrunu rezultāti, kā arī referāti, tiek publicēti pēc konferences Baltic Sea Academy grāmatu sērijā. Baltic Sea Academy publikācijas (izvilkums): Strategies for the Development of Crafts and SMEs in the Baltic Sea Region, 180 lpp.(vācu, angļu, poļu, krievu valodā) 2011 Education Policy Strategies today and tomorrow around the "Mare Balticum", 432 lpp. (vācu, angļu), 2011 Energy Efficiency and Climate Protection around the Mare Balticum, 264 lpp.(vācu, angļu), 2011 Strategy Programme for education policies in the Baltic Sea Region, 172 lpp. (vācu, angļu, poļu), 2012 SME relevant sectors in the BSR: Personnel organisation, Energy and Construction, 188 lpp. (tikai angļu valodā), 2012 Strategies and Promotion of Innovation in Regional Policies around the Mare Balticum, 432 lpp. (vācu, angļu), 2012 Strategy Programme for innovation in regional policies in the Baltic Sea Region, 240 lpp. (vācu, angļu, poļu) 2012 Humanivity — Innovative economic development through human growth, 248 lpp. (tikai angļu valodā), 2012 Ziņojums laikrakstā par Baltic Sea Academy dibināšanu «Ziņojums par 2011. gada Hanzas konferenci». Arhivēts no oriģināla, laiks: 2016. gada 4. martā. Skatīts: 2014. gada 2. oktobrī. Baltic Sea Academy