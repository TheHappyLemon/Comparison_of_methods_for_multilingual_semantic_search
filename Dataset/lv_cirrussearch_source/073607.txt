Apvienotā Anglijas lielloža ir Anglijas un Velsas brīvmūrnieku pārvaldes institūcija. Tā ir visvecākā mūsdienu brīvmūrnieku lielloža pasaulē, kas dibināta 1717. gada 24. jūnijā Londonā. Tā tiek saukta par mātes lielložu, kas garantē citu lielložu atzīšanu atbilstoši regularitātes pamatprincipiem. Ar nolūku reizi gadā svinēt sava patrona Jāņa Kristītāja dienu un apspriest kopīgās lietas 1717. gada 24. jūnijā Londonas alus sētā Goose and Gridiron sapulcējās četru Londonas ložu pārstāvji. Par pirmo lielmeistaru tika izvēlēts Antonijs Seijers (Anthony Sayer), ko pēc gada nomainīja Džordžs Peins (George Payne), bet pēc trim gadiem hercogs Džons Montagjū (John Montagu). Rakstiskas ziņas par "senajiem" un "brīvajiem" mūrniekiem Anglijā un Skotijā saglabājušās no vismaz 15. gadsimta. Īrijas un Skotijas lielložas uzskatīja Londonas lielložas jaunievedumus par senās kārtības pārkāpumiem. Seno tradīciju piekritēji 1751. gada 17. jūlijā nodibināja savu lielložu, ko nosauca par "Seno Anglijas lielložu" (Antient Grand Lodge of England). Viņi ticēja, ka piekopj senāku un tīrāku brīvmūrniecības rituālu, tāpēc 1717. gadā dibināto lielložu dēvēja par "Moderno". tikai 1809. gadā abas lielložas sāka sarunas par apvienības izveidi, kas beidzās 1813. gada 27. decembrī ar Apvienotās Anglijas lielložas izveidi ar karaļa jaunāko dēlu Saseksas hercogu princi Augustu (Prince Augustus, Duke of Sussex) kā lielmeistaru. Kombinēto rituālu nosauca par "emulācijas rituālu". Saseksas hercogs princis Augusts (1813 - 1843) Zetlandes grāfs Tomass Dundas (Thomas Dundas, 2nd Earl of Zetland) (1844 - 1870) Riponas marķīzs Džordžs Robinsons (George Robinson, 1st Marquess of Ripon) (1870 - 1874) Velsas princis Alberts Eduards (Albert Edward, Prince of Wales, Edward VII of the United Kingdom) (1874 - 1901) Konautas un Strathernas hercogs princis Artūrs (Prince Arthur, Duke of Connaught and Strathearn) (1901 - 1939) Kentas hercogs princis Džordžs (Prince George, Duke of Kent) (1939 - 1942) Hervudas grāfs Henrijs Lasels (Henry Lascelles, 6th Earl of Harewood) (1942 - 1947) Devonširas hercogs Edvards Kavendišs (Edward Cavendish, 10th Duke of Devonshire) (1947 - 1950) Skarboro grāfs Lorenss Lamlejs (Lawrence Lumley, 11th Earl of Scarbrough) (1951 - 1967) Kentas hercogs princis Edvards (Prince Edward, Duke of Kent) (1967 - pašlaik) Lielložas mājas lapa