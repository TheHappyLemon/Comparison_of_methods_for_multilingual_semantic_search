Alise Antonija Dzeguze-Kļaviņa (dzimusi 1914. gada 15. aprīlī (pēc vecā stila — 2. aprīlī), mirusi 1999. gada 23. septembrī) bija latviešu daiļslidotāja, kas piedalījās 1936. gada ziemas olimpiskajās spēlēs, kur ieguva 23. vietu dāmu daiļslidošanas sacensībās. Dzimusi Rīgā, Friča un Kristīnes dzimušas Vanags Dzegužu ģimenē. Trenera Veisa vadībā kļuva par Latvijas meistari pāru slidojumā (1932), vēlāk bija septiņkārtēja Latvijas daiļslidošanas meistare dāmu slidojumā (1933-1938, 1940). Pēc Latvijas okupācijas bija Latvijas PSR čempione dāmu slidojumā (1941) un Latvijas meistarsacīkšu uzvarētāja (1942, 1944). Otrā pasaules kara beigās devās bēgļu gaitās uz Vāciju, vēlāk uz Kanādu. Precējusies ar advokātu Kārli Kļaviņu (1911-2002). Rīgas Prefektūras pasu lietu kolekcija - Latvijas Valsts vēstures arhīvs, 2996. f., 4. apr., 16959. l. Rīgas Sv. Jāņa ev. lut. draudzes kristīto reģistrs. - 1914.g. - Nr.354 biographien.lv Olympedia profils (angliski) LOK profils