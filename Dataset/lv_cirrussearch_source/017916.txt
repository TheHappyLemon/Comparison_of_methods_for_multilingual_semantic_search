Kristofers Džons "Kriss" Osguds (angļu: Christopher John "Chris" Osgood; dzimis 1972. gada 26. novembrī) ir bijušais kanādiešu hokejists, spēlējis vārtsarga pozīcijā. 1991. gada NHL draftā viņu Detroitas "Red Wings" izraudzījās ar kopējo 54. kārtas numuru. NHL debitēja 1993.—1994. gada sezonā. Lielāko daļu NHL karjeras aizvadījis "Red Wings" sastāvā, pa divām sezonām aizvadot arī Ņujorkas "Islanders" un Sentluisas "Blues". 2004.—2005. gada sezonu izlaida lokauta dēļ. "Red Wings" sastāvā izcīnījis trīs Stenlija kausus, divās reizēs no tām viņš bija komandas pamatvārtsargs. Piedalījies divās NHL Visu zvaigžņu spēlēs. 2010. gada decembrī kļuva par 10. vārtsargu NHL vēsturē, kas sasniedzis 400 uzvaras. Osguds ir viens no sešiem vārtsargiem NHL vēsturē, kas uzvarējuši vismaz 400 spēlēs un izcīnījuši vismaz trīs Stenlija kausus. 2011. gada jūlijā paziņojis par karjeras beigšanu, vēlāk kļuvis par "Red Wings" vārtsargu treneri. «Niklas Kronwall's game winner gives Chris Osgood 400th win». ESPN.com. Skatīts: 2013. gada 15. februārī. «Chris Osgood retires with 401 wins». ESPN.com. Skatīts: 2013. gada 15. februārī. «Osgūds pieliek punktu hokejista karjerai». Tvnet.lv. Skatīts: 2013. gada 15. februārī. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)