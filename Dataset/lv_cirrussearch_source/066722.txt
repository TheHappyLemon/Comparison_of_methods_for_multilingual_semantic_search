Тu-160 (krievu: Ту-160) ir reaktīvais virsskaņas bumbvedējs, kuru līdz 1981. gadam radīja Padomju Savienības kontruktoru birojos un sāka izmanot 1987. gadā. 2014. gadā Krievijas Federācijas Bruņotie spēki izmantoja 16 Тu-160 lidmašīnas, 2022. gadā ražotāji papildus piegādāja divas Tu-160M lidmašīnas. Krievijas bruņotie spēki Tu-160 izmantoja raķešu uzbrukumiem ar spārnotajām raķetēm H-55 un H-101 gan Sīrijas pilsoņu karā 2015. gadā, gan Krievijas 2022. gada iebrukumā Ukrainā. 1974. gadā Tupoļeva konstruktoru birojā sāka darbu pie pirmā PSRS starpkontinentālā stratēģiskā bumbvedēja izveides projekta, izmantojot virsskaņas pasažieru lidmašīnas Tu-144 iestrādes. 1981. gadā notika tā pirmais izmēģinājuma lidojums, 1987. gadā pirmo lidmašīnu pieņēma ekspluatācijā. Līdz 1991. gadam uzbūvēja 27 Tu-160 lidmašīnas, no tām astoņas bija eksperimentālās un izmēģinājuma lidmašīnas. Pēc PSRS sabrukuma visas 19 lidmašīnas palika Ukrainas bruņoto spēku rīcībā. Astoņas no tām nodeva Krievijai apmaiņā pret dabasgāzi, bet pārējās līdz 2001. gadam iznīcināja stratēģiskās bruņojuma samazināšanas ietvaros. Vikikrātuvē par šo tēmu ir pieejami multivides faili. Skatīt: Tu-160. Encyclopædia Britannica raksts (angliski)