Botulisms (latīņu: botulismus) ir reta un potenciāli nāvējoša slimība, kuru izraisa baktērijas Clostridium botulinum saražots toksīns (botulīns). Slimība sākas ar vājumu, neskaidru redzi, noguruma sajūtu, reiboni un grūtībām runāt. Pēc tam var sekot roku, krūšu muskuļu un kāju vājums. Iespējama arī vemšana, vēdera tūska un caureja. Izraisa nervu sistēmas traucējumus. Slimība parasti neietekmē apziņu un neizraisa drudzi. Botulisms var izplatīties dažādos veidos. Baktērijas Clostridium botulinum ir anaerobie organismi, kas nozīmē, ka tām nav nepieciešams skābeklis. Zemā skābekļa daudzumā un noteiktā temperatūrā šīs baktērijas ražo botulīnu. Šis process var norisināties pārtikas produktu iekšienē, ja baktērija ir tikusi tam klāt. Cilvēki ar botulismu saslimst, ēdot inficētus pārtikas produktus. Noteiktos apstākļos ar botulismu var inficēties arī caur brūcēm. Slimnieks nav bīstams citiem apkārtējiem cilvēkiem. Vikikrātuvē par šo tēmu ir pieejami multivides faili. Skatīt: Botulisms. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)