2017. gada Parīze—Nica bija šosejas riteņbraukšanas daudzdienu sacensības, kuras notika no 5. līdz 12. martam. Tā bija 75. reize, kad notika Parīze—Nica sacensības un tās bija sestās sacensības 2017. gada UCI World Tour kalendārā. Sacensībās piekto reizi sešos gados uzvarēja Team Sky pārstāvis, šoreiz tas bija Serhio Enao, kurš spēja atbildēt Trek–Segafredo pārstāvošā Alverto Kontadora izrāvienam pēdējā posmā, kopvērtējumā uzvarot tikai ar divu sekunžu pārsvaru. Pirms pēdējā posma Kontadors atpalika 31 sekundi, bet pēdējā posmā kopā ar Quick-Step Floors braucēju Davidu de la Krusu un Marku Soleru no Movistar Team bija izveidojis atrāvienu, iegūstot arī bonusa sekundes starpfinišā. Posmā Kontadors zaudēja de la Krusam, kas maksāja arī četras bonusa sekundes un izšķīra kopvērtējumu Enao labā. Pjedestālu noslēdza de la Krusa komandas biedrs Denjels Mārtins, 30 sekundes aiz Enao. Quick-Step Floors uzvarēja komandu klasifikācijā, bet tās pārstāvis Žiljēns Alafilips finišēja piektais kopvērtējumā, esot vadībā trīs sacensību dienas. Alafilips uzvarēja jauno braucēju klasifikācijā un četros posmos finišējot pirmajā pieciniekā, ieskaitot uzvaru individuālajā braucienā arī punktu klasifikācijā. Kalnu braucēju klasifikācijā otro gadu pēc kārtas uzvarēja Direct Énergie komanda, kuru pārstāvēja Lilians Kalmežāns. Sacensībās startēja arī Latvijas sportists Gatis Smukulis, pārstāvot Delko–Marseille Provence KTM komandu. Smukulis kopvērtējumā finišēja 118. vietā, bet augstākā vieta (39) tika iegūta pirmajā posmā, kad Gatis iesaistījās atrāvienā. Tā kā Parīze—Nica bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas četras UCI profesionālās kontinentālās komandas. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. «Team Sky's Sergio Henao wins Paris-Nice by two seconds». BBC Sport (BBC). 2017. gada 12. marts. Skatīts: 2017. gada 12. marts. «Henao wins Paris-Nice as Contador comes up just short». Cyclingnews.com (Immediate Media Company). 2017. gada 12. marts. Skatīts: 2017. gada 12. marts. Toms Markss. «Smukulis noslēdz "Parīze – Nica" velobraucienu, dramatiska kopvērtējuma uzvara Enao». sportacentrs.com, 2017. gada 13. martā. Skatīts: 2017. gada 15. martā. «2017 Paris-Nice: teams selection». Paris–Nice (ASO). 2017. gada 26. janvāris. Arhivēts no oriģināla, laiks: 2017. gada 5. martā. Skatīts: 2017. gada 4. marts. ProCyclingStats profils Vikikrātuvē par šo tēmu ir pieejami multivides faili. Skatīt: 2017. gada Parīze—Nica. Oficiālā tīmekļa vietne ProCyclingStats profils