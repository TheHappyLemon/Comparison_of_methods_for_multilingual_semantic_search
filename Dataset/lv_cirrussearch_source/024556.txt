"Jeruzaleme: biogrāfija" (angļu: Jerusalem: The Biography) ir britu rakstnieka Saimona Sebaga Montefjores grāmata par Jeruzalemes vēsturi. Pirmo reizi izdota 2011. gadā izdevniecībā Weidenfeld & Nicolson. Grāmatā aprakstīta Jeruzalemes vēsture un tās valdnieki, balstoties uz vēsturiskiem materiāliem. Stāstījums izkārtots hronoloģiskā secībā, sākot ar Karaļa Dāvida valdīšanas laiku pirms 3000 gadiem un līdz pat mūsdienām. Grāmatā iekļautas ilustrācijas par svarīgākajiem notikumiem un Jeruzalemes vēsturē nozīmīgām personībām. Grāmata satur izmantoto vēsturisko materiālu bibliogrāfiju. Tekstā attēlotie notikumi un personības indeksētas un indeksētā informācija atrodama grāmatas beigās. Pēc grāmatas materiāliem tika uzņemts BBC TV seriāls Jerusalem: The Making of a Holy City (3 daļās), kas 2011. gada decembrī tika izrādīts kanālā BBC Four. Rakstnieks Saimons Sebags Montefjore piedalījās šajā seriālā, stāstot par vēsturiskajiem notikumiem. Rosen, Jonathan (28 October 2011). "Caliphs, Crusaders, and the Bloody History of Jerusalem". The New York Times (New York). Cf. BBC Four Schedule, Dec. 2011 and clips on the series. Book's Presentation No Saimona Sebaga Montefjores oficiālās mājas lapas Sources and notes for the book