HAL 9000 jeb Hals ir tēls, dators ar mākslīgo intelektu no filmu un grāmatu sērijas "Kosmosa odiseja", kuru radījuši Arturs Klārks un Stenlijs Kubriks. Personāžs pirmo reizi parādījās 1968. gada filmā "2001: Kosmosa odiseja". Datora balsi angļu valodas versijā ir ierunājis Daglass Reins. Halu kuģa apkalpe sākotnēji uzskatīja par uzticamu apkalpes locekli, kas veic visas automatizētās kuģa funkcijas un izturas pret saviem apkalpes biedriem kā vienlīdzīgiem. Piemēram, kā atpūtu, Hals ar Frenku Pūlu spēlē šahu. Tomēr, kad komanda nolemj Halu atslēgt, viņš veic slepkavības mēģinājumu. Vikikrātuvē par šo tēmu ir pieejami multivides faili. Skatīt: HAL 9000.