Pārsegšana ir taktisks paņēmiens šaha partijā, savas figūras novietošana uz pretinieka tālšāvēju figūru darbības līnijām ar mērķi izjaukt to uzbrukuma vai aizsardzības darbību. 1. piemērs Iļjins-Ženevskis — Kubbels Ļeņingrada, 1925 2. piemērs Klovāns — Tolušs Ļeņingrada, 1962 1. piemērs Partijā melnie turpināja: 1. ... Lc2! pārsedzot 2. horizontāli un atgriežot balto dāmu no punkta "g2" aizsardzības. Draud 2. ... Txe1+ ar matu nākamā gājienā. Neglābj 2. Dxc2, jo seko 2. ... Txe1+ 3. Txe1 Dxc2 -+ un 3. g3 De4+ 4. Kg1 Txe1+ 5. Txe1 Dg2#. Baltie padevās. 2. piemērs Melno dāma aizsargā svarīgo punktu "g7" un novērš iespējamo matu pēc 1. Dc3+. Rupja kļūda būtu 1. Zxb6 cerībā uz 1. ... Dxb6 2. Dc3+ Kg8 3. Dg7# vai 1. ... axb6 2. Dd4+ Kg8 3. Dxf2+-, jo melno rīcībā ir prettrieciens 1. ... Ze1+!! 2. Zd5 Dxd5+! 3. Dxd5 Tf1#. Baltie nospēlēja 1. Tc7! pārsedzot 7. horizontāli un atgriežot melno dāmu no karaļa spārna aizsardzības. Tagad pēc 1. ... Lxc7, seko 2. Dc3(d4)+ Kg8 3. Dg7#. Baltie uzvar arī pēc 1. ... Dxc7 2. Zxc7, tādēļ melnie padevās. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 295. lpp. ISBN 5-85 270-005-3. (krieviski) Partija Iļjins-Ženevskis — Kubbels Pārsegšanās definīcija un piemēri Arhivēts 2016. gada 5. oktobrī, Wayback Machine vietnē. (angliski)