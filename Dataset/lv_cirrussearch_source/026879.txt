2015. gada NHL Visu zvaigžņu spēle bija 2014.—2015. gada sezonas NHL Visu zvaigžņu spēle, kas notika 2015. gada 25. janvārī. Spēle norisinājās Nationwide Arena Kolumbusā, Ohaio štatā, ASV. Spēlē ar 17—12 uzvarēja Tēvsa komanda. Kolumbusā paredzēts NHL Visu zvaigžņu spēli aizvadīt 2013. gadā, tomēr tā tika pārcelta par diviem gadiem NHL lokauta un 2014. gada olimpisko spēļu dēļ. Līdz 2015. gada 1. janvārim notika līdzjutēju balsojums. Latviešu hokejists Zemgus Girgensons no Bufalo "Sabres" bija pārliecinošs balsojuma līderis gan starp uzbrucējiem, gan starp visiem hokejistiem. Visi pieci pārējie līdzjutēju balsojumā izvēlētie hokejisti pārstāv vienu klubu Čikāgas "Blackhawks". Spēles oficiālā mājaslapa (angliski)