Holešova (čehu: Holešov) ir pilsēta Čehijā, Zlīnas apgabala Kromeržīžas apriņķī. Pazīstama ar savu manierisma stilā celto pili un parku. Netālu no pilsētas atrodas liela rūpnieciskā zona. Rakstos pirmoreiz minēta 1131. gadā kā Olomoucas bīskapa īpašums. Ilgu laiku pilsēta atradās Hābsburgu impērijas sastāvā. No 16. gadsimta pilsētā veidojās ebreju kopiena. No 1848. līdz 1918. gadam pilsēta oficiāli bija sadalīta divās pašvaldībās — kristiešu daļā un ebreju daļā (apmēram trešā daļa no pilsētas iedzīvotājiem). No 1918. gada — Čehoslovākijā. Otrā pasaules kara laikā pilsētas ebreju kopiena tika iznīcināta. Kopš 1993. gada — Čehijā. Holešova ir austriešu komponista Franča Ksavera Rihtera (Franz Xaver Richter, 1709-1789) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.