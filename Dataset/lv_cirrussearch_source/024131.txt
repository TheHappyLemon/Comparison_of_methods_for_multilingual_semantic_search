Gustavs Nīkvists (zviedru: Gustav Nyquist; dzimis 1989. gada 1. septembrī) ir zviedru hokejists, malējais uzbrucējs. Pašlaik (2023) spēlē Nacionālās hokeja līgas kluba Minesotas "Wild" sastāvā. Juniora gados spēlēja Malmē, taču uzreiz pēc tam, kad tika izvēlēts 2008. gada NHL draftā, Nīkvists pārcēlās uz Ziemeļameriku, kur sāka studēt. Nākamās trīs sezonas Nīkvists aizvadīja Menas Universitātes NCAA komandā. 2009.—10. gada sezonā viņš bija NCAA rezultatīvākais spēlētājs. 2011.—12. gada sezonu viņš aizvadīja AHL vienībā Grandrepidsas "Griffins". Tiesa, jau 2011. gada 1. novembrī viņš piedzīvoja arī savu NHL debiju, sezonas gaitā Detroitas "Red Wings" rindās kopumā aizvadot 18 spēles. Arī 2012.—13. gada sezonas NHL lokauta laikā spēlēja "Griffins" sastāvā. Pēc lokauta beigām Nīkvistam izdevās nostiprināties "Red Wings" sastāvā. Sezonas izskaņā, "Red Wings" tiekot izslēgtai no tālākas cīņas par Stenlija kausu, Nīkvists atgriezās Grandrepidsas "Griffins", kopā ar komandu izcīnot Kaldera kausu. Lai gan sezonas gaitā aizvadīja vien 57 spēles, 2013.—14. gada sezonu Nīkvists noslēdza jau kā trešais rezultatīvākais komandas spēlētājs, vien par punktu atpaliekot no Dāniela Alfredsona un Niklasa Krūnvala. 2019. gadā tika aizmainīts uz Sanhosē "Sharks", savukārt vasarā noslēdza četru gadu līgumu ar Kolumbusas "Blue Jackets". Tuvojoties maiņas darījumu termiņabeigām, "Blue Jackets" ieņemot pēdējo vietu līgā un vēl atlabstot no savainojuma, Kolumbusa aizmainīja Nīkvistu uz Minesotas Wild apmaiņā pret 2023. gada NHL drafta piektās kārtas izvēli 2023. gada 28. februārī. Zviedrijas hokeja izlases rindās izcīnījis 2014. gada olimpiskā turnīra sudraba medaļas, kā arī bronzu 2014. gada Pasaules čempionātā. «Red Wings trade forward Gustav Nyquist to Sharks - Sportsnet.ca». www.sportsnet.ca. Skatīts: 2019-02-25. https://www.nhl.com/wild/news/wild-acquires-nyquist-022823/c-341634910 Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)