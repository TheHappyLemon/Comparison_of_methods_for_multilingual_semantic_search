Iridium ir globāla mobilo sakaru pavadoņu sistēma, kurā ietilpst 66 aktīvi kosmiskie aparāti un vairāki rezervē. Iridium ļauj veikt balss un datu sakarus jebkurā vietā uz zemeslodes, izmantojot mobilas, rokā turamas ierīces. Sistēma pieder kompānijai Iridium Satellite LLC. Uz 2008. gada 30. jūniju Iridum lietotāju skaits bija 280 000 (par 38% vairāk nekā 2007. gadā). Sistēma sākotnēji bija paredzēta ar 77 aktīviem pavadoņiem, un tāpēc nosaukta ķīmiskā elementa irīdija vārdā (irīdija atomskaitlis ir 77). Sākotnēji dotais nosaukums netika mainīts pat pēc sistēmas samazināšanas līdz 66 pavadoņiem (disprozija - elements ar atomskaitli 66 - nosaukums netika pieņemts, jo grieķu valodā tas nozīmē "grūti iegūt; grūti kontaktēt"). 1997. gada 5. maijs — pirmo piecu Iridium pavadoņu palaišana. 1998. gada 1. novembris — sistēmas palaišana lietošanas režīmā. 1999. gada 13. augusts — kompānijas Iridium LLC bankrots. 2001. gads — Iridium sistēmu pārņēma no jauna dibināta kompānija Iridium Satellite LLC. Pamatraksts: Iridium 33 un Kosmos-2251 sadursme 2009. gada 10. februārī Iridium 33 sadūrās ar nestrādājošu Krievijas militāro pavadoni Kosmos-2251. Rezultātā pavadonis tika zaudēts. 4. martā atjaunota pilnīga pavadoņsistēmas darbība, nomainot zaudēto pret rezerves pavadoni. NEXT, tāpat kā pirmā paaudze, piedāvās mobilo sakaru pakalpojumus jebkurā vietā uz zemeslodes, ieskaitot polāros apgabalus. Tiks piedāvāta platjoslas datu pārraide un daudzi citi papildu pakalpojumi. NEXT pavadoņsistēma balstīsies uz IP arhitektūru. 2007. gadā Iridium Satellite LLC paziņoja par nākamās paaudzes mobilo sakaru pavadoņu sistēmas NEXT projektēšanu. Uz to atsaucās vairāk nekā 60 kompānijas. Tikai sešas no tam atbilda tehniskā uzdevuma prasībām. 2008. gada 19. martā Iridium Satellite LLC paziņoja, ka panākta vienošanās ar trijām kompānijām (Lockheed Martin, Space Systems Loral un Thales Alenia Space) par sākotnējā projekta koncepcijas izstrādi. Pēc pieciem mēnešiem, augustā tika izvēlēti divi kandidāti, kuri veiks detalizētu sistēmas projektēšanu: Lockheed Martin un Thales Alenia Space. Šī fāze ilgs deviņus mēnešus. Pēc tam tiks izvēlēts viens, kas arī veiks pavadoņu izgatavošanu. Plānots, ka pirmais jaunās paaudzes pavadonis tiks palaists 2013. gadā. Iridium Announces Q2 2008 Results Arhivēts 2008. gada 11. augustā, Wayback Machine vietnē. Press Release, 2008-08-06 Iridium Provides Update On Satellite Constellation Iridium Satellite Selects Three Finalists To Design and Develop Iridium 'NEXT' Arhivēts 2008. gada 7. maijā, Wayback Machine vietnē. Press Release, 2008-03-19 Iridium Selects Two in Competition for Design and Development Contract for 'Next' Constellation Arhivēts 2008. gada 17. septembrī, Wayback Machine vietnē. Press Release, 2008-08-06 Vikikrātuvē par šo tēmu ir pieejami multivides faili. Skatīt: Iridium. Oficiālā mājas lapa