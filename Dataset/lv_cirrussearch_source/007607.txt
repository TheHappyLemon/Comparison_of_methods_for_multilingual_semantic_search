Kenjons Lī Mārtins (angļu: Kenyon Lee Martin; dzimis 1977. gada 30. decembrī Seginavā, Mičiganas štatā, ASV) ir profesionāls amerikāņu basketbolists, spēlē spēka uzbrucēja pozīcijā, ASV basketbola izlases dalībnieks. Pašlaik (2013) pārstāv NBA klubu Ņujorkas "Knicks". 2000. gada NBA draftā viņu Ņūdžersijas "Nets" izraudzījās ar kopējo pirmo numuru. Debijas sezonā NBA K. Mārtins tika iekļauts simboliskajā debitantu pirmajā izlasē. Statistiskā ziņā basketbolistam veiksmīgas bija pēdējās divas sezonas ar Ņūdžersijas "Nets". 2002.—2003. gada sezonā viņš aizvadīja 77 spēles, kurās vidēji spēlē guva 16,7 punktus, tikpat ražīgs viņš bija arī nākamajā sezonā, taču to paveica 65 aizvadītajās spēlēs. 2004. gada februārī viņš tika atzīts par Austrumu konferences mēneša labāko spēlētāju. Tāpat piedalījās 2004. gada NBA Visu zvaigžņu spēlē, kurā guva 17 punktus. 2004. gada NBA izslēgšanas spēlēs basketbolists vidēji spēlē guva 19,1 punktu. 2004. gada 15. jūlijā K. Mārtins pārgāja uz Denveras "Nuggets". NBA lokauta laikā spēlēja Ķīnas kluba Xinjiang Flying Tigers sastāvā, taču pēc tam parakstīja līgumu ar NAB klubu Losandželosas "Clippers", tā sastāvā nospēlēja gadu, pēc tam pārgāja uz Ņujorkas "Knicks". NBA profils (angliski) Basketball Reference profils (angliski)