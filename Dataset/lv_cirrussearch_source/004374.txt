Annika Sērenstama (zviedru: Annika Sörenstam; dzimusi 1970. gada 9. oktobrī Bro, Zviedrijā) ir bijusī Zviedrijas golfere. Viņa tiek uzskatīta par vienu no visu laiku veiksmīgākajām un izcilākajām golferēm. Savas karjeras laikā viņa uzvarēja 90 starptautiskos turnīros, tai skaitā 72 oficiālās LPGA tūres sacensības. Savas karjeras laikā ir nopelnījusi vairāk nekā 22 miljonus ASV dolāru, vairāk nav spējusi nopelnīt neviena golfere, tuvākā sekotāja Kerija Veba ir nopelnījusi par 8 miljoniem mazāk. Kopš 2006. gada viņai ir dubulpilsonība: viņa ir Zviedrijas un ASV pilsone. 2003. gadā tika uzņemta Pasaules golfa slavas zālē. 2003. gadā viņa kļuva par pirmo sievieti kopš 1945. gada, kas ir piedalījusies vīriešu PGA tūrē. Laika posmā no 2006. gada 21. februāra līdz 2007. gada 23. aprīlim bija Pasaules ranga līdere. 2004. gadā saņēma Laureus balvu kā gada labākā sportiste pasaulē, trīs reizes tikusi atzīta par gada labāko sportisti Associated Press vērtējumā (2003, 2004, 2005). Trīs reizes ir uzvarējusi LPGA tūrē (2003, 2004, 2005). 2008. gada 13. maijā preses konferencē viņa paziņoja par sportistes karjeras beigšanu pēc 2008. gada sezonas beigām. Pēdējais profesionālais turnīrs, kurā piedalījās A. Sērenstama, notika 2008. gada decembrī, viņa turnīrā ieguva dalītu 7. vietu. Vikikrātuvē par šo tēmu ir pieejami multivides faili. Skatīt: Annika Sērenstama. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski) LPGA profils (angliski) Oficiālā tīmekļa vietne (angliski)