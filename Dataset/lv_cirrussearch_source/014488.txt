The Scarecrow ir desmitā dziesma britu psihodēliskā roka grupas Pink Floyd debijas albumā The Piper at the Gates of Dawn, taču tā bija pieejama jau agrāk kā singla See Emily Play B-puse. Dziesmas autors ir Sids Barets, bet producents — Normens Smits. Dziesmas teksts ir eksitenciālas pārdomas. Sids Barets salīdzina savu eksistenci ar putnubiedēkļa, (Angliski "The Scarecrow" - "putnubiedēklis") kurš, lai gan ir "skumjāks", atrodas tālāk no savas bojāejas. Šāds tematiskais saturs vēlāk kļuva par grupas liriskā tēla pamatu. Dziesmā ir iekļauta baroka, psihedēliski instrumentālā sadaļa, kas sastāv no 12 akustiskajām ģitārām un čella. Tāpat kā daudzās citās grupas agrīnajos psihedēliskajos skaņdarbos, kuriem ir eksperimentāls raksturs, visi instrumenti ir novirzīti stereosistēmas galējā kreisajā un labajā pusē, un ierakstam ir divi balss celiņi, no kuriem vienā tiek runāts un otrā tiek dziedāts. Amerikāņu singls, ko izdeva Tower Records, tika izdots trīs reizes starp 1967. gada jūliju un 1968. gada beigām, taču nevienu reizi tam neizdevās sasniegt tādus panākumus kā Anglijā. Sids Barets — ģitāra, vokāls Riks Raits — Farfisa elektroērģeles Rodžers Voterss — basģitāra Niks Meisons — perkusijas