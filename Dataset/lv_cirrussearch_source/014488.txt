Šterneka rags Šterneka rags (franču: Cap von Sterneck, angļu: Cape Sterneck, spāņu: Cabo Sterneck), britu avotos Heršela rags (angļu: Cape Herschel), ir zemesrags Greiema Zemes rietumu piekrastē Antarktīdā. Izvietojies uz Čavdara pussalas tās ziemeļrietumu galā pie Hjūsa līča ieejas ziemeļu malas. Atdala Danko krastu dienvidrietumos no Deivisa krasta ziemeļaustrumos. Hjūsa līča ziemeļaustrumu malu iezīmējošo pussalu 1829. gada janvārī—februārī aptuveni nokartēja britu ekspedīcija Henrija Fostera vadībā un 1050 m augsto kalnu pie pussalas pamatnes nosauca par ‘Heršela kalnu’ par godu britu astronomam seram Džonam Heršelam. Zemesragu 1898. gada 24. janvārī atklāja Beļģijas antarktiskā ekspedīcija Adriena Žerlaša vadībā un nosauca par godu austriešu ģeodēzistam Robertam fon Šternekam (Robert Daublebsky von Sterneck), kura izstrādāto svārsta gravimetru izmantoja ekspedīcijas mērījumos. 1950. gados Heršela kalnu pārdēvēja par Peno kalnu (cits Heršela kalns atrodas Austrumantarktīdā), bet Heršela vārdu britu avotos pārcēla uz pussalas galējo zemesragu, jo Šterneka vārds beļģu ekspedīcijas gaitā bijis attiecināts uz zemesragu tagadējās Apendisailendas (britu avotos — Šterneka sala) rietumus galā. SCAR Composite Gazetteer. Sterneck Island ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Šterneka rags SCAR Composite Gazetteer. Cape Herschel Koordinātas: 64°04′7″S 61°1′58″W﻿ / ﻿64.06861°S 61.03278°W﻿ / -64.06861; -61.03278