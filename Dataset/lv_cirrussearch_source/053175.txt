Daniils Dubovs (krievu: Даниил Дмитриевич Дубов, dzimis 1996. gada 18. aprīlī) ir Krievijas šaha lielmeistars (2011). Kopš 2010. gada viņš ir starptautiskais meistars šahā. Vairākkārtējs Krievijas un Eiropas junioru sacensību balvu ieguvējs. Krievijas junioru izlases loceklis. 2009. gadā uzvarēja Kirišos rīkotājā turnīrā "Jaunās pasaules zvaigznes" (Юные звёзды мира). Tajā pašā gadā Krievijas izlases sastāvā uzvarēja jauniešu olimpiādē (līdz 16 gadiem). 2012. gadā izcīnīja 2. vietu Krievijas augstākajā šaha līgā un ieguva tiesības piedalīties superfinālā. Piedalījās 2013. gada šaha pasaules kausā izcīņā. Pirmajā kārtā veiksmīgi apspēlēja Sergeju Fedorčuku (2–0). Otrajā kārtā spēlēja ar Ruslanu Ponomarjovu, kuru uzveica pēc armagedona ar rezultātu 5 pret 4. Izstājās no sacensībām trešajā kārtā, zaudējot Antonam Korobovam. Izcīnīja 3. vietu Pasaules ātrspēles čempionātā, kas notika Dohā no 2016. gada 29. decembra līdz 2016. gada 30. decembrim. 2017. gadā uzvarēja Krievijas šaha čempionāta augstāko līgu Sočos. 2017. gada pasaules kausā iekļuva astotdaļfinālā, apspēlējot Danielu Fridmanu (3½ – 2½), Sergeju Karjakinu (1½ – 1) un Vladislavu Artemjevu (1½ – 1). Astotdaļfinālā zaudēja topošajam uzvarētājam Levonam Aronjanam (1 – 1½). Tā paša gada decembrī izcīnīja 3. vietu Krievijas čempionāta superfinālā. 2018. gadā kļuva par pasaules šaha čempionu ātrspēlē. 2020. gada decembrī Maskavā dalījis 3.-4. vietu Krievijas vīriešu šaha čempionāta superfinālā. 2021. gada novembrī Rīgā ierindojies 19. vietā 2021. gada "FIDE Chess.com Grand Swiss" turnīrā. 2022. gada janvārī ierindojies 14. vietā tradicionālajā Tata Steel Masters lielmeistaru turnīrā. 2022. gada septembrī Čeboksaros uzvarējis Krievijas šaha čempionāta superfinālā. 2023. gada decembrī Samarkandā izcīnījis 2. vietu Pasaules šaha ātrspēles čempionātā. «International Chess Federation: Dubov, Daniil». «Поздравляем с присвоением званий!». Arhivēts no oriģināla, laiks: 2011. gada 14. jūnijā. Skatīts: 2020. gada 21. maijā. «Doha, Qatar. 30th Dec, 2016». «King Salman World Rapid Championship 2018 Open». Chess-Results. Суперфинал чемпионата России. Москва 2021 FIDE Chess.com Grand Swiss ChessPro. Tata Steel Masters. Вейк-ан-Зее, Нидерланды 2022. Все о турнире Суперфинал чемпионата России. Чебоксары. 2022 2023 World Blitz Open Vikikrātuvē par šo tēmu ir pieejami multivides faili. Skatīt: Daniils Dubovs. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)