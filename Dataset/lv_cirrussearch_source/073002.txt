Spēka trīscīņa jeb pauerliftings (no angļu: powerlifting) ir spēka sporta veids, kurā ietilpst 3 disciplīnas — pietupieni (squat), guļus spiešana (bench press) un vilkme (deadlift). Visi šie vingrinājumi ir bāzes, jo nodarbina vienlaikus vairākas muskuļu grupas. Klasiskie: Svaru stienis atrodas uz statīva. Atlēts noceļ stieni no balstiem, atiet soli atpakaļ un gaida tiesneša signālu sākt kustību, pietupiena dziļumam jābūt tādam, lai leņķis starp augšstilbu un apakšstilbu būtu mazāks par deviņdesmit grādiem. Atlētam, beidzot kustību, ir jāgaida tiesneša signāls stieni nolikt. Monoliftā: Svaru stienis ir atbalstīts uz liela statīva āķiem. Atlēts noceļ stieni no balstiem un āķi tiek noņemti, pēc tiesneša signāla sāk kustību. Pēc kustības izpildes āķi nolaižas atpakaļ, uz tiem atlēts noliek svaru stieni. Šajā gadījumā atlētam nevajag pārvietoties ar svaru stieni uz pleciem, kas var būt traumatiski. Pietupieni nodarbina vienlaicīgi vairākas muskuļu grupas, taču tas arī ir viens no bīstamākajiem vingrinājumiem. Pirms ķerties pie lieliem svariem, ir jāizkopj pareiza tehnika. Šis vingrinājums nodarbina kāju muskuļus, muguras lejas daļu un vēdera muskuļus, kā arī veicina straujāku pārējo muskuļu grupu attīstību. Svaru stieņa spiešana guļus. Starp statīviem ir sols un uz statīviem svaru stienis. Atlēts noguļas, noceļ svaru stieni (viņam nocelt var palīdzēt arī asistents) un gaida tiesneša signālu. Pēc signāla stienis jānolaiž līdz krūtīm, līdz kustība beidzas, un tad vienmērīgi jāpaceļ. Šis vingrinājums nodarbina krūšu muskuļus un rokas (triceps un priekšējie plecu muskuļi). Šis vingrinājums ir pēdējais, kuru izpilda sacensībās. Uz grīdas stāv svaru stienis. Atlēts pieiet un, kad gatavs, sāk celt. Svars jāpaceļ vienmērīgi, pilnībā jāiztaisno mugura un pēc signāla saņemšanas no tiesneša tas vienmērīgi jānolaiž. Šis vingrinājums nodarbina kāju un muguras muskuļus, taču strādā arī citi muskuļi, galvenokārt kā ķermeņa stabilizētāji, jo kustības laikā mainās ķermeņa stāvoklis. Tā kā šis vingrinājums dinamiski noslogo muguru, tad pirms lielo svaru celšanas, ir jāapgūst pareiza tehnika. Josta Josta ap vidukli ir galvenais aizsargs mugurai. Spēka trīscīņā izmanto platās ādas jostas. Saites Saites kājām un rokām pasargā locītavas vingrinājuma izpildes laikā. Triko Ir 3 veidu triko, katrs savam vingrinājuma. Šie triko ir izgatavoti no speciāliem izturīgiem materiāliem un vingrinājuma laikā palīdz noturēt muskuļus. Līdz ar to var pacelt mazliet lielāku svaru, kā arī samazinās traumu risks. Kurpes Pietupieniem izmanto augstā tipa kurpes ar cietu zoli, lai kāja vingrinājuma izpildes laikā neizkustas. Vilkmei izmanto apavus ar ļoti plānu zoli, lai vingrinājumu amplitūda būtu pēc iespējas mazāka, jo, ja svars ir pāri 100 kg, tad daudz ko nosaka arī milimetri.. Latvijas Pauerliftinga federācijas tīmekļa vietne