Edens Azārs (franču: Eden Hazard; dzimis 1991. gada 7. janvārī) ir bijušais beļģu futbolists, spēlēja uzbrūkošā pussarga pozīcijā, bijis Beļģijas izlases dalībnieks. Futbolista karjeru sācis Beļģijas klubos Royal Stade Brainois un Tubize, taču 2005. gadā karjeru turpināja Francijas kluba Lille jaunatnes komandā, 16 gadu vecumā debitēja kā profesionāls futbolists. Turpmākajās sezonās Azārs iekaroja vietu sākumsastāvā un kluba par vienu no komandas līderiem. Beļģis tika iekļauts Francijas 1. līgas 2009.—2010. gada sezonas simboliskajā komandā. 2010.—2011. gada sezonā kluba sezonā uzvarēja Francijas čempionātā un Francijas kausa izcīņā. 2010.—2011. un 2011.—2012 gada sezonā Azārs tika atzīts par Francijas čempionāta sezonas labāko spēlētāju. Teicamā snieguma dēļ futbolistu vairākus gadus lenca vadošie Eiropas klubi. 2012. gada vasarā Azārs savā twitter kontā paziņoja, ka pievienosies 2012. gada sezonas UEFA Čempionu līgas uzvarētājiem Chelsea. 4. jūnijā Chelsea kluba oficiālā mājaslapa apstiprināja, ka panākta vienošanās ar Azāru, pārejas summai esot 32 miljonu britu mārciņu apmērā. Azārs izvēlējās 17. numuru, bet 2014. gadā spēlētājs nomainīja savu krekla numuru uz 10. Savā pirmajā sezonā angļu kluba rindās spēlētājs guva 13 vārtus, palīdzot izcīnīt UEFA Eiropas līgas trofeju. Turpinājumā Azārs kļuva par Londonas komandas līderi, regulāri pārsteidzot futbola pasauli ar lielisko bumbas kontroli. 2015. gada 12. februārī futbolists parakstīja jaunu līgumu ar Chelsea vienību uz turpmākajiem pieciem ar pusi gadiem. Chelsea sastāvā divreiz kļuva par Premjerlīgas čempionu (2014—15, 2016—17) un vienreiz uzvarēja FA kausa izcīņā (2018. gadā). 2019. gadā atkārtoti uzvarēja UEFA Eiropas līgā. 2019. gadā Azārs pievienojās Spānijas klubam Madrides "Real". 2019.—2020. gada sezonā kļuva par La Liga čempionu. 2022. gadā uzvarējis UEFA Čempionu līgā. 2023. gada oktobrī, 32 gadu vecumā paziņojis par karjeras beigām. Beļģijas nacionālās izlases sastāvā debitējis 2008. gadā, pirms tam pārstāvējis dažādu vecumu jaunatnes izlases. Kopš 2015. gada izlasē pilda kapteiņa pienākumus. Izlases sastāvā piedalījies 2014. un 2018. gada FIFA Pasaules kausa finālturnīros, kā arī 2016. gada Eiropas čempionātā. 2018. gada Pasaules kausā ar izlasi izcīnīja 3. vietu. Lille Francijas Ligue 1: 2010–11 Coupe de France: 2010–11 Chelsea Anglijas Premjerlīga: 2014–15, 2016–17 FA kauss: 2017–18 Anglijas Līgas kauss: 2014–15 UEFA Eiropas līga: 2012–13, 2018–19 Real Madrid Spānijas La Liga: 2019–20, 2021–22 Spānijas Karaļa kauss: 2022–23 Supercopa de España: 2021–22 UEFA Čempionu līga: 2021–22 UEFA Superkauss: 2022 Individuālie sasniegumi Beļģijas gada sportists: 2018 UEFA Eiropas līgas sezonas labākais spēlētājs: 2018–19 Anglijas Premjerlīgas gada futbolists: 2014–15 Beļģijas gada labākais futbolists: 2017, 2018, 2019 Chelsea gada labākais spēlētājs: 2013–14, 2014–15, 2016–17, 2018–19 «Eden Hazard LOSC Lille profile» (French). Lille OSC. 2011. gada 28. jūlijs. Arhivēts no oriģināla, laiks: 2012. gada 6. jūnijā. Skatīts: 2011. gada 28. jūlijs. «Eden Hazard transfer deal agreed | Official Site | Chelsea Football Club». ChelseaFC. Skatīts: 2019-06-13. Vikikrātuvē par šo tēmu ir pieejami multivides faili. Skatīt: Edens Azārs. Oficiālā tīmekļa vietne Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Topforward profils (angliski)