Talks (latīņu: talcum < arābu: طلق‎ (ṭalq) < persiešu: تالک (tālk) — 'tīrs', jo talka pulveris ir koši balts) ir sekundārs minerāls, kas veidojas, dēdējot un pārveidojoties citiem magnija silikātu minerāliem (piroksēni, amfiboli, olivīns u.c.). Talka pulveris ir viena no baltākajām zināmajām dabiskajām vielām. Talks ir viens no Mosa skalā iekļautajiem minerāliem — etaloniem. Talks ir vismīkstākais no šiem minerāliem — tā cietība ir 1. Izturīgāks zaļganbrūns talks ar dažādiem piejaukumiem tiek saukts par steatītu un šo materiālu izmanto, lai izgatavotu pavardus, izlietnes, dažādus paneļus utml. Talku daudz izmanto kosmētikā kā lubrikantu (talka pulveris), tai skaitā zīdaiņu ādas aizsardzībai pret izsitumiem un iekaisumiem, kurus rada autiņbiksīšu lietošana. Līdzīgiem nolūkiem talka pulveri lietoja jau senie feniķieši. Talku ļoti bieži izmanto krīta vietā, piemēram, drēbnieki, un arī kā pildvielu papīra, gumijas, keramikas ražošanā. Talka augstā temperatūras izturība ļauj to izmantot speciālai tehniskai keramikai, kam jāiztur augstāka temperatūra. Talks tiek izmantots arī kā pārtikas piedeva un piedeva zālēm. Eiropas Savienība šai vielai piešķīrusi piedevas numuru E553b. Vairāki pētījumi norāda uz to, ka ir saistība starp talka lietošanu un elpvadu slimību biežumu, ieskaitot plaušu vēzi. Šī problēma ir ļoti nozīmīga, jo talku mūsdienās lieto ļoti plaši. Tomēr talka kaitīgums veselībai vēl nav pilnībā pierādīts un ilgstošā talka lietošanas vēsture norāda, ka būtiskas veselības problēmas tas visdrīzāk neizraisa. Bīkonīts (Beaconite) — smalki šķiedrains talks Hroma talks — koši sarkans talks ar hroma oksīda piejaukumu Polifants — dekoratīvs apdares akmens no Kornvolas Pseidolīts — špineļa kristālu pseidomorfozes Steatīts — smalkgraudains talks ar piejaukumiem un plašu lietojumu Talks ir diezgan plaši izplatīts minerāls. Mūsdienās visvairāk talka iegūst tajās valstīs un valstu savienībās, kurās pēc tā ir vairāk pieprasījuma — Eiropas Savienībā, ASV, Ķīnā. Skaistu talku ābolzaļā krāsā atrod Austrijā, Tirolē, Cillertālē, Greinera kalnā. [http://www.ncbi.nlm.nih.gov/entrez/query.fcgi?cmd=Retrieve&db=PubMed&list_uids=2198684&dopt=Abstract Pulmonary toxicity of inhaled and intravenous talc] Perineal exposure to talc and ovarian cancer risk. NTP Toxicology and Carcinogenesis Studies of Talc (CAS No. 14807-96-6)(Non-Asbestiform) in F344/N Rats and B6C3F1 Mice (Inhalation Studies) Research on long-term exposure Talc Miners and Millers (Talc) Vikikrātuvē par šo tēmu ir pieejami multivides faili. Skatīt: Talks. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)