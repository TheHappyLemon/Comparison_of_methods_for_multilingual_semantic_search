Zentenes pagasts ir viena no Tukuma novada administratīvajām vienība tā ziemeļos Engures ezera krastā. Robežojas ar sava novada Pūres, Engures un Sēmes pagastiem, Talsu novada Balgales, Laucienes, Kūļciema un Mērsraga pagastiem. Pagasta ziemeļu daļā atrodas daļa no Engures ezera. Attālums līdz Tukumam ir 21 km, bet līdz Rīgai ~72 km. Ģeogrāfiski pagasta teritorija ziemeļos atrodas Piejūras zemienes Engures līdzenumā, bet dienvidos Ziemeļkursas augstienes Vanemas paugurainē. Derīgie izrakteņi — māls, saldūdens kaļķieži, smiltis un grants. Caur pagasta teritoriju tek Jurģupe, Liekna, Akmeņupe, Ķilmupe, Silupīte, Klankšupīte un Jāņupīte. Lielākie ezeri ir Engures ezers, Dzirciema ezers un Vaskaris. Zentenes īve ir dižkoks Tukuma novada, Zentenes pagastā, Latvijas lielākā parastā īve. Mūsdienu Zentenes pagasta teritorijā vēsturiski atradās Dzirciema muiža (Gut Selgerben), Rindzeles muiža (Gut Rindseln, Rindzele), Zentenes muiža (Gut Senten, Zentene). 1935. gadā Talsu apriņķa Zentenes pagasta platība bija 131,5 km² un tajā dzīvoja 2108 iedzīvotāji. 1945. gadā pagastā izveidoja Zentenes un Balgales ciema padomes, bet pagastu 1949. gadā likvidēja. Zentenes ciems ietilpis Kandavas (1949-1959), Talsu (1959-1960) un Tukuma (1960-2009) rajonos. 1961. gadā Zentenes ciemam pievienoja Dzirciema ciema kolhoza «Rosība» teritoriju, bet 1965. gadā - visu Dzirciema ciemu. 1975. gadā Zentenes ciemam pievienoja daļu Balgales ciema teritorijas, bet daļas Zentenes ciema teritorijas pievienoja Balgales un Pūres ciemiem. 1977. gadā Zentenes ciemam pievienoja likvidēto Cēres ciemu. 1990. gadā Zentenes ciema teritorijā izveidoja Zentenes un Cēres (bijušā Cēres ciema teritorijā) pagastus. 2009. gadā Zentenes pagastu kā administratīvo teritoriju iekļāva Tukuma novadā. Šeit ir apskatāma Zentenes muižas pils, kas tika uzcelta ap 1850. gadu, un pārstāv vēlā klasicisma stilu. Pils zelmenī ir saglabājies līdz mūsdienām Līvenu dzimtas ģerbonis. Pils parkā aug 15 svešzemju sugas koki un krūmu stādījumi. Starp parka kokiem aug arī Latvijas resnākā īve, kuras stumbra apkārtmērs ir 2,35 metri. Pils ēka darbojas Zentenes skola. Zeme un saimniecība, kur atrodas muižas pils, 1540. gadā izlēņoja ordeņa mestrs. Tā nosaukums vācu valodā bija Senten, no kā arī cēlās ciema nosaukums. Dzirciemā atrodas Dzirciema luteriskā baznīca. Tā ir celta 19. gadsimta sākumā un ir viena no retajām baznīcām Latvijā, kuras ieeja ir vērsta uz ziemeļiem. Baznīcas iekšienē atrodas iekārta, kas 1827. gadā tika atvesta no Ventspils ordeņa pils kapelas. Ērģeles un to prospekts ir izveidots 1851. gadā. Šeit pat atrodas arī Pastariņa muzejs, kas atrodas "Bisenieku" mājās. Tā ir Tukuma muzeja filiāle. Šeit ir dzimis latviešu rakstnieks Ernests Birznieks-Upītis. Muzeja ekspozīcija ir veltīta viņam, kā arī vietējam novadam. Šai vietai rakstnieks veltīja savu darbu "Pastariņa dienasgrāmata". Rindzelē atrodas Rindzeles narkomānu rehabilitācijas centrs. 2009. gada septembrī to plānoja slēgt. Esošajās robežās, pēc CSP un OSP datiem. Lielākās apdzīvotās vietas ir Zentene (pagasta centrs), Dzirciems un Rindzele. Kārlis Bergs (1843-1902), Krievijas Impērijas un Argentīnas dabas pētnieks, zoologs. Aprakstījis simtiem jaunu dzīvnieku sugu Dienvidamerikā. Zentenē atrodas pasta nodaļa un bibliotēka. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Pastariņa muzejs, Zentenes pag. "Bisniekos" «Narkoloģiskās rehabilitācijas programma Rindzelē». Arhivēts no oriģināla, laiks: 2017. gada 22. maijā. Skatīts: 2017. gada 28. martā. Likvidēs Rindzeles narkoloģiskās rehabilitācijas centru[novecojusi saite] OSP