Ambrolauri (gruzīnu: ამბროლაური) ir pilsēta Gruzijā, Račas-Lečhumi un Lejassvanetijas mhares administratīvais centrs. Izvietojusies valsts ziemeļu daļā Račas novadā Rioni upes krastos 240 km no valsts galvaspilsētas Tbilisi. Vēstures avotos Ambrolauri ciems pirmoreiz minēts 17. gadsimtā kā viena no Imeretijas karaļa rezidencēm. 1930. gadā Ambrolauri ciems kļuva par rajona centru. 1934. gadā to pārdēvēja par Enukidzi (ენუქიძე) par godu Račas apriņķī dzimušajam padomju darbiniekam Avelam Enukidzem un piešķīra pilsētas statusu. Pēc tam, kad Avelu Enukidzi represēja un nošāva, 1937. gadā pilsētu pārdēvēja iepriekšējā nosaukumā. 1991. gadā pilsēta cieta zemestrīcē. http://pop-stat.mashke.org/georgia-cities.htm. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 790. lpp. Vikikrātuvē par šo tēmu ir pieejami multivides faili. Skatīt: Ambrolauri.