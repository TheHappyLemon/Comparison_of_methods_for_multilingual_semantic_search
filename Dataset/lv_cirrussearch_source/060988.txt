Novomirhoroda (ukraiņu: Новомиргород) ir pilsēta Ukrainas vidienē, Kirovohradas apgabala Novoukrajinkas rajonā. Izvietojusies apgabala ziemeļdaļā Velika Visas upes krastos 66 km no apgabala centra Kropivnickas. Apdzīvotā vieta Jaunā Mirhoroda izveidojusies 1740. gadā, kad šeit apmetās Mirhorodas pulka kazaki. 1752. gadā Novomirhoroda kļuva par Novoserbijas administratīvo centru un Krievijas impērijas armijas garnizona mītnes vietu. Pēc Novoserbijas likvidēšanas 1764. gadā tiek izveidoti trīs nometināti kazaku pulki. 1773. gadā piešķirtas pilsētas tiesības vienlaikus ar apriņķa izveidi Vozņesenskas guberņas sastāvā. No 1923. gada līdz 2020. gadam rajona centrs. 2001. gadā Novomirhoroda iekļauta Ukrainas vēsturisko pilsētu sarakstā. Pilsētā vairāki pārtikas rūpniecības uzņēmumi, notiek ādu pārstrāde. «Novomirgoroda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 519. lpp. Vikikrātuvē par šo tēmu ir pieejami multivides faili. Skatīt: Novomirhoroda. Ukrainas Interneta enciklopēdijas raksts (angliski)