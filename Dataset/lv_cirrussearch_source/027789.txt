Elīass Lindholms (zviedru: Elias Lindholm; dzimis 1994. gada 2. decembrī) ir zviedru hokejists, centra uzbrucējs. Pašlaik (2024) Lindholms spēlē Nacionālās hokeja līgas kluba Vankūveras "Canucks" sastāvā. Profesionāļa karjeru Lindholms sāka 2011.—12. gada sezonā, kad pēc vairākiem kluba sistēmā aizvadītiem gadiem, debitēja Zviedrijas Elitsērijas vienības Brynäs IF sastāvā. Kopā ar komandu Lindholms izcīnīja Zviedrijas čempiona titulu. Komandas rindās uzbrucējs aizvadīja arī 2012.—13. gada sezonu, to noslēdzot jau kā viens no komandas rezultatīvākajiem spēlētājiem. 2013.—14. gada sezonu Lindholms uzsāka jau NHL vienības Karolīnas "Hurricanes" sastāvā. Savus pirmos NHL vārtus Lindholms guva 2013. gada 10. oktobra spēlē pret Vašingtonas "Capitals". Savu pirmo NHL sezonu Lindholms noslēdza ar 21 punktu 58 spēlēs. 2018. gada 23. jūnijā Lindholms tika aizmainīts uz Kalgari "Flames" kopā ar komandas biedru Noa Henefinu apmaiņā pret Dagiju Hamiltonu, Maiklu Ferlendu un potenciālo jauno spēlētāju Ādamu Foksu. Viņš 16. jūlijā parakstīja sešu gadu līgumu ar "Flames" komandu. 2024. gada 31. janvārī, kad "Flames" vairāk nepretendēja uz vietu izslēgšanas spēlēs, un pēdējā līguma gadā Lindholms tika aizmainīts uz Vankūveras "Canucks" apmaiņā pret uzbrucēju Andreju Kuzmenko, jaunajiem aizsardzības spēlētājiem Hanteru Bržusteviču un Joni Jurmo, kā arī pirmās kārtas un nosacītās ceturtās kārtas izvēles 2024. gada NHL draftā. https://www.nhl.com/hurricanes/news/canes-acquire-hamilton-ferland-fox-from-flames-299226990 https://www.nhl.com/news/elias-lindholm-signs-six-year-contract-with-calgary-flames-299500414 https://sportacentrs.com/hokejs/nhl/teodors_blugers/01022024-blugera_parstaveta_canucks_mainas_darijum Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)