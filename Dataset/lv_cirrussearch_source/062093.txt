Inmarsat-6 F1 jeb I-6 F1 ir Apvienotajā Karalistē reģistrēta uzņēmuma Inmarsat sestās paaudzes sakaru pavadonis. Pavadonis tika palaists 2021. gada decembrī. Inmarsat-6 F1 izgatavoja Francijas uzņēmums Airbus Defence and Space uz platformas Eurostar 3000EOR bāzes. Tam ir L joslas (ELERA) un Ka joslas (Global Xpress) raiduztvērēji. L joslas antena ir 9 m diametrā. Jaunās paaudzes modulārais procesors nodrošina pilnīgu maršrutēšanas elastību līdz pat 8000 kanāliem un dinamisku jaudas sadali vairāk nekā 200 staru kūļiem L joslā. Ka joslas staru kūļi ir vadāmi pa visu Zemes disku, ar elastīgu kanālu sadalījumu staru kūlim. Pavadonis ir apgādāts ar elektriskajiem raķešdzinējiem SPT-140D, ko izgatavoja Krievijas uzņēmums OKB Fakel. Inmarsat-6 F1 tika palaists 2021. gada 22. decembrī 15:32 UTC no Tanegašimas kosmosa centra Yoshinobu starta kompleksa (LA-Y1) ar nesējraķeti H-IIA 204 (lidojums F45). 2022. gada 7. janvārī sākās orbītas paaugstināšanas posms, lai aptuveni 200 dienu laikā sasniegtu ģeostacionāro orbītu. 2023. gada sākumā plānota pavadoņa komerciāla izmantošana. Inmarsat’s I-6 F1 satellite begins electric orbit raising process satelliteprome.com, 2022-01-07 I-6 F1 Inmarsat (angliski) Satellites Inmarsat (angliski) Inmarsat-6 F1, 2 (GX 6A, 6B) Gunter Dirk Krebs (angliski) INMARSAT 6-F1 orbītas parametri n2yo.com