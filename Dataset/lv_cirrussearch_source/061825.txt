Plūksnainais epipremns (latīņu: Epipremnum pinnatum) ir augu suga kallu dzimtā. Savvaļā tā ir sastopama Zālamana salās mitros tropu mežos, kā arī bieži tiek audzēts kā telpaugs. Plūksnainais epipremns ir mūžzaļš, daudzgadīgs liānveida, kāpelējošs lakstaugs ar tumši zaļām lapām, kuras ir veselas, kad augs nav nobriedis, bet kļūst plūksnainas, augam nobriestot. Šī iemesla dēļ nobriedušus īpatņus var sajaukt ar kādu monsteras sugu. Augs sasniedz vairāku metru garumu. Starp lapu mezgliem attīstās gaisa saknes, kuras sasniedzot augsni vai, piemēram, koka stumbru, tajā iesakņojas. Sakne gara un spēcīga. Telpās reti zied. «Epipremnum pinnatum (L.) Engl., Epipremnum pinnatum, Exotic Rainforest rare tropical plants». www.exoticrainforest.com. Skatīts: 2022-05-14. «Pothos varieties & species». Plantura (en-GB). 2021-12-01. Skatīts: 2022-05-14. Vikikrātuvē par šo tēmu ir pieejami multivides faili. Skatīt: Plūksnainais epipremns. Encyclopædia of Life raksts (angliski)