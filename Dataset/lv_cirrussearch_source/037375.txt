Suats Ataliks (turku: Suat Atalık; dzimis 1964. gada 10. oktobrī Stambulā) ir Turcijas starptautiskais lielmeistars šahā (1994), kas ir pārstāvējis arī Franciju (1984–1986) un Bosniju un Hercegovinu (2000–2004). Divkārtējs Turcijas šaha čempionāta uzvarētājs (1987, 1988). Daudzu starptautisko šaha turnīru laureāts, tajā skaitā uzvarējis Budapeštā (1992), Aluštā (1999), Vidusjūras valstu šaha čempionātā (2006), Grieķijas turnīrā Negroponte Open (2010). 2001. gadā piedalījies Pasaules šaha čempionātā pēc izslēgšanas sistēmas, kurā izstājies 1. kārtā. Pārstāvējis Turcijas un Bosnijas un Hercegovinas komandas lielākajos komandu šaha turnīros: Pasaules šaha olimpiādēs piedalījies 9 reizes (1984-1988, 1992-1994, 1998, 2002-2006). Individuālajā vērtējumā izcīnījis bronzas (1988) medaļu; Eiropas komandu šaha čempionātos piedalījies 4 reizes (1997-1999, 2003, 2007). Individuālajā vērtējumā izcīnījis zelta (1997) un bronzas (1999) medaļas. Par panākumiem turnīros FIDE 1988. gadā Atalikam piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. Bijis pirmais turku šahists, kas saņēmis šo nosaukumu. 2005. gada novembrī apprecējies ar Krievijas šaha lielmeistari Jekaterinu Polovņikovu. FIDE rating history :: Atalik, Suat 2001-02 FIDE Knockout Matches OlimpBase :: Men's Chess Olympiads :: Suat Atalik OlimpBase :: European Men's Team Chess Championship :: Suat Atalik World Championships and wedding ceremony in Istanbul Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)