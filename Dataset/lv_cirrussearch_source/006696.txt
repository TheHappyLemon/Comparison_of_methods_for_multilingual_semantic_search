Draugiem.lv ir tiešsaistes sociālā tīkla tīmekļa vietne, kuru 2004. gada 24. martā radīja Lauris Liberts, Agris Tamanis un Mārtiņš Pikšens. 2007. gada pavasarī draugiem.lv lietotāju skaits sasniedza 1 000 000, no kuriem vairāk nekā puse bija interneta lietotāji no Latvijas. Sociālais portāls ir pieejams 3 valodās — latviešu, krievu, angļu. Līdz 2014. gadam Draugiem.lv bija vienīgais vietējais sociālais medijs ES, kura apmeklētība savā valstī bija lielāka nekā sociālajam tīklam Facebook. Līdz 2014. gada februārim sešus gadus Draugiem.lv direktore bija Agnese Zērne, kad viņu nomainīja Kaspars Driķis, kurš pirms tam vadīja starptautiska interneta izpētes uzņēmuma Gemius Latvijas filiāli. Pamatraksts: Draugiem Group Draugiem.lv paspārnē ir izveidoti 15 jauni patstāvīgi uzņēmumi. Draugiem Group uzņēmumu un projektu naudas apgrozījums 2016. gadā bija 16,23 miljoni eiro, peļņa — 1,72 miljoni eiro un nodokļos tika samaksāti 2 miljoni eiro. Draugiem Group strādā vairāk nekā 150 darbinieku Latvijā un vairāk nekā 200 darbinieku ASV. Fakti par draugiem.lv: 492 969 portāla lietotāji apmeklē Draugiem.lv katru dienu. Viens lietotājs portālā vidēji dienā pavada 23 minūtes un 48 sekundes. 328 762 portāla lietotāji izmanto Draugiem.lv mobilās lietotnes. Mēnesī portālā tiek nosūtītas 22 685 011 vēstules. Mēnesī portālā tiek apstiprinātas 1 226 339 jaunas draudzības. Portālā šobrīd ir izvietotas 21 291 uzņēmumu lapas. Latvijas Interneta Asociācijas dati: 2012. gadā - Draugiem.lv Site info Arhivēts 2015. gada 13. februārī, Wayback Machine vietnē., alexa.com, 14.03.2018. (angliski) World Map of Social Networks (angliski) Gunta Kursiša (2014. gada 23. februāris). "Draugiem.lv jauns direktors no Gemius". Dienas Bizness. Atjaunināts: 2014. gada 27. februārī. Kristaps Skutelis. «Draugiem.lv jauns direktors no Gemius». kursors.lv, 2014. gada 26. februāris. Skatīts: 2014. gada 27. februārī. «Draugiem Group Fakti 2011.gadā». «Fakti par draugiem.lv». Spoki. 2014-08-14. Skatīts: 2023-11-11. Draugiem.lv tīmekļa vietne