"Šanči un leģenda par desmit gredzeniem" (angļu: Shang-Chi and the Legend of the Ten Rings) ir 2021. gada ASV supervaroņu filma, kas balstīta uz Marvel Comics izdevumiem par Šanči. Filmu producēja Marvel Studios un izplata Walt Disney Studios Motion Pictures. Šī ir Marvel Cinematic Universe (MCU) franšīzes 25. filma. Filmas režisors ir Destins Denjels Kretons, scenāriju viņš sarakstījis kopā ar Deivu Kalahemu un Endrū Lenemu. Simu Lu atveido Šanči lomu, pārējās lomās filmējas Akvafina, Menjera Žana, Fala Čena, Florians Muntanu, Benedikts Vongs, Mišela Jeo, Bens Kingslijs un Tonijs Luns. Filmā Šanči ir spiests stāties pretī savai pagātnei, kad viņa tēvs Venvu (Luns), Desmit gredzenu organizācijas līderis, Šanči un viņa māsu Sjalinu (Žana) iesaista mītiska ciema meklējumos. Filmas ideja par Šanči parādījās jau 2001. gadā, taču darbs pie filmas nopietni sākās tikai 2018. gada decembrī, kad darbā pieņēma Kalahemu. Kretons projektam pievienojās 2019. gada martā, un projektu izziņoja kā pirmo Marvel filmu ar aziātu galvenajā lomā. Filmas nosaukumu un galveno aktieru sastāvu paziņoja jūlijā, atklājot filmas saistību ar Desmit gredzenu organizāciju, kas iepriekš parādījās MCU, un tās vadītāju Venvu. "Šanči un leģenda par desmit gredzeniem" ir pirmā Marvel Studios filma ar Āzijas režisoru un lielākoties Āzijas aktieru ansambli. Filmēšana sākās Sidnejā 2020. gada februārī, bet martā apturēta COVID-19 pandēmijas dēļ. Filmēšana atsākās augustā un pabeigta oktobrī, papildu filmēšana norisinājās Sanfrancisko. Filmas "Šanči un leģenda par desmit gredzeniem" pirmizrāde notika 2021. gada 16. augustā Losandželosā, bet ASV un Latvijas kinoteātros filmu sāka demonstrēt no 3. septembra kā daļu no MCU Ceturtās fāzes. Filmas starptautiskie ieņēmumi ir vairāk nekā 432 miljons ASV dolāru, ierindojot filmu devītajā vietā starp ienesīgākajām 2021. gada filmām. Filma saņēmusi pozitīvas kritiķu atsauksmes, kas slavē cīņas ainu horeogrāfiju, Āzijas kultūras atspoguļojumu un popularizēšanu, kā arī Lu un Luna aktierspēli. Filma saņēmusi vairākas balvas un nominācijas, tostarp tā ir nominēta 94. Kinoakadēmijas balvai kategorijā "Labākie vizuālie efekti". Turpinājums atrodas izstrādes procesā, un Kretons būs turpinājuma scenārists un režisors. «Shang-chi And The Legend Of The Ten Rings (12A)». Britu filmu klasifikācijas padome. Arhivēts no oriģināla, laiks: 2021. gada 2. septembris. Skatīts: 2021. gada 1. septembris. Chris Knight. «How Canada's Simu Liu went from low-budget Crimson Defender to Marvel's Shang-Chi». National Post, 2021. gada 3. septembris. Arhivēts no oriģināla, laiks: 2021. gada 4. septembris. Skatīts: 2021. gada 4. septembris. Rebecca Rubin. «Marvel's 'Shang Chi' Crushed Box Office Expectations. Will That Convince Disney to Keep 'Eternals' in Theaters?». Variety, 2021. gada 6. septembris. Arhivēts no oriģināla, laiks: 2021. gada 8. septembris. Skatīts: 2021. gada 8. septembris. «Shang-Chi and the Legend of the Ten Rings (2021)». Box Office Mojo. Skatīts: 2021. gada 29. decembrī. Vikikrātuvē par šo tēmu ir pieejami multivides faili. Skatīt: Šanči un leģenda par desmit gredzeniem. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)