Ernesto Valverde Tehedors (spāņu: Ernesto Valverde Tejedor; izrunā: [erˈnesto βalˈβerðe texeˈðor]; dzimis 1964. gada 9. februārī) ir Spānijas futbola treneris un bijušais futbolists. Spēlējis uzbrucēja pozīcijā. Futbolista karjeru sāka klubā Alavés, 1985.—1986. gada sezonā pārstāvēja Otrās divīzijas klubu Sestao. Plašāku atpazīstamību ieguva spēlējot Spānijas Pirmās divīzijas (La Liga) klubos Espanyol, FC Barcelona un Bilbao "Athletic". Desmit sezonu laikā La Liga viņš aizvadīja 264 spēles un guva 68 vārtus. Karjeru noslēdza 1997. gadā klubā Mallorca Otrājā divīzijā. 1990. gadā aizvadījis vienu spēli Spānijas futbola izlasē, nākot uz maiņu 1992. gada Eiropas čempionāta kvalifikācijas spēlē pret Islandi. Pēc spēlētāja karjeras beigām sāka strādāt par treneri Bilbao "Athletic" kluba sistēmā. Bijis jauniešu komandu treneris, trenera asistents galvenajā komandā, kā arī vadījis kluba dublieru komandu. 2003. gadā kļuva par kluba pirmās komandas galveno treneri. Vēlāk bijis galvenais treneris Spānijas klubos Espanyol, Villarreal un Valencia. Divreiz vadījis arī Grieķijas Superlīgas klubu Olympiacos, ar ko trīs reizes izcīnīja Grieķijas čempiontitulu. 2013. gadā atgriezās Bilbao "Athletic", kur nostrādāja nākamās četras sezonas. 2015. gadā iekļuva Spānijas Karaļa kausa finālā un izcīnīja Spānijas Superkausu. 2017. gada maijā tika apstiprināts par FC Barcelona galveno treneri. Valverdes vadībā Barcelona divas reizes kļuva par Spānijas čempioniem (2017–18, 2018–19) un vienreiz izcīnīja Karaļa kausu (2018. gadā). 2020. gada janvārī tika atbrīvots no galvenā trenera amata. 2022. gada jūnijā Valverde trešo reizi kļuva par Bilbao "Athletic" galveno treneri. «Valverde - national football team player» (angļu). eu-football.info. Skatīts: 2018. gada 6. martā. «Oficiāli: Par "Barcelona" galveno treneri kļūst Valverde». sportacentrs.com. 2017. gada 29. maijs. Skatīts: 2018. gada 6. martā. «Spānijas futbola grands “Barcelona” veic treneru maiņu». la.lv. 2020. gada 14. janvāris. Skatīts: 2020. gada 8. februārī. «Ernesto Valverde appointed Athletic Club head coach». athletic-club.eus. 2022. gada 30. jūnijs. Skatīts: 2022. gada 13. jūlijā. Vikikrātuvē par šo tēmu ir pieejami multivides faili. Skatīt: Ernesto Valverde. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)