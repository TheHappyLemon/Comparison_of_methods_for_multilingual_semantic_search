Jaremče (ukraiņu: Яремче), līdz 2006. gadam - Jaremča, ir apgabala nozīmes pilsēta Ukrainas rietumos, Ivanofrankivskas apgabalā pie Prutas upes. Kūrortpilsēta, municipalitāte sastāv no vairākām savā starpā teritoriāli nesaistītām daļām. Vienā no tām — Polaņicjas ciemā atrodas lielākais Ukrainas slēpošanas kūrorts - Bukovela. Pilsēta izvietojusies Karpatu kalnos, 585 metrus virs jūras līmeņa. Attālums līdz Ivanofrankivskai pa dzelzceļu 54 km, pa autoceļiem — 62 km. Pēc Polijas Pirmās dalīšanas 1772. gadā teritorija iekļāvās Austrijas impērijā (Austroungārijā) un bija tur līdz Pirmā pasaules kara beigām. Rakstos Jaremče pirmoreiz minēta 1787. gadā. Pēc Pirmā pasaules kara Jaremče iekļāvās jaunizveidotajā Polijas valstī, un attīstījās kā kūrorts. 1939. gadā, pamatojoties uz Molotova-Ribentropa paktu, PSRS iebruka Polijā, un Jaremče tika iekļauta Ukrainas PSR. No 1941. gada līdz 1944. gada atradās vācu okupācijā. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Jaremče.