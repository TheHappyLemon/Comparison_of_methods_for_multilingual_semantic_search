Alina Vuka (rumāņu: Alina Emilia Vuc; dzimusi 1993. gada 3. oktobrī) ir rumāņu brīvā stila cīkstone, 2016. gada vasaras olimpisko spēļu dalībniece. Cīņas sporta noslēpumus viņa sāka apgūt 10 gadu vecumā. Kopš 2012. gada viņa trenējas pie trenera Mihaja Strojas. Viņas pirmais ievērojamais rezultāts bija bronzas medaļa Eiropas kadetu čempionātā Sarajevā. 2016. gadā viņa ieguva sudraba medaļu Eiropas čempionātā Rīgā, pēc tam, kad finālā zaudēja Azerbaidžānas pārstāvei Marijai Stadņikai. Pēc mēneša viņš atkal ierindojās otrajā vietā pirmsolimpiskajā turnīrā Zreņaninā, kvalificējoties 2016. gada vasaras olimpiskajām spēlēm. Olimpiskajā turnīrā viņa pirmajā kārtā zaudēja Indijas cīkstonei Vinešai Phogatai. 2017. gada Eiropas čempionātā Vuka pusfinālā zaudēja Marijai Stadņikai un ieguva bronzas medaļu. Togad viņa piedalījās arī pasaules čempionātā, tā finālā zaudēja japānietei Jui Susaki un saņēma sudraba medaļu. 2018. gada Eiropas čempionāta finālā viņa atkal zaudēja Marijai Stadņikai. Savainojuma dēļ 2019. gadā viņš nevarēja sacensties Eiropas čempionātā, kas aprīlī notika Bukarestē. Bet pēc operācijas un atveseļošanās perioda viņa piedalījās pasaules čempionātā Kazahstānā, kur ieguva sudraba medaļu 50 kg kategorijā un kvalificējās Tokijas olimpiskajām spēlēm. Karašas-Severinas žudeca Goda pilsone (2018). Rešicas Goda pilsone (2019). «Luptătoarea Alina Vuc s-a calificat la Jocurile Olimpice de la Rio» (rumāņu). digisport. 2016. gada 15. aprīlis. Skatīts: 2020-04-26. «Emilia Alina Vuc, argint la Campionatele Mondiale de Lupte! Va fi la Jocurile Olimpice 2020» (rumāņu). gsp.ro. 2019. gada 18. septembris. Skatīts: 2020-04-27. «Alina Vuc a devenit cetăţean de onoare al judeţului Caraş-Severin» (rumāņu). telekomsport. 2018. gada 28. decembris. Skatīts: 2020-04-27. «Campioana Alina Vuc, onorată în orașul natal» (rumāņu). Sport in Romania. Arhivēts no oriģināla, laiks: 2020-09-23. Skatīts: 2020-04-26. Vikikrātuvē par šo tēmu ir pieejami multivides faili. Skatīt: Alina Vuka. Olympedia profils (angliski) FILA profils (angliski)