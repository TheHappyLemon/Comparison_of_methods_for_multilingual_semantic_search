Mārtiņš Blūms (dzimis 1995. gada 17. oktobrī) ir Latvijas kalnu riteņbraucējs. 2017. gada kopvērtējuma uzvarētājs U23 grupā olimpiskajā krosā (XCO) piecu posmu kopsummā. 2017. gada Eiropas čempionātā, kas norisinājās Itālijā, izcīnīta ceturtā vieta U23 kategorijā. Blūms galvenokārt startē olimpiskā krosa (XCO) disciplīnā, karjeras sākumā kopā ar Arni Pētersonu pārstāvot "ZZK" velokomandu. Abi startēja arī Latvijas kalnu riteņbraukšanas maratona (XCM) sacensībās. 2016. gadā Blūms uzvarēja SEB MTB maratona kopvērtējumā, bet 2014. gadā bija trešais. 2016. gadā bija otrais kopvērtējumā Vivus.lv MTB maratonā. 2017. gadā, startējot U23 grupā, Blūms uzvarēja pasaules kausa ceturtajā posmā, kas, kopā ar augstām vietām pirmajos četros posmos, ļāva viņām kļūt par sezonas līderi. Sezonas turpinājumā Blūms uzvarēja 5. posmā, izcīnīja otro vietu pēdējā posmā un nosargāja kopvērtējuma uzvaru pasaules kausa kopvērtējumā. 2017. gada beigās tika atzīts par Latvijas gada labāko riteņbraucēju. 2017. gadā "ZZK" komandas sportists Mārtiņš Blūms sezonas noslēgumā Starptautiskās Riteņbraukšanas savienības (UCI) pasaules kalnu riteņbraukšanas (MTB) rangā ieņēma 37. vietu, bet viņa komandas biedrs Arnis Pētersons ieņēma 91. pozīciju. Pateicoties abu sportistu izcīnītajiem punktiem, Latvijas UCI pasaules rangā atradās 22. pozīcijā. Pasaules čempionātā Austrālijā tehnisku iemeslu dēļ nevarēja pacīnīties par pjedestālu, gala rezultātā izcīnīta 14. vieta U23 vecuma grupā. Ar 2018. gadu M. Blūms startēja jau elites grupā. 2018. gada janvārī pievienojies Nīderlandes komandai CST Sandd Americian Eagle, parakstot divu gadu līgumu. 2021. gada augustā Novisadā izcīnīja ceturto vietu Eiropas čempionātā XCO disciplīnā. Sezonas beigās, uzvarot vairākās UCI sacensībās, Blūms sasniedza līdz tam augstāko vietu Pasaules rangā, ieņemot 17. vietu. 2021. gadā otro reizi atzīts par Latvijas gada labāko riteņbraucēju. 2023. gada Pasaules kausa sezonas kopvērtējumā Blīms ierindojās 10. vietā, atsevišķos posmos izcīnot sesto, astoto un desmito vietu. Andrejs Siliņš. «Blūms uzvar Pasaules kausa posmā Šveicē». sportacentrs.com, 2017. gada 9. jūlijā. Skatīts: 2017. gada 13. jūlijā. Toms Markss. «Blūms spoži triumfē Pasaules kausa U23 vecuma grupas kopvērtējumā». sportacentrs.com, 2017. gada 27. augustā. Skatīts: 2017. gada 28. augustā. «Par 2017. gada Latvijas labāko riteņbraucēju atzīts Mārtiņš Blūms». Sportacentrs.com (latviešu). 2017-12-01. Skatīts: 2017-12-01. «Blūms sezonu pasaules MTB rangā noslēdz 37. pozīcijā». Sportacentrs.com (lv-LV). 2017-10-19. Skatīts: 2017-12-30. «Blūms piedzīvo tehnisku neveiksmi un pasaules čempionātā finišē 14. vietā». Sportacentrs.com (latviešu). 2017-09-08. Skatīts: 2017-12-30. «Blūms pievienojas vienai no pasaules labākajām MTB komandām». Sportacentrs.com (latviešu). 2018-02-02. Skatīts: 2018-02-05. «Blūms patīkami pārsteidz – EČ MTB XCO krosā izcīna ceturto vietu». Sportacentrs.com (latviešu). 2021-08-15. Skatīts: 2021-08-16. «Blūms jaunākajā pasaules MTB rangā pakāpjas uz rekordaugsto 17. vietu». Sportacentrs.com (latviešu). 2021-10-26. Skatīts: 2021-10-26. «Par gada labāko Latvijas riteņbraucēju atzīts EČ ceturto vietu izcīnījušais Blūms». Sportacentrs.com (latviešu). 2021-12-27. Skatīts: 2021-12-28. «Blūms Pasaules kausa sezonu noslēdz kopvērtējuma TOP10». Sportacentrs.com (latviešu). 2023-10-09. Skatīts: 2023-10-09. Vikikrātuvē par šo tēmu ir pieejami multivides faili. Skatīt: Mārtiņš Blūms. Cycling Archives profils (angliski) CycleDatabase profils (angliski)