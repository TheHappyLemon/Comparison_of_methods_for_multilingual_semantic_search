Šis raksts ir par astoņu bitu kopa. Par citām jēdziena Oktets nozīmēm skatīt nozīmju atdalīšanas lapu. Oktets jeb 8 bitu baits (angļu: octet, 8-bit byte) informātikā vienmēr ir astoņu (8) bitu kopa. To apzīmē ar mazo o. Vārds "oktets" (ar nozīmi "astoņu grupa") ir cēlies no latīņu un grieķu skaitļu prefiksa "okto-" (octo-), kas nozīmē "astoņi". Lai gan mūsdienās oktets un baits ir sinonīmi, datoru attīstības pirmsākumos baits nebija standartizēts, un dažādās sistēmās varēja būt arī mazāks vai lielāks par 8 bitiem. Tādēļ terminu "oktets" lietoja gadījumos (piemēram, datu apmaiņai starp dažādām sistēmām), kad bija jāapzīmē tieši 8 biti. Baits parasti apzīmēja uzglabājamo datu vienības izmēru, bet oktets — pa tīkliem pārraidāmās informācijas vienību. Arī mūsdienās saglabājusies tradīcija datortīklu standartos gandrīz vienmēr izmantot oktetu. Lai novērstu neviennozīmīgumu byte lietošanai franču valodā, Francijā, Franču Kanādā un Rumānijā gandrīz vienmēr baita vietā izmanto vārdu "oktets". Oktetus var lietot ar SI prefiksiem vai ar binārajiem prefiksiem, kurus ir standartizējusi Starptautiskā elektrotehniskā komisija 1998. gadā. kibi (no «kilo binārais»); mebi (no «mega binārais»); gibi (no «giga binārais»); tebi (no «tera binārais»); SI prefiksi kilo, mega, giga, tera, u.c. ir tādi paši kā citām SI mērvienībām, kuru pamatā ir bāze 10. Šajā gadījumā: «Latvijas Nacionālais terminoloģijas portāls - oktets». termini.gov.lv.