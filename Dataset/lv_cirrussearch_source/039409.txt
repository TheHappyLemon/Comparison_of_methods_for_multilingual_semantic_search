Starptautiskais Valūtas fonds jeb SVF (angļu: International Monetary Fund, IMF) ir starptautiska finanšu institūcija, kas pārrauga pasaules finanšu sistēmu ar mērķi nodrošināt tās stabilitāti, tādējādi sekmējot veiksmīgu tās dalībvalstu ekonomisko attīstību un sociālo labklājību. Tās galvenie uzdevumi ir uzraudzīt valūtu apmaiņas kursus, valstu maksājumu bilances un citus makroekonomiskos rādītājus. Starptautiskais Valūtas fonds nepieciešamības gadījumā valstu valdībām un centrālajām bankām sniedz tehnisko un finansiālo palīdzību. Starptautiskais Valūtas fonds dibināts 1945. gada 27. decembrī, tā centrālais birojs atrodas Vašingtonā, Amerikas Savienotajās Valstīs. Šobrīd (2016. gadā) Starptautiskais Valūtas fonds apvieno 189 valstis. Latvija Starptautiskajā Valūtas fondā uzņemta 1992. gada maijā. Boughton 2001, 7 n.5. lpp. «Factsheet: The IMF and the World Bank» (angļu valodā). IMF. 2015. gada 21. septembris. Skatīts: 2015. gada 1. decembrī. «About the IMF» (angļu valodā). IMF. Skatīts: 2012. gada 14. oktobrī. 1992: Starptautiskā sadarbība Arhivēts 2013. gada 23. maijā, Wayback Machine vietnē., Latvijas Banka Vikikrātuvē par šo tēmu ir pieejami multivides faili. Skatīt: Starptautiskais Valūtas fonds.