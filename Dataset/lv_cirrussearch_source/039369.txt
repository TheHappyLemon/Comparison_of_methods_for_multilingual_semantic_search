Grudzāles pagasts ir viena no Smiltenes novada administratīvajām teritorijām tā austrumos. Robežojas ar sava novada Bilskas, Gaujienas, Virešu un Palsmanes pagastiem, kā arī Valkas novada Vijciema un Zvārtavas pagastiem. No Vidzemes augstienes līdz Aumeisteriem stiepjas Aumeisteru paugurvalnis, kas ir meridionālā virzienā stiepts pamatiežu virsas paaugstinājums ar sarežģītu reljefu, kuru veido divas vaļņveida paugura grēdas, starp kurām atrodas pārpurvotu ieplaku virkne. Pagasta teritorijā atrodas Dzeņu dolomīta atradnes, kuru produktīvo slāņkopu veido Pļaviņu svītas augšējās daļas nogulumi. Šeit tuvu zemes virskārtai atrodas plašas augstvērtīga dolomīta iegulas, kuras bija paredzēts izmantot Rīgas metro celtniecībai. Vija Melderupīte Sarkaņupe Pirkuļupe Stepupe Tiņņupīte Vecpalsa Liepu grāvis Ceizelīte Vizla Robežupīte Jaunpalsa Vidaga Baltezers, Duņķis, Bezdibenis. Laužu, Aumeisteru, Dibena, Raga, Stirnu, Piekārumu, Melnais, Lankaskalna. Vetiņu pļavas, Siena purs, Spiksti. Kādreiz šī teritorija iekļāvās Tālavas zemē. Pagastam cauri iet ļoti sens tirdzniecības ceļš uz Pleskavu (Cēsis — Rauna — Smiltene — Niedrājs — Mēri — Grundzāles krogs — Rudaci — Gaujiena). Uz šī ceļa krustojuma ar ceļu Variņi — Palsmane — Aumeisteri — Mierkalns — Salainis arī novietojās Grundzāles muiža. Teritorijā apzināts viens pilskalns, pāris senkapu un kulta akmeņu, zviedru kara kapi, mēra kapi un barona Vulfa dzimtas kapi. Šodien aizņemtā vieta viduslaikos sastāvējusi no Aumeisteru muižas, Grundzāles muižas un Vizlas īpašumiem, kas vēlāk ietilpa Valkas apriņķī. 1897. gadā Grundzāles pagastu pievieno Gaujienas pagastam. 1935. gadā Valkas apriņķa Grundzāles pagasta platība bija 37,4 km² un tajā dzīvoja 706 iedzīvotāji. 1945. gadā pagastā izveidoja Grundzāles ciema padomi, ko gan 1947. gadā likvidēja, bet 1949. gadā, līdz ar pagasta likvidēšanu, atjaunoja. Grundzāles ciems ietilpis Smiltenes (1949—1959) un Valkas (pēc 1959. gada) rajonos. 1960. gada 25 martā, apvienojot Aumeisteru, Grundzāles un Vizlas kolektīvās saimniecības, radās Grundzāles padomju saimniecība ar centru Grundzāles MTS. Līdz ar to 1961. gadā tika apvienoti arī ciemi un izveidojās Grundzāles ciems. 1979. gadā ciemam pievienoja daļu Zvārtavas ciema teritorijas. 1981. gadā daļu ciema teritorijas pievienoja Virešu ciemam. 1990. gadā ciemu reorganizēja par pagastu un 22. augustā šeit sāk raidīt pirmā nevalstiskā ētera TV Latvijā. 2009. gadā Grundzāles pagastu kā administratīvo teritoriju iekļāva Smiltenes novadā. Savulaik caur pagasta teritoriju tika novilkts vēsturiskais Strūves meridiāns ar triangulācijas torni. Aumeisteros atrodas muižas pils ar palīgēkām, tās ietverošu parku, uzstādinātu dīķi un muižas pārvaldnieka māju. Aumeisteru baznīca tika sagrauta Otrā pasaules kara laikā. Parkā atrodas 1905. gada soda ekspedīcijas laikā nošauto cilvēku kapu kopiņas. Grundzāles muiža atrodas kalna galā un savulaik tur darbojās ar vēju darbināms ūdens sūknis. Grundzāles muižas baznīca ir nopostīta jau Livonijas beigu posmā.[nepieciešama atsauce] Vizlā izmantojot ūdensdzirnavu aizsprostu uzbūvēta mazā spēkstacija. Esošajās robežās, pēc CSP datiem. Lielākās apdzīvotās vietas ir pagasta centrs — Grundzāle (Dzeņi), Aumeisteri (Serbigale), Vizla, Lamsteri, Veras skola, Caunes, Grundzāles muiža, Ozoliņi, Bindes, Rudaci, Kalējiņi, Mārci, Bemberi, Dikļi. Pagasta teritoriju šķērso maģistrālais gāzesvads Inčukalns—Pleskava un līdz Gaujai izbūvētā augstsprieguma līnija Valmiera—Ape. "Lejasbrūžos" ir flokšu audzētava, no kuras tie tiek piegādāti dažādām izstādēm. Pagasta teritoriju šķērso Vidzemes šoseja E77, autoceļi Vecbilska — Cirgaļi V229, Mēri — Grundzāle Vizla V247, Cirgaļi — Palsmane — Ūdrupe V248. Pagasta centrā atrodas Grundzāles pamatskola, pirmsskolas izglītības iestāde, bibliotēka, estrāde, kā arī kultūras nams, kura Mazās zāles sienu apgleznojis mākslinieks Juris Zvirbulis, bet interjeru izveidojis Juris Zīle. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Ilze Galkina Dolomīta karjeriem Grundzāles pagastā nedod zaļo gaismu Arhivēts 2016. gada 4. martā, Wayback Machine vietnē. — "LA" 2014. gada 31. janvāris Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP Sirsnīgi raibs flokšu dārzs Grundzālē Rundāle.net Flokšu izstāde 2017 Kocēni.lv Rubenes baznīcā atklās liliju un flokšu izstādi Grundzāles kultūras nams Vikikrātuvē par šo tēmu ir pieejami multivides faili. Skatīt: Grundzāles pagasts. Smiltenes novada domes agrākā mājas lapa. Grundzāles pagasts. Daina Zupa „Skolotāj, partija jā—klausa!”. — Likteņstāsti, Rīga 2002. ISBN 9984611701