Andžejs Žulavskis (poļu: Andrzej Żuławski, dzimis 1940. gada 22. novembrī, miris 2016. gada 17. februārī) bija poļu kinorežisors un rakstnieks. 50. gadu beigās pārcēlies uz Franciju, kur studējis kinomākslu. Viņa otro filmu "Velns" (1972) aizliedza komunistiskajā Polijā, tāpēc viņš devās veidot filmas uz Franciju. Pēc veiksmīgās filmas "Galvenais – mīlēt" (L'important c'est d'aimer, 1975), Žulavskis atgriezās Polijā, kur divus gadus strādājis pie filmas Na srebrnym globie (izlaista tikai 1988. gadā). Pēcāk Žulavskis atkal atgriezās Francijā, kur radīja vienu no savām pazīstamākajām filmām, pretrunīgi vērtēto un vardarbīgo mākslas filmu "Apsēstība" (1981). Tā ir Žulavska vienīgā filma angļu valodā. Veidojis arī filmas "Manas naktis ir skaistākas par jūsu dienām" (Mes nuits sont plus belles que vos jours, 1989), "Šamanka" (Szamanka, 1996) un "Kosmoss" (Cosmos, 2015). Strādājis ar tādām aktrisēm kā Romiju Šneideri, Izabellu Adžanī un Sofiju Marso. IMDb profils (angliski) AllMovie profils (angliski)