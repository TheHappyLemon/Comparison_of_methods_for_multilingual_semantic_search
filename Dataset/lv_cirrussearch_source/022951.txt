Mikeila Paulīne Šifrina (angļu: Mikaela Pauline Shiffrin; dzimusi 1995. gada 13. martā) ir Amerikas Savienoto Valstu kalnu slēpotāja. Viena no visu laiku titulētākajām sportistēm kalnu slēpošanas vēsturē. Viņa ir pieckārtēja Pasaules kausa kopvērtējuma uzvarētāja. Ar 97 uzvarām atsevišķos Pasaules kausa posmos M. Šifrina ir līdere gan starp sievietēm, gan visiem slēpotājiem. Divkārtēja olimpiskā čempione un 7 zelta medaļu ieguvēja Pasaules čempionātā. 2014. gada ziemas olimpiskajās spēlēs M. Šifrina izcīnīja zeltu slalomā, kļūstot par visu laiku jaunāko olimpisko čempioni šajā disciplīnā. Tobrīd viņa bija 18 gadus un 345 dienas veca. Vēl šajās olimpiskajās spēlēs viņa izcīnīja 5. vietu milzu slalomā. 2018. gada ziemas olimpiskajās spēlēs Phjončhanā izcīnīja zelta medaļu milzu slalomā un sudrabu kombinācijā. Pasaules čempionātā pirmoreiz piedalījās 2013. gadā, izcīnot uzvaru slalomā. 2015. gada Pasaules čempionātā atkal uzvarēja slaloma disciplīnā. 2017. gada Pasaules čempionātā Sanktmoricā ieguva divas medaļas — zeltu slalomā un sudrabu milzu slalomā. 2019. gadā Orē izcīnīja trīs medaļas, uzvarot slalomā un supergigantā un iegūstot bronzu milzu slalomā. KOpā ieguvusi 6 Pasaules čempionāta zelta medaļas. Pasaules kausā debitējusi 2011. gadā 15 gadu vecumā. 2013. gada Pasaules kausa sezonā M. Šifrina izcīnīja uzvaru slaloma ieskaitē, šīs sezonas lielajā kopvērtējumā ierindojusies 5. vietā. Arī nākamajās divās sezonās ieguva uzvaru Pasaules kausa slaloma ieskaitē. 2017. gadā pirmo reizi kļuva par Pasaules kausa jeb Lielā kristāla globusa ieguvēju kopvērtējumā. Šo panākumu atkārtoja arī 2018. un 2019. gadā. Kopumā uzvarējusi astoņas reizes atsevišķu disciplīnu sezonas kopvērtējumā, sešas no tām slaloma disciplīnā. 2022. gadā ceturto reizi kļuva par Pasaules kausa kopvērtējuma uzvarētāju. 2023. gada 11. martā, tieši 12 gadus pēc debijas Pasaules kausā, M. Šifrina Orē izcīnīja savu 87. uzvaru kausa posmā, tādējādi kļūstot par līderi gan starp sievietēm (seko tautiete Lindsija Vona ar 82 uzvarām), gan visiem slēpotājiem (Ingemars Stenmarks no Zviedrijas Pasaules kausa posmos ir uzvarējis 86 reizes). M. Šifrina kļuva arī par uzvarētāju 2023. gada Pasaules kausa kopvērtējumā un ir vienīgā slēpotāja, kas to paveikusi piecas reizes (četras reizes kopvērtējuma kausu ir ieguvusi Austrijas kalnu slēpotāja Annemarija Mozere-Prēla, kā arī L. Vona). Tajā pašā mēnesī viņa kļuva arī par visbiežāk uz pjedestāla stāvējušo slēpotāju, sasniedzot pirmo trijnieku 138. reizi (137 trijnieki ir L. Vonas karjeras rezultāts). «Mikaela Shiffrin wins gold in slalom». ESPN. Associated Press. 2014. gada 21. februāris. Skatīts: 2014. gada 24. februāris. Chris Dufresne. «Sochi Olympics: Mikaela Shiffrin overcomes near crash to win gold». Los Angeles Times, 2014. gada 21. februāris. Skatīts: 2014. gada 24. februāris.[novecojusi saite] «U.S. teen Mikaela Shiffrin wins historic Olympic slalom gold». CBS News. CBS/Associated Press. 2014. gada 21. februāris. Skatīts: 2014. gada 24. februāris. «Shiffrin becomes youngest ever Olympic slalom champion». International Ski Federation (FIS). 2014. gada 21. februāris. Arhivēts no oriģināla, laiks: 2014. gada 4. martā. Skatīts: 2014. gada 24. februāris. Bryan Armen Graham. «Mikaela Shiffrin makes history with record 83rd women’s World Cup win». The Guardian (en-GB), 2023-01-24. ISSN 0261-3077. Skatīts: 2023-03-12. Vikikrātuvē par šo tēmu ir pieejami multivides faili. Skatīt: Mikeila Šifrina. Olympedia profils (angliski) The Sport.org profils (angliski) Munzüger Sport profils (vāciski) FIS profils (kalnu slēpošana) (angliski)