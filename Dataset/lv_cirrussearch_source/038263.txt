Sojuz MS-04 (krievu: Союз МС-04) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Orbītā palaists 2017. gada aprīlī; uz zemes atgriezās septembrī. Lai arī sākotnēji Sojuz MS-04 bija paredzēta 3 cilvēku apkalpe, 2016. gada novembrī Krievijas puse nolēma samazināt savu kosmonautu skaitu Starptautiskajā kosmosa stacijā, tādēļ ar kosmosa kuģi divu Krievijas pārstāvju vietā devās viens. Kuģa Sojuz MS-04 apkalpe augšupceļā un lejupceļā: Dublējošā apkalpe: Sergejs Rjazanskis, komandieris, Roskosmos  Krievija Rendolfs Bresniks, lidojuma inženieris, NASA,  ASV Sojuz MS-04 tika palaists 2017. gada 20. aprīlī 07:13:44 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Saslēgšanās ar staciju notika 20. aprīlī 13:18 UTC pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-04 atvienojās 2. septembrī 21:58 UTC. Zemi nolaižamais aparāts sasniedza 3. septembrī 01:21 UTC, 147 km uz dienvidaustrumiem no Žezkazghanas, Kazahstānā. Lidojuma ilgums — 135 dienas 18 stundas 8 minūtes. NASA, Russia Set Flights for Trimmed-Down Space Station Crew Irene Klotz, Space.com, 2016-11-16 Sojuz MS-04 lapa SKS Lidojumu vadības centrā Arhivēts 2017. gada 19. aprīlī, Wayback Machine vietnē. (krieviski)