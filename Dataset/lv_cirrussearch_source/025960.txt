Rodnijs Džordžs "Rods" Leivers (angļu: Rodney George "Rod" Laver; dzimis 1938. gada 9. augustā) ir bijušais austrāliešu tenisists. Viņam pieder rekords par visvairāk vienspēļu turnīru uzvarām — Leivers karjeras laikā uzvarēja 200 turnīros. Laikā no 1964. līdz 1970. gadam (1964—1967: kā profesionālais tenisists) bija pasaules "pirmā rakete" (laikā, kad vēl nebija oficiālā ATP ranga) un no 1961. līdz 1962. gadam. Viņš ir vienīgais, kas divas reizes vienā gadā uzvarējis visos četros Grand Slam turnīros — tas notika 1962. un 1969. gadā, tāpat ir vienīgais vīrietis, kas to paveicis "atklātās ēras" laikā. 1967. gadā izcīnīja uzvaras visos trijos Professional Majors turnīros. Kopumā ir izcīnījis uzvaru 19 augstākā līmeņa turnīros — 11 Grand Slam un 8 Professional Majors. Grand Slam sešas reizes uzvarējis arī vīriešu dubultspēļu turnīrā un trīs reizes — jaukto dubultspēļu turnīrā. Leiveram pieder rekords starp vīriešiem par sezonā izcīnītajām uzvarām turnīrā (22 tituli 1962. gadā), kā arī par izcīnītiem vismaz 10 tituliem septiņās sezonās pēc kārtas (1964—1970). Leivers tiek uzskatīts par vienu no visu laiku labākajiem tenisistiem. 1981. gadā ticis uzņemts Starptautiskajā tenisa Slavas zālē. 2000. gadā viņa vārdā tika nosaukta Austrālijas atklātā čempionāta galvenā arēna. «Top 10 Men's Tennis Players of All Time». Sports Illustrated. Arhivēts no oriģināla, laiks: 2010. gada 18. septembrī. Skatīts: 2010. gada 23. septembris. Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Starptautiskās tenisa slavas zāles profils (angliski) tennisabstract.com profils (angliski) BBC profils