"Debesu pavēlnieki" (angļu: Masters of the Air) ir 2024. gada ASV kara drāmas televīzijas miniseriāls, ko priekš Apple TV+ izveidojuši Džons Šibans un Džons Orlofs. Tas balstīts uz 2007. gadā izdoto Donalda Millera tāda paša nosaukuma grāmatu, un seko 100. bumbvedēju grupas, Boeing B-17 Flying Fortress smago bumbvedēju vienības darbībām Astotās gaisa armijas sastāvā Anglijas austrumos Otrā pasaules kara laikā. Seriāls veido triloģiju ar HBO miniseriāliem Band of Brothers (2001) un The Pacific (2010). Tas ir pirmais Apple Studios veidotais seriāls, ko studija veido sadarbībā ar Playtone un Amblin Television, un tajā galvenās lomas atveido Ostins Batlers, Kalums Tērners, Berijs Kjogans un citi aktieri. Seriāls sastāv no deviņām sērijām. Seriāla filmēšana sākās 2021. gadā Anglijā, taču vairākas reizes aizkavējās stingro valdības pasākumu dēļ saistībā ar Covid-19 pandēmiju. Seriāla pirmizrāde notika 2024. gada 26. janvārī un seriāls saņēma pozitīvu novērtējumu. "Debesu pavēlnieki" stāsta par 100. bumbvedēju grupu Otrā pasaules kara laikā un seko bumbvedēju apkalpēm bīstamās misijās, lai iznīcinātu mērķus Vācijas okupētajā Eiropā. Seriāls atspoguļo kara intensitāti, briesmas, ar kurām saskaras lidotāji, kā arī draudzību un attiecības, kas veidojas ar citiem cilvēkiem. Ostins Batlers — majors Geils "Baks" Klīvens Kalums Tērners — majors Džons "Bakijs" Īgans Entonijs Boils — leitnants Harijs Krosbijs Berijs Kjogans — leitnants Kērtiss Bidiks Nikolajs Kinskis — pulkvedis Harolds Haglins Stīvens Kempbels Mūrs — majors Mārvins "Reds" Boumens Soijers Spīlbergs — leitnants Rojs Frenks Kleitors Izabella Meja — Mārdžorija "Mardža" Spensere Džeimss Marejs — pulkvedis Nīls "Čiks" Hārdings Neits Manns — pulkvežleitnants Roberts "Rozijs" Rozentāls Kajs Aleksandrs — seržants Viljams Kvins Lorijs Deividsons — leitnants Herberts Nešs Džoanna Kuliga — Paulīna Luijs Hofmans — leitnants Ulrihs Hausmans Džeimijs Pārkers — doktors Hjūstons Bela Poulija — Aleksandra "Sandra" Vesgeita Sems Hezeldīns — pulkvedis Alberts Klārks Džosijs Kross — leitnants Ričards Meikons Brendens Kuks — leitnants Aleksandrs Džefersons Šuti Gatva — leitnants Roberts Daniels Džerijs Makkinons — pulkvedis Bendžamins Deiviss jaunākais Džošs Dilans — leitnants Džordžs Nīhamers majors Geils "Baks" Klīvens majors Džons "Bakijs" Īgans pulkvežleitnants Roberts "Rozijs" Rozentāls pulkvedis Harolds Haglins Seriāla producenti ir Toms Henkss, Stīvens Spīlbergs un Gerijs Gēcmans, bet scenārija autors ir Džons Orlofs un Greiems Josts. Sākotnēji seriāla "Debesu pavēlnieki" filmēšanas tiesības piederēja HBO, bet 2019. gada oktobrī tās iegādājās Apple. Pirmās trīs sērijas režisējis Kerijs Fukunaga. Filmēšana sākās Anglijā 2021. gada februārī. Seriāla budžets, pēc provizoriskiem datiem, pārsniedz 250 miljonus dolāru. Seriāla pirmizrāde notika 2024. gada 26. janvārī. Atsauksmju apkopošanas vietnē Rotten Tomatoes 86% no 94 kritiķu atsauksmēm ir pozitīvas. Tīmekļa vietnes vienprātība vēsta: "Paceļot augstu latiņu ar savu nevainojamo ražošanas procesu, attēla dizainu un ļoti labi novērtētajiem varoņiem, "Debesu pavēlnieki" var stāties līdzās pārējām triloģijas daļām Band of Brothers un The Pacific." Metacritic piešķīra seriālam vidējo punktu skaitu, 73 punktus no 100, pamatojoties uz 40 kritiķu atsauksmēm. Laikrakstā The Guardian Rebeka Nikolsone seriālam piešķīra piecas balles no piecām, raksturojot to kā "patiesi fantastisku televīzijas šovu", attēlojot pilotu pieredzi "tik aizraujošu, cik šausmīgu". Tomēr i recenzijā Emīlija Beikere seriālu novērtēja ar divām ballēm no piecām, raksturojot to kā "pirmo lielo TV vilšanos 2024. gadā". Beikere kritizē paredzamo un "formulisko" drāmu, šauru raksturojumu un sižetus un liek domāt, ka seriāls ir "pārāk vecmodīgs, lai konkurētu ar mūsdienu prestižo TV produkciju". «Blake Neely Scoring Apple TV+’s ‘Masters of the Air’». FILM MUSIC REPORTER. Skatīts: 2024. gada 23. martā. «Masters of the Air». Writers Guild of America West. Skatīts: 2024. gada 23. martā. «Watch the Trailer for ‘Masters of the Air,’ Steven Spielberg’s Long-Awaited Follow-Up to ‘Band of Brothers». Smitsonian Magazine. Skatīts: 2024. gada 23. martā. Mike Jr. Fleming. «Apple Enlists For 'Masters Of The Air' As Steven Spielberg, Tom Hanks & Gary Goetzman Fly From HBO For WWII Series». Deadline Hollywood (en-US), 2019. gada 11. oktobris. Skatīts: 2021. gada 26. februāris. Justin Kroll. «007 Helmer Cary Joji Fukunaga To Direct Trio Of WWII 'Masters Of The Air' Episodes For Apple TV+, Playtone & Amblin; Filmmaker Also Closing First-Look Apple Deal». Deadline Hollywood (en-US), 2020. gada 8. oktobris. Skatīts: 2021. gada 26. februāris. Eirian Jane Prosser. «First look at set for 'Tom Hanks' and 'Spielberg' TV show being filmed in Oxfordshire». Oxford Mail, 2021. gada 22. februāris. Skatīts: 2021. gada 23. februāris. Justin Kroll. «'Masters Of The Air': Austin Butler And Callum Turner To Star in 'Band Of Brothers' Sequel For Apple, Amblin & Playtone». Deadline Hollywood (en-US), 2021. gada 26. februāris. Skatīts: 2021. gada 26. februāris. «Masters of the Air». Rotten Tomatoes. Skatīts: 2024. gada 23. martā. «Masters of the Air». Metacritic. Skatīts: 2024. gada 23. martā. Rebecca Nicholson. «Masters of the Air review – Spielberg and Hanks's Band of Brothers follow-up is absolutely classic TV». The Guardian, 2024. gada 24. janvāris. Skatīts: 2024. gada 26. janvāris. «Masters of the Air review: The first TV disappointment of 2024». www.inews.co.uk. 2024. gada 26. janvāris. Skatīts: 2024. gada 28. janvāris. Oficiālā tīmekļa vietne IMDb profils (angliski) Metacritic profils (angliski) Rotten Tomatoes profils (angliski) Introducing The Mighty 8th We Have Ways podcast interview with John Orloff