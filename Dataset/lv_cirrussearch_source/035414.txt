Taņa Džunji (ķīniešu: 谭中怡, piņjiņs: Tan Zhongyi; dzimusi 1991. gada 29. maijā Čuncjinā) ir Ķīnas starptautiskā lielmeistare šahā (2009). 16. Pasaules čempione šahā (03.03.2017 - 18.05.2018). No 2000. līdz 2003. gadam četras reizes piedalījusies Pasaules junioru šaha čempionātos: 2000. gadā uzvarējusi U10 vecuma grupā, 2001. gadā atkārtojusi šo panākumu, 2002. gadā uzvarējusi U12 vecuma grupā, bet 2003. gadā U12 vecuma grupā izcīnījusi bronzas medaļu. 2004. gadā Elistā debitējusi Pasaules sieviešu šaha čempionātā pēc izslēgšanas sistēmas, kur jau 1. kārtā zaudējusi Antoanetai Stefanovai. 2008. gadā Naļčikā Pasaules sieviešu šaha čempionātā pēc izslēgšanas sistēmas 1. kārtā uzvarējusi Tanju Sačdevu, bet 2. kārtā zaudējusi Pīa Kramlingai. 2008. gadā bijusi bronzas laureāte Ķīnas sieviešu šaha čempionātā. 2011. gadā Universiādē Šeņdžeņā izcīnījusi zelta medaļu. 2012. gadā izcīnījusi bronzas medaļu Āzijas sieviešu šaha čempionātā un kļuvusi par Pasaules studenšu šaha čempioni Gimarainšā. 2013. gadā Āzijas sieviešu šaha čempionātā ieņēmusi otro vietu, bet Universiādē Kazaņā ieguvusi bronzas medaļu. 2014. gadā atkārtoti kļuvusi par Āzijas sieviešu šaha čempionāta bronzas medaļnieci. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 3 reizes (2008, 2014-2016). Komandu vērtējumā izcīnījusi zelta (2016) un sudraba (2014) medaļas. Individuālajā vērtējumā izcīnījusi zelta (2016) medaļu; Āzijas komandu šaha čempionātos piedalījusies 3 reizes (2012-2016). Komandu vērtējumā izcīnījusi 2 zelta (2012, 2016) medaļas. Individuālajā vērtējumā izcīnījusi zelta (2014) un 2 sudraba (2012, 2016) medaļas; Pasaules komandu šaha čempionātos piedalījusies 6 reizes (2009-2019). Komandu vērtējumā izcīnījusi 2 zelta (2011, 2019), 2 sudraba (2013, 2017) un bronzas (2015) medaļas. Individuālajā vērtējumā izcīnījusi 3 zelta (2009, 2011, 2013) medaļas. Par panākumiem turnīros FIDE 2009. gadā Taņai Džunji piešķīra starptautiskās lielmeistares (WGM) nosaukumu. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Sabinu-Frančesku Foišoru, 2. kārtā uzvarējusi Annu Ušeņinu, 3. kārtā uzvarējusi Padminī Routu, ceturtdaļfinālā uzvarējusi Dzjui Veņdzjuņu, pusfinālā uzvarējusi Dronavalli Hāriku, bet finālā uzvarējusi Annu Muzičuku ar 3½:2½ un kļuvusi par Pasaules čempioni šahā. 2018. gada maijā Šanhajā un Čuncjinā mačā par Pasaules čempiones šahā nosaukumu ar 4½:5½ zaudējusi savai tautietei Dzjui Veņdzjuņai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Suņu Fanhui, bet 2. kārtā zaudējusi Gulruhbegimai Tohirdžonovai. 2019. gadā Kazaņā kopā ar Katerinu Lagno dalījusi 3.-4. vietu pretendenšu turnīrā (uzvarēja Aleksandra Gorjačkina). 2021. gada maijā uzvarējusi Ķīnas sieviešu šaha čempionātā. 2021. gada augustā Sočos izcīnījusi 3. vietu FIDE Pasaules kausa izcīņā sievietēm un nodrošinājusi tiesības spēlēt pretendenšu turnīrā. 2022. gada septembrī Astanā ierindojusies 8. vietā FIDE sieviešu Grand Prix izcīņas posmā. 2022. gada novembrī Dzjansu uzvarējusi Ķīnas sieviešu šaha čempionātā. 2022. gada novembrī un decembrī Hivā ceturtdaļfināla pretendenšu mačā uzvarējusi Katerinu Lagno ar rezultātu 4½:3½, un pusfināla mačā bijusi pārāka par Aleksandru Gorjačkinu ar rezultātu 2½:1½. 2023. gada aprīlī Čuncjinā pretendenšu turnīrā finālā zaudējusi Lei Tindzje ar rezultātu 1½:3½. 2022. gada decembrī Almati uzvarējusi Pasaules ātrā šaha čempionātā sievietēm, papildu mačā ar 1½:½ pieveicot Dinaru Saduakasovu, bet Pasaules šaha ātrspēles čempionātā sievietēm dalījusi 3.-4. vietu. 2023. gada februārī Minhenē ierindojusies 7. vietā FIDE sieviešu Grand Prix izcīņas posmā. 2023. gada maijā Nikosijā dalījusi 2.-4. vietu FIDE sieviešu Grand Prix izcīņas posmā (turnīrā uzvarēja Dinara Vāgnere). 2023. gada augustā Baku izcīnījusi 4. vietu FIDE Pasaules kausa izcīņā sievietēm, pusfinālā piekāpjoties Aleksandrai Gorjačkinai, bet mačā par 3. vietu - Annai Muzičukai. 2023. gada novembrī Daglasā izcīnījusi 3. vietu "FIDE Women's Grand Swiss" turnīrā sievietēm un iekļuvusi 2024. gada FIDE Pretendenšu turnīrā. 2009. gadā absolvējusi Šanhajas Finanšu un ekonomikas universitātes Juridisko fakultāti. 2004 FIDE Knockout Matches 2008 FIDE Knockout Matches «WUC Chess 2012». Arhivēts no oriģināla, laiks: 2016. gada 4. martā. Skatīts: 2016. gada 16. septembrī. «Irine Kharisma Sukandar and Yu Yangyi are Asian Continental Champions». Arhivēts no oriģināla, laiks: 2016. gada 10. augustā. Skatīts: 2016. gada 16. septembrī. OlimpBase :: Women's Chess Olympiads :: Tan Zhongyi OlimpBase :: Women's Asian Team Chess Championship :: Tan Zhongyi OlimpBase :: World Women's Team Chess Championship :: Tan Zhongyi 80th FIDE Congress 2009, 11-18 October 2009, Halkidiki, GRE «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 3. martā. «FIDE Womens World Chess Championship Match 2018». Arhivēts no oriģināla, laiks: 2018. gada 20. maijā. Skatīts: 2018. gada 18. maijā. Women’s World Championship 2018 ChessPro. Турнир претенденток. Казань, Россия 2019. Все о турнире 2021 China chess championship (Women) «Tournament tree – FIDE World Cup 2021». Arhivēts no oriģināla, laiks: 2021. gada 12. augustā. Skatīts: 2021. gada 4. augustā. FIDE Women's Grand Prix Series 2022-2023 - 1st Leg - Nur-Sultan (Astana) KAZ Chinese Championship 2022: Dai Changren and Tan Zhongyi win titles Women's Candidates Tournament 2022-2023: All The Information - Chess.com Lei Tingjie wins the FIDE Women's Candidates 2022 FIDE World Rapid & Blitz Championship Rapid Women 2022 FIDE World Rapid & Blitz Championship Blitz Women FIDE Women GP Series 2022-23 - Munich Standings — FIDE Grand prix 2023 Women's Chess World Cup 2023 023 FIDE Women's Grand Swiss Tan Zhongyi, an outstanding alumnus of the School of Law[novecojusi saite] Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)