"Aizdomas" (angļu: Suspicion) ir 1941. gada ASV romantiska film noir trillera filma, kuras režisors ir Alfreds Hičkoks. Filmā galvenās lomas atveido Kerijs Grānts un Džoana Fonteina. Filma stāsta par jaunu sievieti Līnu (Fonteina), kurai rodas aizdomas, ka viņas tikko apprecētais, apburošais vīrs Džonijs (Grānts) plāno viņu nogalināt. Filmas "Aizdomas" pirmizrāde notika 1941. gada 14. novembrī un to izplatīja RKO Pictures. Par savu sniegumu Fonteina saņēma Amerikas Kinoakadēmijas balvu kategorijā "Labākā aktrise galvenajā lomā", kļūstot par pirmo un vienīgo cilvēku, kas par dalību Hičkoka filmās saņēmis Oskara balvu kādā no aktieru kategorijām. To nominēja arī kategorijā "Labākā filma", savukārt filmas mūzikas autors Francs Vaksmans nominēts kategorijā "Labākā oriģinālmūzika". IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)