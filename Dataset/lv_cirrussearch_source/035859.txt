Benedikts XII (latīņu: Benedictus PP. XII; dzimis ap 1285. gadu; pilsoniskais vārds — Žaks Furnjē (Jacques Fournier), miris 1342. gada 25. aprīlī) bija Romas pāvests no 1334. gada 30. decembra līdz savai nāvei 1342. gada 25. aprīlī. Pēc kārtas trešais Aviņonas pāvests. Pirms ievēlēšanas bija Pamjē bīskaps un aktīvi vajāja katarus. Līdz mūsdienām saglabājušies Žaka Furnjē izmeklēšanas protokoli, kas ir vērtīgs avots tālaika sadzīves pētniekiem. Būdams amatā, sāka rekonstruēt Aviņonas pāvesta pili. Pirmais no pāvestiem, kurš pāvesta tiāru izgreznoja ar trijām diadēmām (pirms tam tās bija divas). Vikikrātuvē par šo tēmu ir pieejami multivides faili. Skatīt: Benedikts XII. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski)