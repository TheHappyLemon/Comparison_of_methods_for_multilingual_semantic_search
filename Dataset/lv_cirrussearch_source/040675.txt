Anna Kantāne (dzimusi kā Anna Ivanova (poļu: Anna Iwanow); 1995. gada 7. aprīlī Vroclavā) ir Polijas starptautiskā meistare šahā (2012). Ļoti agri sasniegusi nozīmīgus panākumus šaha turnīros. 2005. gadā izcīnījusi bronzas medaļu Pasaules junioru šaha čempionātā U10 vecuma grupā, bet 2007. gadā bijusi otrā Polijas junioru šaha čempionātā un Eiropas junioru šaha čempionātā U12 vecuma grupā. 2008. gadā uzvarējusi Polijas junioru šaha čempionātā U14 vecuma grupā, bet 2011. gadā bijusi labākā šī turnīra U16 vecuma grupā. 2011. gadā Vroclavas šaha kluba KSz Polonia Wrocław sastāvā uzvarējusi Polijas sieviešu komandu šaha čempionātā. 2012. gadā izcīnījusi bronzas medaļu Polijas junioru šaha čempionātā U18 vecuma grupā. 2013. gadā bijusi otrā starptautiskajā meistaru šaha turnīrā Marianske Lāznē. Pārstāvējusi Polijas komandu lielākajos komandu šaha turnīros: Eiropas komandu šaha čempionātā piedalījusies 2013. gadā; Eiropas komandu šaha čempionātā U18 vecuma grupā piedalījusies 2013. gadā un izcīnījusi sudraba medaļu komandu vērtējumā un zelta medaļu individuālajā vērtējumā. Par panākumiem turnīros FIDE 2012. gadā viņai piešķīrusi starptautiskās meistares (WIM) nosaukumu. 2015. gadā apprecējusies ar Latvijas šaha meistaru Tomu Kantānu. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) OlimpBase :: 4th Polish Women's Team Chess Championship, Wrocław 2011, KSz Polonia Wrocław Marianske Lazne 2013 - B - mistrovsky turnaj 12. rocnik mezinarodniho sachoveho festivalu OlimpBase :: European Women's Team Chess Championship :: Anna Iwanow OlimpBase :: European Girls' U18 Team Chess Championship :: Anna Iwanow Title Applications (WIM): Iwanow, Anna Kolejne międzynarodowe, szachowe małżeństwo. W rolach głównych nasza Ania Iwanow i Toms Kantans z Łotwy