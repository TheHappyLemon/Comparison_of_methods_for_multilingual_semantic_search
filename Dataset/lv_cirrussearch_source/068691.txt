Ernests Džons Objena (angļu: Ernest John Obiena; dzimis 1995. gada 17. novembrī Manilā) ir filipīniešu vieglatlēts, startē kārtslēkšanas sacensībās. Viņš ir 2023. gada Pasaules čempionāta sudraba medaļas ieguvējs un 2022. gada Pasaules čempionāta bronzas medaļnieks, divkārtējs Āzijas čempions, Āzijas rekordists kārtslēkšanā. Kārtslēkšanu pirmo reizi izmēģināja astoņu gadu vecumā. Skolas laikā nodarbojās arī ar barjerskriešanu. Pirmo starptautisko panākumu guva 2015. gada Dienvidaustrumāzijas spēlēs, izcīnot sudraba medaļu. 2017. gada Āzijas čempionātā Bhubanešbarā ieguva bronzu. 2019. gada aprīlī Dohā pirmo reizi kļuva par Āzijas čempionu, pārvarot 5,71 metrus. 2019. gada vasaras universiādē Neapolē izcīnīja zelta medaļu. Tajā pašā gadā pirmo reizi piedalījās Pasaules čempionātā, kas notika Dohā. Kvalifikācijā sasniedza 5,60 metrus, bet finālsacensībam nekvalificējās un ieņēma 15. vietu. Piedalījās 2020. gada vasaras olimpiskajās spēlēs Tokijā un ar rezultātu 5,70 m ieņēma 11. vietu. 2022. gada Pasaules čempionātā Jūdžīnā izcīnīja bronzas medaļu, pārvarot latiņu 5,94 metru augstumā. Viņš kļuva par pirmo Filipīnu vieglatlētu, kas ieguvis medaļu pasaules čempionātā. 2023. gada 10. jūnijā sacensībās Bergenā pirmo reizi sasniedza 6 metrus, labojot arī sev piederošo Āzijas rekordu. 2023. gada jūlijā Bangkokā izcīnīja savu otro Āzijas čempionāta zeltu. 2023. gada Pasaules čempionātā Budapeštā ieguva sudraba medaļu, atkārojot sev piederošo Āzijas rekordu (6,00 m). 2023. gada septembrī Āzijas spēles Handžou ieguva zelta medaļu un laboja spēļu rekordu (5,90 m). «How Sergey Bubka set EJ Obiena on pole vaulter's Olympic dream». gmanetwork.com (angļu). 2021. gada 3. jūlijs. Skatīts: 2023. gada 26. augustā. «EJ Obiena captures gold medal in Summer Universiade in Italy». spin.ph (angļu). 2019. gada 13. jūlijs. Skatīts: 2023. gada 26. augustā. «EJ Obiena resets Asian record to claim historic bronze in World Athletics Championships». worldathletics.org (angļu). 2022. gada 25. jūlijs. Skatīts: 2023. gada 26. augustā. «Obiena joins pole vault's six-metre club in Bergen». worldathletics.org (angļu). 2023. gada 10. jūnijs. Skatīts: 2023. gada 26. augustā. «Asian Games record for Obiena and seven gold medals for China after two days of action in Hangzhou». worldathletics.org (angļu). 2023. gada 30. septembris. Skatīts: 2023. gada 8. oktobrī. Vikikrātuvē par šo tēmu ir pieejami multivides faili. Skatīt: Ernests Džons Objena. Olympedia profils (angliski) IAAF profils (angliski)