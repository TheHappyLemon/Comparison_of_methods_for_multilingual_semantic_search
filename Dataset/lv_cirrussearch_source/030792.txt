Arturs Bisgaiers (angļu: Arthur Bernard Bisguier; 1929. gada 8. oktobris, Ņujorka  — 2017. gada 5. aprīlis, Framingema) bija ASV starptautiskais lielmeistars šahā (1957). Šahu iemācījies spēlēt četru gadu vecumā. 1948. un 1949. gadā divas reizes uzvarējis ASV junioru šaha čempionātā. 20. gadsimta piecdesmitajos gados kļuvis par vienu no spēcīgākajiem ASV šahistiem. Trīs reizes (1950, 1956, 1959) uzvarējis ASV atklātajos šaha čempionātos, bet 1954. gadā kļuvis par ASV šaha čempionāta uzvarētāju. Sekmīgi piedalījies daudzos starptautiskos šaha tunīros, tajā skaitā uzvarējis 1950. gadā Portsmutā (kopā ar Saveliju Tartakoveru) un 1952. gadā Vīnē. Divas reizes piedalījies Pasaules šaha čempiona izcīņas ciklu starpzonu turnīros. 1955. gadā Gēteborgā ieņēmis 18. vietu, bet 1962. gadā Stokholmā bijis 16. vietā. Pasaules šaha olimpiādēs ASV izlases sastāvā piedalījies 5 reizes (1952, 1958-1960, 1964, 1972) un komandu kopvērtējumā izcīnījis sudraba (1960) medaļu. 1950. gadā FIDE Bisgaieram kā vienam no pirmajiem piešķīrusi starptautiskā meistara (IM), bet 1957. gadā - starptautiskā lielmeistara (GM) nosaukumu. Daudzus gadus bijis amerikāņu šaha žurnāla Chess Life redaktors. 2003. gadā izdevis savu autobiogrāfisko grāmatu The Art of Bisguier (ISBN 0-9740156-0-1). «1954 US Championship». Arhivēts no oriģināla, laiks: 2016. gada 20. martā. Skatīts: 2015. gada 16. oktobrī. Southsea 1950 «Vienna 1952». Arhivēts no oriģināla, laiks: 2016. gada 4. martā. Skatīts: 2015. gada 16. oktobrī. «1955 Goteborg Interzonal Tournament». Arhivēts no oriģināla, laiks: 2016. gada 6. maijā. Skatīts: 2015. gada 16. oktobrī. 1962 Stockholm Interzonal Tournament Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)