"Nāve paradīzē" (angļu: Death in Paradise) ir Apvienotās Karalistes un Francijas televīzijas detektīvseriāls, ko veidojis Roberts Toroguds. Galvenās lomas atveidojuši Bens Millers (1.—3. sezona), Kriss Māršals (3.—6. sezona), Ardāls O'Henlons (6.—9. sezona) un Ralfs Litls (kopš 9. sezonas). Seriālu filmē Francijas aizjūras departamentā Gvadelupā un pārraida BBC One Apvienotajā Karalistē un France 2 Francijā. Seriālu Latvijā pārraida Latvijas Televīzija. "Nāve paradīzē" kopš savas debijas ir baudījis lielu skatītāju skaitu un kopumā pozitīvu kritiku. Jaunākā, 12. sezona, tika pārraidīta Apvienotajā Karalistē no 2023. gada 6. janvāra līdz 24. februārim. Seriālam ir pasūtītas vēl divas sezonas, nodrošinot, ka seriālu filmēs vismaz līdz 2025. gadam. Seriāla atvasinājums, "Viņpus paradīzei" ar Māršala atveidoto varoni Hamfriju Gudmenu galvenajā lomā, izdots 2023. gadā. Detektīvinspektoru Ričardu Pūlu (Bens Millers) nosūta no Londonas Metropolitēna policijas, lai izmeklētu britu policista slepkavību izdomātajā Karību jūras salā Sentmerī, Britu aizjūras teritorijā ar franču koloniālo pagātni. Pēc tam, kad viņš atrod slepkavu, viņa uzraugi viņam liek aizstāt upuri un palikt salā. 3. sezonas sākumā Pūls tiek noslepkavots, un neveiklais Londonas detektīvs Hamfrijs Gudmens (Kriss Māršals) ierodas, lai izmeklētu sava priekšgājēja nāvi. Pēc tam viņš pavisam paliek uz salas kā jaunais detektīvs pēc tam, kad viņa sieva viņam paziņo, ka pamet viņu. 6. sezonas otrajā pusē viņš pamet salu, lai varētu sākt jaunu dzīvi Londonā kopā ar savu draudzeni Martu Loidu pēc attiecību sākšanas ar viņu, kamēr viņa atvaļinājumā uzturējās Sentmerī. Gudmena aizvietotājs Sentmerī ir īru izcelsmes detektīvinspektors Džeks Mūnijs (Ardāls O'Henlons), atraitnis, kurš sēro par sievas zaudējumu un palīdzēja komandai lietā Londonā. Mūnijs paliek uz salas līdz 9. sezonas vidum, kad viņš nolemj, ka ir gatavs samierināties ar savas sievas nāvi un atgriežas Londonā kopā ar savu meitu. Viņa aizvietotājs ir detektīvinspektors Nevils Pārkers (Ralfs Litls), kuram sākotnēji nepatīk atrasties salā un viņam ir smagas alerģijas, īpaši pret odu kodumiem. Viņš ierodas salā tikai tāpēc, ka salas policijai vajadzīgs britu detektīvs, lai pabeigtu izmeklēt lietu, un ir spiests palikt ilgāk, jo slimība viņu īslaicīgi padara nederīgu ceļošanai. Tomēr viņš nolemj palikt salā un galu galā iejūtas salas dzīvesveidā. «Nāve paradīzē 10. Detektīvseriāls. 5.-8.sērija». ltv.lsm.lv (latviešu). 2023-04-10. Skatīts: 2023-12-16. «Death in Paradise series three confirmed». Radio Times (en-UK). Skatīts: 2013-02-12. «BBC One - Death in Paradise, Series 12, Episode 1». BBC (en-GB). Skatīts: 2023-12-16. «Death In Paradise to return for two further series and two Christmas specials». www.bbc.co.uk (angļu). Skatīts: 2023-12-16. Beyond Paradise, BritBox, British Broadcasting Corporation (BBC), Cars on Film, 2023-02-23. Atjaunināts: 2023-12-16 «BBC One - Death in Paradise». BBC (en-GB). Skatīts: 2023-12-16. «Where is Death in Paradise filmed?». Radio Times (en-GB). Skatīts: 2023-12-16. «About Series 1 | Death in Paradise | Alibi Channel». web.archive.org. 2015-01-08. Arhivēts no oriģināla, laiks: 2015-01-08. Skatīts: 2023-12-16. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Rotten Tomatoes profils (angliski)