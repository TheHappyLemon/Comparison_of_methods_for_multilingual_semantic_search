Unajs Emerijs (spāņu: Unai Emery; dzimis 1971. gada 3. novembrī) ir Spānijas futbola treneris un bijušais futbolists, spēlēja pussarga pozīcijā. Kopš 2022. gada Emerijs ir Anglijas Premjerlīgas kluba Aston Villa galvenais treneris. Savu lielāko daļu spēlētāja karjeras Emerijs spēlēja Spānijas Segunda División komandās. Savu trenera karjeru Emerijs sāka 2004. gadā, kad kļuva par Lorca Deportiva treneri. Vēlāk viņš pievienojās UD Almería un pirmo reizi kluba vēsturē iekļuva La Liga. Vēlāk vairākus gadus vadīja Valencia CF komandu, bet 2012. gadā kļuva par Krievijas Premjerlīgas kluba Maskavas "Spartak" galveno treneri. 2013. gadā Emerijs atgriezās Spānijā un pievienojās Sevilla komandai. Emerija vadībā Sevilla komanda trīs sezonas pēc kārtas uzvarēja UEFA Eiropas līgā. Vēlāk divas sezonas Emerijs vadīja Paris Saint-Germain komandu, izcīnot vienu Ligue 1 titulu. 2018. gadā Emerijs tika apstiprināts par Arsenal galveno treneri, nomainot Arsēnu Vengeru. Savā pirmajā sezonā Emerijs aizveda Arsenal komandu līdz UEFA Eiropas līgas finālam, kur gan zaudēja Chelsea komandai. 2019. gada novembrī pēc neuzvarētām septiņām spēlēm pēc kārtas, Emerijs tika atlaists. 2020. gada vasarā Emerijs kļuva par Villarreal galveno treneri. Ar šo klubu kļuva par 2020.—2021. gada UEFA Eiropas līgas uzvarētāju. 2022. gada 24. oktobrī Emerijs tika iecelts par Anglijas Premjerlīgas kluba Aston Villa galveno treneri. Premjerlīgas klubs Villarreal samaksāja 6 miljonu eiro izpirkšanas maksu. Sevilla UEFA Eiropas līga: 2013–14, 2014–15, 2015–16 Paris Saint-Germain Ligue 1: 2017–18 Coupe de France: 2016–17, 2017–18 Coupe de la Ligue: 2016–17, 2017–18 Trophée des Champions: 2016, 2017 Villarreal UEFA Eiropas līga: 2020–21 Individuālie sasniegumi Eiropas sezonas labākais treneris: 2013–14 «Unai Emery announced as new Arsenal head coach». Sky Sports (angļu). Skatīts: 2020-12-28. «Emery sacked as Arsenal manager». BBC Sport (en-GB). Skatīts: 2020-12-28. «Emery appointed as Villarreal manager». BBC Sport (en-GB). Skatīts: 2020-12-28. «"Aston Villa" liek galdā sešus miljonus un atlaisto Džerārdu aizstāj ar Emeriju». sportacentrs.com/. Skatīts: 2022. gada 26. oktobrī. Vikikrātuvē par šo tēmu ir pieejami multivides faili. Skatīt: Unajs Emerijs. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)