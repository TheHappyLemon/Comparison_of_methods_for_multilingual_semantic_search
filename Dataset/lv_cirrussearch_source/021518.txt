Šis raksts ir par hokeja klubu. Par citām jēdziena Kurbads nozīmēm skatīt nozīmju atdalīšanas lapu. HK Kurbads ir Latvijas hokeja klubs no Rīgas, kas spēlē Latvijas hokeja čempionāta virslīgā. No 2021. līdz 2023. gadam komanda spēlēja Igaunijas čempionātā. 2016.–17. un 2017.—18. gada sezonās HK Kurbads kļuva par Latvijas čempioniem. Līdz 2017. gada vasarai, kad tika uzcelta sava ledus halle Rīgā, kluba mājvieta bija Vidzemes ledus halle Ogrē. "HK Kurbads" dibināja Andis Pikāns, Jānis Šīraks un Gints Zviedrītis 1996. gadā kā amatieru komandu. Līdz 2013. gadam komanda spēlēja dažādos amatieru čempionātos, taču tad komanda pieteica savu dalība Latvijas virslīgā. Klubam pievienojās vairāki spēcīgi spēlētāji, kā arī komandas pārcēlās uz jaunu mājvietu Ogrē. Debijas sezonā "Kurbads" uzvarēja regulārajā čempionātā, taču izslēgšanas spēļu finālsērijā zaudēja HS Rīga Prizma. 2014. gadā klubam pievienojās tādi hokejisti kā Rodrigo Laviņš, Aleksandrs Macijevskis. Līdzīgi kā iepriekšējā sezonā, komandai tika izvirzīts mērķis izcīnīt čempiones titulu. Regulāro sezonu tā noslēdza trešajā vietā, taču izslēgšanas kārtā sasniedza finālsēriju, tajā gan piekāpjoties HK MOGO vienībai. Arī 2016. gadā komanda iekļuva Latvijas čempionāta finālā, taču tajā sērijā ar 3—4 zaudēja HK Liepāja. Tā bija pirmā reize Latvijas čempionāta vēsturē, kad čempiona noskaidrošanai bija nepieciešamas visas septiņas sērijas spēles. 2017. gadā ceturto reizi pēc kārtas Kurbads iekļuva finālā. Sērijā atrodoties iedzinējos ar 0—3, komandai tomēr izdevās atspēlēties un ar 4—3 uzvarēt HK MOGO, tādējādi pirmo reizi izcīnot čempiones titulu. Nākamajā sezonā komanda debitēja Kontinentālajā kausā. Kurbads uzvarēja otrās kārtas B apakšgrupā, taču trešajā kārtā palika vienas uzvaras attālumā no iekļūšanas turnīra superfinālā. Trīs gadus pēc kārtas, no 2016. līdz 2018. gadam, HK Kurbads Latvijas kausa izcīņas finālā piekāpās HK MOGO spēlētājiem. 2018. gadā komandai izdevās aizstāvēt pirms gada izcīnītās čempiones titulu, finālsērijā ar 4—0 pieveicot HK Zemgale hokejistus. Turpmākajās divās sezonās komanda regulāro čempionātu noslēdza otrajā vietā un tai neizdevās aizstāvēt iepriekš izcīnītos čempiones titulus. 2019. gadā Kurbads finālsērijā ar 2—4 piekāpās HK MOGO, savukārt 2020. gadā čempions netika noskaidrots COVID-19 pandēmijas dēļ. 2020. gada martā līdz ar sezonas noslēgumu komandas īpašnieks Andis Pikāns atsauca tās dalību no Latvijas čempionāta, lēmumu pamatojot gan ar finansiālajiem jautājumiem, gan viedokļu nesakritību ar Latvijas hokeja federāciju. 2021. gada vasarā tika apstiprināts, ka gaidāmajā sezonā Kurbads spēlēs Igaunijas čempionātā. Komandas pamatsastāvu veido Junioru attīstības hokeja līgā spēlējošie kluba jaunieši, tādējādi tiem nodrošinot lielāku spēļu praksi. 2023. gadā komanda kļuva par Igaunijas čempioni, un lēma par atgriešanos Latvijas čempionātā. Visvairāk gūto vārtu sezonā: Renārs Undelis, 26 (2013.—14.) Visvairāk rezultatīvo piespēļu sezonā: Aleksandrs Macijevskis, 34 (2015.—16.) Visvairāk gūto punktu sezonā: Renārs Undelis un Aleksandrs Macijevskis, 56 (2013.—14. un 2014.—15.) Visvairāk soda minūšu sezonā: Mārcis Zembergs, 94 (18.—19.) Visvairāk gūto punktu sezonā, starp aizsargiem: Mārtiņš Gipters, 36 (16.—17.) Visvairāk gūto vārtu sezonā: Jānis Straupe, 9 (2014.—15.), Juris Štāls un Toms Hartmanis, 9 (2015.-16.) Visvairāk rezultatīvo piespēļu sezonā: Aleksandrs Macijevskis, 14 (2015.—16.) Visvairāk gūto punktu sezonā: Aleksandrs Macijevskis 19 (2015.—16.) Visvairāk soda minūšu sezonā: Koba Jass, 43 (16.—17.) Visvairāk gūto punktu sezonā, starp aizsargiem: Renārs Valters, 13 (2015.—16.) Komandas spēlētāji, kas saņēmuši līgas apbalvojumus. Labākais vārtsargs Uldis Čalpa — 2018 Labākais aizsargs Toms Bluks — 2016 Toms Bluks — 2017 Mārtiņš Gipters — 2018 Mārtiņš Gipters — 2019 Labākais uzbrucējs Aleksandrs Macijevskis — 2015 Aleksandrs Macijevskis — 2016 Aigars Razgals (2013) Aigars Cipruss (2014) Gints Bisenieks (2014—2015) Pēteris Ostošovs (2015—2016) Rodrigo Laviņš (2016—2017) Pēteris Ostošovs (2017) Aleksandrs Macijevskis (2017—2019) Andrejs Ignatovičs (2019—2020) Toms Bluks (2021—pašlaik) Rolands Eliņš. «"Kurbads" izstājas no Latvijas hokeja līgas». Sportacentrs.com (latviešu), 2020-03-19. Skatīts: 2020-04-28. Oficiālā mājaslapa Eliteprospects.com profils (angliski) Eurohockey.com profils (angliski)