Dzjui Veņdzjuņa (ķīniešu: 居文君, piņjiņs: Ju Wenjun; dzimusi 1991. gada 31. janvārī Šanhajā) ir Ķīnas starptautiskā lielmeistare šahā (2009). 17. Pasaules čempione šahā (no 18.05.2018). Pirmos panākumus starptautiskajos šaha turnīros guvusi 2004. gadā, kad Beirutā izcīnījusi bronzas medaļu Āzijas sieviešu šaha čempionātā. 2006. gadā Jekaterinburgā piedalījusies Pasaules čempionātā šahā sievietēm pēc izslēgšanas sistēmas, kurā 3. kārtā piekāpusies bijušajai Pasaules šaha čempionei Maijai Čiburdanidzei. 2008. gadā Naļčikā atkārtoti piedalījusies Pasaules sieviešu šaha čempionātā pēc izslēgšanas sistēmas, bet šoreiz 2. kārtā piekāpusies citai bijušajai Pasaules šaha čempionei Antoanetai Stefanovai. 2010. gadā uzvarējusi Ķīnas sieviešu šaha čempionātā. Tajā pašā gadā vēlreiz piedalījusies Pasaules sieviešu šaha čempionātā pēc izslēgšanas sistēmas, taču šoreiz 4. kārtā zaudējusi Humpi Koneru. 2013. gadā Universiādē Kazaņā izcīnījusi zelta medaļu komandu vērtējumā un sudraba medaļu individuālajā vērtējumā. 2014. gadā Dzjansu otro reizi uzvarējusi Ķīnas sieviešu šaha čempionātā, kā arī kopā ar Hou Jifaņu dalījusi pirmo vietu FIDE sieviešu šaha Grand Prix sērijas turnīrā Apvienotajos Arābu Emirātos. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Nensiju Leinu, 2. kārtā uzvarējusi Džu Čeņu, 3. kārtā uzvarējusi Olgu Girju, bet ceturtdaļfinālā zaudējusi Taņai Džunji. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 5 reizes (2008—2016). Komandu vērtējumā izcīnījusi 2 zelta (2016, 2018) un 3 sudraba (2010, 2012, 2014) medaļas. Individuālajā vērtējumā izcīnījusi zelta (2018), 2 sudraba (2010, 2016) un bronzas (2014) medaļas; Āzijas komandu šaha čempionātos piedalījusies 3 reizes (2009—2015). Visas reizes komandu vērtējumā izcīnījusi zelta medaļas. Individuālajā vērtējumā izcīnījusi 2 zelta (2012, 2016) un sudraba (2014) medaļas; Pasaules komandu šaha čempionātos piedalījusies 5 reizes (2009—2017). Komandu vērtējumā izcīnījusi 2 zelta (2009, 2011), 2 sudraba (2013, 2017) un bronzas (2015) medaļas. Individuālajā vērtējumā izcīnījusi 3 zelta (2011, 2013 — divas) un bronzas (2009) medaļas. Par panākumiem turnīros FIDE 2009. gadā Dzjui Veņdzjuņai piešķīra starptautiskās lielmeistares (WGM), bet 2014. gadā — starptautiskā lielmeistara (GM) nosaukumu. 2016. gada decembrī Hantimansijskā nodrošinājusi uzvaru FIDE Grand Prix turnīru sērijā un tiesības piedalīties 2018. gada mačā par Pasaules čempiones šahā nosaukumu ar 2017. gada Pasaules sieviešu šaha čempionāta pēc izslēgšanas sistēmas uzvarētāju. 2018. gada maijā Šanhajā un Čuncjinā mačā par Pasaules čempiones šahā nosaukumu ar 5½:4½ uzvarējusi savu tautieti Taņu Džunji. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Ketrīnu Hardegenu, 2. kārtā uzvarējusi Irinu Krušu, 3. kārtā uzvarējusi Džai Mo, ceturtdaļfinālā uzvarējusi Gulruhbegimu Tohirdžonovu, pusfinālā uzvarējusi Aleksandru Kosteņuku, bet finālā ar 5:3 uzvarējusi Katerinu Lagno. Kļuvusi tikai par otro pasaules čempioni šahā, kurai izdevies nosargāt savu titulu Pasaules šaha čempionātos sievietēm pēc izslēgšanas sistēmas pēc savas tautietes Sje Dzjuņas 2000. gada Pasaules čempionātā šahā sievietēm. 2018. gada decembrī Sanktpēterburgā uzvarējusi Pasaules čempionātā sievietēm ātrajā šahā. 2019. gada septembrī Skolkovā (Maskavas apgabals) dalījusi 2.—3. vietu FIDE sieviešu Grand Prix izcīņas posmā. 2020. gada janvārī Šanhajā un Vladivostokā mačā par Pasaules šaha čempiones titulu uzvarējusi Aleksandru Gorjačkinu ar 8½:7½ un saglabājusi čempiones titulu. 2020. gada februārī Sentluisā izcīnījusi 2. vietu starptautiskajā sieviešu šaha turnīrā Cairns Cup. 2020. gada martā Lozannā dalījusi 9.-10. vietu FIDE sieviešu Grand Prix izcīņas posmā. 2021. gada maijā ierindojusies 9. vietā Ķīnas vīriešu šaha čempionātā. 2023. gada jūlijā Šanhajā un Čuncjinā mačā par Pasaules šaha čempiones nosaukumu ar 6½:5½ (+2, = 9, -1) uzvarējusi pretendenti Lei Tindzje un aizstāvējusi savu titulu. 2023. gada augustā Baku piedalījusies FIDE Pasaules kausa izcīņā sievietēm, kurā 4. kārtā piekāpusies Elizabetei Pēcai. 2006 FIDE Knockout Matches 2008 FIDE Knockout Matches Wang Hao and Ju Wenjun Chinese Champions «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 16. septembrī. FIDE Women’s Grand Prix in Sharjah — Ju Wenjun and Hou Yifan share first place «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 22. februārī. OlimpBase :: Women's Chess Olympiads :: Ju Wenjun OlimpBase :: Women's Asian Team Chess Championship :: Ju Wenjun OlimpBase :: World Women's Team Chess Championship :: Ju Wenjun 80th FIDE Congress 2009, 11-18 October 2009, Halkidiki, GRE 4th quarter Presidential Board Meeting, 7-10 November 2014, Sochi, RUS Ju Wenjun wins Grand Prix series «FIDE Womens World Chess Championship Match 2018». Arhivēts no oriģināla, laiks: 2018. gada 20. maijā. Skatīts: 2018. gada 18. maijā. Women’s World Championship 2018 FIDE World Rapid Champions: Dubov and Ju | ChessBase «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. «ChessPro. Матч на первенство мира среди женщин. Шанхай – Владивосток 2020. Все о турнире». Arhivēts no oriģināla, laiks: 2020. gada 29. janvārī. Skatīts: 2020. gada 24. janvārī. Cairns Cup (2020) ChessPro. Women’s Grand Prix. Лозанна, Швейцария 2020. Все о турнире 2021 China chess championship (Men) FIDE Women's World Championship (2023) Women's Chess World Cup 2023 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)