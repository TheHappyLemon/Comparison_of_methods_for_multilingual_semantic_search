Viljams Klārks Geibls (angļu: William Clark Gable; dzimis 1901. gada 1. februārī, miris 1960. gada 16. novembrī) bija amerikāņu aktieris. Geibls attēlojis lomas vairāk neka 80 filmās. Viņš ir vislabāk pazīstams ar Reta Batlera lomu 1939. gada filmā "Vējiem līdzi", kurā filmējās kopā ar Vivjenu Lī. Par šo lomu viņš trešoreiz tika nominēts Amerikas Kinoakadēmijas balvai. Iepriekš viņš saņēma šo balvu par lomu 1934. gada filmā It Happened One Night un tika nominēts par lomu 1935. gada filmā Mutiny on the Bounty. Divas reizes nominēts Zelta globusa balvai — par lomām filmās Teacher's Pet (1958) un But Not for Me (1959). Vēl uzņēmies filmās Run Silent, Run Deep un The Misfits (tā bija gan viņa, gan Merilinas Monro pēdējā filma). Filmējies kopā ar Džoanu Krofordu, Mirnu Loju, Džīnu Hārlovu, Lanu Tērneri, Normu Šīreri, Avu Gārdneri. 1960. gada Geiblam piešķīra zvaigzni Holivudas Slavas alejā. 1999. gadā Amerikas Kinoinstitūta sarakstā AFI 100 gadi... 100 zvaigznes Geibls ieņēma septīto vietu starp visu laiku izcilākajām vīriešu kārtas zvaigznēm. Geibls bija precējies piecas reizes. Viņa trešā sieva Kerola Lombarda, arī slavena Holuvudas aktrise, gāja bojā aviakatastrofā 1942. gadā. Geibls ļoti pārdzivoja sievas nāvi, tomēr bija profesionāls, turpinot filmēties iesāktajā filmā Somewhere I'll Find You. Kad filma bija pabeigta, Geibls pieteicās ASV armijas Gaisa spēkos. Pēc apmācībās ASV kara bāzēs Geibls tika nosūtīts uz Angliju, pievienojoties bumbvedēju vienībai. Viņš piedalījās piecos kaujas lidojumos, tai skaitā, arī vienā uzdevumā virs Vācijas, kurā lidmašīna tika sašauta, viens ekipāžas loceklis gāja bojā un divi tika ievainoti. Geibls un viņa biedri saņēma medaļas par varonību, veicot kaujas uzdevunu. Kad par to uzzināja MGM filmu studija, tā centās panākt Geibla atsaukšanu no kaujas uzdevumiem. 1944. gadā jūnijā Geiblam tika piešķirta majora pakāpe, bet jau 14. jūnijā tika parakstīti viņa atvaļināšanas dokumenti. Tos parakstīja kapteinis Ronalds Reigans (nākamais ASV prezidents). Geibls pēc atvaļināšanās no armijas turpināja filmēties. Pēdējā filmā The Misfits filmēšana notika visai smagos apstākļos, ar lielu fizisku piepūli. Geibls pārcieta sirdstrieku, tika ievietots slimnīcā, bet pēc stāvokļa uzlabošanas tomēr mira no vēl vienas sirdstriekas. Geibls nomira 1960. gada 16. novembrī, 59 gadu vecumā. Viņa pēdējā sieva Keja Viljamsa dzemdēja Geibla dēlu Džonu Klārku Geiblu jau pēc tēva nāves 1961. gada 20. martā. Piecus gadus pēc Geibla nāves parādījās informācija, ka vņam ir arī ārlaulības meita no aktrises Loretas Jangas — 1935. gadā dzimusī Džūdija Lūisa. Janga bija slēpusi grūtniecību un uzdevusi bērnu par adoptētu. Tikai savā autobiogrāfijā, kas iznāca jau pēc viņas nāves, viņa to oficiāli atzina. "Dejojiet, muļķi, dejojiet" (Dance, Fools, Dance, 1931, režisors Harijs Bomonts) Night Nurse (1931, režisors Viljams A. Velmans) Possessed (1931, režisors Klerenss Brauns) "Brīvā dvēsele" (A Free Soul, 1931, režisors Klerenss Brauns) "Sarkanie putekļi" (Red Dust, 1932, režisors Viktors Flemings) Dancing Lady (1932, režisors Roberts Z. Leonards) It Happened One Night (1934, režisors Frenks Kapra) Manhattan Melodrama (1934, režisors V. S. Van Daiks) "Dumpis uz kuģa Bounty" (Mutiny on the Bounty, 1935, režisors Frenks Loids) "Sanfrancisko" (San Francisco, 1936, režisors V. S. Van Daiks) "Testa pilots" (Test Pilot, 1938, režisors Viktors Flemings) "Vējiem līdzi" (Gone with the Wind, 1939, režisors Viktors Flemings) Strange Cargo (1940, režisors Frenks Borzeigijs) "Dunošā pilsēta" (Boom Town, 1940, režisors Džeks Konvejs) "Pāri plašajai Misūri" (Across the Wide Missouri, 1951, režisors Viljams A. Velmans) "Mogambo" (Mogambo, 1953, režisors Džons Fords) "Karalis un četras karalienes" (The King and Four Queens, 1956, režisors Rauls Volšs) Run Silent, Run Deep (1958, režisors Roberts Vaizs) "Skolotājas mīlulis" (Teacher's Pet, 1958, režisors Džordžs Sītons) "Izstumtie" (The Misfits, 1961, režisors Džons Hjūstons) «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. «From the Archives: Clark Gable joins the Army». Los Angeles Times. «Edit entry Clark (William Clark) Gable». American Air Museum in Britain. «Clark Gable: Biography, Filmography, Bibliography». books.google. «Judy Lewis, daughter of Loretta Young and Clark Gable, dies». The Philadelphia Inquirer. Vikikrātuvē par šo tēmu ir pieejami multivides faili. Skatīt: Klārks Geibls. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)