NOAA 15 (pirmsstarta nosaukums NOAA K) bija ASV meteoroloģiskais pavadonis no NOAA polāro orbītu pavadoņu sērijas POES. Palaists 1998. gada maijā. Kosmisko aparātu izgatavojis ASV uzņēmums Lockheed Martin uz platformas TIROS-N bāzes. Pavadonī uzstādīti instrumenti: Advanced Microwave Sounding Unit (AMSU), daudzkanālu mikroviļņu radiometrs; Advanced Very High Resolution Radiometer (AVHRR), augstas izšķirtspējas radiometrs; High Resolution Infrared Radiation Sounder (HIRS), augstas izšķirtspējas infrasarkanā mērierīce; Space Environment Monitor (SEM/2), kosmiskās vides monitors; Automatic Picture Transmission (APT), instruments analogai attēlu pārraidīšanai. Tajā arī uzstādīta meklēšanas un glābšanas sistēmas KOSPAS-SARSAT aparatūra. NOAA K tika palaists 1998. gada 13. maijā 15:52:04 UTC ar nesējraķeti Titan-2(23)G Star-37XFP-ISS no Vandenberga Gaisa spēku bāzes. Pēc veiksmīgā starta tam piešķirts nosaukums NOAA 15. NOAA 15 daudzkārt pārsniedzis plānoto 2 gadu ekspluatācijas ilgumu. NOAA 15 Spacecraft Status Summary Office of Satellite Operations (angliski) NOAA 15, 16, 17 (NOAA K, L, M) Gunter Dirk Krebs (angliski)