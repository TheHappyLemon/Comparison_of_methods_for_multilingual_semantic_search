Daugavpils pilsētas partija (saīsināti: DPP) bija 2000. gadā izveidota reģionālā politiskā partija. Tā piedalījās Daugavpils domes vēlēšanās, kā arī, sadarbojoties ar valsts mēroga partijām un apvienībām, arī Saeimas vēlēšanās. Partija sadarbojās ar PCTVL un Saskaņas Centru Saeimas vēlēšanās, kā arī ar Latvijas Ceļu pašvaldību vēlēšanās. Vienīgais partijas pārstāvis 9. Saeimā bija Aleksejs Vidavskis, bet 10. Saeimā DPP pārstāvēja Aleksejs Burunovs. 2011. g. tika apstiprināts lēmums par DPP apvienošanos ar "Saskaņu". «Daugavpils partija iekļaujas 'Saskaņā'; SC veidos divi spēki». Arhivēts no oriģināla, laiks: 2011. gada 25. janvārī. Skatīts: 2011. gada 24. janvārī. Mednis I. Partiju laiki Latvijā (1988—2002). — R.: Drukātava, 2007. ISBN 978-9984-798-20-2 — 331.—332. lpp.