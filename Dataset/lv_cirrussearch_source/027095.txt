Čina, oficiāli Činas Pavalsts (birmiešu: ချင်းပြည်နယ်), ir viena no Mjanmas pavalstīm valsts ziemeļrietumos. Robežojas ar Indijas Manipuras un Mizoramas štatiem ziemeļos un ziemeļrietumos, Bangladešu — rietumos, Rakhainu — dienvidos un Magvi un Sikainu austrumos. Administratīvais centrs ir Hakha. Iedzīvotāju lielākā daļa pieder činu tautām un ciltīm. Administratīvā vienība izveidota Birmai iegūstot neatkarību 1948. gadā kā Činu atsevišķais apvidus (angļu: Chin Hills Special Division). 1974. gada 4. janvārī piešķirts nacionālās pavalsts statuss. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 152. lpp. Vikikrātuvē par šo tēmu ir pieejami multivides faili. Skatīt: Čina.