Ektors Rauls Kupers (spāņu: Héctor Raúl Cúper; dzimis 1955. gada 16. novembrī) ir argentīniešu futbola treneris un bijušais futbolists. Futbolista karjeras laikā pārstāvēja tikai Argentīnas klubus, lielāko daļu karjeras aizvadīja Ferro Carril Oeste komandā, spēlējis aizsarga pozīcijā, bijis Argentīnas izlases dalībnieks. Trenera karjeru uzsāka 1993. gadā Argentīnas klubā Huracán, kurā pirms pusotra gada bija beidzis spēlēt. No 1995. līdz 1997. gadam vadīja citu Argentīnas klubu Lanús, pēc tam pārcēlās uz Eiropu, sākot strādāt ar Spānijas klubu Mallorca. Jau savā pirmajā sezonā aizveda to līdz Spānijas Karaļa kausa finālam, kurā piekāpās Barcelona. Nākamajā sezonā sasniedza UEFA Kausu ieguvēju kausa finālu. Tajā pašā sezonā izcīnīja 3. vietu La Liga, iegūstot ceļazīmi uz UEFA Čempionu līgu. 1999. gadā sāka trenēt citu Spānijas klubu Valencia, ar ko divreiz sasniedza UEFA Čempionu līgas finālu, taču abas reizes zaudēja. No 2001. līdz 2003. gadam bija Itālijas A sērijas kluba Milānas "Internazionale" galvenais treneris. 2004. gadā atgriezās Mallorca. Karjeras turpinājumā vadīja klubus Seviljas "Real Betis" un Parma. 2008. gada augustā kļuva par Gruzijas futbola izlases galveno treneri, taču nostrādāja šajā amatā tikai nedaudz ilgāk par gadu. Vēlāk strādāja ar klubiem Grieķijā, Spānijā, Turcijā un Apvienotajos Arābu Emirātos. 2015. gada 2. martā tika apstiprināts par Ēģiptes futbola izlases galveno treneri un palīdzēja komandai izcīnīt 2. vietu 2017. gada Āfrikas Nāciju kausā, kā arī kvalificēties 2018. gada FIFA Pasaules kausa finālturnīram. Kupers tika atzīts par 2017. gada Āfrikas Futbola konfederācijas gada labāko treneri. Pēc Pasaules kausa finālturnīra, kurā Ēģipte neizkļuva no grupas, Kupers amatu atstāja. 2018. gada augustā kļuva par Uzbekistānas izlases galveno treneri. Lanús Copa CONMEBOL: 1996 Mallorca Supercopa de España: 1998 Valencia Supercopa de España: 1999 Individuālie sasniegumi La Liga gada labākais treneris: 1999 CAF gada labākais treneris: 2017 «Egyptian Salah crowned African Player of the Year». cafonline.com (angļu). 2018. gada 4. janvārī. Skatīts: 2018. gada 6. jūnijā. «Ēģipti vadījušais Kupers stājies pie Uzbekistānas izlases stūres». sportacentrs.com. 2018. gada 6. augustā. Skatīts: 2018. gada 7. augustā. Vikikrātuvē par šo tēmu ir pieejami multivides faili. Skatīt: Ektors Kupers. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski)