Marins Čiličs (horvātu: Marin Čilić; dzimis 1988. gada 28. septembrī Medžugorjē, Dienvidslāvijā) ir profesionāls horvātu tenisists. Profesionāļa karjeru uzsāka 2005. gadā. M. Čiliča labākais sasniegums ATP tūres rangā ir 3. vieta 2018. gada janvārī, dubultspēlēs — 49. vieta (2013. gada 15. aprīlis). Viņa treneris ir Ivans Cinkušs, bet no 2013. līdz 2016. gadam viņu trenēja labs draugs un tautietis Gorans Ivaniševičs. Karjerā M. Čiličs ir uzvarējis 17 ATP vienspēļu turnīros, bet viņa labākais panākums Grand Slam turnīros ir uzvara 2014. gada ASV atklātajā čempionātā. Piedalījies trijās olimpiskajās spēlēs (2008, 2012 un 2016). Oficiālā tīmekļa vietne (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)