Bjerns Brinks-Klausens (dāņu: Bjørn Brinck-Claussen; 1942. gada 29. janvāris Kopenhāgenā — 2022. gada 16. novembris) bija Dānijas starptautiskais meistars šahā (1986). 1960. un 1970. gados pēc lielmeistara Benta Larsena bijis viens no spēcīgākajiem Dānijas šahistiem. Trīs reizes uzvarējis Dānijas šaha čempionātos (1966, 1970, 1977). Uzvarējis Hastingsas (Anglija) tradicionālajā šaha B turnīrā (1962/63). 1963. gadā uzvarējis Ziemeļu valstu šaha čempionātā. 1996. gadā dalījis pirmo vietu Kopenhāgenas pilsētas šaha čempionātā. FIDE 1986. gadā Brinkam-Klausenam piešķīrusi starptautiskā meistara (IM) nosaukumu. Pārstāvējis Dānijas komandu lielākajos komandu šaha turnīros: Pasaules šaha olimpiādēs piedalījies 6 reizes (1962-1968, 1984, 1990). Individuālajā vērtējumā izcīnījis sudraba (1962) medaļu; Eiropas komandu šaha čempionātā piedalījies 1983. gadā; Pasaules studentu šaha čempionātā piedalījies 6 reizes (1961-1962, 1964, 1966-1968). Komandu vērtējumā izcīnījis bronzas (1966) medaļu. «Bjørn Brinck-Claussen er død». Dansk Skak Union. 2022. gada 20. novembris. Skatīts: 2022. gada 21. novembris. «Campeonato de Dinamarca». Arhivēts no oriģināla, laiks: 2016. gada 3. martā. Skatīts: 2016. gada 17. maijā. OlimpBase :: Men's Chess Olympiads :: Bjørn Brinck-Claussen OlimpBase :: European Men's Team Chess Championship :: Bjørn Brinck-Claussen OlimpBase :: World Student Team Chess Championship :: Bjørn Brinck-Claussen Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)