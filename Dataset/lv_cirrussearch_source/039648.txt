2018. gada Giro d'Italia bija 101. reize, kad notika šīs sacensības. Tās sākās 4. maijā Jeruzalemē, Izraēlā ar 9,7 km garu individuālo braucienu, kam sekoja vēl divi posmi Izraēlā. Pēc atpūtas dienas sekoja vēl 18 posmi līdz finišam Romā 27. maijā. Šī bija pirmā reize, kad Giro d'Italia posmi notikuši ārpus Eiropas, kā arī Giro starts Izraēlā bija viens no dārgākajiem sporta pasākumiem Izraēlas vēsturē. Lielu daļu izdevumu sedza Kanādas uzņēmējs Silvēns Adamss, holokaustu pārdzīvojušā Marsela Adamsa dēls, kurš pirms diviem gadiem pārcēlās uz dzīvi Izraēlā. Nozīmīgs bija arī Izraēlas Tūrisma un Transporta ministrijas devums. Izraēla tika nosodīta par sporta izmantošanu politikas mērķiem, lai uzlabotu valsts tēlu Palestīnas konflikta sakarā. Sacensībās Israel Cycling Academy komandas sastāvā startēja arī Latvijas sportists Krists Neilands, kurš iesaistījās arī vairākos atrāvienos un tūri noslēdza kopvērtējuma 73. vietā. Tā kā Giro d'Italia bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas četras UCI profesionālās kontinentālās komandas, veidojot 22 komandu pelotonu. Katra komanda varēja pieteikt astoņus braucējus (par vienu mazāk kā iepriekšējā gadā). Galvenie pirmssacensību favorīti bija Kriss Frūms (Team Sky), iepriekšējā gada uzvarētājs Toms Dimulēns (Team Sunweb) un Fabio Aru (UAE Team Emirates). Pie citiem kopvērtējuma uzvaras pretendentiem tika pieskaitīti Migels Anhels Lopess (Astana), Džordžs Benets (LottoNL-Jumbo), Tibo Pino (Groupama–FDJ), Vauts Pūlss (Team Sky), Saimons Jeitss un Estevans Čavess (abi Mitchelton–Scott), Luiss Meintjess (Team Dimension Data), Maikls Vudss (EF Education First–Drapac p/b Cannondale), Dāvids Formolo (Bora–Hansgrohe), Roans Deniss (BMC Racing Team) un Domeniko Pocovivo (Bahrain–Merida). Sprinta klasifikācijā par favorītiem tika uzskatīti Elia Vivjāni, Jakubs Marečko, Nikolo Bonifacio, Danijs van Popels, Saša Modolo, Sems Benets, Jenss Debišērs un Raiens Gibonss. Pilns maršruts tika paziņots 2017. gada 29. novembrī. «Giro d’Italia 2018 will begin with Jerusalem individual time trial - Cyclingnews.com». cyclingnews.com. Skatīts: 2017. gada 18. septembris. «Israel gears up to host prestigious Giro D’Italia cycling race opener in May» (angļu). Skatīts: 2018-05-07. Richard Abraham. «Giro d'Italia's start in Israel provokes accusations of 'sport-washing'». the Guardian (angļu), 2017-09-24. Skatīts: 2018-05-07. «Neilands veic atrāvienu arī "Giro d'Italia" pēdējā posmā, kopvērtējumā 73. vieta». Sportacentrs.com (latviešu). 2018-05-27. Skatīts: 2018-05-31. «GCN's 2017 Giro d'Italia Preview Show». Arhivēts no oriģināla, laiks: 2018. gada 30. aprīlī. Skatīts: 2018. gada 7. maijā. «2018 Giro d'Italia route will challenge Froome with Alpine finale | VeloNews.com». www.velonews.com (angļu). Arhivēts no oriģināla, laiks: 2017-12-01. Skatīts: 2017-11-30. Katrā posmā tiek piešķirti punkti 20 pirmajiem finišētājiem. Par pirmo vietu 20 punkti, par 20. vietu viens punkts. Vikikrātuvē par šo tēmu ir pieejami multivides faili. Skatīt: 2018. gada Giro d'Italia. Oficiālā tīmekļa vietne ProCyclingStats profils