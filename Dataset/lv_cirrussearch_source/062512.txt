Kosrae ir sala Okeānijā un viens no Mikronēzijas Federatīvo Valstu štatiem. Atrodas valsts austrumu daļā starp Ponpeju un Māršala Salām. Štata galvaspilsēta ir Tofola. Attālums no Tofolas līdz federālajai galvaspilsētai Palikirai ir 565 kilometri. Sala ir apdzīvota kopš mūsu ēras 2. tūkstošgades sākuma. Kopš 1250. gada un līdz 19. gadsimta kolonizācijai salas galvaspilsēta bija Leluha. Leluha bija viduslaiku pilsēta, kuras valdnieki pakāpeniski paplašināja savu teritoriju un kādā brīdī ieņēma visu Kosrae salu. Mūsdienu Leluhas pašvaldībā saglabājušies Leluhas pilskalns, cietokšņa mūri un piramīdas. 1980. gada tautas skaitīšanas laikā Kosrae bija sadalīta 5 pašvaldībās. Vēlāk Valunga, vismazāk apdzīvotā pašvaldība, tika likvidēta un kļuva par Tafunsakas daļu. M. Perkins. «Ancient pyramids in Pacific reveal environmental clues for the future». ABC (angļu). Vikikrātuvē par šo tēmu ir pieejami multivides faili. Skatīt: Kosrae. Encyclopædia Britannica raksts (angliski)