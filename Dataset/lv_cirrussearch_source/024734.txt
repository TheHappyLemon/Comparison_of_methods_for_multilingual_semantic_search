Džefrijs Laionels Dāmers (angļu: Jeffrey Lionel Dahmer; dzimis 1960. gada 21. maijā, miris 1994. gada 28. novembrī), pazīstams arī kā Milvoki kanibāls (Milwaukee Cannibal), bija amerikāņu sērijveida slepkava. Viņš izvaroja, nogalināja un nogrieza locekļus 17 vīriešiem un puišiem laikā no 1978. līdz 1991. gadam, vairākos noziegumos bija novērojams arī kanibālisms, nekrofilija un ķermeņa daļu saglabāšana (parasti saglabāja visu vai daļu no skeleta). Psihologi un cietuma psihiatri viņam diagnosticēja robežstāvokļa personības traucējumus. Tiesā ticis atzīts par saprātīgu. Dāmeram 1992. gada 15. februārī tika piespriesti 15 mūža ieslodzījumi par 15 no 16 slepkavībām, kas tika paveiktas Viskonsinas štatā. Vēlāk ticis piespriests 16. mūža ieslodzījums par saistību ar slepkavību, kas tikusi paveikta Ohaio štatā 1978. gadā. 1994. gada 28. novembrī Dāmeru līdz nāvei piekāva cits Kolumbijas labošanas institūcijas (Columbia Correctional Institution) ieslodzītais Kristofers Skārvers. Vikikrātuvē par šo tēmu ir pieejami multivides faili. Skatīt: Džefrijs Dāmers. Encyclopædia Britannica raksts (angliski) Džefrijs Dāmers (angliski)