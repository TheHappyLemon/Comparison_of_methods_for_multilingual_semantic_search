Dienviddakota (angļu: South Dakota, IPA: /ˌsɑʊθ dəˈkoʊtə/ (palīgs·info)) ir viens no Amerikas Savienoto Valstu štatiem, atrodas Vidējo Rietumu reģionā. Nosaukts par godu siu indiāņu ciltīm lakotiem un dakotiem. Dienviddakota par štatu kļuva 1889. gada 2. novembrī (kopā ar Ziemeļdakotu). Dienviddakotas galvaspilsēta ir Pīra, bet lielākā pilsēta ir Sūfolsa. Dienviddakota atrodas ASV Vidējo Rietumu reģionā. Štata platība ir 199 905 km2. Robežojas ar Aiovas, Minesotas, Montānas, Nebraskas, Vaiomingas un Ziemeļdakotas štatiem. Caur Dienviddakotu no ziemeļiem uz dienvidiem tek Misūri upe, kas izveido šajā teritorijā vietām ir līdz 150 metriem dziļu kanjonu. Uz austrumiem no upes atrodas melnzemju prērijas, bet uz rietumiem - Lielie līdzenumi. Vēl štata rietumos atrodas svētie Blekhila kalni. Pirmie mūsdienu Dienviddakotas teritoriju 18. gadsimtā apsekoja franči. Kopš 1743. gadā šī teritorija piederēja Francijai. Tā bija iekļauta lielajā Luiziānas kolonijā. 1803. gadā Francija pārdod Luiziānu ASV. Dienviddakota kļūst par Apvienoto Valstu daļu. Teritorijas masveida apdzīvotība sākās 19. gadsimta 70. gados, kad Blekhila kalnos tika atklātas zelta atradnes. 1889. gadā Dienviddakota ieguva ASV štata statusu. «2020 Census Results». United States Census Bureau. Skatīts: 16.03.2022. Vikikrātuvē par šo tēmu ir pieejami multivides faili. Skatīt: Dienviddakota. Encyclopædia Britannica raksts (angliski) Katoļu enciklopēdijas raksts (angliski) Štata oficiālā mājaslapa(angliski) U.S. Census Bureau (angliski) Photos of South Dakota — Terra Galleria (angliski) South Dakota Profile (angliski) Pictures of the Dakotas: Badlands and Theodore Roosevelt National Parks Arhivēts 2017. gada 5. janvārī, Wayback Machine vietnē. (angliski)