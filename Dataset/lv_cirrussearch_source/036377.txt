40. šaha olimpiāde notika no 2012. gada 27. augusta līdz 10. septembrim Turcijas pilsētā Stambulā. Olimpiādē piedalījās 157 vīriešu (ieskaitot Turcijas "B", "C" un "D") un 127 sieviešu (ieskaitot Turcijas "B", "C" un "D") komandas. Spēles reglaments: Šveices sistēma 11 kārtās. Apdomas laiks: katram spēlētājam 90 minūtes 40 gājieniem un turpinājumā 30 minūtes līdz partijas beigām ar 30 sekunžu pieskaitījumu katram partijā izdarītam gājienam sākot ar pirmo. Vērtējums: Par uzvaru mačā komanda ieguva divus mačpunktus, par neizšķirtu (2:2) vienu mačpunktu. Turnīra noslēgumā augstāku vietu ieguva komanda, kura bija guvusi 11 kārtās vairāk mačpunktu (MP). Pie vienādiem rādītājiem, vietas noteikšanai lietoja Zonneborna-Bergera punktu summu (ZBP). Ja arī tā izrādījās vienāda, tad bija jāizšķir partijās iegūtai punktu summai (P). Olimpiādes galvenais tiesnesis bija FIDE starptautiskais tiesnesis Panagiotis Nikolopoulos (Grieķija). Vīriešu (atklātā) turnīra medaļu ieguvēji bija: Šajā olimpiādē katra galdiņa labākais spēlētājs tika noteikts pēc performances reitinga. Azerbaidžānas šahistam Šehrijaram Memmedjarovam tas bija vislabākais starp visiem olimpiādes dalībniekiem. 1. galdiņš: Levons Aronjans 2849 2. galdiņš: Davids Navara 2869 3. galdiņš: Šehrijars Memmedjarovs 2880 4. galdiņš: Vladislavs Tkačovs 2750 Rezervists: Dmitrijs Jakovenko 2783 Latvijas vīriešu komanda ierindojās 28. vietā. Tās dalībnieku rezultāti apkopoti tabulā: Sieviešu turnīra medaļu ieguvējas bija: Šajā olimpiādē katra galdiņa labākā šahiste tika noteikta pēc performances reitinga. Krievijas šahistei Nadeždai Kosincevai tas bija vislabākais starp visām olimpiādes dalībniecēm. 1. galdiņš: Hou Jifaņa 2645 2. galdiņš: Džao Sjue 2574 3. galdiņš: Nadežda Kosinceva 2693 4. galdiņš: Huana Cjaņa 2547 Rezerviste: Natālija Pogoņina 2487 Latvijas sieviešu komanda ierindojās 18. vietā. Tās dalībnieču rezultāti apkopoti tabulā: Nonas Gaprindašvili vārdā nosaukto balvu ieguva Krievija, kurai bija visaugstākie rādītāji abu tās komandu (vīriešu un sieviešu) vērtējumā. 40th Chess Olympiad: Istanbul 2012 (angliski) 40th Chess Olympiad (women): Istanbul 2012 (angliski) Olympiad Pairing Rules (angliski) 40th Chess Olympiad: Istanbul 2012 Standings (angliski) 40th Chess Olympiad: Istanbul 2012 Latvia (LAT) (angliski) 40th Chess Olympiad (women): Istanbul 2012 Standing (angliski) 40th Chess Olympiad (women): Istanbul 2012 Latvia (LAT) (angliski) 40th Chess Olympiad: Istanbul 2012 (angliski)