Viktors Tērners (Victor Witter Turner; dzimis 1920. gada 28. maijā, miris 1983. gada 18. decembrī) bija britu antropologs, simboliskās antropoloģijas pārstāvis. Kļuvis pazīstams galvenokārt kā rituālu pētnieks. Sākotnēji viņš studēja dzeju un klasiku Londonas Universitātes koledžā, taču pēc tam pievērsās antropoloģijas studijām, sākumā Londonā, pēc tam Mančestras Universitātē. 1968. gadā kļuva par profesoru Čikāgas Universitātē. No 1950.-1954. gadam Tērners pētīja ndembu cilti Zambijā, pievēršot uzmanību viņu reliģiskajām praksēm, rituāliem un konkrēti tā saucamajiem „pārejas rituāliem”, kā arī konfliktiem un to nozīmei. Vēlāk viņš savus novērojumus attiecināja uz citām pasaules reliģijām. Pirmais viņa darbs par ndembu cilti (Schism and Continuity in an African Society: A Study of Ndembu Village Life, 1957) reizē bija arī viņa doktora disertācija, kurā viņš pētīja sociālos konfliktus un sociālos mehānismus, kas tiek pielietoti, lai samazinātu, izvairītos vai atrisinātu konfliktus (Turner 1957:89). Tērners uzskatīja, ka rituāls ir stereotipizēta darbību secība, kas ietver žestus, vārdus, objektus, tiek veikti nošķirtā vietā, lai ietekmētu pārdabiskas būtnes savu interešu un mērķu vārdā (Turner 1977:183). Viņš uzskatīja, ka simboli jāpēta ekseģētiskā, operacionālā un pozicionālā līmenī. Pirmais līmenis atspoguļo interpretāciju par iezemiešu informatoriem, otrajā tiek salīdzināta simbolu nozīme ar to pielietojumu, trešajā tiek izvērtētas simbolu savstarpējās attiecības. (Turner 1962: 125). Ja tiek apvienoti šie trīs nozīmes līmeņi, var secināt, ka katra līmeņa semantiskā komplicētība veido vienkāršu sakramentālu procesu. Šis procesam ir daudz aspektu — seksuālais, sociālais, reliģiskais, bet tas var tikt reducēts uz kvalitatīvām izmaiņām. (Turner 1962: 173). Attīstot franču etnogrāfa Arnolda van Genepa (Arnold van Gennep) ideju par pārejas rituālu trīspakāpju sistēmu un robežsituācijas (jeb liminitātes) terminu, Tērners ieviesa antistruktūras (anti-structure) jēdzienu, kas pastāv starp divām fāzēm, proti, kad persona vairs nepieder pie iepriekšējās sabiedrības grupas, bet vēl nav iekļauta topošajā. Antistruktūra ir autonomāka par liminitāti un var pastāvēt pati par sevi, tā nav iegrožota un piederīga tikai rituāliem, bet gan var raksturot kādas sabiedrības grupas stāvokli kopumā. Tērners ieviesa arī communitas jēdzienu, kas apzīmē pārejas posma stāvokli, kad cilvēks nav ne šeit, ne tur, ne šis, ne tas (betwixt and between), atradas starppozīcijā starp pieņemtajām normām, tradīcijām. Tērners rituālu definēja kā „.. formālu uzvedību gadījumos, kas neietilpst tehnoloģiskā rutīnā, bet saistīta ar ticību mistiskām būtnēm vai spēkiem…Vismazākā rituāla vienība ir simbols” (The Forest of Symbols, 1967). Tērners pētīja, kā cilvēki piešķir nozīmi dažādām parādībām un kā tas tiek attēlots kultūras simbolos. Viņš pievērsa uzmanību šo kultūras simbolu nozīmei dažādās situācijās un uzskatīja, ka katrā sabiedrībā pastāv savi kultūras simboli, kas padara tās dzīvi jēgpilnu. Simboli, viņaprāt, arī spēlē milzīgu lomu sabiedrības solidaritātes uzturēšanā un sociālās kārtības nodrošināšanā. Tērnera darbi par rituāliem kļuva ļoti ietekmīgi un nozīmīgi, lai gan vēlāk tajos paustās idejas tiek arī apstrīdētas (Gluckman & Gluckman 1977, Morris 1987). The Ritual Process: Structure and Anti-Structure (1969), Aldine Transaction 1995 paperback: ISBN 0-202-01190-9 Dramas, Fields, and Metaphors: Symbolic Action in Human Society (1974), Cornell University Press 1975 paperback: ISBN 0-8014-9151-7 Image and Pilgrimage in Christian Culture (1978), Edith L. B. Turner (coauthor), Columbia University Press 1995 paperback: ISBN 0-231-04287-6 From Ritual to Theatre: The Human Seriousness of Play (1982), PAJ Publications paperback: ISBN 0-933826-17-6 Liminality, Kabbalah, and the Media (1985), Academic Press The Anthropology of Performance (1986), PAJ Publications paperback: ISBN 1-55554-001-5 The Anthropology of Experience (1986), University of Illinois Press 2001 paperback: ISBN 0-252-01249-6 Schism and continuity in an African society: A study of Ndembu village life (1957) Manchester: Manchester University Press Three Symbols of Passage in Ndembu Circumcision Ritual in Essays on the Ritual of Social Relations (1962), edited by M.Gluckman, New York:The Humanities Press The Forest of Symbols: Aspects of Ndembu Ritual (1967), Cornell University Press 1970 paperback: ISBN 0-8014-9101-0 Symbols in African ritual. In Symbolic anthropology: A reader in the study of symbols and meanings (1977), edited by J. L. Dolgin, D. S. Kemnitzer and D. M. Schneider, 183-194. New York: Columbia University Press. Gluckman, M. and Gluckman, M. 1977. 'On Drama, and Games and Athletic Contests', in S. F. Moore and B. Myerhoff (eds.), Secular Rituals 227-43. New York: Van Gorcum Ltd. Morris, B. 1987. Anthropological studies of religion: an introductory text. Cambridge, New York: Cambridge University Press.