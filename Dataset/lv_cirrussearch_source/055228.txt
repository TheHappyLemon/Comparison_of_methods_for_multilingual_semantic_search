Valetudo jeb Jupiters LXII ir viens no mazākajiem Jupitera ārējiem pavadoņiem. Līdzīgi kā Temisto un Karpo, Valetudo ir unikāls, grupām nepiederošs pavadonis. Pavadoni atklāja Skots Šepards (Scott S. Sheppard) attēlā, kas tika uzņemts 2016. gada 9. martā Laskampanas observatorijā, Čīlē. Ziņojumu par atklāšanu publicēja 2018. gada 17. jūlijā, dodot pavadonim pagaidu apzīmējumu S/2016 J 2. Jau pirmajās publikācijās atklājuma autori pavadoņa apzīmēšanai izmantoja vārdu "Valetudo", par godu senās Romas veselības un higiēnas dievietei, Jupitera mazmazmeitai. 25. septembrī Starptautiskā Astronomijas savienība atzina atklājumu un piešķīra pavadonim numuru LXII. 2018. gada 3. oktobrī Valetudo vārds tika oficiāli apstiprināts. Valetudo pilnu apgriezienu ap Jupiteru, vidēji 18,98mlj. km attālumā no tā, veic 533,3 dienās. Orbītas ekscentritāte ir 0,222. Valetudo diametrs sastāda ap 1 kilometru. Tiek uzskatīts, ka ārējie pavadoņi pamatā sastāv no silikātu iežiem. Tādēļ tā blīvums tiek vērtēts ap 2,6 g/cm³. «Name Approved for Jovian Satellite: Valetudo». USGS Astrogeology Science Center. astrogeology.usgs.gov. 2018-10-03. Skatīts: 2018-10-04.