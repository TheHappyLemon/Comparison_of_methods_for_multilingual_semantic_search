"Dienvidparks" (angļu: South Park) ir ASV animācijas situāciju komēdijas seriāls, kuru izveidojuši Mets Stouns un Trejs Pārkers kabeļtelevīzijas Comedy Central vajadzībām. Šajā televīzijā "Dienvidparks" pirmo reizi uz ekrāniem tika izrādīts 1997. gadā. Tajā stāstīts par četriem zēniem, kā arī viņu draugiem un paziņām, kuri dzīvo mazpilsētā ar nosaukumu Dienvidparks, Kolorādo štatā. Latvijā šo seriālu pārraidīja TV3, TV6 televīzijas kanālos. Seriāla galvenie varoņi ir Stens Maršs, Kails Broflovskis, Ēriks Kartmens un Kenijs Makormiks. Dienvidparks aizsākās 1992. gadā, kad divi studenti no Kolorādo Universitātes — Trejs Pārkers un Mets Stouns — izveidoja 5 minūtes garu animācijas īsfilmu "The Spirit of Christmas" (burtiski: "Ziemassvētku gars"), ko vēlāk pārdēvēja par "Jesus vs. Frosty" ("Jēzus pret Frostiju"). Tā ir taisīta ar vecu 8 mm kameru, aplikāciju papīru, zīmuļiem un līmi. Šajā īsfilā galvenie varoņi izskatās citādāk, kā arī varonis, kas izskatas pēc Ērika, ir nosaukts par Keniju. 1995. gadā tika izlaista otrā animētā īsfilma "Jesus vs. Santa" ("Jēzus pret Ziemassvētku vecīti"), kas tika izveidota pēc kabeļtelevīzijas kanāla Fox darbinieka Braijena Greidena pasūtījuma. Atšķirībā no pirmās daļas, šajā īsfilmā galveno varoņu dizains ir līdzīgs pašreizējam, kā arī sērijā bija iekļauta Stena draudzene Vendija. Greidens īsfilmu izsūtīja saviem draugiem kā Ziemassvētku apsveikumu, video tika kopēts un pārsūtīts, tostarp tika augšupielādēts internetā, kur tas ieguva ļoti lielu popularitāti. Kad "Jesus vs. Santa" ieguva lielu popularitāti, Pārkers un Stouns sāka sarunas par īsfilmas pārveidošanu televīzijas seriālā par četriem bērniem, kas dzīvo izdomātajā Kolorādo pilsētā Dienvidparkā. Fox sākotnēji piekrita tikties ar Pārkeru un Stounsu taču viņiem ar Fox kanāla pārstāvjiem radās domstarpības saistībā ar tēla Mistera Henkija iekļaušanu seriālā. Atteicoties izpildīt viņu prasības, Pārkers un Stouns pārtrauca attiecības ar Fox un tā māsas uzņēmumiem. Pēc tam Pārkers un Stouns uzsāka sarunas gan ar MTV, gan ar Comedy Central. Pārkers deva priekšroku Comedy Central, baidoties, ka MTV Dienvidparku pārvērtīs par bērnu multfilmu. Kad Comedy Central izpilddirektors Dags Hercogs noskatījās īsfilmu, viņš pasūtīja seriāla pilotsērijas izgatavošanu. Pilotsērija "Cartman Gets an Anal Probe" ("Kārtmenam ievieto anālo zondi") tapa trīs mēnešus. Sākotnēji bija liels risks, ka Dienvidparks tiks atcelts pat pirms oficiālās pirmizrādes, jo testa auditorija slikti novērtēja pilotsēriju. Tomēr īsfilmu popularitātes dēļ Comedy Central pasūtīja sešu sēriju izgatavošanu. Dienvidparks debitēja ar pilotsēriju "Cartman Gets an Anal Probe" 1997. gada 13. augustā. Pamatraksts: Stens Maršs Stens Māršs (Stan Marsh) parasti tiek attēlots brūnā jakā un zilā cepurē, kurai galu rotā sarkans bumbulis. Viņa labākais draugs ir Kails. Stens pieder pie Romas Katoļu baznīcas. Stenam ir arī draudzene vārdā Vendija, ar kuru viņam attiecības mainās no sērijas uz sēriju. Pamatraksts: Kails Broflovskis Kails Broflovskis (Kyle Broflovski) ir Stena labākais draugs. Viņš ir ebrejs. Pamatraksts: Kenijs Makormiks Kenijs Makkormiks (Kenny McCormick) ir zēns, kas nāk no visai nabadzīgas ģimenes. Viņš pārsvarā tiek attēlots oranžā vējjakā ar kapuci, kas aizsedz muti, tāpēc nevar īsti nekad sadzirdēt, ko viņš saka. Pirmajās piecās sezonās Kenijs mirst gandrīz katrā sērijā. Sestajā sezonā gan bija teikts, ka Kenijs ir nomiris pa īstam, bet sezonas pēdējā minūtē viņš negaidīti uzrodas. Pamatraksts: Ēriks Kartmens Ēriks Kartmens (Eric Cartmen) seriālā tiek atainots kā resns un izlutināts bērns, kurš nevienu neciena un, lai gan arī viņu neviens necieš, pārējie bērni ar to draudzējas. Aiks ir Kaila mazais brālis, kurš ir tikai četrus gadus vecs. Viņš ir adoptēts. Aika dzimtā valsts ir Kanāda. "Aiks" ir tikai iesauka. Aika īstais vārds ir Pēteris Broflovskis (Peter Broflovski). Leopolds Baterss Stotčs (Butter — sviests) ir gaišmatains bērns, kas seriālā ienāk kā ziņu piegādātājs, bet pēc Kenija nāves sestajā sezonā viņš kļūst par Kenija "pagaidu aizstājēju". Kad Batersu padzen no četrotnes, viņš kļūst par superļaundari (supervillian) Profesoru Haosu (Professor Chaos), kurš mēģina iznīcināt pasauli (piemēram, pūšot dezodorantu, tādējādi iznīcinot ozona slāni). Tvīks (Tweek) ir stresa pārņemts bērns, kas par visu uztraucas. Klases audzinātājs Gerisons (Mr. Garrison, jaunākajās sērijās — Mrs. Garrison) ir vienīgais tēls seriālā, kuram ir pašam sava sižeta līnija. Seriālā viņš ienāk kā trešās klases audzinātājs, kurš visur staigā ar rokā uzmauktu plīša rotaļlietu Cepurnieka kungu (Mr. Hat). Kad Cepurnieka kungs pazūd, Gerisons jūtas slikti un atrod Zaru kā tā aizstājēju. Tomēr vēlāk Cepurnieka kungs kaut kādā veidā salauž Zaru un Gerisons atkal seriālā uz kādu laiciņu ir kopā ar Cepurnieka kungu. Kad Gerisons pamet darbu skolā, viņam uznāk atklāsme, ka viņš ir homoseksuālis. Kad viņš grib atgriezties darbā skolā un to pasaka direktorei, viņu pieņem darbā tikai kā bērnudārza audzinātāju. Bet tad diskriminēt homoseksuāļus kļūst nelikumīgi, un tādēļ viņu nākas pieņemt atpakaļ darbā pie tās pašas klases, kuru viņš mācīja iepriekš. Tā kā par diskrimināciju var iesūdzēt tiesā un pieprasīt miljoniem dolāru, Gerisons nolīgst skolotāja asistentu Verga kundzi (Mrs. Slave), lai panāktu, ka viņus atlaiž no darba par visādām neķītrībām. Plāns neizdodas, bet viņi iemīlas. Tā kā Gerisons nejūtas kā vīrietis, viņam veic dzimummaiņas operāciju. Verga kundzei tas nepatīk, un viņi izšķiras. Vēlākajās sērijās gan Gerisons izdarīto nožēlo. Timijs (Timmy) ir bērns elektriskā ratiņkrēslā. Timijs ir garīgi atpalicis un visu laiku izbļauj savu vārdu. "Dienvidparks" sēriju uzskaitījums Dienvidparka oficiālā mājaslapa (angliski) IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski) Izveido pats savu tēlu (angliski) Dave Lake. «The 10 Most Controversial 'South Park' Episodes». MSN TV, 2009. Arhivēts no oriģināla, laiks: 2011. gada 15. maijā. Skatīts: 2011. gada 12. janvāris. (angliski) South Park IMDb «How Trey Parker and Matt Stone made South Park a success - October 30, 2006». web.archive.org. 2013-11-07. Arhivēts no oriģināla, laiks: 2013-11-07. Skatīts: 2024-01-06. «Gross And Grosser - TIME». web.archive.org. 2009-08-21. Arhivēts no oriģināla, laiks: 2009-08-21. Skatīts: 2024-01-06. «Fox Refused to Take 'South Park' in 1997 Because of One Character, and Something Else as well | Glamour Fame». web.archive.org. 2019-10-07. Arhivēts no oriģināla, laiks: 2019-10-07. Skatīts: 2024-01-06. «That Time Fox Refused To Pick Up South Park Because Of Mr. Hankey». web.archive.org. 2019-09-23. Arhivēts no oriģināla, laiks: 2019-09-23. Skatīts: 2024-01-06. «D'oh! Fox Turned Down South Park? | E! News». web.archive.org. 2019-10-07. Arhivēts no oriģināla, laiks: 2019-10-07. Skatīts: 2024-01-06. «"Matt Stone, Trey Parker, Larry Divney 'Speaking Freely' transcript"». web.archive.org. 2010-02-09. Arhivēts no oriģināla, laiks: 2010-02-09. Skatīts: 2024-01-06. David M. Halbfinger. «‘South Park’ Creators Win Ad Sharing in Deal». The New York Times, 27.08.2007.. Skatīts: 06.01.2023.. «Apple - Pro - Profiles - South Park Studios». web.archive.org. 2011-08-16. Arhivēts no oriģināla, laiks: 2011-08-16. Skatīts: 2024-01-06. «On TV: Social satire keeps 'South Park' fans coming back for a gasp, and a laugh». web.archive.org. 2022-02-17. Arhivēts no oriģināla, laiks: 2022-02-17. Skatīts: 2024-01-06. Taking South Park seriously. Albany : State University of New York Press. 2008. 227. lpp. ISBN 978-0-7914-7566-9.