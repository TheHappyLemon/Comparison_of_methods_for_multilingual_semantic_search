Džesijs Lons Plemonss (angļu: Jesse Lon Plemons; dzimis 1988. gada 2. aprīlī) ir amerikāņu aktieris. Sava aktiera karjeru sācis jau bērnībā. No 2006. līdz 2011. gadam filmējies NBC seriālā "Visu uzvarai". Piedalījies arī seriāla "Pārkāpt robežu" (2012–2013) 5. sezonā un tā turpinājumā, filmā El Camino: A Breaking Bad Movie (2019). Par savu lomu seriāla "Fārgo" (2015) 2. sezonā, Plemonss tika nominēts Emmy balvai un saņēma Critics' Choice televīzijas balvu. Ticis vēlreiz nominēts Emmy balvai par lomu Netflix seriālā Black Mirror (2017). Attēlojis vairākas otrā plāna lomas filmās "Pavēlnieks" (2012), The Homesman (2014), "Melnā mise" (2015), "Spiegu tilts" (2015), "Barijs Sīls: Īstens amerikānis" (2017), "Spēļu nakts" (2018), "Vara" (2018), "Īrs" (2019),"Brieža ragi" (2021), "Jūda un Melnais Mesija" (2021), "Džungļu kruīzs" (2021), "Suņa spēks" (2021) un "Ziedu mēness slepkavas" (2023). Attēlojis galvenās lomas filmās Other People (2016) un I'm Thinking of Ending Things (2020). Par lomu filmā "Suņa spēks", viņš tika nominēts Amerikas Kinoakadēmijas balvai kategorijā "Labākais aktieris". IMDb profils (angliski) AllMovie profils (angliski) Box Office Mojo profils (angliski)