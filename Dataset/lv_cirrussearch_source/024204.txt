Sets Džonss (angļu: Seth Jones; dzimis 1994. gada 3. oktobrī) ir amerikāņu hokejists, aizsargs. Pašlaik (2023) Džonss spēlē Nacionālās hokeja līgas vienībā Čikāgas "Blackhawks". Pēc vairākām dažādās junioru līgās aizvadītām sezonām 2012.—13. gada sezonā Džonss pievienojās Rietumu hokeja līgas vienībai Portlendas "Winterhawks". Tās sastāvā Džonss izcīnīja līgas čempiona titulu, iegūstot arī līgas gada debitanta balvu. Jau pavasarī viņu ar augsto 4. numuru 2013. gada NHL draftā izvēlējās Našvilas "Predators". 2013. gada 3. oktobrī Džonss aizvadīja debijas spēli Nacionālajā hokeja līgā. Kopumā sezonas gaitā Džonss "Predators" sastāvā aizvadīja 77 spēles, tajās atzīmējoties ar 25 (6+19) punktiem. Džonss ātri kļuva par vienu no komandas pamatsastāva spēlētājiem. 2015.—16. gada sezonas vidū tika aizmainīts uz Kolumbusas "Blue Jackets". 2021. gada jūlijā Džonss tika aizmainīts uz Čikāgas "Blackhawks". ASV hokeja izlases rindās spēlējis 2014. gada Pasaules čempionātā. To viņš noslēdza kā turnīra rezultatīvākais aizsargs, iegūstot arī labākā aizsarga balvu un tiekot iekļauts turnīra simboliskajā izlasē. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)