Petra Feiberta (vācu: Petra Feibert; dzimusi kā Feistele (vācu: Feustel) 1958. gada 11. jūnijs Gēra — 2010. gada 18. jūlijs Pirmazensa) bija Vācijas starptautiskā meistare šahā (1977), trīskārtēja Vācijas Demokrātiskās Republikas sieviešu šaha čempionātu uzvarētāja (1974, 1976, 1977). 1970. gados bijusi viena no vadošajām Vācijas Demokrātiskās Republikas šahistēm. Daudzkārtēja Vācijas Demokrātiskās Republikas sieviešu šaha čempionātu finālu dalībniece, kuros izcīnījusi trīs zelta (1974, 1976, 1977) un divas sudraba (1975, 1978) medaļas. 1976. gadā piedalījusies Pasaules sieviešu šaha čempiones nosaukuma cikla izcīņas starpzonu turnīrā Tbilisi, kurā kopā ar Ģertrūdi Baumštarku dalījusi 7.-8. vietu. Par panākumiem turnīros FIDE 1977. gadā viņai piešķīra starptautiskās meistares (WIM) nosaukumu. 1979. gadā tikusi arestēta par mēģinājumu emigrēt no Vācijas Demokrātiskās Republikas un notiesāta uz četriem gadiem. Pēc 20 mēnešiem izciestā cietumsoda atbrīvota, un viņai ļauts atstāt valsti. Pārcēlusies uz Vācijas Federatīvo Republiku, kur dzīvojusi Manheimā. 1984. un 1985. gadā divas reizes uzvarējusi Vācijas Federatīvās Republikas šaha ātrspēles čempionātos sievietēm. 1985. gadā Somijā pārstāvējusi Vācijas Federatīvās Republikas komandu turnīrā Nordic Cup. Tāpat trīs reizes pārstāvējusi Vācijas Federatīvo Republiku Pasaules šaha olimpiādēs (1982, 1984, 1986). Kopš 1990. gadu sākuma reti piedalījusies FIDE rīkotajos šaha turnīros. Bijusi precējusies ar Vācijas FIDE šaha meistaru Fredu Feibertu (vācu: Fred Feibert). «TeleSchach / Deutsche Frauen (Damen) Schachmeisterschaften». teleschach.com. «1976 Tbilisi Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2020. gada 23. jūnijā. Skatīts: 2018. gada 2. oktobrī. Wojciech Bartelski. «OlimpBase :: 10th Nordic Chess Cup, Pohja 1985, West Germany». www.olimpbase.org. Wojciech Bartelski. «OlimpBase :: Women's Chess Olympiads :: Petra Feustel». www.olimpbase.org. «FIDE rating history :: Feustel, Petra». «The chess games of Fred Feibert». www.chessgames.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)