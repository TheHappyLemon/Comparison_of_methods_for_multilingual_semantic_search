Gimarainša, arī Gimaraiša (portugāļu: Guimarães, izrunā: [gimɐ'ɾɐ̃ĩʃ]) ir pilsēta Portugāles ziemeļos, pazīstama kā pirmā Portugāles karaļa Alfona I dzimšanas vieta un rezidence (1140). Gimarainša 2012. gadā ieguva Eiropas kultūras galvaspilsētas statusu. Pilsētas pirmsākumi meklējami 9. gadsimta vidū, kad Galīsijas grāfs Vimārs šeit mauriem atņemtajās zemēs nodibināja cietoksni (Castelo de Vimaranes), pie kura grāfiene Mumadona apmēram 950. gadā ierīkoja klosteri. Portugāles grāfs Burgundijas Indriķis (Conde D. Henrique, 1066–1112) pili 1095. gadā padarīja par savu rezidenci. 1139. gadā viņa dēls Alfons I (Afonso I) tika kronēts par pirmo Portugāles karali. Pēc galvaspilsētas pārcelšanas uz Koimbru tā 15. gadsimtā kļuva par Braganzas hercogu rezidenci. 20. gadsimtā Salazara diktatūras laikā Gimarainšas pils tika atjaunota un pilsēta tika pasludināta par "Nācijas šūpuli". Gimarainšas pils (Castelo, 11.-12. gs.) Braganzas hercogu pils (Paço dos Duques de Bragança) Gimarainšas vecpilsēta Skats uz Gimarainšas pili (Castelo). Pils Sv.Miķeļa kapela (Capela São Miguel do Castelo) Braganzas hercogu pils Pirmā Portugāles karaļa Alfona I piemineklis Katedrāle Dos Santos Passos (1769) Olīvkoku laukums (Largo da Oliveira) vecpilsētā Pilsētas dibinātājas Mumadonas piemineklis Brazīlijas laukums (Largo do Brasil) http://mapas.ine.pt/download/index2011.phtml; izdevējs: Q1412194; pārbaudes datums: 19 septembris 2018. Vikikrātuvē par šo tēmu ir pieejami multivides faili. Skatīt: Gimarainša. Encyclopædia Britannica ieraksts (angliski)