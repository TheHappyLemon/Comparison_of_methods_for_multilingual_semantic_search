Koordinātas: 47°30′6″N 19°2′6″E﻿ / ﻿47.50167°N 19.03500°E﻿ / 47.50167; 19.03500 Zvejnieku bastions (ungāru: Halászbástya) ir neogotikas un neoromantisma stila terase, kas atrodas Ungārijā, Budapeštas rietumu daļā Budā, uz Budas kalna, pie Māķāša katedrāles. Tā tika uzcelta laika posmā no 1895. līdz 1902. gadam pēc arhitekta Friģeša Ščuleka projekta. Bastiona celtniecība padarīja blakus esošās 13. gadsimtā celtās dominikāņu baznīcas pamatus nestabilus, tādēļ šī baznīca bija jāpārvieto lejup. Bastiona galvenā daļa ir aptuveni 140 metrus gara un atrodas paralēli Donavai. No 1947. līdz 1948. gadam Jānošs Ščuleks, Friģēša Ščuleka dēls, pārraudzīja Zvejnieku bastiona rekonstrukciju pēc tam, kad Otrā pasaules karā tas tika gandrīz iznīcināts. No bastiona torņiem un terasēm ir redzami skati uz Donavu, Margitas salu, pilsētas austrumu daļu Peštu un Gellērta kalnu. Zvejnieku bastions ir veltīts Ungārijas dibināšanas tūkstošgadei, un tā septiņi torņi pārstāv septiņas ungāru ciltis, kas 896. gadā apmetās dzīvot Karpatu baseinā. Zvejnieku bastions savu nosaukumu ir ieguvis no zvejnieku ģildes, kuru pienākums viduslaikos bija aizsargāt bastiona vietā esošo pilsētas aizsargmūri, lai gan ir arī teorijas, ka nosaukums ir gūts no bastionam netālu esošā zivju tirgus vai arī zvejniekiem, kas dzīvojuši tam tuvumā, nevis to aizsargājuši. 1906. gadā starp bastionu un Māķāša katedrāli tika uzstādīta bronzas statuja, kurā redzams Svētais Ištvāns I uz zirga. Statuju veidoja Alajošs Štrobls, bet tās neoromantisma stila pjedestāls tika veidots pēc Friģeša Ščuleka plāna, attēlojot uz tā ainas no Ištavāna I dzīves. Bastions bija pieturas punkts ASV televīzijas šova "Skrējiens pēc miljona" sestajā sezonā. «Pasaules lielāko pilsētu apskates objektu sadaļa: Zvejnieku bastions». Arhivēts no oriģināla, laiks: 2016. gada 26. martā. Skatīts: 2016. gada 25. martā. «Bastiona oficiālā mājaslapa». Arhivēts no oriģināla, laiks: 2014. gada 21. jūnijā. Skatīts: 2016. gada 25. martā. Budapeštas mājaslapas tūrisma objekts: Zvejnieku bastions[novecojusi saite] «Budapeštas tūrisma mājaslapa». Arhivēts no oriģināla, laiks: 2016. gada 30. martā. Skatīts: 2016. gada 25. martā. Betsy Dru Tecco. How to Draw Hungary's Sights and Symbols. The Rosen Publishing Group, 2005. 26–. lpp. ISBN 978-1-4042-2737-8. Michelin Tyre Public Limited Company. Hungary, Budapest. Michelin Travel Publications, 2000. 106. lpp. Ištavāna I pieminekļa fotogrāfijas Terēza Klīna. Single White Female Backpacker (Black and White). Lulu.com, 2012. 68–. lpp. ISBN 978-0-557-90187-6. Vikikrātuvē par šo tēmu ir pieejami multivides faili. Skatīt: Zvejnieku bastions. Oficiālā tīmekļa vietne Zvejnieku bastions Budas pils mājaslapā Zvejnieku bastiona aerofotogrāfijas Zvejnieku bastiona aerofotogrāfijas