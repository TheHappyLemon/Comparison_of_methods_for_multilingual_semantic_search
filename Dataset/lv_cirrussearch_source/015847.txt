Marks Antonijs (latīņu: Marcus Antonius Marci Filius Marci Nepos; dzimis 83. gada 14. janvārī p.m.ē., miris 30. gada 1. augustā p.m.ē.) bija romiešu politiķis un ģenerālis. Jūlija Cēzara māsīcas dēls, svarīgs atbalstītājs un lojāls draugs. Pēc Cēzara nāves viņš kopā ar Oktaviānu un Lepidu izveidoja otro triumvirātu, kas jau bija nostiprināts ar likumu. Tomēr 36. gadā p.m.ē. Lepids tika izdzīts no triumvirāta. Lai stiprinātu triumvirātu, Antonijs apprecēja Oktaviāna māsu Oktāviju. Pēc triumvirāta vienošanās Antonijs pārvaldīja Romas austrumu provinces, kur iemīlējās Ēģiptes valdniecē Kleopatrā, bet savu sievu, Oktaviāna māsu Oktāviju viņš aizsūtīja atpakaļ uz Romu. Tas nozīmēja neizbēgamu konfliktu un triumvirāta izjukšanu. Situāciju vēl vairāk pasliktināja tas, ka 34. gadā p.m.ē. viņš Kleopatras (un kā domā Cēzara) dēlu Cēzarionu pasludināja par Cēzara varas mantinieku Oktaviāna vietā un viņa pārvaldībā esošās provinces sadalīja starp Kleopatru un viņas bērniem. 32. gadā p.m.ē. Romas senāts atstādināja Antoniju no varas. 31. gadā p.m.ē. jūras kaujā pie Akcijas Oktaviāna flote sakāva Antonija spēkus. Pēc tam Oktaviāns iebruka Ēģiptē, un 30. gadā p.m.ē. Antonijs izdarīja pašnāvību. Vikikrātuvē par šo tēmu ir pieejami multivides faili. Skatīt: Marks Antonijs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)