Ženēva ir pilsēta Šveices galējos dienvidrietumos, valsts frančvalodīgajā daļā, pie Ronas iztekas no Ženēvas ezera. Šveices otrā lielākā pilsēta, Ženēvas kantona centrs. Vairāku ANO aģentūru un citu starptautisko organizāciju galvenā mītne, finanšu un tūrisma centrs. 2012. gadā pilsētu ierindoja 8. vietā pēc dzīves kvalitātes , 47. vietā pēc pilsētas attīstības līmeņa, kā arī piektā dārgākā pilsēta pasaulē. ANO Eiropas galvenā mītne ANO aģentūras: Pasaules Veselības aizsardzības organizācija (World Health Organization, WHO) Starptautiskā Darba organizācija (International Labour Organization, ILO) Pasaules Intelektuālā īpašuma organizācija (World Intellectual Property Organization, WIPO) Starptautiskā Telekomunikāciju savienība (International Telecommunication Union, ITU) Pasaules Tirdzniecības organizācija (World Trade Organization, WTO) CERN (Organisation Européenne pour la Recherche Nucléaire) Starptautiskā Standartizācijas organizācija (International Organization for Standardization, ISO) Pasaules Baznīcu padome (World Council of Churches, WCC) Starptautiskā Sarkanā Krusta komiteja Ženēva bija gallu cilts allobrogu (Allobroges) apmatne, kad to pirmoreiz pieminēja Jūlijs Cēzars savās Piezīmēs par gallu karu. IX gadsimtā Ženēva bija Burgundijas galvaspilsēta. Viduslaikos pilsētu pārvaldīja bīskapi līdz reformācijas sākumam, kad pilsēta Žana Kalvina vadībā kļuva par kalvinisma rašanās vietu un centru. XVI gadsimtā Savoja vairākas reizes centās iznīcināt Ženēvas patstāvību. Par godu pēdējam neveiksmīgajam savojiešu uzbrukumam 1602. gadā, katra gada 11. decembra vakarā tiek svinēti L'Escalade svētki. Par vienu no Šveices kantoniem Ženēva kļuva 1815. gadā. 1864. gadā pilsētā tika parakstīta pirmā no Ženēvas konvencijām. Starp pasaules kariem Ženēva bija Nāciju Līgas mītnes vieta. No Ženēvas nāk tādi pasaulē pazīstami filosofi kā Žans Žaks Ruso un Anrī Frederiks Amjels. Populāri apskates objekti Ženēvā ir Refomācijas mūris, Puķu pulkstenis, Saint-Pierre katedrāle un Jet d'Eau strūklaka, kas atrodas Ženēvas ezerā. Tās strūklas augstums ir 140 m, tāpēc to var redzēt no daudzām vietām pilsētā. Ženēvā dzimuši: Anrī Frederiks Amjels (Henri-Frédéric Amiel) (1821—1813) — filozofs; Ernests Blohs (Ernest Bloch) (1880—1959) — komponists; Elī Dikomēns (Élie Ducommun) (1833—1906) — Nobela miera prēmijas laureāts (1902); Anrī Dināns (Henry Dunant) (1828—1910) — Sarkanā Krusta radītājs; Hermanis Hess (Germain Henri Hess, Герман Иванович Гесс) (1802—1850) — ķīmiķis; Klements VII (Clement VII) (1342—1394) — pretpāvests; Gabriels Krāmers (Gabriel Cramer) (1704—1752) — matemātiķis; Franks Martins (Frank Martin) (1890—1974) — komponists; Žaks Nekērs (Jacques Necker) (1732—1804) — politiķis; Tariks Ramadāns (Tariq Ramadan) (1962) — teologs, filozofs; Marks Rosē (Marc Rosset) (1970) — tenisists; Žans-Žaks Ruso (Jean-Jacques Rousseau) (1712—1778) — filozofs; Filips Sendeross (Philippe Senderos) (1985) — futbolists; Ferdināns de Sosīrs (Ferdinand de Saussure) (1857—1913) — valodnieks Sigismonds Tālbergs (Sigismond Thalberg) (1812—1871) — pianists un komponists; Rodolfs Tepfers (Rodolphe Töpffer) (1799—1846) — mākslinieks. https://www.pxweb.bfs.admin.ch/pxweb/fr/px-x-0102020000_201/-/px-x-0102020000_201.px/?rxid=c5985c8d-66cd-446c-9a07-d8cc07276160; izdevējs: Q285453. «All press releases press contacts | Mercer Global». www.mercer.com. Vikikrātuvē par šo tēmu ir pieejami multivides faili. Skatīt: Ženēva. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski)