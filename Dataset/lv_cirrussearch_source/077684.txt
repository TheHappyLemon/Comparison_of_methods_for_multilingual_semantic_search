Prinča Edvarda sala (angļu: Prince Edward Island, franču: Île-du-Prince-Édouard, P.E.I.) ir viena no Kanādas desmit provincēm. Province atrodas Kanādas austrumos un tā ir viena no trim tā saucamajām Piejūras provincēm. Prinča Edvarda salas arhipelāgs sastāv no vienas lielās salas un 231 mazākas salas. Provinces kopējā platība ir 5 660 km², pēc 2016. gada provizoriskajiem datiem provincē dzīvo 146 933 iedzīvotāji. Tā ir mazākā Kanādas province gan pēc iedzīvotāju skaita, gan pēc platības. Prinča Edvarda salas galvaspilsēta un lielākā pilsēta ir Šarlotauna. 1873. gadā tā kļuva par Kanādas septīto provinci. Sala nosaukta par godu Princim Edvardam, Kentas un Strethernas hercogam. Viņš bija karaļa Džordža III ceturtais dēls un Karalienes Viktorijas tēvs. Vikikrātuvē par šo tēmu ir pieejami multivides faili. Skatīt: Prinča Edvarda Sala. Encyclopædia Britannica raksts (angliski) Brockhaus Enzyklopädie raksts (vāciski)