Agņeška Brustmane (poļu: Agnieszka Brustman; dzimusi 1962. gada 31. jūlijā Varšavā) ir Polijas starptautiskā lielmeistare šahā (WGM, 1985). Šahu iemācījusies spēlēt 10 gadu vecumā, pirmais treneris ir bijis tēvs. 13 gadu vecumā piedalījusies Polijas junioru šaha čempionātā. 1978. gadā debitējusi Polijas sieviešu šaha čempionātā, kurā palikusi 9. vietā. Vēlākajos gados vēl desmit reizes piedalījusies Polijas sieviešu šaha čempionātos, kuros izcīnījusi 8 medaļas: 4 zelta (1982, 1984, 1987, 1996), 2 sudraba (1980, 1999) un 2 bronzas (1983, 1995). Savā šahistes karjerā guvusi vairākus starptautiskus panākumus. 1980. gadā uzvarējusi Eiropas junioru šaha čempionātā, bet 1982. gadā - Pasaules junioru šaha kausā. Par šiem panākumiem FIDE Brustmanei piešķīra starptautiskās meistares nosaukumu (WIM, 1982). Divas reizes Brustmane ļoti sekmīgi piedalījusies Pasaules čempiones nosaukuma izcīņas ciklos. 1986. gadā viņa ieņēma 6. vietu pretendentu turnīrā Malmē, bet 1988. gadā pretendentu turnīrā Gruzijā atkārtoja šo rezultātu, būdama vienīgā no turnīra dalībniecēm, kas tolaik nepārstāvēja Padomju Savienību. Deviņas reizes pārstāvējusi Polijas izlasi Pasaules šaha olimpiādēs. Lielākais panākums ir bijis 1980. gada olimpiādē Valletā, kur izcīnījusi sudraba medaļu pie sava galdiņa, kā arī palīdzējusi Polijas komandai iegūt bronzas medaļas kopvērtējumā. Pēc aktīvās šahistes gaitu beigām pievērsusies šaha sacensību tiesāšanai un 2011. gadā ieguvusi FIDE starptautiskā tiesneša nosaukumu. 2004. gadā ieguvusi maģistra grādu Varšavas Sociālo un humanitāro zinātņu universitātē. 1986 Malmo Candidates Tournament 1988 Chaltubo Candidates Tournament Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)