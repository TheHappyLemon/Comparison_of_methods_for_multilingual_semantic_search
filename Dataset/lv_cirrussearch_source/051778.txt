Voroņina sala (krievu: остров Воронина) ir Krievijai piederoša neapdzīvota sala Ziemeļu Ledus okeānā. Administratīvi ietilpst Krasnojarskas novada Taimiras Dolganu—Ņencu rajonā. Sala atrodas Karas jūras austrumos, 130 km no Severnaja Zemļas arhipelāga. Tuvākā cietzeme ir 72 km attālā Kirova sala Sergeja Kirova salu arhipelāgā. Sala faktiski ir salu grupa, kuras ziemeļos ir plaša smilšaina lagūna, ko norobežo divas smilšu strēles. Salas rietumdaļa pauguraina, tās augstākais punkts ir 17 m vjl. Sala atrodas arktiskās tundras dabas zonā. Augājs nabadzīgs, galvenokārt ķērpji un sūnas. Sala ietilpst Lielā Arktikas dabas rezervāta teritorijā. Salu 1930. gadā atklāja Oto Šmita un Vladimira Vīzes ekspedīcija ar ledlauzi Georgij Sedov un nodēvēja to par godu kuģa kapteinim Vladimiram Voroņinam. Salas dienvidos darbojas automātiskā meteostacija. «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 14. janvārī. «ТОПОНИМИКА МОРЕЙ СОВЕТСКОЙ АРКТИКИ». Arhivēts no oriģināla, laiks: 2020. gada 25. janvārī. Skatīts: 2020. gada 25. janvārī. Voroņina salas topogrāfiskā karte 1:200 000