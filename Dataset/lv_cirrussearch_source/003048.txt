Kaspars Ikstens (dzimis 1988. gada 5. jūnijā) ir Latvijas futbolists, vārtsargs. Kopš 2018. gada spēlē Latvijas Virslīgas kluba RFS sastāvā. Savu karjeru viņš uzsāka JFK Olimps/RFS sastāvā 2007. gadā. Komandā viņš aizvadīja 2 sezonas, būdams tās pamatvārtsargs. Pirms 2010. gada sezonas Aleksandrs Starkovs viņu iekļāva Skonto FC sastāvā, kur viņš ieņēma pamatvārtsarga vietu, izkonkurējot Germanu Māliņu, un ieguva Latvijas čempiona titulu. 2012. gada sezonā pievienojas Daugavpils "Daugavai", kuras rindās izcīnīja otro Latvijas čempiona titulu savā karjerā. 2013. gada sezonu uzsāka Islandes kluba Víkingur Ólafsvík rindās, bet vasaras pāreju perioda laikā pievienojās FK Jelgava. 2018. gada janvārī pievienojās FK RFS. 2010. gada 3. martā viņu pirmoreiz uzaicināja uz Latvijas izlasi uz spēli pret Angolas izlasi. Laukumā gan Ikstens neizgāja. Viņš tika iekļauts komandas sastāvā 2010. gada Baltijas kausa spēlēm, bet arī tajā turnīrā laukumā nedevās. Pirmo spēli izlases rindās aizvadīja 2018. gada 3. februārī pret Dienvidkorejas izlasi. Latvijas čempions - 2 (2010, 2012) Baltijas Čempionu kausa ieguvējs - 1 (2011) Baltijas Līgas čempions - 1 (2010/11) Latvijas futbola Virslīgas labākais vārtsargs - (2014) «RFS sastāvam pievienojies vārtsargs Kaspars Ikstens». sportazinas.com. 2018. gada 26. janvārī. Skatīts: 2020. gada 8. novembrī. Uz Angolu - bez Koliņko Ikstens pievienojas izlasei pirms Baltijas kausa «Latvijas izlase pārbaudes spēlē zaudē Dienvidkorejai». lff.lv. 2018. gada 3. februārī. Skatīts: 2020. gada 8. novembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Laikraksts "Sports" - Skonto jaunais mūris