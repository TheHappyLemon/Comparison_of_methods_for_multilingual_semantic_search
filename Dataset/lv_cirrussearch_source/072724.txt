Oganesons ir mākslīgs ķīmiskais elements ar simbolu Og un atomskaitli 118. Oganesons pieder inerto gāzu grupai, tādēļ teorētiski tā ķīmiskajām īpašībām vajadzētu būt līdzīgām inerto gāzu īpašībām, bet fiziski normālos apstākļos oganesons būtu nevis gāze, bet viegli kūstoša cieta viela. Stabila izotopa oganesonam nav, mākslīgi ir izdevies iegūt tikai dažus šī elementa atomus. Visi iegūti atomi ir no viena izotopa 294Og, kura pussabrukšanas periods ir 0,89 milisekundes. 2002. un 2005. gadā 118. elementu sintezēja Apvienotajā kodolpētniecības institūtā, Dubnā (Krievijā), sadarbībā ar Livermoras nacionālo laboratoriju. Ziņojumi par 118. elementa atklāšanu 1999. gadā Berklijā (ASV) izrādījās kļūdaini vai pat falsificēti. Krievu zinātnieki piedāvāja elementam nosaukumu ‘moskovijs’, bet šis nosaukums tika piešķirts 115. elementam. 2016. gada 28. novembrī Starptautiskā teorētiskās un praktiskās ķīmijas savienība (IUPAC) oficiāli aizstāja pagaidu nosaukumu ‘ununoktijs’ ar nosaukumu 'oganesons' Ķīmiskais elements tika nosaukts par godu akadēmiķim Jurijam Oganesjanam. Elementa nosaukumam dota izskaņa -ons (nevis ierastā -ijs), jo šāda izskaņa ir gandrīz visiem inerto gāzu nosaukumiem. Oganesons iepriekš bija zināms arī kā ekaradons. «Par svešvārdu atbilsmēm latviešu valodā». Latvijas Vēstnesis. Skatīts: 2020. gada 14. jūlijā. «The Element Oganesson» (angļu). JLab. Skatīts: 2020. gada 14. jūlijā. «Oganesson» (angļu). Encyclopedia Britannica. Skatīts: 2020. gada 14. jūlijā. Staff. «IUPAC Announces the Names of the Elements 113, 115, 117, and 118». IUPAC, 2016. gada 30. novembris. Skatīts: 2016. gada 1. decembris. Nicholas St. Fleur. «Four New Names Officially Added to the Periodic Table of Elements». New York Times, 2016. gada 1. decembris. Skatīts: 2016. gada 1. decembris. Vikikrātuvē par šo tēmu ir pieejami multivides faili. Skatīt: Oganesons. Encyclopædia Britannica raksts (angliski) Krievijas Lielās enciklopēdijas raksts (krieviski) Ķīmisko elementu periodiskā tabula  