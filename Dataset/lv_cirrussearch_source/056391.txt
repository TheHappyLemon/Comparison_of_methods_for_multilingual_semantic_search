Džozefs Frenks Peši (angļu: Joseph Frank Pesci; dzimis 1943. gada 9. februārī) ir amerikāņu aktieris un mūziķis. Vislabāk pazīstams par savu sadarbību ar Robertu De Niro un Mārtinu Skorsēzi filmās "Satrakotais vērsis" (1980), Kazino (Casino, 1995) un "Īrs" (2019). 1990. gadā par filmu "Labie puiši" (1990) ieguva Amerikas Kinoakadēmijas balvu kā Labākais aktieris otrā plāna lomā. Vēl divas reizes nominēts šai balvai — par lomām filmās "Satrakotais vērsis" un "Īrs". Peši ir piedalījies tādās filmās kā "Reiz Amerikā" (Once Upon a Time in America, 1984), "Maikls Džeksons. Moonwalker" (Moonwalker, 1988), "Kenedija slepkavām pa pēdām" (1991), "Bronksas stāsts" (A Bronx Tale, 1993) un "Labais gans" (The Good Shepherd, 2006). Piedalījies arī kinokomēdijās "Viens pats mājās" (1990), "Mans brālēns Vinnijs" (My Cousin Vinny, 1992), "Viens pats mājās 2" (1992), kā arī "Nāvējošais ierocis" (Lethal Weapon, 1989–1998) filmās. Peši ir arī mūziķis. Viņš ir ierakstījis trīs studijas albumus. Vikikrātuvē par šo tēmu ir pieejami multivides faili. Skatīt: Džo Peši. IMDb profils (angliski) AllMovie profils (angliski)