Piejūras rajons (krievu: Приморский район) ir Krievijas Arhangeļskas apgabala administratīvais rajons apgabala ziemeļrietumu daļā. Rajons robežojas ar Arhangeļskas apgabala Mezeņas rajonu ziemeļaustrumos, Piņegas rajonu austrumos, Holmogoru rajonu dienvidaustrumos, Pļeseckas rajonu dienvidos un Oņegas rajonu dienvidrietumos. Ziemeļrietumos rajonu apskalo Baltā jūra. Rajons robežojas arī ar Arhangeļskas, Novodvinskas un Severodvinskas pilsētām. Bez kontinentālās daļas rajona teritorijā ietilpst arī Solovku salas Baltajā jūrā, kā arī Franča Jozefa Zemes arhipelāgs un Viktorijas sala. Rajona Baikalovas ciemā dzimis bijušais Krievijas vēstnieks Latvijā Aleksandrs Vešņakovs (Александр Альбертович Вешняков, 1952). Vikikrātuvē par šo tēmu ir pieejami multivides faili. Skatīt: Piejūras rajons.