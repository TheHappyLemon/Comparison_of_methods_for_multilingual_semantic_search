SpaceX Crew-2 bija ASV uzņēmuma SpaceX kosmosa kuģa Crew Dragon lidojums. Tas orbītā tika palaists 2021. gada 23. aprīlī NASA uzdevumā Commercial Crew Development programmā. 24. aprīlī kosmosa kuģis saslēdzās ar Starptautisko kosmosa staciju. Nolaižamais aparāts uz Zemes atgriezās 9. novembrī. Crew-2 tika izmantots kosmosa kuģa nolaižamais aparāts, kas lidoja misijā Demo-2 (Endeavour). Nesējraķetei izmantota pirmā pakāpe (sērijas numurs B1061), kas lidoja misijā Crew-1. Crew-2 apkalpe augšupceļā un lejupceļā: Dublieru apkalpe: Satoši Furukava, Misijas speciālists 1,  Japāna, JAXA Matiass Maurers, Misijas speciālists 2,  Vācija, ESA SpaceX Crew-2 tika palaists 2021. gada 23. aprīlī 09:49:02 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nolaidās uz peldošas platformas Of Course I Still Love You Atlantijas okeānā. 24. aprīlī 09:08 UTC Endeavour automātiskā režīmā saslēdzās ar SKS pie Harmony modulim pievienotā adaptera PMA-2 saslēgšanās mezgla IDA-2. 21. jūlijā tika veikta kosmosa kuģa pārvietošana no vienas pieslēgvietas uz citu, lai atbrīvotu vietu kuģim SpaceX Crew-3. Crew-2 apkalpe (Kimbro, Makartūra, Hošide un Peskjē) manevru laikā atradās kosmosa kuģī. Tas 10:45 UTC atvienojās no Harmony priekšgala mezgla IDA-2, un 11:36 UTC pieslēdzās pie Harmony augšējā saslēgšanās mezgla IDA-3. 8. novembrī 19:05 UTC kosmosa kuģis atvienojās no stacijas. 9. novembrī 03:33:16 UTC nolaižamais aparāts nolaidās Meksikas līcī, Floridas tuvumā. Lidojuma ilgums bija 199 dienas 17 stundas 28 minūtes. SpaceX launches astronauts on recycled capsule and ‘flight-proven’ rocket Stephen Clark, spaceflightnow.com, 2021-04-23 COMMERCIAL CREW PROGRAM NASA SpaceX Crew Dragon Gunter Dirk Krebs