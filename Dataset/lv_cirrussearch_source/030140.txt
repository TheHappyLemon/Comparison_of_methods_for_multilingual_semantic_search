Granada Club de Fútbol, biežāk zināms kā Granada CF vai vienkārši "Granada", ir Spānijas futbola klubs no Granadas Andalūzijā. Klubs ir dibināts 1931. gadā, pašlaik spēlē Spānijas futbola čempionāta Otrajā divīzijā jeb La Liga 2. Mājas spēles komanda aizvada Nuevo Los Cármenes stadionā. Klubs tika dibināts 1931. gada 14. aprīlī ar nosaukumu Recreativo de Granada, pirmais prezidents bija Hulio Lopess Fernandess. 1941. gadā komanda pirmo reizi kvalificējās Spānijas futbola čempionāta augstākajai līgai - Pirmajai divīzijai, debijas sezonā (1941.-1942.) izcīnot 10. vietu. Vēlāk komanda pārmaiņus spēlēja Pirmajā un Otrajā divīzijā, bet 80. un 90. gados pārsvarā trešajā līmenī - Otrajā B divīzijā (Segunda División B). Kopš 2011. gada komanda atkal spēlē Pirmajā divīzijā. Augstākais sasniegums Spānijas čempionātā - 2 reizes izcīnīta 6. vieta 1971.-1972. un 1973.-1974. gada sezonās, bet Spānijas Karaļa kausā - iekļūšana finālā 1959. gadā, kad ar 1:4 Santiago Bernabéu stadionā piekāpās Katalonijas klubam FC Barcelona. Sastāvs atjaunināts 2022. gada 20. martā. Otrā divīzija (Segunda División) (II) Čempioni: 1940–41, 1956–57, 1967–68 Otrā B divīzija (Segunda División B) (III) Čempioni: 1982–83, 1999–00, 2009–10 Trešā divīzija (Tercera División) (IV) Čempioni: 1933–34, 2003–04, 2005–06 Spānijas Karaļa kauss (Copa del Rey) Finālisti: 1958–59 Andalūzijas kauss Kausa ieguvēji: 1932–33 Historia del club Arhivēts 2015. gada 29. jūnijā, Wayback Machine vietnē. (spāņu) Vēsture kluba oficiālajā vietnē Spain - List of Cup Finals RSSSF; Spānijas kausa fināli «Plantilla Granada Club de Fútbol». granadacf.es. Skatīts: 2020. gada 1. novembrī. Oficiālā kluba vietne (spāņu) Klubam veltīta neoficiāla vietne (spāņu)