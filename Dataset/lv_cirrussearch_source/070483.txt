Maestro (no itāļu: maestro, ar nozīmi 'meistars' vai 'skolotājs') ir cieņas goda nosaukums. Šo terminu visbiežāk lieto Rietumu klasiskās mūzikas un operas kontekstā, kas atbilst itāļu valodas mūzikas terminu plašajam pielietojumam. Maestro terminu izmanto arī kā izcila šahista goda nosaukumu. Terminu maestro visbiežāk lieto, uzrunājot vai atsaucoties uz diriģentiem. Retāk atsaucoties uz cienījamiem komponistiem, izpildītājiem, impresāriem, muzikologiem un mūzikas skolotājiem. Itāļu operas pasaulē šo terminu izmanto arī, lai apzīmētu vairākas amata vietas orķestrī un starp darbiniekiem, kuriem ir īpaši pienākumi mēģinājumu un izrādes laikā. Tie ietver: Maestro sostituto vai maestro collaboratore: mūziķi, kas izrādes laikā darbojas kā diriģenta palīgi. Maestro concertatore: taustiņinstrumentu continuo mūziķis, kas sagatavo dziedātājus un vada mēģinājumus. Maestro direttore: orķestra pirmo vijoļu vadītājs (koncertmeistars), kuram var būt arī administratīvi pienākumi, piemēram, mūziķu pieņemšana darbā un samaksas izsniegšana. Maestro suggeritore: operas suflieris. «Online Etymology Dictionary». Arhivēts no oriģināla, laiks: 2011-09-23. Skatīts: 2009-10-11. «Maestro». tezaurs.lv. Norman Lebrecht. The Maestro Myth: Great Conductors in Pursuit of Power (2nd revised izd.). Citadel Press, 2001. gada 1. janvāris [First published 1991]. ISBN 0-8065-2088-4. Kennedy, Michael (2006), The Oxford Dictionary of Music, 985 pages, ISBN 0-19-861459-4 John Warrack, Ewan West. The Oxford Dictionary of Opera. Oxford University Press, USA, 1992. gada 15. oktobris. ISBN 0-19-869164-5.