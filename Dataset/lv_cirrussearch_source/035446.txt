Urbāns VI (latīņu: Urbanus VI; dzimis ap 1318. gadu; pilsoniskais vārds — Bartolomeo Prinjano (Bartolomeo Prignano), miris 1389. gada 15. oktobrī) bija Romas pāvests no 1378. gada līdz nāvei 1389. gadā. Urbāna VI laikā sākās Rietumu shizma, kuras laikā tika izvirzīti vairāki pāvesti vienlaicīgi. Shizma tika atrisināta Konstances koncilā no 1414. līdz 1418. gadam. Urbāns ir līdz mūsdienām pēdējais pāvests, kurš pirms tam nebija kardināls. Pēc pāvesta Gregora XI nāves, Romas pūļa spiediena apstākļos, Urbāns VI konklāvā tika ievēlēts par pāvestu. Īsi pēc pontifikāta sākuma politisku iemeslu un pāvesta rakstura īpašību dēļ kardināli sapulcējās Ananji un 9. augustā atcēla iepriekšējā koncila lēmumu, bet 20. septembrī Fondi par pāvestu ievēlēja Klementu VII. Sakāvis Klementa VII piekritējus Romā un tās apkārtnē, Urbāns VI pievērsās Neapoles karalistes iekšpolitikai, atbalstot savas iepriekšējās aizbildnes Neapoles Džovannas gāšanu no troņa. 1385. gadā, apspiežot sazvērestību, pēc Urbāna VI pavēles tika ieslodzīti un sodīti ar nāvi pieci kardināli. Miris 1839. gadā no traumām, ko ieguva krītot no mūļa. Vikikrātuvē par šo tēmu ir pieejami multivides faili. Skatīt: Urbāns VI. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Katoļu enciklopēdijas raksts (angliski)