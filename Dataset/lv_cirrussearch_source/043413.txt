Roberts Martiness Montolju (katalāņu: Robert Martínez i Montoliu; dzimis 1973. gada 13. jūlijā, Balagerā, Katalonijā, Spānijā) ir Spānijas futbola treneris un bijušais futbolists, spēlējis pussarga pozīcijā. Kopš 2023. gada ir Portugāles futbola izlases galvenais treneris. Ar futbolu sāka nodarboties dzimtās pilsētas komandā CF Balaguer, bet par pirmo profesionālo klubu kļuva Saragosas "Real", pārsvarā gan spēlēja tā dublieru komandā. 1994.—1995. gada sezonā atgriezās CF Balaguer. 1995. gada jūlijā pievienojās Anglijas klubam Wigan Athletic, kas tolaik spēlēja Trešajā divīzijā. 2001. gadā pārgāja uz Skotijas klubu Motherwell, kurā aizvadīja tikai vienu sezonu. Pēc gada atgriezās Anglijā un pievienojās Pirmās divīzijas klubam Walsall, taču neaizvadīja tajā pilnu sezonu un 2003. gada janvārī pārgāja uz Swansea City. Karjeru noslēdza 2007. gadā, pārstāvot Chester City. Pēc spēlētāja karjeras beigām uzsāka trenera darbību. 2007. gada februārī kļuva par Swansea City galveno treneri, klubs tolaik spēlēja Anglijas Pirmajā līgā (League One). 2007.—2008. gada sezonā aizveda komadu līdz līgas čempionu titulam, kvalificējoties Championship. 2009. gadā sāka vadīt Anglijas Premjerlīgas klubu Wigan Athletic. 2013. gadā ar šo klubu uzvarēja FA kausā. 2013. gada jūnijā tika iecelts par Everton galveno treneri. Pirmajā sezonā (2013.—2014.) sasniedza 5. vietu Premjerlīgā, taču divās nākamajās neizdevās iekļūt desmitniekā un 2016. gada maijā klubs Martinesu atlaida. 2016. gada augustā tika apstiprināts par Beļģijas futbola izlases galveno treneri. 2018. gada FIFA Pasaules kausa kvalifikācijas turnīrā Beļģijas izlase Martinesa vadībā izcīnīja deviņas uzvaras un vienu reizi nospelēja neizšķirti, pārliecinoši kvalificējoties finālturnīram. 2023. gada 9. janvārī Martiness tika paziņots par Portugāles izlases galveno treneri, aizstājot Fernandu Santušu. «Roberto Martinez: Everton sack manager after three years». bbc.com (angļu). 2016. gada 12. maijā. Skatīts: 2018. gada 14. jūnijā. «Beļģijas izlasi turpmāk vadīs spānis Martiness». sportacentrs.com. 2016. gada 4. augustā. Skatīts: 2018. gada 14. jūnijā. https://theathletic.com/4066354/2023/01/07/roberto-martinez-portugal-head-coach/ Vikikrātuvē par šo tēmu ir pieejami multivides faili. Skatīt: Roberto Martiness. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)