Bu Sjandži (ķīniešu: 卜祥志, piņjiņs: Bu Xiangzhi; dzimis 1985. gada 10. decembrī Cjindao) ir Ķīnas starptautiskais lielmeistars šahā (2000). Šahu iemācījies spēlēt sešu gadu vecumā. 1998. gadā Spānijā kļuvis par Pasaules junioru šaha čempionu U14 vecuma grupā. 2000. gadā Ņujorkā pārliecinoši uzvarējis mačā Azerbaidžānas lielmeistaru Teimuru Radžabovu ar 6½:1½. 2002. gadā dalījis 1. vietu Ķīnas šaha čempionātā. 2003. gadā dalījis 2. vietu Veikanzē (Nīderlande) turnīrā Corus Invitation Tens un dalījis 1. vietu Pasaules šaha čempiona nosaukuma izcīņas cikla zonas turnīrā. 2004. gadā uzvarējis Ķīnas šaha čempionātā. 2005. gadā dalījis 2. vietu starptautiskajā šaha turnīrā Dubaijā. 2006. gadā Lagosā uzvarējis Pasaules studentu šaha čempionātā. 2007. gadā Bilbao uzvarējis Pasaules šaha čempionāta "aklajā" spēlē, kad pretinieki sacenšas, neskatoties uz galdiņu. 2008. gadā pēc papildu pārspēles palicis otrais aiz Hikaru Nakamuras Gibraltāras šaha festivālā Gibtelecom Masters un uzvarējis starptautiskajā šaha turnīrā Antverpenē. 2012. gadā Gimarainšā atkārtoti uzvarējis Pasaules studentu šaha čempionātā. 2014. gadā dalījis 1. vietu lielmeistaru šaha turnīrā Hainaņā un uzvarējis Kopenhāgenas starptautiskajā šaha turnīrā Politiken Cup. Sekmīgi pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 7 reizes (2002-2012, 2018). Komandu vērtējumā izcīnījis zelta (2018) un sudraba (2006) medaļas. Individuālajā vērtējumā izcīnījis sudraba (2018) medaļu; Pasaules komandu šaha čempionātos piedalījies 4 reizes (2005, 2013-2015, 2019). Komandu vērtējumā izcīnījis zelta (2015), 2 sudraba (2005, 2011) un bronzas (2019) medaļas. Individuālajā vērtējumā izcīnījis 2 sudraba (2005, 2013) medaļas; Āzijas valstu komandu šaha čempionātos piedalījies 2 reizes (2008, 2016). Komandu vērtējumā izcīnījis zelta (2008) un sudraba (2016) medaļas. Individuālajā vērtējumā izcīnījis zelta (2016) un bronzas (2008) medaļas; Āzijas spēļu komandu šaha čempionātos piedalījies 2 reizes (2006-2010). Komandu vērtējumā izcīnījis zelta (2010) un sudraba (2006) medaļas; Āzijas spēļēs telpās komandu šaha čempionātos piedalījies 2 reizes (2007-2009) un abas reizes komandu vērtējumā izcīnījis zelta medaļas. Par panākumiem turnīros FIDE 1999. gadā Bu Sjandži piešķīrusi starptautiskā meistara (IM), bet 2000. gadā - starptautiskā lielmeistara (GM) nosaukumu. Nosaukuma saņemšanas brīdī bijis jaunākais lielmeistars šaha vēsturē. Šajā statusā noturējies līdz 2003. gadam, kad viņa sasniegumu pārspējis Sergejs Karjakins. World Youth Championships 1998 Future World Champions New York 2000 Bu Xiangzhi wins Blindfold Chess World Cup in Bilbao 2007 «WUC Chess 2012». Arhivēts no oriģināla, laiks: 2016. gada 4. martā. Skatīts: 2016. gada 11. novembrī. 5th Hainan Danzhou Super Grandmaster Chess Tournament Bu Xiangzhi convincing in Politiken Cup OlimpBase :: Men's Chess Olympiads :: Bu Xiangzhi OlimpBase :: World Men's Team Chess Championship :: Bu Xiangzhi OlimpBase :: Men's Asian Team Chess Championship :: Bu Xiangzhi «OlimpBase :: Asian Games (chess) :: Bu Xiangzhi». Arhivēts no oriģināla, laiks: 2012. gada 9. martā. Skatīts: 2011. gada 4. decembrī. OlimpBase :: Asian Indoor Games (chess) :: Bu Xiangzhi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)