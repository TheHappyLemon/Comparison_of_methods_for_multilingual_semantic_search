Dženifere "Dženna" Zūra (angļu: Jennifer "Jenn" Suhr; dzimusi Stučinska (Stuczynski) 1982. gada 5. februārī) ir amerikāņu vieglatlēte, startē kārtslēkšanas sacensībās. Piedalījusies divās Olimpiskajās spēlēs (2008, 2012). 2008. gadā Pekinā izcīnījusi sudrabu, zaudējot vienīgi krievietei Jeļenai Isinbajevai, savukārt pēc četriem gadiem Londonā viņa kļuva par čempioni. 2007. gada Pasaules čempionātā Osakā Dž. Zūra ierindojās 10. vietā, savukārt pēc četriem gadiem Tegu izcīnīja 4. vietu, 2013. gadā Maskavā ieņēma 2. vietu. Ir izcīnījusi sudraba medaļu 2008. gada Pasaules čempionātā telpās. 2013. gadā uzstādījusi pasaules rekordu kārtslēkšanā telpās — 5,02 m. Olympedia profils (angliski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)