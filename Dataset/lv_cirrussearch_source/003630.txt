Mauritānijas karogs ir viens no Mauritānijas nacionālajiem simboliem. Karogs tika pieņemts 1959. gada 1. aprīlī pēc tam, kad valsts ieguva neatkarību no Francijas. 2017. gada 5. augustā notika referendums par valsts karoga maiņu, senāta atcelšanu un citiem konstitucionāliem grozījumiem. Referendums bija veiksmīgs, un 2017. gada 15. augustā tika pieņemts jaunais karogs. Tam tika pievienotas divas sarkanas līnijas augšpusē un apakšpusē, kas piemin tos, kas cīnijušies par neatkarību no Francijas. Tas sastāv no zaļa fona, kura centrā horizontāli novietots dzeltens pusmēness un virs tā dzeltena piecstaru zvaigzne. Augšpusē un apakšpusē ir divas sarkanas līnijas. Karoga augstuma attiecība pret platumu ir 2:3. Mauritānijas karogā zaļā krāsa un pusmēness ar zvaigzni simbolizē musulmanismu, kas ir šīs valsts lielākā reliģija. Dzeltenā krāsa tiek asociēta ar Sahāras tuksnesi. (angliski) «Mauritania votes on controversial constitutional reform». Al Jazeera. Skatīts: 2017-09-24. Mauritānijas karogs Flags of the World (angliski)