Gorīcijas province (itāļu: Provincia di Gorizia, friulu: Provincie di Gurize, slovēņu: Goriška pokrajina) ir Itālijas neadministratīva virspašvaldību teritoriāla vienība valsts ziemeļaustrumos, Friuli-Venēcijas Džūlijas autonomajā reģionā. Tās centrs un lielākā pilsēta ir Gorīcija. Province austrumos robežojas ar Slovēniju. Gorīcijas province iekļauj 25 komūnas. Province sākotnēji izveidota 1927. gadā un līdz 1947. gadam aizņēma ievērojami lielāku teritoriju nekā mūsdienās. Pēc 1947. gada Parīzes miera līguma daļa provinces teritorijas tika atdota Dienvidslāvijai (mūsdienās — Slovēnija). 2017. gada 1. janvārī saskaņā ar reģionālo likumu province tika likvidēta kā pašvaldība, bet 2019. gadā atjaunota bijušās provinces robežās kā Gorīcijas reģionālā decentralizētā teritoriālā vienība, kas saglabā dažas reģionālās plānošanas un administratīvās struktūras. Vikikrātuvē par šo tēmu ir pieejami multivides faili. Skatīt: Gorīcijas province.