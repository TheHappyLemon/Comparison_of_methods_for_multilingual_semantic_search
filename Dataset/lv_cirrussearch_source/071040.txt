"Salo jeb 120 Sodomas dienas" (itāļu: Salò o le 120 giornate di Sodoma) ir 1975. gada Itālijas un Francijas kopražojuma šausmu mākslas filma, kuras režisors un viens no scenārija autoriem ir Pjērs Paolo Pazolīni. Filma ir Marķīza de Sada 1785. gada romāna Les 120 Journées de Sodome ou l'école du libertinage adaptācija, pārceļot stāstu uz Otrā pasaules kara laiku. "Salo jeb 120 Sodomas dienas" ir pēdējā Pazolīni filma un tā tika izlaista trīs nedēļas pirms viņa slepkavības. Filma stāsta par četriem ietekmīgiem un bagātiem itāļiem fašistiskās Salo Republikas laikā (1943—1945). Viņi nolaupa 18 pusaudžus un pakļauj viņus četrus mēnešus ilgai vardarbībai, sadismam, kā arī fiziskai un psiholoģiskai spīdzināšanai. Filma pēta tādas tēmas kā politisko korupciju, patērēšanu, autoritārismu, nihilismu, morāli, kapitālismu, totalitārismu, sadismu, seksualitāti un fašismu. Filma sadalīta četras daļās, ietekmējoties no Dantes Aligjēri "Dievišķās komēdijas". Filmas "Salo jeb 120 Sodomas dienas" pirmizrāde notika 1975. gada 23. novembrī Parīzē. Filmu neilgu laiku izrādīja arī Itālijā, līdz 1976. gada janvārī to aizliedza. Tā kā tajā ir attēloti jaunieši, kas pakļauti atklātai vardarbībai, spīdzināšanai, seksuālai vardarbībai un slepkavībām, filma pēc tās izlaišanas bija pretrunīga, un tā daudzviet, piemēram, Lielbritānijā un Austrālijā tika aizliegta. Mattias Frey. The Ethics of Extreme Cinema. Routledge, 2013. 114. lpp. ISBN 978-1-136-74596-6. «Shock value». The Guardian (en-GB). 2000-09-22. ISSN 0261-3077. Skatīts: 2024-01-26. Dallas Marshall. «Why SALÓ Is An Important Film About Power And Not Just Malignant Smut». Film Inquiry (en-us), 2021-09-08. Skatīts: 2024-01-26. John Cline, Robert G. Weiner. From the Arthouse to the Grindhouse: Highbrow and Lowbrow Transgression in Cinema's First Century. Scarecrow Press, 2010. ISBN 978-0-8108-7654-5. Peter Salmon. «Salò: The unseen movie». newhumanist.org.uk (en-GB), 2015-07-27. Skatīts: 2024-01-26. BBFC. «Salo/120 Days of Sodom». www.bbfc.co.uk (angļu), 2020-08-04. Skatīts: 2024-01-26. «Case Study: Salo». Arhivēts no oriģināla, laiks: 2011-02-18. Skatīts: 2024-01-26. «Film Censorship: Salò, or the 120 Days of Sodom (1975)». Refused-Classification.com. Arhivēts no oriģināla, laiks: 2013-11-11. Skatīts: 2024-01-26. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)