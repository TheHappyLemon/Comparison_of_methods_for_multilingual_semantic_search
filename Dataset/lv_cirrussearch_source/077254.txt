Podoļska (krievu: Подольск) ir pilsēta Krievijā, Maskavas apgabalā, Podoļskas rajona administratīvais centrs. Tā atrodas Pahras upes krastos 36 km uz dienvidiem no Maskavas centra un 15 km no Maskavas apvedceļa. Tuvākās kaimiņpilsētas ir Ščerbinka ziemeļos un Kļimovska dienvidos. 2010. gadā Podoļskā dzīvoja 188 000 iedzīvotāju, un pēc šī rādītāja tā ir trešā lielākā Maskavas apgabala pilsēta aiz Balašihas un Himkiem. Podoļska ir arī liels Maskavas apgabala rūpniecības un kultūras centrs. Pilsētas platība ir 37,92 kvadrātkilometri. Pilsētā un tās apkaimē kopumā dzīvo aptuveni 317, 5 tūkstoši iedzīvotāju, tajā skaitā pilsētas iedzīvotāju skaits ir aptuveni 291 tūkstotis. Pilsēta ir cēlusies no Podolas ciema, 18. gadsimtā tas piederēja Maskavas Daņilova klosterim. Podoļskas klimats ir mēreni kontinentāls, ar samērā maigu ziemu un siltu, mitru vasaru. Bieža Atlantijas okeāna ciklonu esamība ir iemesls lielam mākoņu daudzumam. Janvāra vidējā temperatūra ir -10,6 °C, bet jūlija ir +17,4 °C. Bezsala periods ilgst 130 dienas. Gada nokrišņu daudzums var mainīties no 390 līdz 850 mm, tomēr vidēji tas ir 550 mm. Visvairāk nokrišņu izkrīt vasarā. 2000. gadā pilsētā tika uzcelta Podoļskas Sporta pils. Tajā pašlaik bāzējas Kontinentālās hokeja līgas (KHL) klubs Podoļskas "Vitjaz". Līdz 2006. gadam pilsētā bāzēta bija arī Balašihas "HK MVD". «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Arhivēts no oriģināla, laiks: 26 jūlijs 2018. Skatīts: 23 janvāris 2019. [https://web.archive.org/web/20170906224225/http://mosobl.elcode.ru/page.aspx?72954 Arhivēts 2017. gada 6. septembrī, Wayback Machine vietnē. «Arhivēta kopija». Arhivēts no oriģināla, laiks: 2011. gada 27. jūnijā. Skatīts: 2016. gada 19. oktobrī.