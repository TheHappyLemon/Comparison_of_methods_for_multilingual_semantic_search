Divnieki vīriešiem bija viena no 4 disciplīnām bobslejā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 14. februārī tika aizvadīts 1. un 2. brauciens, bet 15. februārī notika 3. un 4. brauciens. Olimpiskās medaļas tika pasniegtas, saskaitot visu braucienu rezultātus. Sacensībās kopā bija pārstāvēti 30 bobslejistu komandas (61 sportists no 19 valstīm). Pirmo reizi 2022. gada olimpisko spēļu laikā visas olimpiskās medaļas izcīnīja vienas valsts pārstāvji — Vācijas bobslejistu komandas. Olimpisko zelta medaļu ieguva Frančesko Frīdrihs un Torstēns Margiss (finiša laiks — 3:56.89), sudraba medaļu ieguva Johanness Lohners un Floriāns Bauers (finiša laiks — 3:57.38), bet bronzas medaļu ieguva Kristofs Hafers un Matiass Zommers (finiša laiks — 3:58.83). Frīdrihs ar Margisu aizstāvēja savu olimpisko zelta medaļnieku titulu, ko izcīnīja iepriekšējās 2018. gada Phjončhanas spēlēs. Savukārt pārējiem šīs bija pirmās olimpiskās medaļas. Šajā disciplīnā startēja divas Latvijas bobslejistu komandas. Oskars Ķibermanis un Matīss Miknis izcīnīja 9. vietu (finiša laiks — 3:59.34), bet Emīls Cipulis un Edgars Nemme ieguva 17. vietu (finiša laiks — 4:00.90). Pamatraksts: Bobslejs 2022. gada ziemas olimpiskajās spēlēs — kvalifikācija Bobsleja divnieku disciplīnā vīriešiem bija pieejamas 30 divnieku kvalifikājas kvotas. Kvalifikācija tika noteikta, pamatojoties uz pasaules rangu 2021./2022. gada sezonā no 2020. gada 15. oktobra līdz 2022. gada 16. janvārim. Pilotiem ir jābūt piedalījušies sešās dažādās sacīkstēs trīs dažādās trasēs un jābūt ierindotiem vismaz piecās no šīm sacīkstēm. Turklāt pilotam ir jābūt starp 50 labākajiem vīriešu sacensībās. Sportistēm bija jāveic četri braucieni. Finiša laiks sportistiem tika aprēķināts, saskaitot visu četru braucienu laikus kopā. Datums — 2022. gada 14. februāris (1. un 2. brauciens) un 15. februāris (3. un 4. brauciens) Sacensību sākuma laiks — 20:05 (1. brauciens), 21:40 (2. brauciens), 20:15 (3. brauciens) un 21:50 (4. brauciens) (pēc Ķīnas laika UTC+8) Atsauce (1. brauciens) — «Bobslejs 2022. gada ziemas olimpiskajās spēlēs — divnieki vīriešiem (1. brauciens)». Arhivēts no oriģināla, laiks: 2022. gada 16. februārī. Skatīts: 2022. gada 16. februārī. Atsauce (2. brauciens) — «Bobslejs 2022. gada ziemas olimpiskajās spēlēs — divnieki vīriešiem (2. brauciens)». Arhivēts no oriģināla, laiks: 2022. gada 16. februārī. Skatīts: 2022. gada 16. februārī. Atsauce (3. brauciens) — «Bobslejs 2022. gada ziemas olimpiskajās spēlēs — divnieki vīriešiem (3. brauciens)». Arhivēts no oriģināla, laiks: 2022. gada 16. februārī. Skatīts: 2022. gada 16. februārī. Atsauce (4. brauciens) — «Bobslejs 2022. gada ziemas olimpiskajās spēlēs — divnieki vīriešiem (4. brauciens)». Arhivēts no oriģināla, laiks: 2022. gada 15. februārī. Skatīts: 2022. gada 16. februārī. Pamatraksts: Bobslejisti 2022. gada ziemas olimpiskajās spēlēs Sacensībās startēja 61 sportists (30 komandas) no 19 valstīm. Iekavās norādīts sportistu skaits no attiecīgās valsts.  ASV (4)  Austrija (4)  Brazīlija (2)  Čehija (2)  Dienvidkoreja (4)  Francija (2)  Itālija (2)  Jamaika (2)  Kanāda (6)  Krievijas Olimpiskā komiteja (4)  Ķīna (4)  Latvija (4)  Lielbritānija (2)  Monako (2)  Nīderlande (2)  Rumānija (2)  Šveice (4)  Trinidāda un Tobāgo (2)  Vācija (6) Bobslejs 2022. gada ziemas olimpiskajās spēlēs «Pekinas olimpisko spēļu rezultāti bobslejā divnieku ekipāžām (15.02.2022.)». Delfi.lv. Skatīts: 2022. gada 16. febrāris. «Ķibermanis/Miknis atkārto savu labāko rezultātu olimpiskajās spēlēs». Delfi.lv. Skatīts: 2022. gada 16. febrāris. «Qualification Systems for XXIV Olympic Winter Games, Beijing 2022». International Bobsleigh & Skeleton Federation. 2020. gada 20. marts. Arhivēts no oriģināla, laiks: 2021. gada 24. novembrī. Skatīts: 2022. gada 5. janvāris.