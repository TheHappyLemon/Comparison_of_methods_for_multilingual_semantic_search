Renāts Mamaševs (krievu: Ренат Мамашев; dzimis 1983. gada 31. martā) ir krievu hokejists, aizsargs. Pašlaik (2015) Mamaševs spēlē KHL kluba HK Soči sastāvā. Profesionāļa karjeru Mamaševs uzsāka 2001.—02. gada sezonā, aizvadot astoņas spēles Krievijas Augstākās līgas kluba Maskavas CSKA rindās. Nākamās trīs sezonas Mamaševs aizvadīja Maskavas "Krylia Sovetov" rindās, taču tad 2006. gadā pievienojās Maskavas "Dinamo" vienībai, aizvadot savu pirmo sezonu Krievijas Superlīgā. 2007.—08. gada sezonas vidū aizsargs pārcēlās uz Ņižņijnovgorodas "Torpedo" vienību, taču jau nākamās sezonas ievadā pievienojās Ņižņekamskas "Ņeftehimik" rindām. Lai gan 2011.—12. gada sezonu hokejists uzsāka Magņitogorskas "Metallurg" rindās, jau drīz vien Mamaševs atgriezās "Neftekhimik". 2012.—13. gada KHL sezonu Mamaševs noslēdza kā visas līgas rezultatīvākais aizsargs, piedaloties arī līgas Zvaigžņu spēlē. 2013. gada jūlijā pievienojās Čeļabinskas "Traktor" vienībai, taču jau oktobra sākumā vēlreiz atgriezās Ņižņekamskas "Ņeftehimik" sastāvā, tās sastāvā aizvadot atlikušo sezonu. 2014. gada septembrī uz pārbaudes laiku pievienojās Ņūdžersijas "Devils". Mamaševs drīz tika nosūtīts uz AHL fārmklubu Olbani "Devils", taču pārbaudes laiku neizturēja. Sezonas turpinājumā pievienojās KHL vienībai Novosibirskas "Sibirj", kopā ar kuru sasniedza Austrumu konferences finālu, tajā gan piekāpjoties Kazaņas "Ak Bars". 2015. gada maijā pievienojās HK Soči. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)