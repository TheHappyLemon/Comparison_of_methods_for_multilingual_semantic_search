Gurija (gruzīnu: გურია) ir viena no Gruzijas mharēm. Izvietojusies valsts valsts dienvidrietumos pie Melnās jūras. Dienvidos robežojas ar Adžāriju, dienvidaustrumos — ar Samchi-Džavahetiju, ziemeļos — ar Imeretiju un Megreliju-Augšsvanetiju. Lielākās pilsētas ir Ozurgeti (administratīvais centrs) un Lančhuti. Gurija aizņem lielāko daļu no vēsturiskā Gurijas kņazistes. Dienvidu daļa atrodas Mazā Kaukāza priekškalnēs — uz robežas ar Adžāriju stiepjas Meshetijas grēda. Mhares ziemeļrietumu daļa atrodas Kolhidas zemienē, kur izveidots Kolhidas nacionālais parks. Galvenās upes ir Supsa un Natanebi. Gandrīz pusi teritorijas aizņem meži (aug dižskābardis, alksnis, egle, skābardis u.c.). Daudz minerālūdens un termālo ūdeņu avotu, no kuriem zināmākais ir Nabeghlavi. Georgian Travel Guide. Guria Vikikrātuvē par šo tēmu ir pieejami multivides faili. Skatīt: Gurija.