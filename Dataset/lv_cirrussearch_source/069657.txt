Kavite (filipīniešu: Lungsod ng Cavite, angļu: City of Cavite) ir pilsēta Filipīnās, Kavites provincē. Atrodas provinces ziemeļos, aizņem 7,5 km garu pussalu starp Bakooras līci austrumos un Manilas līci rietumos; ietilpst Manilas aglomerācijā. Administratīvi pilsētai pieder Korregidoras sala 35 km uz rietumiem. Lielākā daļa iedzīvotāju ir tagali. Pilsētas nosaukums cēlies no tagalu valodas vārda kawit — ‘āķis’, apzīmējot Kavitas pussalas āķveidīgo formu. 1571. gadā spāņu kolonizatori odibināja enkomjendu un sāka kolonizēt Kavites apkārtni. 1614. gadā dibināta Kavites province un pilsēta līdz 1954. gadam bija tās administratīvais centrs. Kavites osta bija viens no galapunktiem Manilas—Akapulko galeonu maršrutā, kas pastāvēja no 1565. līdz 1815. gadam. Pilsētā masveidā ieplūda ieceļotāji no Spānijas un Latīņamerikas, kas sekmēja kreoliskās čavakano valodas izveidošanos, kas joprojām nelielā apjomā tiek lietota ikdienā. 19. gadsimta beigās Filipīnu neatkarības cīņu laikā pilsēta un province bija viena no nozīmīgākajām kauju vietām. Rezultātā 1898. gada 12. jūnijā Kavites pilsētā tika pasludināta Filipīnu neatkarības deklarācija. Tajā pašā gadā Kavites osta, tāpat kā pārējās Filipīnas, nonāca ASV valdījumā, un šeit tika izbūvēta kara flotes bāze. 1940. gadā Kavitei piešķīra pilsētas statusu. 1954. gadā provinces administratīvais centrs tika pārcelts uz Tresemartiresu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Kavite. Encyclopædia Britannica raksts (angliski)