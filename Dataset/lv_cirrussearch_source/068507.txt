Henriks Radausks (Henrikas Radauskas, dzimis 1910. gada 23. aprīlī Krakovā, Austroungārijā, miris 1970. gada 27. augustā Vašingtonā, ASV) bija lietuviešu dzejnieks. Radausks pavadīja bērnību Paņevēžā. Pirmā pasaules kara gados viņa ģimene pārcēlās uz Novonikolajevsku (tagad Novosibirska), pēc kara atgriezās Lietuvā. Vītauta Dižā Universitātē Kauņā viņš studēja lietuviešu, vācu un krievu literatūru. 1935. gadā Lietuvā iznāca viņa pirmais dzejoļu krājums. 1944. gadā viņš devās bēgļu gaitās, 1949. gadā izceļoja uz ASV. Dzīves pēdējos gados viņš dzīvoja Vašingtonā un strādāja Kongresa bibliotēkā. ASV iznāca vēl trīs viņa dzejoļu krājumi. Pēc viņa nāves 1978. gadā iznāca atstāto dzejoļu apkopojums. Sākot no 20. gadsimta 90. gadiem, Lietuvā izdoti vairāki viņa dzejas izdevumi. Dzejas izlases izdotas angļu un krievu valodā. Latviešu valodā H. Radauska darbus atdzejojis Pēters Brūveris. Fontanas (Strūklaka, 1935) Strėlė danguje (Bulta debesīs, 1950) Žiemos daina (Ziemas dziesma, 1955) Žaibai ir vėjai (Zibeņi un vēji, 1965) Eilėraščiai 1965-1970 (Dzejoļi, 1965-1970). Chicago: V. Saulius, 1978. Chimeras in the Tower [angļu val.]. Atdz. Jonas Zdanys. Wesleyan University Press, 2016. Ognem po nebesam = Ugnim ant debesų [krievu val.]. Sast. un atdz. Anna Georgievna Gerasimova. Kaunas: Vytauto Didžiojo universitetas, 2016. Henrikas Radauskas — All Poetry.