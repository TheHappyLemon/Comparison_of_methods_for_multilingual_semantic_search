Konors Bedārds (angļu: Connor Bedard; dzimis 2005. gada 17. jūlijā) ir kanādiešu hokejists, centra uzbrucējs, pašlaik (2023) spēlē Nacionālās hokeja līgas klubā Čikāgas "Blackhawks". 2023. gada NHL draftā Čikāgas "Blackhawks" viņu izvēlējās ar kopējo pirmo numuru. 2020. gada martā Bedārds saņēma izņēmuma statusu, kas ļauj jau 15 gadu vecumā aizvadīt pilnu sezonu Rietumu hokeja līgā (WHL). 2020. gada WHL draftā viņu ar pirmo numuru izvēlējās Ridžainas "Pats". 2020. gada septembrī uz īres līguma pamata Bedārds pievienojās Zviedrijas kluba HV71 jauniešu komandai. 2021. gada martā debitēja WHL Ridžainas "Pats" sastāvā. Sezonas beigās tika atzīts par līgas labāko debitantu. 2023. gada NHL draftā viņu ar kopējo pirmo numuru izvēlējās Čikāgas "Blackhawks". 2023. gada 17. jūlijā savā 18 gadu dzimšanas dienā parakstīja ar Blackhawks debitanta līgumu uz trīs gadiem. NHL debitēja 2023. gada 10. oktobrī pret Pitsburgas "Penguins", savā pirmajā spēlē nopelnot punktu par rezultatīvu piespēli. Nākamajā spēlē 11. oktobrī pret Bostonas "Bruins" Bedārds guva savus pirmos vārtus NHL karjerā. Spēlēja 2021. gada Pasaules U-18 čempionātā, izcīnīja zelta medaļu un bija iekļauts turnīra simboliskajā izlasē. 16 gadu vecumā tika iekļauts Kanādas U-20 izlasē startam 2022. gada Pasaules junioru čempionātā. Spēlē pret Austriju guva četrus vārtus, bet turnīrs netika pabeigts Covid-19 izplatīšanās dēļ, anulējot rezultātus. Bedārds bija Kanādas junioru izlases sastāvā arī no jauna sāktajā turnīrā 2022. gada augustā, septiņās spēlēs guva četrus vārtus, atdeva četras rezultatīvas piespēles un izcīnīja zelta medaļu. Pirms tam 2022. gada aprīlī otro reizi piedalījās arī Pasaules U-18 čempionātā. 2023. gada Pasaules čempionātā junioriem izcīnīja vēl vienu zelta medaļu Kanādas junioru izlases sastāvā. Bedārds kļuva par čempionāta rezultatīvāko spēlētāju ar 23 punktiem (9+14). Viņš tika atzīts par turnīra vērtīgāko spēlētāju un labāko uzbrucēju, kā arī tika iekļauts simboliskajā izlasē. 2023. gada jūnijā saņēma Starptautiskās Hokeja federācijas (IIHF) sezonas labākā spēlētāja balvu, balsojumā apsteidzot Latvijas vārtsargu Artūru Šilovu. «Bez pārsteigumiem: Blackhawks NHL draftā ar pirmo numuru izvēlas Bedārdu». sportacentrs.com. 2023. gada 29. jūnijs. Skatīts: 2023. gada 1. jūlijā. «14-year-old Bedard granted exceptional player status for WHL». nhl.com (angļu). 2020. gada 26. marts. Skatīts: 2023. gada 1. jūlijā. «Pats forward Bedard wins Jim Piggott Memorial Trophy as 2020-21 WHL Rookie of the Year». whl.ca (angļu). 2021. gada 9. jūnijs. Skatīts: 2023. gada 1. jūlijā. «NHL drafta pirmais numurs Bedārds paraksta maksimālo iesācēja līgumu». sportacentrs.com. 2023. gada 17. jūlijs. Skatīts: 2023. gada 11. oktobrī. «NHL sezona sākusies: Bedārdam debijā piespēle, čempione paceļ baneri». sportacentrs.com. 2023. gada 11. oktobris. Skatīts: 2023. gada 11. oktobrī. «Bedārds gūst pirmos vārtus NHL, Metjūsam karjeras otrais atklāšanas spēles hat-trick». sportacentrs.com. 2023. gada 12. oktobris. Skatīts: 2023. gada 12. oktobrī. «Media All Stars». iihf.com. 2021. gada 6. maijs. Arhivēts no oriģināla, laiks: 2023. gada 4. janvārī. Skatīts: 2023. gada 1. jūlijā. «Connor Bedard named to Canadian junior men's hockey team at 16». ctvnews.ca (angļu). 2021. gada 9. decembris. Skatīts: 2023. gada 1. jūlijā. «Bedard named MVP». iihf.com (angļu). 2023. gada 6. janvāris. Skatīts: 2023. gada 1. jūlijā. «Bedārds balsojumā apsteidz Šilovu un tiek atzīts par IIHF sezonas labāko spēlētāju». sportacentrs.com. 2023. gada 19. jūnijs. Skatīts: 2023. gada 1. jūlijā. Vikikrātuvē par šo tēmu ir pieejami multivides faili. Skatīt: Konors Bedārds. Eliteprospects profils (angliski) Internet Hockey Database profils (angliski)