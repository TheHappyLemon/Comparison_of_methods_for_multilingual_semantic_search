Sers Dērks Bogards (angļu: Sir Dirk Bogarde; dzimis 1921. gada 28. martā, miris 1999. gada 8. maijā) bija angļu aktieris, rakstnieks un scenārists. Savā karjerā saņēmis divas BAFTA kino balvas. Piedalījies gan britu, gan Holivudas filmās, kā arī vairākās Eiropas mākslas filmās. Piecus gadus pavadījis armijā, cīnoties arī Otrajā pasaules karā, kur viņš sasniedza majora pakāpi un saņēma septiņas medaļas. 1950. gados kļuvis par atpazīstamu kinoaktieri, piedaloties vairākās veiksmīgās filmās kā The Blue Lamp (1950) un Doctor filmu sērijā (1954—1963). Divreiz saņēmis BAFTA kino balvu kategorijā "Labākais aktieris galvenajā lomā" par filmām The Servant (1963) un Darling (1965). Lielbritānijā piedalījies arī Džozefa Lousija filmās Victim (1961), Modesty Blaise (1966) un Accident (1967), kā arī Ričarda Atenboro filmā "Pēdējais tilts" (A Bridge Too Far, 1977). Piedalījies arī Lukīno Viskonti filmās "Dievu bojāeja" (La caduta degli dei, 1969) un "Nāve Venēcijā" (1971), Lilianas Kavāni filmā Il portiere di notte (1974) un Alēna Renē filmā Providence (1977). Vikikrātuvē par šo tēmu ir pieejami multivides faili. Skatīt: Dērks Bogards. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)