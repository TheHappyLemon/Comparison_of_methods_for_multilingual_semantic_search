Šis raksts ir par apdzīvotu vietu. Par dzelzceļa staciju skatīt rakstu Kapsēde (stacija). Kapsēde ir ciems Dienvidkurzemes novada Medzes pagastā, pagasta centrs. Izvietojusies pagasta dienviddaļā pie autoceļa P111 uz Baltijas ezera senkrasta 7,3 km attālumā no novada centra Grobiņas un 213 km no Rīgas. Apdzīvotā vieta izaugusi pēckara gados pie bijušās Kapsēdes muižas (Kapseden, Kapsehden) centra, kur tika izveidots padomju saimniecības «Medze» centrs. Kapsēdē atrodas pagasta pārvalde, pamatskola, bērnudārzs, kultūras nams, bibliotēka. Vēstures pieminekļi ir Kapsēdes parks un Medzes vējdzirnavas. Rietumos no Kapsēdes atrodas divi dižakmeņi — Rudais akmens netālu no bijušās Kapsēdes dzelzceļa stacijas un Kapsēdes dižakmens pie dzelzceļa pārbrauktuves. «Vietvārdu datubāze: Informācija par Kapsēdi». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. JS Baltija/JS Latvija. Interaktīvā karšu sistēma. SIA "Karšu izdevniecība Jāņa sēta". Rīga.