Silvēns Bursteins (franču: Sylvain Burstein; 1932. gads — miršanas gads nezināms) bija Francijas šahists. 1950. gados bijis viens no daudzsološākajiem Francijas jaunajiem šahistiem, taču ļoti ātri beidzis savu šahista karjeru. 1950. gadā piedalījies starptautiskajā junioru šaha turnīrā Birmingemā, bet gadu vēlāk turpat pārstāvējis Franciju pirmajā Pasaules junioru šaha čempionātā, kurā nospēlējis neizšķirti ar turnīra uzvarētāju Borislavu Ivkovu. 1951. gadā debitējis Francijas šaha čempionāta finālā, kurā ieņēmis 8. vietu. Vēlākajos gados regulāri piedalījies Francijas šaha čempionātos, labāko rezultātu sasniedzot 1955. gadā Tulūzā, kad dalījis 3.-4. vietu. 1952. gadā bijis otrais Parīzes pilsētas šaha čempionātā. Pārstāvējis Francijas komandu Pasaules šaha olimpiādēs, kurās piedalījies 2 reizes (1954-1956) un individuālajā vērtējumā izcīnījis zelta (1954) medaļu. 1953.-1954. gadā piedalījies Hastingsas (Anglija) tradicionālajā jaungada šaha festivālā, kurā spēlējis blakusturnīrā. Pēdējais zināmais turnīrs ar Bursteina piedalīšanos bijis 1958. gada novembrī Izraēlas pilsētās Haifā un Telavivā notikušais starptautiskais šaha turnīrs, kurā uzvarējis ASV lielmeistars Semjuels Reševskis, bet Bursteins palicis tabulas lejasgalā. Par Bursteina turpmāko likteni trūkst pārbaudītu ziņu. International junior tournament, Birmingham 1950 1st world junior championship, Coventry/Birmingham 11-06-1951 > 23-06-1951 Vichy 1951 - 27ème championnat de France Toulouse 1955 - 31ème championnat de France OlimpBase :: Men's Chess Olympiads :: Sylvain Burstein 29th christmas congress, Hastings 30-12-1953 > 09-01-1954 International tournament, Haifa/TelAviv 01-11-1958 > 16-11-1958 BURSTEIN Sylvain Šahista profils chessgames.com mājaslapā (angliski) Šahista profils 365chess.com mājaslapā (angliski)