Emari gaisa spēku bāze (GSB) (igauņu: Ämari lennuväli; ICAO:EEEI) ir Igaunijas Gaisa spēku aviācijas bāze, kas atrodas 37 km uz dienvidrietumiem no Tallinas, Rietumharju pagastā. Pēc Igaunijas okupācijas PSRS bruņotie spēki 1945. gadā izveidoja Sūrkilas militāro lidlauku (igauņu: Suurküla, krievu: Сууркюла), kurā dažādos laikos bāzējās padomju MIG-17, MIG-21, MIG-27 un Su-24 lidmašīnas. Pēc Krievijas armijas izvešanas no Igaunijas lidlauku pārņēma Igaunijas Gaisa spēki un to pārdēvēja par Emari militāro lidlauku. Pēc Igaunijas iestāšanās NATO 2004. gadā Emari lidlauks kļuva par vienu no diviem Baltijas Gaisa patrulēšanas misijas lidlaukiem (otrs ir Šauļu pievārtē esošā Šauļu lidosta). Pēc Krimas krīzes Emari lidlauks kalpo arī kā viena no trijām aviācijas bāzēm operācijas Atlantic Resolve darbībā (citas ir Pāpas lidlauks Ungārijā un Trešā aviobāze Bulgārijā). Krievijas 2022. gada iebrukuma laikā Ukrainā 2023. gada aprīlī Emari GSB stacionēja NASAMS pretgaisa aizsardzības sistēmas. 2023. gada 8. maijā Emari gaisa spēku bāzē stacionēja ASV piektās paaudzes iznīcinātājus F-22 Raptor. Lielvārdes lidlauks Šauļu starptautiskā lidosta NATO Baltijas valstu gaisa telpas patrulēšanas misiju pārņem Lielbritānija lsm.lv 2023. gada 6. aprīlī Igaunijas gaisa spēku bāzē izvieto ASV iznīcinātājus «F-22» lsm.lv 2023. gada 9. maijā Vikikrātuvē par šo tēmu ir pieejami multivides faili. Skatīt: Emari gaisa spēku bāze. Emari lidlauks