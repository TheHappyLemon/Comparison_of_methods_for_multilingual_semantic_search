2024. gada vasaras olimpiskās spēles jeb XXXIII olimpiskās spēles (franču: Jeux olympiques d'été de 2024, Jeux de la XXXIIIe Olympiade), plašāk pazīstamas arī kā Parīze 2024, būs trīsdesmit trešās vasaras olimpiskās spēles. Tās notiks Francijas galvaspilsētā Parīzē no 2024. gada 26. jūlija līdz 11. augustam. Parīze kļūs par otro pilsētu pēc Londonas, kas vasaras olimpiskās spēles būs rīkojusi trīs reizes (iepriekš 1904. un 1924. gadā). 2024. gadā būs pagājuši 100 gadi kopš 1924. gada spēlēm Parīzē. Tās būs sestās olimpiskās spēles Francijā — papildu trim vasaras olimpiskajām spēlēs Parīzē vēl Francijā trīs ziemas olimpiskās spēles. Olimpisko spēļu norises vietas izvēles process tika uzsākts 2015. gadā. Atkrītot vairākiem kandidātiem, uz olimpisko spēļu rīkošanu pretendēja vienīgi Parīze un Losandželosa (ASV). Tika nolemts abām pilsētām piešķirt tiesības rīkot divas nākamās vasaras olimpiskās spēles, Losandželosai tās rīkojot 2028. gadā. Sacensības notiks 32 sporta veidos. Šajās olimpiskajās spēlēs debitēs breika dejošana, taču 2020. gada vasaras olimpiskajās spēlēs iekļautie beisbols, softbols un karatē netika saglabāti Parīzes olimpisko spēļu programmā. Paredzēts, ka sērfošanas sacensības notiks Taiti. Nick Butler. «Paris 2024 to start week earlier than planned after IOC approve date change». insidethegames.biz, 2018. gada 7. februāris. Skatīts: 2018. gada 7. februāris. «Parīzes Olimpiskajās spēlēs 2024.gadā iekļauti četri jauni sporta veidi». www.olimpiade.lv (latviešu). Arhivēts no oriģināla, laiks: 2021. gada 22. augustā. Skatīts: 2021. gada 22. augustā. «Sērfotāji Parīzes olimpiskajās spēlēs sacentīsies zemeslodes otrā pusē - Taiti». www.lsm.lv (latviešu). Skatīts: 2019-12-13. Starptautiskā Olimpiskā komiteja (angliski)