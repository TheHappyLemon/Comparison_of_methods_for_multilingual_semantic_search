Brodēra pussala (angļu: Brodeur Peninsula) vai Akuliakataka (inuītu: ᐊᑯᓕᐊᖃᑦᑕᖅ, Akuliaqattaq) ir neapdzīvota pussala Kanādas Arktikā, Bafina salas ziemeļrietumos. Administratīvi pieder Nunavutas teritorijas Kikiktālukas reģionam. Nosaukta par godu kanādiešu juristam un politiķim Luijam-Filipam Brodēram (Louis-Philippe Brodeur). Atrodas Bafina salas ziemeļrietumos uz dienvidiem no Perija šauruma. Rietumos to apskalo Prinča Reģenta šaurums, ziemeļos — Lankastera šaurums. Austrumos Brodēra pussalu no Bordena pussalas atdala Admiralitātes līcis, bet dienvidos no Bafina salas pamatdaļas atdala Bernjē līcis dienvidrietumos un Berlingē līcis dienvidaustrumos. Dienvidos 310 km garo un ap 170 km plato pussalu savieno tikai 6,5 km platais Atatinas zemesšaurums. Pussalas lielāko daļu aizņem saposmots plato, kas augstākajā ziemeļu daļā paceļas līdz 540 m vjl. Piekrastēs zemiene. Ainavā dominē tundra un arktiskais tuksnesis. Pussalas ziemeļrietumos kopš 1982. gada izveidota putniem nozīmīga vieta Ziemeļrietumu Brodēra pussala, bet dienvidrietumos — Berlingē līcis. Pussalā atklātas nozīmīgas dimantu iegulas. Inuit Heritage Trust. Place Names Program. Arctic Bay Traditional Place Names Canadian Geographical Names Database (CGNDB). Brodeur Peninsula Inuit Heritage Trust. Place Names Program. Iglulik and Hall Beach Traditional Place Names IBA Canada. Northwestern Brodeur Peninsula IBA Canada. Berlinguet Inlet Diamonds on the Brodeur Peninsula — A new kimberlite province in Nunavut, Canada International Map of the World 1:1,000,000 Lancaster Sound NS-15/16/17 International Map of the World 1:1,000,000 Murchison River NR-15/16/17