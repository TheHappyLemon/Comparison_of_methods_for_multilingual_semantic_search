Faisalābāda (urdu: فیصل آباد, Faisalabad) ir pilsēta Pakistānas ziemeļu daļā. Liels tekstilrūpniecības centrs. Pilsētā atrodas viena no lielākajām universitātēm Āzijā - Faisalābādas Lauksaimniecības universitāte. Pilsētu 1880. gadā nodibināja britu Pendžabas ģenerālgubernators Čārlzs Džeimss Lajols (Charles James Lyall), tāpēc tās nosaukums britu varas laikā bija Lajalpūra (Lyallpur). 1902. gadā pilsētā bija mazāk kā 5000 iedzīvotāju. Pakistānas neatkarības gados Faisalābāda strauji auga. 1977. gadā par godu Saūda Arābijas karalim Faisalam pilsēta ieguva pašreizējo nosaukumu. 2002. gada martā pilsētā notika specdienestu operācijas, kurās tika sagūstīti un vēlāk uz Guantanamo nometni pārvietoti vairāki augsta ranga Al-Qaida darbinieki. Faisalabadā dzimuši: Nusrats Fatehs Ali Hans (Nusrat Fateh Ali Khan, 1948-1997) - mūziķis https://propakistani.pk/2017/08/28/ten-populated-cities-pakistan/; Wikimedia importa URL: https://en.wikipedia.org/wiki/List_of_cities_proper_by_population#cite_note-97. Vikikrātuvē par šo tēmu ir pieejami multivides faili. Skatīt: Faisalābāda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)