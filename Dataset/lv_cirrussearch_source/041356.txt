2018. gada Cadel Evans Great Ocean Road Race bija šosejas riteņbraukšanas viendienas sacensības, kuras notika 28. janvārī. Tā bija ceturtā reize, kad notika Cadel Evans Great Ocean Road Race sacensības un tās bija otrās sacensības 2018. gada UCI Pasaules tūres kalendārā. Sacensībās uzvarēja Austrālijas braucējs Džejs Makārtijs (Bora–Hansgrohe), kurš bija ātrākais no 24 braucēju grupas, pārspējot Itālijas sportistu Eliu Vivjāni no Quick-Step Floors un Dienvidāfrikas braucēju, tābrīža UCI Pasaules tūres ranga līderi Derilu Impiju no Mitchelton–Scott. Tā kā šīs sacensības UCI Pasaules tūres kalendāram tika pievienotas tikai 2017. gadā, visas UCI WorldTeam komandas tika ielūgtas, bet tām nebija obligāti jāpiedalās. Sacensībās piedalījās divpadsmit no astoņpadsmit WorldTeam komandām, kas bija par vienu mazāk kā iepriekšējā gadā. Tika uzaicinātas trīs UCI profesionālās kontinentālās komandas, arī par vienu mazāk kā iepriekšējā gadā, līdz ar Austrālijas nacionālo izlasi veidojot 16 komandu pelotonu. «UCI announces 2018 road calendar». Cycling News. Skatīts: 2017. gada 20. oktobris. «2018 UCI WorldTour calendar unveiled». Velon. Arhivēts no oriģināla, laiks: 2017. gada 25. septembrī. Skatīts: 2016. gada 20. oktobris. Chris Marshall-Bell. «Jay McCarthy becomes first Australian to win Cadel Evans Great Ocean Road Race». Cycling Weekly (Time Inc. UK), 2018. gada 28. janvāris. Skatīts: 2018. gada 28. janvāris. «12 WorldTour teams for 2018 Cadel Evans Road Race». Cyclingnews.com (Immediate Media Company). 2017. gada 15. decembris. Skatīts: 2018. gada 27. janvāris. ProCyclingStats profils Oficiālā tīmekļa vietne ProCyclingStats profils