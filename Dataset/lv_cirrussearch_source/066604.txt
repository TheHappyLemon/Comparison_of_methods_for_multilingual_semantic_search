Floriana (angļu: Floriana, maltiešu: Il-Floriana / Il-Furjana) ir nocietināta pilsēta un vietējā pašvaldība Maltā. Atrodas Maltas salas ziemeļaustrumos tieši blakus valsts galvaspilsētai Valletai. Florianā ir nedaudz vairāk par 2000 iedzīvotājiem Florianas vēsture aizsākas 1636. gadā, kad šajā vietā izbūvētas Valletas nocietinājumu papildus līnijas ārpus pilsētas-cietokšņa teritorijas. Tās tika nosauktas nocietinājumu autora itāļu militārā inženiera Pjetro Paolo Floriani vārdā, kura vārds arī kļuvis par Florianas nosaukuma avotu. No 1724. gada teritorija starp Florianas un Valletas nocietinājumiem tika sākta apbūvēt, veidojoties Valletas piepilsētai. Šo gadu uzsakta par Florianas dibināšanas gadu. Florianā bāzējas viens no labākajiem Maltas futbola klubiem Floriana F.C., kas 26 reizes izcīnījis Maltas čempionu titulu un 20 reizes uzvarējis Maltas kausa izcīņā. Vikikrātuvē par šo tēmu ir pieejami multivides faili. Skatīt: Floriana.