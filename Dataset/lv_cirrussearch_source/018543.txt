EUTELSAT 117 West A (agrāk Satmex 8) ir Francijas uzņēmuma Eutelsat sakaru pavadonis, kas paredzēts sakaru nodrošināšanai Amerikai. Palaists 2013. gada martā. Pēc Meksikas uzņēmuma Satmex pasūtījuma pavadonis Satmex 8 izgatavots ASV uzņēmumā Space Systems/Loral uz platformas LS-1300E bāzes. Tam uzstādīti 24 C joslas un 40 Ku joslas raidītāji. Satmex 8 palaists 2013. gada 26. martā 19:06:48 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. Pēc pieciem dzinējbloka Briz-M manevriem pavadonis atdalījās 04:19:48 UTC un ievadīts ģeostacionārajā pārejas orbītā. Šis bija pirmais Proton-M/Briz-M starts pēc 2012. gada decembra ne visai veiksmīgās Jamal-402 palaišanas, kad radās problēma ar Briz-M. Ģeostacionāro orbītu Satmex 8 sasniedza ar saviem dzinējiem. To izvietoja punktā 116,8° austrumu garuma. Satmex 8 nomainīja pavadoni Satmex 5, kuram degvielas krājumi bija gandrīz izsīkuši. 2014. gada janvārī uzņēmumu Satmex nopirka Eutelsat. Maijā visi Satmex pavadoņi tika pārdēvēti. Satmex 8 ieguva nosaukumu EUTELSAT 117 West A. 2013 - Launches to Orbit and Beyond EUTELSAT 117 West A (ex Satmex 8) EUTELSAT Satmex 8 Space Systems/Loral Satmex 8 International Launch Services Запуск КА Satmex 8 Arhivēts 2016. gada 4. martā, Wayback Machine vietnē. ЦЭНКИ SATMEX 8 → Eutelsat 117 West A Gunter Dirk Krebs