Kima Beisingere (angļu: Kimila Ann "Kim" Basinger; dzimusi 1953. gada 8. decembrī) ir amerikāņu aktrise un bijusī modele. Pazīstama ar Bonda meitenes lomas atveidošanu 1983. gada filmā "Nekad nesaki nekad" (Never Say Never Again), kā arī ar galvenās sieviešu lomas atveidošanu 1989. gada filmā "Betmens". Par lomu filmā "Dabiskais" (1984) Kimu Beisingeri nominēja Zelta globusa balvai. Savukārt par lomu filmā "Losandželosa konfidenciāli" (L.A. Confidential; 1997) viņa saņēma Amerikas Kinoakadēmijas balvu kā labākā aktrise otrā plāna lomā, kā arī Zelta globusa balvu un Ekrāna aktieru ģildes balvu. Vēl filmējusies tādās filmās kā "9 1/2 nedēļas" (9½ Weeks; 1986), "Galīgā diagnoze" (Final Analysis, 1992), "Astotā jūdze" (2002), "Durvis grīdā" (The Door in the Floor, 2004), "Mobilais" (2004), "Sargs" (The Sentinel, 2006). 1992. gadā Beisingerei piešķirta zvaigzne Holivudas Slavas alejā. Vikikrātuvē par šo tēmu ir pieejami multivides faili. Skatīt: Kima Beisingere. IMDb profils (angliski) AllMovie profils (angliski) Box Office Mojo profils (angliski)