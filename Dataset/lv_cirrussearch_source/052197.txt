"Jelgava 94" ir latviešu rakstnieka Jāņa Joņeva debijas romāns, kas iznāca 2013. gadā. 2012. gadā Joņevs pabeidza darbu pie sava pirmā romāna "Jelgava 94", kurā stāstīts par 20. gadsimta 90. gadu Jelgavu un jauniešu aizraušanos ar alternatīvo kultūru un smagā metāla mūziku. Romāna fragments tika nolasīts literatūras festivālā "Prozas lasījumi 2012" un publicēts žurnālā "Latvju Teksti". 2013. gada sākumā romānu apgāds "Mansards" izdeva grāmatā, kas guva lielu lasītāju un kritiķu ievērību, kā arī saņēma vairākus apbalvojumus. 2014. gada sākumā romāns saņēma TV raidījuma "100 grami kultūras" balvu "Kilograms kultūras"; ieguvis 3. vietu Bērnu žūrijas 15+ gadu veco lasītāju vērtējumā; 2014. gada sākumā romāns atzīts par vienu no 100 latviešu lasītāju visu laiku mīļākajām grāmatām TV šovā "Lielā lasīšana", septembrī tika atklāts, ka romāns lasītāju balsojumā ierindojies 73. vietā; 2014. gada pavasarī romāns saņēma Literatūras gada balvu nominācijā "Labākā debija"; 2014. gada rudenī romāns saņēma ES Literatūras balvu, ko piešķir jaunajiem Eiropas rakstniekiem. 2017. gadā J. Joņevs par romānu saņēma "Autortiesību bezgalības balvu 2017". Sākot ar 2016. gadu, nākuši klajā romāna tulkojumi citās valodās: Nikolā Ozano franciski pārtulkoto grāmatu ar nosaukumu Metal izdeva Francijas izdevniecība Gaia Editions, un tās atvēršanas svētki notika 16. martā Latvijas vēstniecībā Parīzē. Snorres Karkonena-Svensona norvēģiski pārtulkoto grāmatu ar nosaukumu Fordømte 94 izdeva Norvēģijas izdevniecība Bokbyen Forlag, un tās atvēršanas svētki notika 9. maijā Latvijas vēstniecībā Oslo. Slovēņu valodā romānu ar nosaukumu Metalci '94 izdeva Slovēnijas izdevniecība Miš 2016. gadā (tulkojis Jedrt Lapuh Maležič). Igauņu valodā romānu ar oriģinālo nosaukumu izdeva izdevniecība Randvelt 2017. gadā (tulkojis Mikk Grins). Lietuviešu valodā romānu izdeva apgāds Kitos knygos 2018. gadā ar oriģinālo nosaukumu. Horvātu valodā romānu ar oriģinālo nosaukumu 2017. gadā izdeva apgāds „V.B.Z." Angļu valodā romānu ar nosaukumu Doom 94 Kaijas Straumanis tulkojumā izdeva Wrecking Ball Press 2018. gadā. Bulgāru valodā romāns nāca klajā izdevniecībā Izida 2018. gadā ar oriģinālo nosaukumu. Ungāru valodā romāns izdots ar nosaukumu Metál, Tölgyesi Beatrix tulkojumā Budapeštas izdevniecībā Vince 2018. gadā. Spāņu valodā romāns nāca klajā Meksikas izdevniecībā Casa Editorial Abismos (tulk. Anna Karenina O. Contreras) 2020. gadā ar nosaukumu "Jelgava". Vācu valodā romāns nāca klajā izdevniecībā Parasitenpresse ar nosaukumu Doom 94 (tulk. Bettina Bergman) 2021. gadā. Japāņu valodā romāns nāca klajā izdevniecībā 作品社 (tulk. Ayumi Kurosawa) 2022. gadā. Poļu valodā romāns nāca klajā ar nosaukumu "Jełgawa ʼ94" izdevniecībā Marpress (tulk. Daniel Łubiński) 2022. gadā. 2015. gada 5. decembrī Jelgavas Jaunajā teātrī pirmizrādi piedzīvoja Riharda Svjatska režisēts romāna dramatizējums. 2017. gadā tika uzsākta filmas pēc romāna motīviem filmēšana (režisors Jānis Ābele). Filma "Jelgava 94" iznāca 2019. gadā. 2019. gada janvārī Latvijas televīzijas jaunais raidījums "Literatūre" pirmo sēriju veltīja romānam "Jelgava 94" un J. Joņeva stāstījumam par Jāņa Jaunsudrabiņa "Balto grāmatu". «Jāņa Joņeva grāmata «Jelgava 94» saņem LTV balvu «Kilograms kultūras»». Zemgales Ziņas. 2014. gada 13. marts. Arhivēts no oriģināla, laiks: 2016. gada 3. Marts. Skatīts: 2016. gada 16. septembrī. «Joņeva romānam «Jelgava 94» – pirmā balva». Jelgavas Vēstnesis. 2014. gada 14. marts. Arhivēts no oriģināla, laiks: 2019. gada 31. Oktobris. Skatīts: 2016. gada 16. septembrī. «Arhivēta kopija». Arhivēts no oriģināla, laiks: 2016. gada 3. martā. Skatīts: 2014. gada 22. martā. «Lielā lasīšana». Latvijas Televīzija. Lsm.lv. Arhivēts no oriģināla, laiks: 2017. gada 2. Februāris. Skatīts: 2016. gada 16. septembrī. «Autortiesību bezgalības balva 2017 — Laureāti». AKA/LAA. Arhivēts no oriģināla, laiks: 2017. gada 6. decembrī. Skatīts: 2017. gada 10. decembrī. «Jāņa Joņeva romāna “Jelgava 94” tulkojuma franču valodā atvēršanas svētki Latvijas vēstniecībā Parīzē». Latvijas Republikas Vēstniecība Francijas Republikā. 2016. gada 17. marts. Arhivēts no oriģināla, laiks: 2016. gada 29. Jūnijs. Skatīts: 2016. gada 16. septembrī. «Parīzē atklāts Jāņa Joņeva grāmatas «Jelgava 94» tulkojums franču valodā». Zemgales Ziņas. 2016. gada 18. marts. Arhivēts no oriģināla, laiks: 2016. gada 23. Marts. Skatīts: 2016. gada 16. septembrī. «Joņeva populāro romānu "Jelgava 94" izdos Francijā un Norvēģijā». Kasjauns.lv. 2016. gada 9. janvāris. Skatīts: 2016. gada 16. septembrī. Rahva Raamat — Jelgava 94 «Jelgava 94». Arhivēts no oriģināla, laiks: 2020. gada 21. martā. Skatīts: 2020. gada 21. martā. «Jelgavā tapis iestudējums pēc Jāņa Joņeva romāna "Jelgava 94" motīviem». Satori. 2015. gada 3. decembris. Arhivēts no oriģināla, laiks: 2016. gada 4. Marts. Skatīts: 2016. gada 16. septembrī. Filmas «Jelgava 94» filmēšanu plāno sākt nākamgad. http://www.tvnet.lv/izklaide/kino/635245-filmas_jelgava_94_filmesanu_plano_sakt_nakamgad