Finanšu centrs ir pilsēta, reģions vai atsevišķos gadījumos valsts, kur koncentrēts liels daudzums finanšu iestāžu (bankas, apdrošināšanas kompānijas, fondi, utml.). Finanšu centri izceļas ar plašu finanšu pakalpojumu klāstu, kuri tiek izplatīti vai labvēlīgu apstākļu ietekmē izplatās uz citām teritorijām. Atkarībā no to nozīmes finanšu centrus iedala starptautiskos un reģionālos. Finanšu centra esamībai kādas valsts iekšienē ir pozitīvs efekts uz tās ekonomiku. Tie rada: darbavietas finanšu centra saistītajās nozarēs strādājošajiem; nodokļu ieņēmumus Valsts kasei gan tiešā, gan netiešā veidā; lētākus finanšu pakalpojumus attiecīgajā reģionā. Piemēram, Šveicē finanšu sektora radītais IKP 2006. gadā bija 15% no kopējā, nodarbinot 5% no darbspējīgajiem iedzīvotājiem, nodokļu ienākumos radot 16% no visiem. Vēsturiski eksistē vairāki faktori, kuri veicina finanšu centru rašanos un attīstību: ērts ģeogrāfiskais novietojums stabila politiskā vide moderna infrastruktūra izglītots darbaspēks labas valodu zināšanas labvēlīga nodokļu politika brīva kapitāla kustība Pieci lielākie starptautiskas nozīmes finanšu centri ir: Londona Ņujorka Honkonga Singapūra Šanhaja Pasaulē pastāv daudzi reģionāli finanšu centri, lielākoties tās ir pilsētas, kurām ir nozīme kādā noteiktā reģionā. Pārsvarā tās ir valstu galvaspilsētas, kur notiek galvenās ekonomikas aktivitātes. Kā vienu no šādām pilsētām var minēt arī Rīgu. «Swiss Financial Sector Masterplan». Arhivēts no oriģināla, laiks: 2008-05-09. Skatīts: 2011-12-20. Global Financial Centres Index «Latvijas Privātbanku asociācija». Arhivēts no oriģināla, laiks: 2014. gada 18. maijā. Skatīts: 2018. gada 7. septembrī. Arhivēts 2014. gada 18. maijā, Wayback Machine vietnē.