Daina Šveica (dzimusi 1939. gada 28. jūlijā Jūrmalā) ir bijusī latviešu airētāja, ķīmiķe, sabiedriska darbiniece. Latvijas Zinātņu akadēmijas Starptautiskās daļas vadītāja (1993-2005). Dzimusi 1939. gadā kā Daina Mellenberga Rīgas Jūrmalas pilsētas arhitekta Viktora Mellenberga ģimenē. Absolvējusi Rīgas Politehnisko institūtu (1965). Ķīmijas zinātņu doktore. Sporta karjeras laikā četras reizes izcīnījusi Eiropas čempiones titulu pārairu divniekā kopā ar Maiju Kaufmani (1963., 1964., 1965. un kopā ar T.Gomolko 1967. gadā), kā arī vairākas reizes kļuvusi par PSRS čempioni (1963., 1965., 1967.). Treneris Juris Aldiņš. PSRS Nopelniem bagātā sporta meistare (1965).  No 1970. līdz 1990. gadam viņa bija Latvijas Zinātņu akadēmijas Neorganiskās ķīmijas institūta zinātniskā līdzstrādniece. Pēc viņas iniciatīvas 1989. gada 21. maijā nodibināja Latvijas Olimpisko akadēmiju (LOA) un viņu ievēlēja par LOA prezidenti. Ierosināja nodibināt Latvijas olimpiešu klubu - 1990. gada 15. janvārī kluba pirmā priekšsēdētāja pienākumus uzticēja Jāņa Lūša trenerim Valentīnam Mazzālītim. D. Šveica aktīvi iestājās par Latvijas Olimpiskās komitejas (LOK) atjaunošanu. LOK Ģenerālās asamblejas pirmajā sesijā 1988. gada 1. decembrī D. Šveicu ievēlēja par LOK viceprezidenti. Bija starptautiskās airēšanas savienības  (FISA - International Federation of Rowing Associations) aktīva dalībniece. Pēc Latvijas neatkarības atjaunošanas 1992. gadā D. Šveicu iecēla par Latvijas Fiziskās kultūras un sporta komitejas (vēlāk Latvijas Sporta departaments) direktori. Kopējās Latvijas enciklopēdija. 5. sējums. Rīga : Valērija Belokoņa izdevniecība. 2009. 421. lpp. ISBN 978-9934-8068-0-3. Konkrētās «Daina Šveica». LatvijasSports.lv. Skatīts: 2020-12-15. Vikikrātuvē par šo tēmu ir pieejami multivides faili. Skatīt: Daina Šveica.