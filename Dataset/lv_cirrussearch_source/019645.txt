USA-243 jeb WGS-5 (Wideband Global SATCOM 5) ir ASV militārais sakaru pavadonis, kas palaists 2013. gada maijā. Tas ir piektais Wideband Global SATCOM sistēmas pavadonis, otrais no WGS Block II. Paredzēts sakaru nodrošināšanai ASV bruņotajiem spēkiem Amerikā. Pavadoņa izmaksa tiek lēstas 342 miljoni USD. Pavadoni izgatavojusi korporācija Boeing uz platformas Boeing 702HP bāzes ar masu 5987 kg. Ģeostacionārās orbītas sasniegšanai pavadonis apgādāts ar konvenciālo raķešdzinēju R-4D un jonu dzinēju XIPS-25. USA-243 var pārraidīt datus ar ātrumu 3,6 gigabiti sekundē. Tam ir 19 individuāli vēršami kūļi, kas darbojas X joslas un Ka joslas frekvencēs. WGS-5 tika palaists 2013. gada 25. maijā 00:27 UTC ar nesējraķeti Delta IV Medium+(5,4) (lidojums D362) no Kanaveralas zemesraga Gaisa spēku stacijas starta kompleksa SLC-37B. Pēc veiksmīgā starta pavadonim tika dots nosaukums USA-243. Sākotnēji tas tika ievadīts augsti eliptiskā orbītā un veica R-4D dzinēja iedarbināšanas. Pēc tam ar jonu dzinēja XIPS-25 palīdzību tika sasniegta ģeostacionārā orbīta. Pirms starta tika paziņots, ka WGS-5 atradīsies virs Amerikas punktā 52,5° rietumu garuma, bet tas nav apstipināts. 2. oktobrī Boeing paziņoja, ka WGS-5 pabeigta izmēģinājumu fāze, un pavadonis nodots Gaisa spēkiem. 2013 - Launches to Orbit and Beyond Arhivēts 2013. gada 22. oktobrī, Wayback Machine vietnē. Robert Christy (angliski) WGS 5 launched to expand coverage over the Americas Arhivēts 2013. gada 10. septembrī, Wayback Machine vietnē. JUSTIN RAY, SPACEFLIGHT NOW, 2013-05-24, (angliski) «WGS-5 Mission Overview». United Launch Alliance. Arhivēts no oriģināla, laiks: 2013-09-16. Skatīts: 2013-06-01. ULA Delta IV successfully lofts WGS-5 satellite William Graham, nasaspaceflight.com, 2013-05-24, (angliski) Fifth WGS communications craft enters military service Arhivēts 2013. gada 13. oktobrī, Wayback Machine vietnē. William Graham, nasaspaceflight.com, 2013-10-07, (angliski) 5th Boeing-Built Wideband Satellite Increases Coverage for Warfighters Boeing, 2013-10-02, (angliski) Transformational Wideband Communication Capabilities for the Warfighter Boeing WGS 1, 2, 3, 4, 5, 6, 7, 8, 9 Gunter Dirk Kreb