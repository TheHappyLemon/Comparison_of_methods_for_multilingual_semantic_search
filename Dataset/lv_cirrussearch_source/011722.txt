Ari Ahonens (somu: Ari Ahonen; dzimis 1981. gada 6. februārī) ir bijušais somu hokejists, vārtsargs. Karjeras lielāko daļu pavadījis Eiropas vadošajās līgās. No 2002. līdz 2006. gadam trīs sezonas pieteikts spēlēm NHL kluba Ņūdžersijas "Devils" sastāvā, taču nevienā spēlē laukumā tā arī nav devies. Savu spēlētāja karjera Ahonens uzsāka dzimtās Jiveskiles JYP jauniešu sistēmā, 1998.—99. sezonā debitējot arī JYP SM līgas klubā. Jau nākamajā sezonā Ari kļuva par vienu no Helsinku HIFK vārtsargiem. 2001. gada vasarā Ahonens pārcēlās uz Ziemeļameriku, nākamās piecas sezonas aizvadot Ņūdžersijas "Devils" Amerikas hokeja līgas fārmklubā Albani "River Rats", taču tad atgriezās Somijā. No 2009. līdz 2011. gadam Ahonens spēlēja SM līgas klubā KalPa. KalPa rindās Ahonens uzsāka arī 2011.—12. gada sezonu, taču sezonas vidū vārtsargs pārcēlās uz KHL klubu Magņitogorskas "Metallurg", tā rindās aizvadot arī 2012.—13. gada sezonu. 2013. gada jūnijā Ahonens noslēdza līgumu ar citu KHL klubu Astanas "Baris", taču jau gadu vēlāk pievienojās Vladivostokas "Admiral". No 2015. līdz 2017. gadam Ahonens spēlēja Pori "Ässät" rindās, taču tad vienu sezonu aizvadīja Dānijas līgā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)