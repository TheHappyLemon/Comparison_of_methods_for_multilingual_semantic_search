Viktorija Jūhansone (zviedru: Victoria Johansson; dzimusi 1974. gada 12. martā) ir Zviedrijas starptautiskā meistare šahā (1993). Vairākkārt pārstāvējusi Zviedriju Pasaules un Eiropas junioru šaha čempionātos, kuros labāko rezultātu sasniegusi 1991. gadā Pasaules junioru šaha čempionātā meitenēm, kad ieņēmusi 6. vietu. 1993. gadā Helsinkos apsteigusi Ingrīdu Dālu un Johannu Pāsikangasu-Tellu Pasaules čempionāta šahā sievietēm zonas turnīrā un ieguvusi tiesības spēlēt starpzonu turnīrā. 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 35. vietu. Pārstāvējusi Zviedriju Pasaules šaha olimpiādēs: 1990. gadā pie otrā galdiņa 29. sieviešu šaha olimpiādē Novisadā (+7, =4, -1) un izcīnījusi individuālo sudraba medaļu, 1992. gadā pie pirmā galdiņa 30. sieviešu šaha olimpiādē Manilā (+6, =3, -4), 1996. gadā pie pirmā galdiņa 32. sieviešu šaha olimpiādē Erevānā (+5, =2, -4), 1998. gadā pie pirmā galdiņa 33. sieviešu šaha olimpiādē Elistē (+2, =4, -4), 2000. gadā pie trešā galdiņa 34. sieviešu šaha olimpiādē Stambulā (+3, =2, -5), 2002. gadā pie otrā galdiņa 35. sieviešu šaha olimpiādē Bledā (+4, =1, -5), 2004. gadā pie trešā galdiņa 36. sieviešu šaha olimpiādē Kalvijā (+3, =5, -3), 2006. gadā pie pirmā galdiņa 37. sieviešu šaha olimpiādē Turīnā (+4, =3, -4), 2012. gadā pie otrā galdiņa 40. sieviešu šaha olimpiādē Stambulā (+3, =2, -4). Pārstāvējusi Zviedriju Eiropas komandu sieviešu šaha čempionātos: 1992. gadā pie pirmā galdiņa 1. Eiropas komandu sieviešu šaha čempionātā Debrecenā (+2, =0, -4), 1997. gadā pie pirmā galdiņa 2. Eiropas komandu sieviešu šaha čempionātā Pulā (+2, =0, -4), 2001. gadā pie pirmā rezerves galdiņa 4. Eiropas komandu sieviešu šaha čempionātā Leonā (+3, =0, -3), 2005. gadā pie trešā galdiņa 6. Eiropas komandu sieviešu šaha čempionātā Gēteborgā (+2, =4, -2), 2007. gadā pie trešā galdiņa 7. Eiropas komandu sieviešu šaha čempionātā Iraklijā (+2, =0, -4). Par panākumiem turnīros FIDE 1993. gadā viņai piešķīrusi starptautiskās meistares (WIM) nosaukumu. 9th World Girls' Junior Chess Championship :: Mamaia 1991 Helsinki zt (Women) playoff 1993 - 365Chess.com Tournaments 1993 Jakarta Interzonal Tournament OlimpBase :: Women's Chess Olympiads :: Viktoria Johansson OlimpBase :: European Women's Team Chess Championship :: Viktoria Johansson Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)