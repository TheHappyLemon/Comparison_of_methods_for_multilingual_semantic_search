"Kas jauns, kaķīt?" (angļu: What's New Pussycat?) ir 1965. gada ASV un Francijas romantiska kinokomēdija, kuras režisors ir Klaivs Donners, bet scenārija autors Vudijs Allens. Filmā galvenās lomas atveido Pīters Selerss, Pīters O'Tūls, Romija Šneidere, Kapučīne, Pola Prentisa, Vudijs Allens un Urzula Andresa. Šī ir Vudija Allena aktiera kinodebija, kā arī pirmā filma, kurai viņš ir sarakstījis scenāriju. Filma stāsta par sieviešu krāpnieku (O'Tūls), kurš vēlas atteikties no sava dzīvesveida, lai apprecētu savu mūža mīlestību (Šneidere). Viņš meklē palīdzību pie psihoanalītiķa (Selerss), kuram pašam ir romantiskas problēmas. "Kas jauns, kaķīt?" pirmizrāde notika 1965. gada 22. jūnijā un to izplatīja United Artists. Filma saņēma pārsvarā negatīvas kritiķu atsauksmes. Lielu slavu iemantoja filmas tituldziesma What's New Pussycat?, kuras mūzikas autors ir Bērts Bakeraks, vārdu autors Hals Deivids, bet izpilda Toms Džonss. Gan Bakeraks, gan Deivids tika nominēti Amerikas Kinoakadēmijas balvai kategorijā "Labākā dziesma". «What's New Pussycat (1965)». The Numbers. Skatīts: 2022. gada 30. septembrī. «What's New Pussycat? (1965)». Rotten Tomatoes. Skatīts: 30.09.2022. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Box Office Mojo profils (angliski) Rotten Tomatoes profils (angliski)