Flaming ir britu psihodēliskā roka grupas Pink Floyd debijas albuma The Piper at the Gates of Dawn ceturtā dziesma. Tā izdota arī kā singls, taču tikai ASV. Dziesmas autors ir grupas toreizējais līderis Sids Barets, producents ir nu jau ierastais Normens Smits. Tematiski dziesma ir kā bērnišķīga spēle starp diviem draugiem. Pēc Deivida Gilmora pievienošanās grupai 1968. gadā, dziesma grupas koncertprogrammā palika tikai uz neilgu brīdi. Šī dziesma tika izdota arī kā grupas trešais singls ASV (Tower 378), taču dziesma neiekļuva topos. Singls tika izdots angļu singla Apples and Oranges vietā, jo tas nebija iekļuvis angļu pārdotāko dziesmu topā. Šis singls bija pirmais no diviem ASV singliem, ko izdevis Tower Records un kas nebija izdoti Lielbritānijā. Pēc-Bareta perioda Pink Floyd veidotās dziesmas koncertversijas bieži tikušas pat izsmietas, jo tās priecīgais, sirreālais teksts ar vārdiem "Yipee! You can't see me but I can you" bija pilnīgi atšķirīgs no pārējām tā perioda dziesmām. Dziesmu dziedāja Deivids Gilmors, kurš, kā redzams Francijas televīzijas arhīvā, darīja to ar izteikti garlaicīgu izteiksmi. Sids Barets - ģitāra un solovokāls Riks Raits - taustiņinstrumenti un bekvokāls Rodžers Voterss - basģitāra, stabule un bekvokāls Niks Meisons - bungas un perkusijas