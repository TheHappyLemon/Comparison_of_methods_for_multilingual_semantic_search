"Neiecietība" (angļu: Intolerance) ir 1916. gada ASV mēmā filma, kuras režisors ir Deivids Vorks Grifits. Filmu "Neiecietība" uzskata par vienu no nozīmīgākajām mēmā laikmeta filmām. Trīsarpus stundu garajā episkajā filmā ir četras paralēlas sižeta līnijas, kuru katru šķir vairāki gadsimti. Pirmā sižeta līnija ir mūsdienu amerikāņu melodrāma, otrā ir par Kristus misiju un nāvi, trešā ir franču stāsts par Svētā Bērtuļa nakts slaktiņu un ceturtā par Babilonijas impērijas krišanu. Katrs stāsts attēlots savā krāsu gammā. Grifits nolēma filmu veidot kā atbildi centieniem aizliegt un cenzēt viņa iepriekšējo filmu "Nācijas dzimšana" (1915), tajā attēlotā rasisma un Kukluksklana slavināšanas dēļ. "Neiecietība" nav atvainošanās, jo, pēc Grifita teiktā, viņam nav par ko atvainoties. Grifits pauda, ka filma ir atbilde neiecietīgajiem kritiķiem. 1989. gadā tā kļuva par vienu no pirmajām filmām, ko iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Nicolas Rapold. «Birth of Another Spectacle, and Its Life». The New York Times (en-US), 2013-07-26. ISSN 0362-4331. Skatīts: 2023-02-24. «Intolerance (1916)». www.filmsite.org. Skatīts: 2023-02-24. Paul McEwan. The Birth of a Nation (BFI Film Classics). London : BFI/Palgrave Macmillan, 2015. ISBN 978-1-84457-657-9. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2023-02-24. Vikikrātuvē par šo tēmu ir pieejami multivides faili. Skatīt: Neiecietība. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski) Encyclopædia Britannica raksts (angliski)