Ziemeļilokosa (filipīniešu: Lalawigan ng Ilocos Norte, angļu: Province of Ilocos Norte, iloku: Probinsia ti Ilocos Norte) ir viena no Filipīnu provincēm valsts ziemeļdaļā, Ilokosas reģionā. Administratīvi dalās 2 pilsētās un 21 municipalitātē un sīkāk 559 barangajās. Provinces centrs un lielākā pilsēta ir Laoaga. Lielākā daļa iedzīvotāju ir iloki. Province izvietojusies Lusonas salas ziemeļrietumos pie Dienvidķīnas jūras. Austrumos robežojas ar Kagajanu un Apajao, bet dienvidos — ar Abru un Dienvidilokosu. Reljefā dominē piekrastes zemiene rietumos un Centrālās Kordiljeras priekškalnes austrumos. Augstākais kalns ir Sikapo (2361 m vjl). Kad spāņu kolonizatori 1572. gadā ieradās Lusonas ziemeļrietumos, tur jau pastāvēja plaukstošas pilsētas, kas bija zināmas japāņu, ķīniešu un malajiešu tirgotājiem. Ilokosas teritorija sākotnēji apvēra mūsdienu Ziemeļilokosas, Dienvidilokosas, Abras un daļēji Launionas un Kalnu provinces teritorijas. 1818. gadā Ilokosa tika sadalīta Ziemeļilokosā un Dienvidilokosā. Vikikrātuvē par šo tēmu ir pieejami multivides faili. Skatīt: Ziemeļilokosa.