Ilze Graubiņa (dzimusi 1941. gada 8. novembrī, mirusi 2001. gada 24. janvārī) bija latviešu pianiste. Tēvs — komponists Jēkabs Graubiņš. 1959. gadā beigusi Emīla Dārziņa mūzikas vidusskolu, 1965. gadā — Maskavas konservatorijas Jakova Fliera klasi, 1967. gadā — aspirantūru. 1967. gadā kļuva par pedagoģi Latvijas Valsts konservatorijā (vēlāk — Jāzepa Vītola Latvijas Mūzikas akadēmija), no 1986. gada — profesore. No 1967. līdz 1986. gadam soliste Latvijas Filharmonijā. Koncertējusi PSRS un ārzemēs. 1964. gada Johana Sebastiāna Baha otrajā starptautiskajā konkursā Leipcigā ieguvusi 1. prēmiju. Graubiņas repertuārā galvenokārt bija Bahs, Ludvigs van Bēthovens, Johanness Brāmss. 1967. gadā Graubiņa saņēmusi Latvijas PSR Nopelniem bagātās skatuves mākslinieces goda nosaukumu. 1979. gadā saņemts Latvijas PSR Tautas skatuves mākslinieces goda nosaukums. Apglabāta Rīgas Meža kapos. Latvijas enciklopēdija. 2. sējums. Rīga : Valērija Belokoņa izdevniecība. 2003. 640. lpp. ISBN 9984-9482-2-6. «Ilze Graubiņa». Diena.lv. Skatīts: 2015. gada 22. septembrī. Biogrāfija Arhivēts 2011. gada 17. jūlijā, Wayback Machine vietnē. (angliski)