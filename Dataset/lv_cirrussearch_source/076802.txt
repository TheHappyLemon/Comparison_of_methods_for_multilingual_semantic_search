Marko Jaričs (serbu: Марко Јарић; dzimis 1978. gada 12. oktobrī Belgradā, Dienvidslāvijā) ir profesionāls serbu basketbolists, Serbijas basketbola izlases dalībnieks. Pašlaik (2013) ir bez kluba. 2000. gada NBA draftā viņu ar kopējo 30. numuru izvēlējās Losandželosas "Clippers". 2002. gada Pasaules čempions un 2001. gada Eiropas čempions kopā ar Dienvidslāvijas basketbola izlasi. M. Jariču 2000. gada NBA draftā ar kopējo 30. numuru izvēlējās Losandželosas "Clippers". Tur viņš aizvadīja trīs sezonas, un tika aizmainīts uz Minesotas "Timberwolves" kopā ar Laionelu Čalmersu. Pretī "Clippers" saņēma Semu Keselu un nākotnes izvēles tiesības drafta pirmajā kārtā. 2008. gada 26. jūnijā M. Jaričs tika aizmainīts uz Memfisas "Grizzlies". 2009. gada 22. decembrī parakstīja līgumu ar Spānijas basketbola līgas klubu Madrides "Real". 2011. gada janvārī viņš parakstīja līgumu ar Sjēnas "Montepaschi", taču 2012. gada oktobrī pievienojās Čikāgas "Bulls", taču viņš neiekļuva komandas galīgajā sastāvā. Viņš ir spēlējis arī nacionālajā izlasē. Labākais sasniegums — 2002. gada Pasaules čempiona gods. Viņš ieguvis arī 2001. gada Eiropas čempiontitulu. M. Jaričs ir vienīgais basketbolists, kurš uzvarējis Itālijas spēcīgākajā basketbola līgā divus gadus pēc kārtas ar divām dažādām komandām. 2000. gadā basketbolists triumfēja ar "Paf Bologna", bet gadu vēlāk — ar Boloņas "Kinder". Marko ir Srečko Jariča, viena no visu laiku labākajiem serbu basketbolistiem, dēls. Marko Jaričam ir dubultā pilsonība, arī grieķu. 2008. gada 12. jūnijā M. Jaričs saderinājās ar brazīļu supermodeli Adrianu Limu, bildinot topošo sievu viņas 27. dzimšanas dienā. Pāris apprecējās 2009. gada Valentīndienā. Pēc pieciem gadiem pāris izšķīrās, lai gan oficiāli laulība tika šķirta vēl 2 gadus vēlāk — 2016. gadā. M. Jariča un A. Limas laulībā piedzima divas meitas. Timberwolves Acquire Guards Marko Jaric & Lionel Chalmers from the L.A. Clippers for Guard Sam Cassell & First-Round Draft Pick (angliski) Wolves pick Mayo, swap him for Love in 8-player deal (angliski) Marko Jaric, nuevo jugador del Real Madrid Arhivēts 2009. gada 25. decembrī, Wayback Machine vietnē. (spāņu) NBA.com : Marko Jaric Bio Page Arhivēts 2009. gada 1. janvārī, Wayback Machine vietnē. (angliski) Lega A Basket Arhivēts 2007. gada 27. septembrī, Wayback Machine vietnē. (angliski) Supermodel Adriana Lima Engaged to Basketball Star (angliski) Supermodel Adriana Lima Elopes! People, February 23, 2009 (angliski) «Adriana Lima oficiāli izšķīrusies no vīra Marko Jariča». Zeltene (lv-LV). 2016-03-15. Skatīts: 2021-10-16. Andy Tillett. «Adriana Lima splits from Marko Jaric after five years of marriage». Mail Online (angliski), 2014-05-02. Skatīts: 2021-10-16. NBA profils (angliski) Basketball Reference profils (angliski) Eirolīgas profils (angliski) Basketpedya profils[novecojusi saite] (angliski)