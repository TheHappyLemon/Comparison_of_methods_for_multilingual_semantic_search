Sergejs Aļeiņikovs (krievu: Сергей Евгеньевич Алейников; baltkrievu: Сярге́й Яўге́навіч Але́йнікаў; dzimis 1961. gada 7. novembrī Minskā) ir bijušais baltkrievu futbolists, balsta pussargs. Karjeru sācis Minskas "Dinamo", kopā ar komandu 1982. gadā kļuvis par PSRS čempioniem. 1989. gadā pievienojies Itālijas A sērijas klubam Turīnas "Juventus", pirmajā sezonā klubā iegūstot UEFA kausu un Itālijas kausu. Pēc sezonas pievienojies citam A sērijas klubam U.S. Lecce, kurš gan sezonas beigās no tās izkrita. 1993. gadā pievienojies Japānas klubam Osakas "Gamba", profesionālo karjeru noslēdzis 1996. gadā, pārstāvot Zviedrijas komandu IK Oddevold. Aļeiņikovs PSRS izlasē aizvadījis 73 spēles, gūstot 6 vārtus. Piedalījies 1988. gada Eiropas čempionāta finālā, kurā PSRS ar rezultātu 0—2 piekāpās Nīderlandei. Pēc neatkarības iegūšanas aizvadījis 4 spēles Baltkrievijas izlasē. 2003. gadā Baltkrievijas Futbola federācija izvēlējās Aļeiņikovu kā savu labāko spēlētāju pēdējos 50 gados. Pēc karjeras beigām strādājis par treneri. «Golden Players take centre stage». uefa.com. 2003. gada 29. novembris. Arhivēts no oriģināla, laiks: 2008. gada 2. janvāris. Skatīts: 2009. gada 28. februāris. Krievijas Lielās enciklopēdijas raksts (krieviski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)