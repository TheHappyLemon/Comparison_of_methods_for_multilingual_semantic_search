Ačehas speciālais reģions (indonēziešu: Daerah Istimewa Aceh, izrunā: [ʔaˈtɕɛh]; aču: Nanggroë Aceh Darussalam) ir viena no Indonēzijas pirmās pakāpes administratīvā iedalījuma vienībām. Tas ir viens no septiņiem Indonēzijas reģioniem ar īpašu statusu. Ačehas administratīvais centrs ir Banda Ačeha. Reģions izvietojies Sumatras salas ziemeļrietumos; pie tā pieder arī vairākas piekrastes salas, lielākās no kurām ir Simelue (1754 km²), Baņakas salas un Veha. Robežojas dienvidaustrumos ar Ziemeļsumatras provinci. Reljefs kalnains ar plašām piejūras zemienēm. 2004. gada 26. decembrī Ačeha bija vistuvāk esošā sauszeme Indijas okeāna zemestrīces epicentram, kas izraisīja postošu cunami vilni. 2010. gadā provincē dzīvoja 4,49 miljoni iedzīvotāju, no kuriem 79% ir ači. Lai gan oficiālā valoda ir indonēziešu valoda, plaši izplatīta ir arī aču valoda. Pēc reliģijas aptuveni 98,2% iedzīvotāji ir musulmaņi. Vikikrātuvē par šo tēmu ir pieejami multivides faili. Skatīt: Ačeha. Encyclopædia Britannica raksts (angliski) Encyclopædia Universalis raksts (franciski)