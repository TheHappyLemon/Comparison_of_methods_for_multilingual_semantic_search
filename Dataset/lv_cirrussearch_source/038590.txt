Uvis Jānis Balinskis (dzimis 1996. gada 1. augustā) ir latviešu hokejists, aizsargs. Pašlaik (2023) Balinskis spēlē AHL vienībā Charlotte "Checkers". No 2013. līdz 2015. gadam Balinskis spēlēja dažādās Vācijas junioru līgās, taču tad pievienojās MHL vienībai HK Rīga, sezonas gaitā aizvadot vienu spēli arī KHL kluba Rīgas "Dinamo" sastāvā. 2016.—17. gada sezonā "Dinamo" rindās aizvadīja jau 21 spēli. 2018.—19. gada sezonā Balinskis nostiprinājās komandas pamatsastāvā. Vēlāk ilgstoši spēlēja Čehijā, Litvinovas un Liberecas klubos, bet 2023. gada 18. aprīlī parakstīja līgumu ar Nacionālās hokeja līgas komandu Floridas "Panthers". Pēc sekmīgas pirmssezonas treniņnometnes Balinskis komandas pieteikumā tika iekļauts jau sezonas pirmajā spēlē, 27 gadu vecumā 13. oktobrī debitējot NHL. 2023. gada 11. novembrī, spēlē pret Karolīnas "Hurricanes", Balinskis guva savus pirmos vārtus NHL. Latvijas hokeja izlases sastāvā spēlējis 2017., 2018., 2019., 2021. un 2023. gada Pasaules čempionātā. 2023. gada čempionātā kopā ar komandu izcīnījis bronzas medaļu. «Balinskis par pārcelšanos uz Čehiju: Gribēju uzlikt sev lielāku spiedienu | Sportazinas.com». www.sportazinas.com (en-US). 2022-12-01. Skatīts: 2023-04-18. «Balinskis oficiāli noslēdz līgumu ar NHL komandu - Hokeja ziņas» (lv-LV). 2023-04-18. Skatīts: 2023-04-18. «Balinskis 27 gados NHL debitē ar diviem noraidījumiem un zaudējumu pret "Wild"». Sportacentrs.com (latviešu). 2023-10-13. Skatīts: 2023-10-13. «Balinskis gūst pirmos vārtus NHL un palīdz "Panthers" izcīnīt uzvaru». sportacentrs.lv. Skatīts: 2023. gada 11. novembrī. «Uvis Jānis Balinskis». lhf.lv (latviešu). Skatīts: 2023-04-18. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Latvijas vieglatlēta(-es) profils