Aleutu salas (angļu: Aleutian Islands, aleutu: Unangam Tanangin) ir ap 1900 km garš arhipelāgs Klusā okeāna ziemeļos. Administratīvi pieder Amerikas Savienoto Valstu Aļaskas pavalstij, bet Komandora salas rietumos, kas ģeogrāfiski piederīgas Aleutu salām, ietilpst Krievijas Federācijas Kamčatkas novadā. Atdala no okeāna Beringa jūru. Sastāv no vairāk kā 160 vulkāniskām salām, kurās ir 57 vulkāni. Nosaukums, domājams, cēlies no čukču valodas vārda aliat — ‘sala’. Salas apdzīvo galvenokārt to pamatiedzīvotāji aleuti. Arhipelāgs sastāv no 14 galvenajām salām un vairāk par 200 nelielām saliņām un klintīm. Dalās vairākās salu grupās: Foksu salas Unimaka (4069,9 km²) Unalaška (2720 km²) Umnaka (1776,8 km²) Akutana (334,1 km²) Formauntinsu salas Andrejanova salas Atka (1048,8 km²) Adaka (711 km²) Tanaga (528 km²) Amļa (445,7 km²) Kanaga (368 km²) Sīgvauma (207,3 km²) Retu salas Amčitka (308,6 km²) Kiska (277,7 km²) Nīru salas Atu (893 km²) Agatu (221,6 km²) Semiču salas Komandora salas Beringa sala (1667 km²) Mednija (186 km²) Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 28. lpp. Vikikrātuvē par šo tēmu ir pieejami multivides faili. Skatīt: Aleutu salas. Encyclopædia Britannica raksts (angliski) Krievijas Lielās enciklopēdijas raksts (krieviski)