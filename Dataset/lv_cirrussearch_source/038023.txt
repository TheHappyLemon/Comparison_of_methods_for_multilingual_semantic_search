Šis raksts ir par F1 čempionu. Par citām jēdziena Rosbergs nozīmēm skatīt nozīmju atdalīšanas lapu. Keijo Ēriks "Keke" Rosbergs (somu: Keijo Erik "Keke" Rosberg; dzimis 1946. gada 6. decembrī, Solnā, Zviedrijā) ir Somijas sacīkšu braucējs. Viņš ir pazīstams kā Formula 1 pilots un 1982. gada čempions. Lai arī dzimis Zviedrijā, Keke pārstāvēja Somiju. Viņa dēls, Niko Rosbergs kopš 2006. gada piedalās F1. Niko pārstāv Vāciju. Rosbergs diezgan vēlu tika augstākajā formulu klasē. 29 gadu vecumā soms kļuva par Theodore komandas pilotu. Sezonas gaitā viņš kļuva par ATS pilotu, tad atkal atgriezās Theodore un visbeidzot sezonu noslēdza kā ATS braucējs. Lai arī nepilna, tomēr komandu maiņu ziņā mierīgāka bija nākamā, 1979. gada sezona. Viņš sezonu sāka tās vidū. Visās sacīkstēs Rosbergs piedalījās ar Wolf komandas formulu. 1980. un 1981. gadā Keke bija Fittipaldi pilots un pirmo reizi kāpa uz goda pjedestāla, tiesa gan, uz zemākā pakāpiena. Kad Karloss Reutemans un Alans Džonss paziņoja par savu karjeru beigām, soms kļuva par ātrās Williams komandas pilotu. Atkārtojot Maika Hotorna rekordu Rosbergs uzvarēja tikai vienā sacīkstē, tomēr ar to bija pietiekami, lai kļūtu par pasaules čempionu. Pēc titula piektā vieta 1983. gadā piektā vieta izskatījās pabāli, taču labāk par 1984. gada astoto vietu. 1985. gadā pirmo reizi savā karjerā izcīnot vairākas uzvaras sezonā kļuva par trešās vietas īpašnieku. Savu karjeru viņš beidza 1986. gadā, McLaren komandā. Pēc karjeras beigām Keke ir bijis menedžeris Mikam Hekinenam un vēlāk savam dēlam Niko. Vikikrātuvē par šo tēmu ir pieejami multivides faili. Skatīt: Keke Rosbergs. Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) eWRC-results.com profils (angliski)