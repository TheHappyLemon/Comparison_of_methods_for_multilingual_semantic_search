1995. gada referendums Baltkrievijā sastāvēja no četriem jautājumiem un notika 14. maijā kopā ar parlamenta vēlēšanām. Četri jautājumi, ko referendumā izšķīra, bija: vai krievu valodai jāpiešķir otrās oficiālās valsts valodas statuss, vai valstij jānomaina nacionālie simboli (ģerbonis un karogs), vai valstij ir vajadzīga ekonomiskā integrācija ar Krieviju, vai prezidents drīkst pāragri atlaist parlamentu, ja tas sistemātiski pārkāpj konstitūciju. Valsts prezidents Aleksandrs Lukašenko jau kopš 1993. gada nesekmīgi centās panākt referenduma rīkošanu, tomēr neguva parlamenta atbalstu. Starp prezidentu un parlamentu esošās domstarpības atrisināja šķīrējkomisija, kas lēma par labu prezidentam un referenduma rīkošanai. Referendumā nobalsoja 64,8% iedzīvotāju, atbalstot visus izteiktos priekšlikumus. 1995. gada 7. jūlijā prezidents parakstīja dekrētu par jauno valsts karogu un ģerboni. Kopš referenduma Baltkrievijā būtiski ir samazinājies baltkrievu valodas lietojums, bet pieaudzis krievu valodas lietojums. Pēc tautas skaitīšanas datiem 1999. gadā, 5 gadus pēc referenduma, baltkrievu valodā mājās runāja 36,7% valsts iedzīvotāju, bet 2009. gadā — tikai 11,9% iedzīvotāju. Vai Jūs atbalstāt krievu valodai noteikt tādu pašu statusu kā baltkrievu valodai? Vai Jūs atbalstāt prezidentu veidot ekonomisku integrāciju ar Krieviju? Vai Jūs atbalstāt priekšlikumu par jauna valsts karoga un ģerboņa ieviešanu Baltkrievijā? Vai Jūs piekrītat nepieciešamībai izdarīt izmaiņas Baltkrievijas Konstitūcijā, kas paredz Baltkrievijas Republikas prezidentam pirmstermiņa plenārsēžu pilnvaru izbeigšanu parlamentam par sistemātiskiem vai apjomīgiem konstitūcijas pārkāpumiem? Nohlen, D & Stöver, P (2010) Elections in Europe: A data handbook, p252 ISBN 978-3-8329-5609-7 Nohlen & Stöver, pp255-256 Latvijas baltkrievu sabiedrība aicina balsot pret grozījumiem Satversmē Arhivēts 2016. gada 5. martā, Wayback Machine vietnē., nra.lv. Atjaunināts: 2015. gada 2. janvārī Data from 1999 Belarusian general census Arhivēts 2009. gada 5. maijā, Wayback Machine vietnē.. «Arhivēta kopija». Arhivēts no oriģināla, laiks: 2010. gada 31. oktobrī. Skatīts: 2010. gada 31. oktobrī. «Arhivēta kopija». Arhivēts no oriģināla, laiks: 2010. gada 31. oktobrī. Skatīts: 2015. gada 1. aprīlī.