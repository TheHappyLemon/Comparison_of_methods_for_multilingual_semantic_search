Semantiskā integrācija ir process, kurā tiek salīdzināti divi vai vairāki modeļi, un tajos esošie semantiski saistītie jēdzieni tiek saskaņoti, tos savstarpēji kartējot. Tā funkcija ir savienot neviendabīgus datu avotus un organizēt tajos esošo informāciju, vienlaikus novēršot konfliktus, kas var rasties dažādu struktūru, kā arī semantiskā konteksta vai nozīmes pretrunu dēļ. Semantiskā integrācija var atvieglot vai pat automatizēt saziņu starp datorsistēmām (piemēram, uzņēmuma lietojumprogrammu sasaistīšanas procesā), publicējot to metadatus. Metadatu publicēšana ļauj arī automātiski sasaistīt sistēmu ontoloģijas. Tas iespējams, vai nu nosakot semantisko attālumu jeb nozīmes līdzību (piemēram, tīmekļa ontoloģijas valodā OWL), vai izmantojot leksiskās metodes, vai arī izmantojot ontoloģisko struktūru īpašības. Carroll, Ray; van der Meer, Sven (2008-07). "Semantic Integration of User Data - Models and Processes Enabling Seamless Mobility". 2008 32nd Annual IEEE International Computer Software and Applications Conference: 1103–1109. doi:10.1109/COMPSAC.2008.220.