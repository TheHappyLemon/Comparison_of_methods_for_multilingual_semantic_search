Miroslavs Josefs Kloze (poļu: Mirosław Marian Klose, vācu: Miroslav Josef Klose; dzimis 1978. gada 9. jūnijā Opolē, Polijā) ir Polijā dzimis bijušais Vācijas futbolists, spēlēja uzbrucēja pozīcijā. No 2001. līdz 2014. gadam spēlējis Vācijas futbola izlasē. Pēc uzvaras 2014. gada Fifa pasaules kausā Kloze paziņoja par aiziešanu no nacionālās izlases, vēlāk pēc 2016. gada sezonas Romas "Lazio", Kloze paziņoja par profesionālā futbolista karjeras beigām un pievienojās Vācijas futbola izlases treneru sastāvam. Ar 71 vārtiem 137 spēlēs Kloze Vācijas izlasē ir visu laiku rezultatīvākais spēlētājs, aiz sevis atstājot 68 vārtus guvušo Gerdu Milleru. Kloze guvis visvairāk vārtu FIFA pasaules kausa finālturnīros - 16. Miroslavs Kloze ir dzimis Opolē, Polijā 1978. gada 9. jūnijā (45 gadi). Viņa vecāki ir profesionāli atlēti - tēvs Josefs Kloze, kurš bija futbolists klubā Odra Opole un māte - Barbara Jeza, kura bija Polijas sieviešu rokasbumbas izlases dalībniece. Ģimene pārcēlās uz Vāciju 1986. gadā, kad Miroslavam bija vien 8 gadi. Futbola prasmes Kloze attīstīja pilsētas futbola klubā "SG Blaubach-Diedelkopf", kurš tajā laikā spēlēja Vācijas futbola līgas septītajā divīzijā, un apguva prasmes kā namdaris. Klozem un viņa sievai Silvijai ir dvīņu zēni - Luans un Noā. 1999. gadā Kloze no Vācijas futbola kluba FC Homburg pārgāja uz 1. FC Kaiserslautern un sākotnēji spēlēja tā rezerves komandā 1. FC Kaiserslautern II. Pirmo reizi pamatkluba sastāvā Vācijas futbola Bundeslīgā viņš spēlēja 2000. gada aprīlī. 2001-2002 gada sezonā Kloze guva 16 vārtus Bundeslīgā un pirmo pilno sezonu Bundeslīgā noslēdza kā viens no rezultatīvākajiem vārtu guvējiem līgā. 5 gadu laikā Kloze kluba rindās laukumā bija 120 spēlēs un izcēlās ar 44 vārtu guvumiem. 2004. gada martā Kloze parakstīja 4 gadu līgumu ar Vācijas futbola Bundeslīgas klubu Brēmenes "Werder" 5 miljonu eiro apmērā. Kloze pirmo maču aizvadīja 2004. gada 6. augustā pret Gelzenkirhenes "Schalke 04", bet pirmos vārtus guva 29. augustā mačā pret VfL Wolfsburg. 2004-2005 sezona - 32 spēlēs 15 vārti 2005-2006 sezona - 26 spēlēs 25 vārti 2006-2007 sezona - 31 spēlē 13 vārti 2007. gada 7. jūnijā Kloze apstiprināja, ka viņš pametīs Brēmenes "Werder" un dosies uz Minhenes "Bayern" vai nu pirms 2007-2008 gada sezonas, vai pēc līguma beigām ar esošo klubu. 2007. gada 26. jūnijā Minhenes "Bayern" kluba prezidents Kārlis Heincs Rummenige apstiprināja, ka klubs ir panācis vienošanos ar Brēmenes "Werder" par Klozes iegūšanu savā īpašumā. Tika parakstīts līgums uz 4 gadiem. Pirmajā sezonā, spēlējot Minhenes "Bayern" ridnās, Kloze ieguva pirmo lielo klubu karjeras titulu - uzvara Vācijas futbola Bundeslīgā un Vācijas kausā futbolā. 2007-2008 sezona - 27 spēlēs 10 vārti 2008-2009 sezona - 26 spēlēs 10 vārti 2009-2010 sezona - 25 spēlēs 3 vārti 2010-2011 sezona - 20 spēlēs 1 vārti Mēnesi pirms līguma termiņa beigām Kloze nespēja vienoties par līguma pagarināšanu ar Minhenes "Bayern" un pēc neveiksmīgās 2010-2011 sezonas pameta klubu kā brīvais aģents. 2011. gada 9. jūnijā Kloze parakstīja 2 gadu līgumu ar Itālijas klubu Romas "Lazio". Pēc 2015-16 gada sezonas Kloze noslēdza savu spēlētāja karjeru. Werder Bremen DFL Ligapokal: 2006 Bayern Munich Vācijas Bundeslīga: 2007–08, 2009–10 DFB Pokal: 2007–08, 2009–10 DFL Ligapokal: 2007 DFB Supercup: 2010 Lazio Coppa Italia: 2012–13 Vācija FIFA Pasaules kauss: 2014 Individuālie sasniegumi FIFA Pasaules kausa labākais vārtu guvējs: 2006 Vācijas gada futbolists: 2006 Vācijas Bundeslīgas sezonas labākais spēlētājs: 2005–06 Vācijas Bundeslīgas labākais vārtu guvējs: 2005–06 http://www.fifa.com/mm/document/tournament/competition/01/22/85/78/fwc_2010_squadlists.pdf Arhivēts 2020. gada 17. maijā, Wayback Machine vietnē. 2010. gada Fifa Pasaules kausa komandu sastāvi Miroslavs Kloze pievienojas Vāciajs izlases treneru sastāvam, The Guardian, 01.11.2016. «Brazīlijas un Vācijas futbola izlašu rekordi». 2014. gada 9. jūlijā. Arhivēts no oriģināla, laiks: 2014. gada 9. jūlijā. Skatīts: 2016. gada 31. maijā. Arhivēts 2014. gada 9. jūlijā, Wayback Machine vietnē. (angliski) Miroslavs Kloze, famousbirthdays.com Miroslava Klozes biogrāfija, thefamouspeople.com 16 fakti par pasaules kausu labāko vārtu guvēju, mirror.co.uk, 10.07.2014. Spēles un gūto vārtu skaits Bundeslīgā Arhivēts 2017. gada 13. martā, Wayback Machine vietnē., 08.12.2016. Kloze paraksta līgumu ar Brēmenes "Werder", cnn.com, 02.03.2004. Brēmenes "Werder" - VfL Wolfsburg Minhenes "Bayern" piekrīt darījumam, skysports.com Miroslavs Kloze pametīs Minhenes "Bayern", uefa.com, 06.06.2011. Miroslavs Kloze pamet Bayern un pievienojas Lazio, uefa.com, 09.06.2011. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)