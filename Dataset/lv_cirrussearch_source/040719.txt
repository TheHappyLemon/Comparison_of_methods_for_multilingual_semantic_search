Enzo Coloni Racing Car Systems (pazīstama arī kā Coloni) bija itāļu Formula 1 komanda, kura piedalījās šajās sacīkstēs piecus gadus. Coloni komandu izveidoja itālis Enco Koloni. No 1983. līdz 1986. gadam Coloni piedalījās F3 un F3000 sacensībās. 1987. gadā komanda lietoja Ford dzinējus un bija tikai viens pilots - Nikolā Larīni. Komanda piedalījās tikai divās sacīkstēs. 1988. gadā par vienīgo pilotu kļuva Gabriele Tarkvīni, kurš piedalījās visās sezonas sacīkstēs. Itālis Kanādas Grand Prix spēja izcīnīt pat astoto pozīciju. Viņš tomēr komandā uz vēl vienu gadu nepalika. 1989. gadā Coloni jau spēja atļauties divus pilotus - Robertu Morenu un Pjēru Anrī Rafanelu. Pilotiem bija lielas grūtības pārvarēt kvalifikācijas barjeru, tāpēc piloti reti, kad izgāja uz starta. Sezonas vidū Rafanelu nomainīja Enriko Bertadžia. Viņš tomēr neko jaunu komandas rezultātos neieviesa. 1990. gadā Coloni sāka lietot Subaru motorus. Tiesa gan, Coloni atkal bija viens pilots - Bertrāns Gašo. Viņš bija tik lēns, ka ne reizi nebija uz starta svētdienas sacīkstē. Pēc viena pavadīta gada ar Subaru Coloni atgriezās pie Ford. Komanda pieteica tikai vienu formulu uz šo sezonu - Pedru Šavesu. Viņš sezonu nepabeidza un viņu uz dažām pēdējām sacīkstēm aizvietoja Naoki Hatori. Komanda beidza pastāvēt 1991. gada beigās. Vēlāk komanda atgriezās mazo formulu sacīkstēs, kur tā brauc joprojām.