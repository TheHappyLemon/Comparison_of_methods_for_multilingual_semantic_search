Latgalieši (latgaliešu: latgali, latgalīši) ir latviešu subetniskā grupa, Latgales pamatiedzīvotāji. Reizēm tiek lietots apzīmējums "latgaļi", lai uzsvērtu pēctecību un saikni starp senajiem latgaļiem un mūsdienu latgaliešiem. Latgaliešu skaita aplēses Latvijā apgrūtina tas, ka viņi netiek atsevišķi izdalīti ne tautas skaitīšanā, ne citos valsts statistikas pētījumos, bet gan pieskaitīti latviešiem. Saskaņā ar 2000. gadu sākuma datiem Latvijā latgaliešu valodu regulāri lietoja ap 150—200 tūkstoši cilvēku (lai gan 20. gadsimta sākumā šis skaits varēja sasniegt pat pusmiljonu cilvēku). Pēc dažiem aprēķiniem latgalieši veido no 11 līdz 22% no kopējā Latvijas iedzīvotāju skaita, tomēr saskaņā ar 2011. gada tautas skaitīšanas oficiālajiem datiem latgaliešu valodu ikdienā lietoja aptuveni 165 tūkstoši jeb 8,8% Latvijas iedzīvotāju, bet Latgalē pastāvīgo latgaliešu valodas lietotāju īpatsvars sasniedza 35,5%, visbiežāk latgaliešu valodā tiek lietota Kārsavas, Baltinavas un Varakļānu novados. Salīdzinoši daudz latgaliešu valodas lietotāju ir sastopami arī Rīgā — 29,4 tūkst. un Pierīgas reģionā 14,4 tūkst. Nikodems Rancāns — katoļu garīdznieks, Latgales Atmodas kustības darbinieks, rakstnieks Francis Kemps — literāts, politiķis un kultūras darbinieks Francis Trasuns — kultūras un garīgais darbinieks, valstsvīrs un literāts Aloizs Trūps — Krievijas cara Nikolaja II ģimenes kalpotājs Vladislavs Rubulis — Latvijas politiķis, farmaceits un sabiedrisks darbinieks Jānis Klīdzējs — rakstnieks un dzejnieks Francisks Varslavāns — gleznotājs, Rēzeknes mākslinieku kopas dibinātājs Anna Dimante — trimdas publiciste un rakstniece Latgaļi Latgale Latgaliešu valoda Lotigola Portals lakuga.lv. «Latgali i latgalīši – voi ir atškireiba storp terminim?». lakuga.lv (latg-LTG), 2020-08-24. Skatīts: 2024-01-06. «Cik mūsu ir? Kas mēs esam?». Latvijas Vēstnesis (latviešu). Skatīts: 2023-10-18. «Latgaliešu valodu ikdienā lieto 8,8% Latvijas iedzīvotāju». Jauns.lv (latviešu). Skatīts: 2023-10-18. «Latviešu valodas paveida -latgaliešu valodas lietošana». stat.gov.lv (latviešu). Skatīts: 2023-10-18. Vikikrātuvē par šo tēmu ir pieejami multivides faili. Skatīt: Latgalieši. Krievijas Lielās enciklopēdijas raksts (krieviski)