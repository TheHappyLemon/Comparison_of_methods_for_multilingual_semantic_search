Hinneja (norvēģu: Hinnøya) vai Īnnasuolu (ziemeļsāmu: Iinnasuolu) ir sala Norvēģu jūrā, Norvēģijas ziemeļrietumu piekrastē, Norvēģijas ceturtā lielākā un kontinentālās daļas lielākā sala. Dažkārt tiek pieskaitīta gan Lofotu, gan Vesterolu salu grupām, kas atrodas dienvidrietumos un ziemeļrietumos no Hinnejas. Reljefs kalnains, ainavā dominē mežatundra un kalnu tundra. Krastu stipri izroboti, daudz līču un pussalu, piekrastē daudz mazāku saliņu un klinšu. Administratīvi salas austrumu daļa ietilpst Trumses un Finnmarkas filkē, rietumu — Nūrlannē. Lielākā apdzīvotā vieta ir Harstades pilsētiņa salas ziemeļaustrumu galā, bet kopējais iedzīvotāj skaits salā pārsniedz 32 000. Ar kontinentu Hinnejas salu savieno autoceļa tilts (Tjeldsundbrua). Tāpat tilti savieno salu ar Lofotu salām un Annejas salu (Annejas tilts). Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 259. lpp. Vikikrātuvē par šo tēmu ir pieejami multivides faili. Skatīt: Hinneja. Encyclopædia Britannica raksts (angliski)