Aleksejs Aleksandrovs (krievu: Алексей Геннадьевич Александров; dzimis 1973. gada 11. maijā) ir Baltkrievijas starptautiskais lielmeistars šahā (1997). 1991. gadā Alma-Atā uzvarējis PSRS junioru šaha čempionātā. Tajā pašā gadā debitējis Pasaules junioru šaha čempionātā U18 vecuma grupā, kurā dalījis 2.-3. vietu kopā ar Konstantinu Sakajevu (uzvarējis Vladimirs Kramņiks). 1992. gadā uzvarējis Eiropas junioru šaha čempionātā U20 vecuma grupā. Divas reizes uzvarējis Baltkrievijas šaha čempionātos (1996, 2007). Daudzu starptautisko šaha turnīru dalībnieks, kuros uzvarējis vai dalījis pirmo vietu Krakovā (1991/92), Mikolajivā (1993), Stokholmā (1995), Minskā (1996), Sanktpēterburgā (2000), Dubaijā (2001), Maskavas Aeroflot Open turnīrā (2002, 2003), Minskā (2005), Saratovā (2007), Voroņežā (2008), Vladimirā (2008), Abū Dabī (2009), Bhubanešbarā (2010), Minskā (2014). Četras reizes piedalījies Pasaules šaha čempionātos pēc izslēgšanas sistēmas: 1997. gadā – iekļuvis 3. kārtā, kurā piekāpies Zurabam Azmaiparašvili; 1999. gadā – iekļuvis 2. kārtā, kurā piekāpies Pjotram Svidleram; 2000. gadā – iekļuvis 3. kārtā, kurā piekāpies Jevgeņijam Barejevam; 2004. gadā – iekļuvis 2. kārtā, kurā piekāpies Hikaru Nakamuram. 2000. gadā Itālijā izcīnījis sudraba medaļu pirmajā Eiropas individuālajā šaha čempionātā. 2007. gadā Varšavā izcīnījis uzvaru Eiropas čempionātā ātrajā šahā, finālā uzvarot Tomašu Markovski. Pārstāvējis Baltkrievijas komandu lielākajos komandu šaha turnīros: Pasaules šaha olimpiādēs piedalījies 9 reizes (1996-2008, 2014-2016). Individuālajā vērtējumā izcīnījis 2 bronzas (1998, 2016) medaļas; Eiropas komandu šaha čempionātos piedalījies 4 reizes (1992-1999, 2003). Par panākumiem turnīros FIDE 1993. gadā Aleksandrovam piešķīrusi starptautiskā meistara (IM), bet 1997. gadā - starptautiskā lielmeistara (GM) nosaukumu. 40th USSR Junior Chess Championship, Alma-Ata 1991 Aleksej Aleksandrov clear first in Minsk Open «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2017. gada 17. martā. 1999 FIDE Knockout Matches 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 17. martā. «European Rapid Chess Championship 2007». Arhivēts no oriģināla, laiks: 2015. gada 24. septembrī. Skatīts: 2015. gada 9. oktobrī. «OlimpBase :: Men's Chess Olympiads :: Alexei Alexandrov». Arhivēts no oriģināla, laiks: 2014. gada 15. jūlijā. Skatīts: 2017. gada 17. martā. OlimpBase :: European Men's Team Chess Championship :: Alexei Alexandrov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)