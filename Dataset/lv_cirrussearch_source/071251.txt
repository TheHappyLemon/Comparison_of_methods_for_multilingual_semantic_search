Kabadbarana (filipīniešu: Lungsod ng Cabadbaran, angļu: City of Cabadbaran, sebuāņu: Dakbayan sa Cabadbaran) ir pilsēta Filipīnās, Karagas reģionā, Ziemeļagusanas provinces oficiālā galvaspilsēta un lielākā pilsēta. Atrodas provinces vidusdaļā Butuanas līča austrumu krastā pie Kabadbaranas upes ietekas līcī. Lielākā daļa iedzīvotāju sadzīvē runā sebuāņu valodā. Kabadbaranas vietā arī pirmskoloniālajā periodā pastāvējušas apdzīvotās vietas; vienā no tām arheoloģiskajos izrakumos uzieti 15.—16. gadsimta ķīniešu keramikas paraugi. Spāņu avotos pirmoreiz minēta 1867. gadā kā Kabarbaranas (Cabarbaran) redukcija (jezuītu iezemiešu apmetne). 1879. gadā tā tika likvidēta, bet 1880.—1881. gadā atjaunota ar nosaukumu Tolosa par godu mācītāja dzimtajai pilsētai Spānijā. 1894. gadā Tolosa tika reorganizēta par pašvaldību. 1901. gadā amerikāņu valdīšanas laikā Tolosu pārdēvēja tagadējā vārdā. 2000. gadā Kabadbaranu pasludināja par Ziemeļagusanas provinces oficiālo galvaspilsētu, bet provinces kapitolijs un administratīvās iestādes joprojām atrodas Butuanā. 2007. gadā Kabadbaranai piešķirts pilsētas statuss. 2008. gadā statuss tika apstrīdēts Augstākajā tiesā, bet galu galā pārapstiprināts 2011. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Kabadbarana.