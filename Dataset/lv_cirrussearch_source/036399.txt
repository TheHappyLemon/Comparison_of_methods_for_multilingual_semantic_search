Dalasa (angļu: Dallas) ir pilsēta ASV dienvidaustrumos, Teksasas štata ziemeļos pie Trinitiriveras upes. Trešā lielākā (pēc Hjūstonas un Sanantonio) Teksasas pilsēta. Kopā ar Fortvērtu un Ārlingtonu veido vienotu aglomerāciju. Pilsēta ir svarīgs ASV saimniecības centrs. Dalasu 1841. gadā, kad teritorija bija Teksasas republikas sastāvā, nodibināja Džons Nīlijs Braians (John Neely Bryan). 1856. gadā tai tika piešķirtas pilsētas tiesības. XX gadsimta sākumā Dalasa kļuva par lielu lauksaimniecības produkcijas tirdzniecības centru. 1930. gadā pilsētas apkārtnē tika atklāta nafta, un sākās Dalasas naftas rūpniecības izaugsme. Pēc Otrā pasaules kara pilsēta izvirzījās kā augsto tehnoloģiju centrs. 1958. gadā Džeks Kilbijs no uzņēmuma Texas Instruments radīja pasaules pirmo mikroshēmu. 1963. gada 22. novembrī atentātā Dalasā tika nogalināts ASV prezidents Džons Kenedijs. 20. gadsimta beigās Dalasas saimniecība piedzīvoja stagnāciju un izvērtās finanšu krīze. Pilsētas saimniecība balstās uz naftas rūpniecību, telesakariem, augstajām tehnoloģijām un finanšu pakalpojumiem. Pazīstamākie uzņēmumi, kuru galvenās mītnes atrodas Dalasā — Texas Instruments, 7-Eleven, id Software, Blockbuster, TXU, Mary Kay, Southwest Airlines, CompUSA, Comerica, Electronic Data Systems, Frito-Lay. Sportā pazīstama kā NBA basketbola līgas komandas Dalasas "Mavericks", NHL hokeja līgas komandas Dalasas "Stars" mājvieta. Dalasā dzimuši: Ašers (Usher, 1978) — mūziķis Erika Badū (Erykah Badu, 1971) — mūziķe Viljams Baums (William Cardinal Baum, 1926) — kardināls Kriss Bošs (Chris Bosh, 1984) — basketbolists Edijs Brikels (Edie Brickell, 1966) — mūziķis Maikls Džonsons (Michael Johnson, 1967) — vieglatlēts Emija Ekere (Amy Acker, 1975) — aktrise Džensens Eklss (Jensen Ackles, 1978) — aktieris Melinda Geitsa (Melinda Gates, 1964) — uzņēmēja Leins Gerisons (Lane Garrison, 1980) — aktieris Džo Hāns (Joe Hahn, 1977) — mūziķis Grants Hills (Grant Hill, 1972) — basketbolists Žene Hoglans (Gene Hoglan, 1967) — mūziķis Raians Kabrera (Ryan Cabrera, 1982) — mūziķis Ramzejs Klarks (Ramsey Clark, 1927) — jurists Mīts Lofs (Meat Loaf, 1947) — mūziķis Trinija Lopesa (Trini Lopez, 1937) — mūziķe Harieta Maijersa (Harriet Miers, 1945) — juriste Pīters Maknikols (Peter MacNicol, 1954) — aktieris Vinnijs Pols (Vinnie Paul, 1964) — mūziķis Robina Raita (Robin Wright, 1966) — aktrise Taunija Robertsa (Tawny Roberts, 1979) — pornoaktrise Eliots Sī (Elliott See, 1927—1966) — astronauts Ārons Spelings (Aaron Spelling, 1923—2006) — TV producents Stīvens Stills (Stephen Stills, 1945) — ģitārists Šerona Teita (Sharon Tate, 1943—1969) — aktrise Stīvens Tobolovskis (Stephen Tobolowsky, 1951) — aktieris Spads Vebs (Spud Webb, 1963) — basketbolists Endrū Vilsons (Andrew Wilson, 1964) — aktieris Liks Vilsons (Luke Wilson, 1971) — aktieris Ouens Vilsons (Owen Wilson, 1968) — aktieris Džimijs Vons (Jimmie Vaughan, 1951) — mūziķis Stīvijs Rejs Vons (Stevie Ray Vaughan, 1954—1990) — mūziķis https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Vikikrātuvē par šo tēmu ir pieejami multivides faili. Skatīt: Dalasa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)