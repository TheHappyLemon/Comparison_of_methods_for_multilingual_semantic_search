Pikelota (angļu: Pikelot) vai Pīka (satavaliešu: Piik — ‘smilšainā’) ir neapdzīvota koraļļu sala Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Japas pavalstī, administratīvi pakļauta Satavalas municipalitātei 105 km uz dienvidrietumiem. Pikelota ir zema koraļļu sala Karolīnu salu centrālajā daļā, vistālāk austrumos esošā Japas pavalsts sala. Salas platība ir 12,6 ha, to apjož koraļļu rifs, kura platība ir ap 0,3 km². Sala izvietojusies zemūdens pacēluma vidusdaļā; tas turpinās austrumu un rietumu virzienā 180 km garumā kā Pelēko Spalvu sēklis (Gray Feather Bank), uz kura atrodas vēl Rietumfaju atols un daži rifi. Sala neapdzīvota, bet to regulāri apmeklē Satavalas un Lamotrekas iedzīvotāji bruņurupuču medībām. Vikikrātuvē par šo tēmu ir pieejami multivides faili. Skatīt: Pikelota.