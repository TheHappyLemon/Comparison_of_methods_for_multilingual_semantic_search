Heneralsantosa (filipīniešu: Lungsod ng General Santos, angļu: City of General Santos, sebuāņu: Dakbayan sa General Santos) ir neatkarīga augsti urbanizēta pilsēta Filipīnās, Soksksarhenas reģionā. Dažkārt ģeogrāfiski un statistisk tiek pieskaitīta Dienvidkotabato provincei, bet ir no tās politiski un administratīvi neatkarīga. Atrodas Mindanao salas dienvidos Sarangani līča ziemeļu krastā. Nozīmīgs pārtikas rūpniecības un zvejniecības centrs. Provincē daudznacionāls iedzīvotāju sastāvs — lielākā daļa ir 20. gadsimtā ieceļojušie visaji (223 369; 32,1 %), sebuāņi (180 317; 25,9 %)) un ilongi (109 182; 15,7 %, kā arī autohtonie magindanaji (40 073; 5,8 %) un blaani (35 874; 5,2 %). Lielākā daļa iedzīvotāju pieder dažādām kristiešu konfesijām (galvenokārt katoļi), bet ap 6 % (galvenokārt magindanaji) ir musulmaņi. Līdz Mindanao dienviddaļas plānveida kolonizēšanai tagadējās pilsētas vietā atradās blaanu apmetne Dadiangasa (Dadiangas). 1939. gadā ieradās pirmie 200 pārceļotāji no Lusonas Filipīnu armijas ģenerāļa Paulino Santosa vadībā, lai dibinātu Koronadalas koloniju. Vēlākos gados ieceļoja tūkstošiem kolonistu no Lusonas un Visajām. 1939. gada martā tika dibināta Alagao apmetne Buajanas municipālā distrikta sastāvā. Kolonija strauji attīstījās un 1947. gadā Buajana (Buayan) kļuva par patstāvīgu municipalitāti ar centru Dadiangasā. 1954. gadā municipalitāte tika pārdēvēta par godu pirmo kolonistu vadonim ģenerālim Santosam. 1968. gadā Heneralsantosai tik piešķirts pilsētas statuss, bet 1988. gadā — no provinces neatkarīgas augsti urbanizētas pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Philippine Statistics Authority. Ethnicity Statistical tables Vikikrātuvē par šo tēmu ir pieejami multivides faili. Skatīt: Heneralsantosa. Encyclopædia Britannica raksts (angliski)