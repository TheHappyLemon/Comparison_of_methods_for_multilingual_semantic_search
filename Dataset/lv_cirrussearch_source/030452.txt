Latvijas—Lielbritānijas Tirdzniecības kamera (angļu: Latvian-British Chamber of Commerce) bija Lielbritānijas neatkarīga organizācija (institūcija), kas dibināta 2010. gada 13. oktobrī Londonā, Apvienotajā Karalistē, galvenā mītne atradās Bristolē. Latvijas—Lielbritānijas Tirdzniecības kamerā darbojās starptautiska Biznesa nodaļa un Juridiskā palīdzības nodaļa (Legal Support Division) ar Biznesa parku Apvienotajā Karalistē. Tirdzniecības kamera tika oficiāli likvidēta 2021. gada janvārī saskaņā ar Lielbritānijas valsts Uzņēmuma reģistra lēmumu, likvidācijas pieteikumā kā likvidācijas pamats ir minēts Apvienotās Karalistes izstāšanās no Eiropas Savienības negatīvā ietekme un šķēršļi, kā arī COVID-19 radītās ekonomiskās sekas. 2009. gada rudenī tika uzsākta Tirdzniecības kameras izveide Lielbritānijā. 2010. gada 13. oktobrī tā tika reģistrēta Apvienotās Karalistes uzņēmumu reģistrā un kameru reģistrā. 2010. gadā 28. oktobrī oficiāli tika atklāta pirmā un vienīgā Latvijas—Lielbritānijas Tirdzniecības kamera Apvienotajā Karalistē, kas notika 20 gadu laikā pēc Latvijas Republikas atjaunošanas. Latvijas—Lielbritānijas Tirdzniecības kamera bija nozīmīgs biznesu un juridiskās palīdzības centrs uzņēmējiem, pašnodarbinātajām personām un Latvijas pilsoņiem Lielbritānijā. Latvijas — Lielbritānijas Tirdzniecības kameru bija akreditējusi Apvienotās Karalistes Nacionālā Lielbritānijas Tirdzniecības kamera, 2010. gada 14. oktobrī starp abām kamerām tika parakstīts sadarbības un saprašanās memorands. Memorands apstiprina faktu, ka Latvijas—Lielbritānijas Tirdzniecības kamera ir pirmā divu valstu (Apvienotā Karaliste un Latvija) pārstāvošā Tirdzniecības kamera. No 2015. gada Latvijas—Lielbritānijas Tirdzniecības kamera bija oficiāla partnere tādām Apvienotās Karalistes valsts iestādēm kā Apvienotās Karalistes Uzņēmumu reģistrs (Companies House), un Viņas Majestātes Ieņēmumu un muitas pārvalde (HM Revenue & Customs "HMRC"). 2015. gada janvārī Latvijas—Lielbritānijas Tirdzniecības kamera parakstīja sadarbības līgumu ar Latvijas Tirdzniecības un rūpniecības kameru, lai veicinātu aktīvāku tirdzniecību starp Latvijas un Lielbritānijas uzņēmējiem, nodrošinātu plašākas biznesa iespējas Latvijas uzņēmumiem Apvienotajā Karalistē. 2015. gada augustā Latvijas—Lielbritānijas Tirdzniecības kamera kļuva par oficiālu partneri Rietumu Londonas Tirdzniecības kamerai, tādā veidā kopīgi veicinot rietumu Londonas rajona uzņēmēju interesi par Latvijas uzņēmējdarbības vidi un jaunas iespējas Latvijas uzņēmējiem rietumu Londonas rajonā. Rietumlondona (West London) atrodas Lielajā Londonas apgabalā, kas ir stratēģiski nozīmīgs uzņēmējdarbības attīstības rajons, rietumu Londonā atrodas Hītrovas lidosta, kas ir Eiropas lielākā lidosta (trešā lielākā pasaulē), kā arī Vemblijas stadions, kas ir Eiropas futbola asociācijas (UEFA) elites stadions. Latvijas—Lielbritānijas Tirdzniecības kamerā ietilpa Juridiskās palīdzības nodaļa, Biznesa nodaļa Londonā un Biznesa parka Bristolē. Juridiskās palīdzības nodaļa sniedza juridisko palīdzību Latvijas juridiskām personām un saskaņā ar nodaļas programmu "Par Latvijas valsts piederīgo personu interešu pārstāvēšanu Lielbritānijā" fiziskām personām Lielbritānijas privāttiesību lietās. Biznesu nodaļa apvienoja dažādu nozaru uzņēmumus no Latvijas un Lielbritānijas, daļa no uzņēmumiem bija kameras biedri. Biznesa parks atradās Bristolē, Dienvidrietumanglijā, Longeštonas (Long Ashton) apgabalā, biznesa parks sastāvēja no septiņām ēkām, kurās atradās vairāki uzņēmumu biroji. Ņemot vērā, ka Bristoles pilsēta oficiāli ir galvenā IT, augsto tehnoloģiju, inženierzinātnes, digitālo un radošo nozaru pilsēta Lielbritānijā, Biznesa parks tika attīstīts konkrētajā apgabalā, lai nodrošinātu praktiskas iespējas uzņēmumiem. Latvijas—Lielbritānijas Tirdzniecības kameras vadību un komandu veidoja dažādas valodas pārvaldoši nozaru speciālisti, kuri savas zināšanas bija papildinājuši Lielbritānijas nozaru uzņēmumos, organizācijās un valsts iestādēs. Valde un vadība Saskaņā ar Lielbritānijas Uzņēmumu reģistrā noteikto, Tirdzniecības kameras valde locekļi un dibinātāji bija: Agnese Liepiņa (likvidatore un valdes locekle no 2018.gadam līdz 2021.gadam); Māris Krūmiņš (valdes loceklis no 2018.gada līdz 2021.gadam); Baiba Brauna (valdes locekle no 2014.gada līdz 2019.gadam); Mārcis Skadmanis (līdzdibinātājs un valdes loceklis no 2010.gada līdz 2019.gadam); Santa Graikste (valdes locekle no 2014.gada līdz 2018.gadam); Anita Vīgnere (līdzdibinātāja, valdes locekle no 2010.gada līdz 2015.gadam); Dace Gaile (līdzdibinātāja, valdes locekle no 2010.gada līdz 2011.gadam). Rihards Kols (Starptautisko attiecību padomnieks no 2010.gada līdz 2011.gadam). Padome Tirdzniecības kameras padomi veidoja nacionāli un starptautiski atzīti nozaru speciālisti, kuri vada vai ir vadījuši augsta līmeņa organizācijas, uzņēmumus vai valsts institūcijas. Padomei bija konsultatīvs statuss, lai palīdzētu attīstīt Tirdzniecības kameras misiju. Padomes locekļi bija Marks Prisks, Lielbritānijas parlamenta deputāts, premjerministra pārstāvis investīciju jautājumos Ziemeļu un Baltijas valstīs, bijušais Lielbritānijas Komercdarbības un uzņēmējdarbības valsts ministrs, Mājokļu valsts ministrs, bijušais Latvijas prezidents Guntis Ulmanis, Latvijas Pašvaldību savienības priekšsēdētājs Andris Jaunsleinis, Latvijas Darba Devēju Konfederācijas viceprezidente Aiva Vīksna, Baltijas Modes Federācijas prezidente Elena Strahova, Latvijas Tirdzniecības un rūpniecības kameras prezidents Aigars Rostovskis, Biznesa augstskolas “Turība” rektors un valdes priekšsēdētājs Aldis Baumanis. Latvijas — Lielbritānijas Tirdzniecības kameras birojs atradās Londonā. Tirdzniecības palāta attīstīja ciešas attiecības ar trim no lielākajām un vecākajām Lielbritānijas bankām, tas ir, Karalisko Skotijas banku (The Royal Bank of Scotland) "RBS", Nacionālo Vestminsteras banku (NatWest Bank) un Loida banku (Lloyds Bank), 2014. gadā Tirdzniecības kamera organizēja "The Royal Bank of Scotland" direktores pirmo vizīti Latvijā, Baltijas valstīs. Latvijas—Lielbritānijas Tirdzniecības kamera bija oficiālā partnere Viņas Majestātes Ieņēmumu un muitas pārvaldei (HM Revenue & Customs (HMRC)) Apvienotā Karalistē. No 2011. gada Latvijas—Lielbritānijas Tirdzniecības kamera, sadarbojoties ar Biznesa augstskolu "Turība", nodrošināja "Turības" studentiem ārvalstu praksi un darba pieredzi. Prakses laikā praktikants tiek iesaistīts Tirdzniecības kameras projektos, kura laikā bieži ir iespēja papildināt zināšanas par ārvalsu etiķetēm, piedalīties tikšanās ar ietekmīgiem biznesa pārstāvjiem no dažādām valstīm Lielbritānijā. Latvijas—Lielbritānijas Tirdzniecības kamera nodrošināja biznesa pakalpojumus, juridisko palīdzību, konsultācijas, izpētes darbības, tirgdarbības un reklāmas pakalpojumus, kā arī seminārus un konferences par aktuālām tēmām. Tirdzniecības kamera bija izstrādājusi programmas, lai palīdzētu operatīvi reģistrēt pašnodarbināto personu statusu, dibināt uzņēmumus Lielbritānijā, iegūt nepieciešamās atļaujas un licences. 2015. gada novembrī Latvijas Ārlietu ministrs Edgars Rinkēvičs tikās ar Tirdzniecības kameras valdes priekšsēdētāju, tikšanās laikā Ārlietu ministrs pauda oficiālu atbalstu turpmākajām Tirdzniecības kameras aktivitātēm un aicināja iesaistīties eksporta veicināšanas, investīciju piesaistes un ekonomisko saišu attīstībā starp Latviju un Apvienoto Karalisti. 2011. gadā 25. maijā Latvijas—Lielbritānijas Tirdzniecības kamera rīkoja savu pirmo Lielbritānijas uzņēmēju un investoru delegāciju uz Latviju, kurā tika organizēta biznesa konference Rīgā un privātas tikšanās. Delegāciju pārstāvēja tādi uzņēmumi un investīciju pārstāvji kā Hamble Grupa, "Imprimatur Captal", "Core Resolutions", "Tender Management Consultancy LTD", Coventrijas Tirdzniecības kamera, "Mottra Ltd", "Venture Capital" u.c. 2012. gadā Latvijas—Lielbritānijas Tirdzniecības kamera kopā ar Latvijas Starptautisko izstāžu rīkotājsabiedrību BT1 inicēja pirmo Ziemeļvalstu un Baltijas modes un tekstila forumu Latvijā. Foruma līdzrīkotāji bija Latvijas Tirdzniecības un rūpniecības kamera, Ziemeļu Ministru padomes birojs Latvijā un Dānijas Kultūras inistitūts. Pasākuma ietvaros Latvijas—Lielbritānijas Tirdzniecības kamera parakstīja Saprašanās Memorandu ar Latvijas Tirdzniecības kameru ASV. 2013. gada aprīlī Latvijas—Lielbritānijas Tirdzniecības kamera kopā ar Latvijas Būvinženieru savienību un žurnālu "Būvinženieris" rīkoja "Būvindustrijas Gada Balva 2013" vizīti Lielbritānijā. 2013. gadā 7. novembrī Latvijas—Lielbritānijas Tirdzniecības kamera kopā ar Latvijas Viesnīcu un restorānu asociāciju un Tūrisma Attīstības Valsts Aģentūru rīkoja 2. Latvijas tūrisma nozares semināru Apvienotajā Karalistē. 2014. gada martā Baltijas modes federācija, kas ir "Rīgas modes nedēļas" organizatore, parakstīja nozīmīgu sadarbības līgumu ar telekanālu "Euronews", šo nozīmīgo sadarbību un attīstību veicināja Latvijas—Lielbritānijas Tirdzniecības kamera. Baltijas modes federācija par sadarbību ar "Euronews" apstiprināja, ka šis ir nebijis notikums, kas veicinās Latvijas modes, modes uzņēmējdarbības un Rīgas pozitīvā tēla popularizēšanu starptautiskā mērogā. Baltijas modes federācijas "Riga Fashion Week" tādējādi kļuvusi par pirmo projektu Latvijas vēsturē, kuru informatīvi atbalsta šāda līmeņa starptautisks medijs. Mediju grupa "Euronews" ir līderis informācijas tirgū un visvairāk skatāmākais TV kanāls Eiropā, kas pārraida ziņas un raidījumus diennakts formātā 13 dažādās valodās un to reitingi pārsniedz 415 miljonu mājsaimniecību 156 valstīs visā pasaulē. 2014. gada aprīlī Tirdzniecības kamera kopā ar uzņēmumu "BT1" rikoja biznesu konferenci "Mode un dizains: tendences un finanses eksportspējas veicināšana". Konferencē Tirdzniecības kamera uz Latviju atveda Lielbritānijas uzņēmēju delegāciju. 2015. gada jūlijā Latvijas—Lielbritānijas Tirdzniecības kamera kopā ar Latvijas Tirdzniecības un rūpniecības kameru rīkoja pirmo kopīgo uzņēmēju tirdzniecības misiju uz Lielbritāniju. Uzņēmēju tirdzniecības misiju atbalstīja Apvienotās Karalistes parlamenta locekļi, Viņas Majestātes Ieņēmumu un muitas pārvalde, lielākās Lielbritānijas bankas "Royal Bank of Scotland", "NatWest Bank" un starptautiskais ziņu kanāls "Euronews". Tirdzniecības misija apvienoja 40 Lielbritānijas un Latvijas uzņēmējus, misijas sastāvā tika pārstāvēti tādi uzņēmumi kā AS Air Baltic Corporation, Xanda, Eco House Intenational, Manco Energy Latgale, Splat Trading, AviaCircle / AVIAREPS Group, NatWest Banka, RBS Banka u.c., šī bija pirmā tāda mēroga privātā tirdzniecības misija starp divu valstu kamerām. admin. «Latvijas - Lielbritānijas tirdzniecības kamera – jaunas sadarbības iespējas uzņēmumiem Lielbritānijā - World Latvian Economics & Innovations Forum». Ieguldilatvija.lv. Arhivēts no oriģināla, laiks: 2015-09-21. Skatīts: 2015-09-22. Companies House. «THE LATVIAN BRITISH CHAMBER OF COMMERCE LIMITED». Uzņēmumu Reģistrs, 2021. gada 21. janvāris. Skatīts: 2022-10-23. «lvportals.lv - Izveidota pirmā Latvijas Lielbritānijas Tirdzniecības palāta Apvienotajā Karalistē». M.lvportals.lv. Skatīts: 2015-10-28. baltic-ireland.ie - 27.10.2010. «baltic-ireland.ie». baltic-ireland.ie, 2010-10-27. Skatīts: 2015-10-28. 2010. gada 2. decembris 15:02. «Atklās Latvijas Lielbritānijas Tirdzniecības palātu Apvienotajā Karalistē». Dienas Bizness. Skatīts: 2015-09-22. «Vidzemes plānošanas reģions». www.vidzeme.lv. Arhivēts no oriģināla, laiks: 2017. gada 3. decembrī. Skatīts: 2016. gada 26. janvārī. «LTRK paplašinās biznesa iespējas Latvijas uzņēmumiem Lielbritānijā». Chamber.lv. Arhivēts no oriģināla, laiks: 2016-03-04. Skatīts: 2015-09-22. About the author admin:. «Latvian British Chamber of Commerce and West London Business». Latvianchamber.co.uk, 2015-08-19. Arhivēts no oriģināla, laiks: 2015-12-06. Skatīts: 2015-10-28. «Britu uzņēmējus plašāk informēs par biznesa iespējām Latvijā». Pilseta24.lv. 2015. gada 19. novembris. «Parāds Latvijā, maksātnespēja Lielbritānijā. Vai izeja no situācijas?». LA.lv. «Darbā uz Angliju – kas jāzina latvietim? Konsultē Lielbritānijā strādājošs jurists». LA.lv. http://esfinanses.lv/lv/a/lapa/jaunumi/16749?utm_source=emailcampaign31&utm_medium=phpList&utm_content=HTMLemail&utm_campaign=Vēstis+no+Latgales+RSIC Companies House. «THE LATVIAN BRITISH CHAMBER OF COMMERCE LIMITED». Uzņēmumu Reģistrs, 2021. gada 21. janvāris. Skatīts: 2022-10-23. «Preses relīzes | LETA». Leta.lv. Skatīts: 2015-10-28.[novecojusi saite] 2015. gada 5. augusts 13:55. «LLTK Biznesa padomē ievēlēts Lielbritānijas premjerministra pārstāvis investīciju jautājumos». db.lv. Skatīts: 2015-09-22. «LDDK::Aiva Vīksna». Lddk.lv. Skatīts: 2015-10-28. «Biznesa augstskola Turība». www.turiba.lv.[novecojusi saite] «Paplašinās biznesa iespējas Latvijas uzņēmumiem Lielbritānijā». Latviesi.com. Arhivēts no oriģināla, laiks: 2015-03-30. Skatīts: 2015-09-22. 2015. gada 10. februāris 11:17. «Paplašinās biznesa iespējas Latvijas uzņēmumiem Lielbritānijā». db.lv. Skatīts: 2015-09-22. About the author admin:. «Tirdzniecības kamera kļūst par partneri HM Revenue & Customs (HMRC) - Latvijas Lielbritānijas Tirdzniecības kamera». Latvianchamber.co.uk, 2015-04-19. Arhivēts no oriģināla, laiks: 2015-09-10. Skatīts: 2015-09-22. «Turības ārvalstu prakses - starptautiska darba pieredze Eiropas Parlamentā un Latvijas- Lielbritānijas Tirdzniecības palātā». Kasjauns.lv. Skatīts: 2015-10-28. Maksas saturs. «Ārzemju uzņēmumi labprāt praksē pieņem studentus no Latvijas* | Apollo». Apollo.tvnet.lv, 2015-10-13. Skatīts: 2015-10-28.[novecojusi saite] TVNET. «Latvijas uzņēmējiem jābūt radošiem reālistiem | Financenet | TVNET». Financenet.tvnet.lv, 2015-10-15. Skatīts: 2015-10-28. «Arhivēta kopija». Arhivēts no oriģināla, laiks: 2015. gada 19. aprīlī. Skatīts: 2015. gada 24. septembrī. Nekrize.lv redaktors. «Uzņēmējiem palīdz no Lielbritānijas». nekrize.lv, 2011-05-27. Arhivēts no oriģināla, laiks: 2016-03-04. Skatīts: 2015-10-28. Uldis Elksnītis. «Ārlietu ministrs ar Latvijas – Lielbritānijas Tirdzniecības kameras priekšsēdētāju pārrunā turpmākās darbības prioritātes». www.mfa.gov.lv. Arhivēts no oriģināla, laiks: 2017. gada 19. augustā. Skatīts: 2021. gada 15. maijā. «Noderīga informācija pašvaldībām». Lps.lv. 2011-05-25. Skatīts: 2015-10-28.[novecojusi saite] «Biznesa konferencē diskutēs par uzņēmējdarbības veicināšanu starp Latviju un Lielbritāniju :: LIVE RīGA». Stay.liveriga.com. 2011-05-11. Arhivēts no oriģināla, laiks: 2016-03-04. Skatīts: 2015-10-28. «BT1». Bt1.lv. Skatīts: 2015-10-28. «Ziemeļu Ministru padomes birojs Latvijā». Norden.lv. Skatīts: 2015-10-28.[novecojusi saite] «BT1». Bt1.lv. Skatīts: 2015-10-28. 08.Aprīlis, 2013. «Būvindustrijas GADA BALVAS laureāti dodas apmeklēt Londonas būves | Jēkabpils.lv». Jekabpils.lv, 2013-04-08. Skatīts: 2015-10-28.[novecojusi saite] «Izstādes "WTM" ietvaros Latvijas vēstniecībā Lielbritānijā notika seminārs par tūrisma iespējām Latvijā | Tūrisma attīstības valsts aģentūra». Tava.gov.lv. Arhivēts no oriģināla, laiks: 2016-03-05. Skatīts: 2015-10-28. Portāls nra.lv, 26.marts 2014, 20:02. «"Rīgas modes nedēļu" rādīs telekanāls "Euronews" - Izklaide». nra.lv. Skatīts: 2015-10-28. «Rīgas modes nedēļu atspoguļos Euronews, Mixnews.lv». Lat.mixnews.lv. Arhivēts no oriģināla, laiks: 2016-03-13. Skatīts: 2015-10-28. DELFI. «Uzzini visu par jaunākajām kolekcijām un krāšņākajām skatēm - sākusies 20. Rīgas modes nedēļa». Delfi.lv, 2014-04-02. Skatīts: 2015-10-28. «Arhivēta kopija». Arhivēts no oriģināla, laiks: 2016. gada 5. martā. Skatīts: 2015. gada 25. septembrī. DELFI. «Baltijas nozīmīgākais modes un tekstilrūpniecības pasākums jau šonedēļ». delfi.lv, 2014. gada 31. marts. http://www.chamber.lv/lv/jaunumi/noslegusies_latvijas_un_lielbritanijas_kopiga_uznemeju_tirdzniecibas_misija_londona-365[novecojusi saite]