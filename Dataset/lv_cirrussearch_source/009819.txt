Jānis Bulis (dzimis 1950. gada 17. augustā Ludzas novada Brigos) ir Romas katoļu Rīgas metropolijas Rēzeknes-Aglonas diecēzes bīskaps, ordinēts 22.05.1977, nominēts 08.05.1991., konsekrēts kā Liepājas diecēzes bīskaps 24.06.1991., nominēts kā Rēzeknes-Aglonas diecēzes bīskaps 07.12.1995., Rēzeknes-Aglonas diecēzes bīskaps no 06.01.1996. Jānis Bulis dzimis 1950. gada 17. augustā Latgalē, Ludzas novada Brigu pagasta Brigos Barisu mājās. Iegūstot vidējo izglītību, 1972. gadā iestājies Rīgas Metropolijas Romas katoļu Garīgajā Seminārā, kuru beidzis 1977. gadā un tā paša gada 22. maijā Rīgas Svētā Jēkaba katedrālē kardināls, toreiz vēl bīskaps Julijans Vaivods Jāni Buli ordinējis par priesteri. Primīcijas dievkalpojums noticis 1977. gada 5. jūnijā Brigu Vissvētās Trīsvienības draudzē, sprediķojot priesterim Pēterim Onckuļam, kā arī piedaloties priesteriem Pēterim Andžānam, Pēterim Vucinam, Henrikam Vilkam, Staņislavam Adamovičam, Antonam Jonikānam, Antonam Kivlinīkam, Pāvilam Zeilei, Antonam Boldānam. Pārzina latviešu, poļu un krievu valodas, daļēji lietuviešu valodu. 14.06.1977. — 06.11.1980. Daugavpils Svētā Pētera ķēdēs draudzes vikārs; 06.11.1980. — 11.07.1984. Rēzeknes Sāpju Dievmātes draudzes prāvests, šajā laikā apkalpoja arī Dukstigala Jaunavas Marijas draudzi; 11.07.1984. — 26.01.1989. Dobeles, Rīgas Kristus Karaļa draudzes prāvests; 26.01.1989. — 31.08.1991. Ludzas draudzes prāvests un dekanāta dekāns, no 23.01.1991. apkalpoja arī Pušmucovas Jaunavas Marijas pasludināšanas draudzi; 08.05.1991 nominēts sufrigana — Liepājas bīskapa amatam; 24.06.1991. konsekrēts kā sufrigans — Liepājas bīskaps, konsekrēja Svētā Krēsla sūtnis arhibīskaps Frančesko Kalasuono, asistējot bīskapiem Jānim Cakulam un Vilhelmama Ņukšam; 07.12.1995 nominēts sufrigana — Rēzeknes-Aglonas bīskapa amatam; No 06.01.1996. Romas katoļu Rēzeknes-Aglonas diecēzes bīskaps, arhibīskapa-metropolīta sufragans. Bīskaps Romas katoļu Rīgas Metropolijas (atjaunotās) bīskapu uzskaitījums Cakuls, J. Latvijas Romas katoļu priesteri. Rīga:Rīgas Metropolijas kūrija, 1996., 329.-330.lpp. Hierarhija Bīskapa vizītkarte