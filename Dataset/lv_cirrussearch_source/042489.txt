Rentabilitāte, pelnītspēja jeb ienesīgums ir rādītājs, kas liecina par uzņēmuma spēju veikt tādu saimniecisko darbību, kas ir ienesīga. Rentabilitātes rādītāju var izmantot, lai analizētu, kā ieguldījumi atspoguļosies nākotnes peļņā. Zema rentabilitāte liecina par iespējamām problēmām uzņēmuma attīstībā, kuras nenovēršot, iespējama maksātnsepēja. Rentabilitāti var aplūkot no dažādiem aspektiem, atkarībā no tā, ko tieši ir nepieciešams mērīt un analizēt. Rentabilitāti principā nemēra tieši naudā, bet gan kā atdevi no kādiem aktīviem. Bruto rentabilitāte norāda uz to, cik rentabla ir uzņēmuma pamatdarbība (pamatprodukcija). Bruto rentabilitāti aprēķina pēc formulas: bruto peļņa / neto apgrozījums x 100. Šis rādītājs ļauj izvērtēt, cik rentabla ir saimnieciskā darbība kopumā. To aprēķina pēc formulas: EBITDA / neto apgrozījums x 100. Pašu kapitāla rentabilitāte palīdz izprast, cik liela atdeve ir katram EUR, kas ieguldīts uzņēmuma pamatkapitālā. To aprēķina: pārskata gada peļņa / pašu kapitāls X 100. Šis rādītājs uzņēmuma īpašniekus parasti interesē visvairāk, jo ļauj izmērīt, kāda ir peļņa / atdeve no ieguldījuma. Aktīvu rentabilitāte parāda, kāda ir atdeve no uzņēmuma saimnieciskajā darbībā izmantotajiem aktīviem. To aprēķina: pārskata gada peļņa / aktīvu kopsumma x 100. «Arhivēta kopija». Arhivēts no oriģināla, laiks: 2018. gada 1. martā. Skatīts: 2018. gada 19. aprīlī. H.G.Lutz. Profitability analysis. Swedish Cooperative center. 2010. 20.lpp. https://www.investopedia.com/terms/p/profitabilityratios.asp