Anna Karina (franču: Anna Karina, dzimusi 1940. gada 22. septembrī, mirusi 2019. gada 14. decembrī), dzimusi kā Hanna Karina Bajera (Hanne Karin Bayer), bija dāņu un franču aktrise, režisore, scenāriste un dziedātāja. Karina kļuva par franču 60. gadu kino ikonu un tiek dēvēta par vienu no Franču jaunā viļņa simboliem. Pazīstama ar lomām Franču jaunā viļņa režisora Žana Lika Godāra 60. gadu filmās. Piedalījusies tādās filmās kā "Mazais kareivis" (Le petit soldat, 1960), "Sieviete paliek sieviete" (1961), "Dzīvo savu dzīvi" (Vivre sa vie, 1962), "Autsaideru banda" (Bande à part, 1964), "Trakais Pjero" (1965) un "Alfavila" (1965). Par lomu filmā "Sieviete paliek sieviete", Karina saņēma Berlīnes kinofestivāla Sudraba lāča balvu kategorijā "Labākā aktrise". 1973. gadā režisējusi savu pirmo filmu Vivre ensemble, kas tika izrādīta Kannu kinofestivālā. No 1961. līdz 1965. gadam Karina bija precējusies ar Godāru. Vēlāk aprecējusies vēl trīs reizes. «Anna Karina, luminous star of French New Wave films, dies at 79». thewashingtonpost.newspaperdirect.com. Skatīts: 2022-06-16. Glenn Kenny. «Anna Karina Recalls Her Life in Film With Jean-Luc Godard». The New York Times (en-US), 2016-05-04. ISSN 0362-4331. Skatīts: 2022-06-16. Peter Cowie. Revolution!: The Explosion of World Cinema in the Sixties. Faber & Faber, 2005-06. ISBN 978-0-571-21135-7. Vikikrātuvē par šo tēmu ir pieejami multivides faili. Skatīt: Anna Karina. IMDb profils (angliski) AllMovie profils (angliski)