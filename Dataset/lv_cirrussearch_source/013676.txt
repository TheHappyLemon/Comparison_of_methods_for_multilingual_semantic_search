Anatols Kārlis Lapiņš (vācu: Anatole Carl Lapine; dzimis 1930. gada 23. maijā Rīgā, miris 2012. gada 29. aprīlī Bādenbādenē, Vācijā) bija Vācijas latviešu automašīnu dizaineris un sacīkšu braucējs. Porsche galvenā dizainera amatā viņš pārraudzīja priekšpiedziņas, šķidrumdzeses modeļu 928, 924 un 944 izstrādi, ko sāka ražot 1970. gadu vidū un beigās, kā arī divas Porsche 911 versijas. Dzimis 1930. gadā Rīgā jauktas izcelsmes ģimenē. Vācbaltiešu izceļošanas laikā 1939. gadā viņš kopā ar vecākiem devās sākumā uz okupētās Polijas daļu, tad uz Vāciju. Pēc Otrā pasaules kara beigām Lapiņš strādāja par mācekli Daimler-Benz darbnīcā Hamburgā, 1951. gadā pārcēlās uz ASV, kur strādāja General Motors rūpnīcā. Gandrīz divdesmit gadus, no 1969. gada līdz 1988. gadam, viņš bija Porsche automašīnas dizaina studijas vadītājs. Viņa vadībā izstrādāja tādus Porsche modeļus kā G sērijas 911, 924, 928, 944. 911 modelis atšķiras no citiem ar īpašu bufera uzbūvi un formu. 924, 928 un 944 bija pēc 911. koncepcijas parauga dizainētas kupejas ar priekšā iestrādātu dzinēju. Miris 2012. gada 29. aprīlī 81 gada vecumā Bādenbādenē, Vācijā. 1959 Corvette XP-87 Stingray Corvair Monza GT Opel Rekord C Black Widow replika Porsche 928 S4 Porsche 917-021 "Hippie" Porsche 917-20 "Pink Pig" «Anatols Lapiņš 1930 - 2012». VieglasSmiltis.lv. Arhivēts no oriģināla, laiks: 2016. gada 4. martā. Skatīts: 2013. gada 29. aprīlī. Arhivēts 2016. gada 4. martā, Wayback Machine vietnē. «Miris latvietis, kurš būvēja Porsche». Tvnet.lv. Skatīts: 2012. gada 8. maijā. «Anatole Carl Lapine Ehemaliger Porsche-Chefdesigner gestorben». Porsche G sērijas modelis 911