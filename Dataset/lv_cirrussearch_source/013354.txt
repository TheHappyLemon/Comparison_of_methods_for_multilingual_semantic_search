Šis raksts ir par 1967. gadā dzimušu politiķi. Par citām jēdziena Bojārs nozīmēm skatīt nozīmju atdalīšanas lapu. Gundars Bojārs (dzimis 1967. gada 24. februārī) ir Latvijas politiķis un uzņēmējs. 1992. gadā beidzis LU Starptautisko attiecību institūtu starptautisko ekonomisko attiecību un tiesību specialitātē. Ilggadējā LSDSP priekšsēdētāja un LU SAI direktora Jura Bojāra dēls. Savulaik bijis Liepājas domes deputāts no LSDSP saraksta, 7. Saeimas deputāts, tās priekšsēdētāja Jāņa Straumes biedrs. 2001. gadā ievēlēts Rīgas domē, kļuva par tās priekšsēdētāju un Rīgas Brīvostas pārvaldes priekšsēdētāju. 2005. gadā no jauna ievēlēts Rīgas domē, taču amatus zaudējis. Tajā pašā gadā bijis LSDSP ģenerālsekretārs. 2006. gada decembrī apturēja darbību LSDSP. 2007. gada janvārī pievienojās LPP frakcijai. 2009. gada Rīgas domes vēlēšanās izvirzīts deputāta krēslam no LPP/LC saraksta, tomēr nav ievēlēts. 2017. gada pašvaldību vēlēšanās Bojārs tika ievēlēts Ādažu novada domē, kandidējot no Latvijas Zaļās partijas saraksta ar pirmo numuru. Šobrīd viņš ir arī uzņēmumu SIA “Vestafume TLG” izpilddirektors, SIA “Moonberry Frost” valdes loceklis un biedrības “Ataru iedzīvotāju biedrība” valdes loceklis. «Bijušais mērs Gundars Bojārs pieķerts pelmeņu ēšanā». Mango. 2009.04.14. Arhivēts no oriģināla, laiks: 2009. gada 9. jūnijā. Skatīts: 2009. gada 6. jūlijā. «Rīgas domes deputāts Gundars Bojārs izstājas no LSDSP». TVNET. 2006.12.19. «Gundars Bojārs pievienojas LPP frakcijai Rīgas Domē». Delfi. 2007.01.10. DELFI, LETA. «No LZP uz Ādažu novada domi kandidēs bijušais Rīgas mērs Gundars Bojārs». DELFI (latviešu), 2017-04-25. Skatīts: 2020-11-11. «Ādažu domes priekšsēdētāja alga pērn augusi par 11,6%». TVNET (latviešu). 2019-05-05. Skatīts: 2020-11-11. «Dome un deputāti». Ādažu novads (lv-LV). Skatīts: 2020-11-11.