Darbības vārda izteiksme ir viena no darbības vārda gramatiskajām kategorijām. Darbības vārdi konkrētā izteiksmē izsaka darbības attieksmi pret īstenību. Ar izteiksmes palīdzību tiek izteikta modalitāte, kā arī teksta autora attieksme pret izteikuma saturu un darbības realitāti. Izteiksmes var iedalīt pēc izteikuma satura atbilstības reālai situācijai. Tādējādi latviešu valodā var tikt izdalīta īstenības izteiksme kā reālas darbības izteicēju un tā sauktās neīstenības izteiksmes, pie kurām pieder atstāstījuma, vēlējuma, vajadzības un pavēles izteiksme, kā ireālas darbības izteicējas. Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 123. lpp. Daina Nītiņa, Juris Grigorjevs (redaktori). Latviešu valodas gramatika. Rīga : LU Latviešu valodas institūts, 2013. ISBN 978-9984-742-70-0. Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 123.-124. lpp.