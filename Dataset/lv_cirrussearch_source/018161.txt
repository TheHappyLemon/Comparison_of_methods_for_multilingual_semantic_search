WarnerMedia, LLC (agrāk AOL Time Warner un TimeWarner) ir ASV mediju korporācija, kuras vadība atrodas Ņujorkā, ASV. Pašlaik kompānija ir trešais lielākais mediju un izklaides industrijas konglomerāts pēc ienākumiem (pēc The Walt Disney Company un Comcast), kā arī tas agrāk bija pasaulē lielākais mediju konglomerāts. Uzņēmums tika izveidots pēc divu uzņēmumu Warner Communications, Inc. un Time Inc. apvienošanas. Tas darbojas filmu, televīzijas un izdevējdarbības jomās. Time Warner pieder tādi uzņēmumi kā New Line Cinema, Time Inc., HBO, Turner Broadcasting System, The CW Television Network, TheWB.com, Warner Bros., Kids' WB, Cartoon Network, Boomerang, Adult Swim, CNN, DC Comics, Warner Bros. Animation, Cartoon Network Studios, Hanna-Barbera, Castle Rock Entertainment un no 2016. gada Augusta arī 10% no ASV videoklipu straumēšanas servisa Hulu akcijām. 2016. gada 23. oktobrī paziņots, ka ASV telesakaru uzņēmums AT&T par 108,7 miljardiem ASV dolāru pirks Time Warner. 2017. gada 20. novembrī ASV Tieslietu departamenta Pretmonopola nodaļa lēma neļaut šo apvienošanos, pamatojot ar to, ka šis darījums "ievērojami kaitētu Amerikas patērētājiem". 2018. gada 14. jūnijā TimeWarner tika pārdēvēts par WarnerMedia pēc AT&T iegādes. 2020. gadā WarnerMedia iegādājās Nīderlandes uzņēmumu Widget Co., kas izstrādā lietotnes televīzijas un OTT satura ierīcēm. Time Warner sastāv no trim nodaļām: Home Box Office Inc. (HBO), Turner Broadcasting System Inc. un Warner Bros. Home Box Office Inc. pārstāv televīzijas kanālus HBO un Cinemax. HBO un Cinemax kanāli šobrīd tiek pāraidīti 70 pasaules valstīs, un HBO raidījumi ir licenzēti citiem televīzijas kanāliem vairāk kā 150 pasaules valstīs. HBO pārraides ietver HBO dokumentālās filmas, HBO oriģinālās filmas, HBO oriģinālpāraides un HBO sporta tiešraides. Televīzijas kanāls ir arī izstrādājis interneta pakalpojumus HBO GO un HBO NOW. HBO pamanamākās programmas ir Troņu spēle un Soprano ģimene. 2011. gadā, Cinemax izdeva savu pirmo oriģinālpāraidi. Turner Broadcasting System Inc. pārstāv televīzijas kanālus CNN, Cartoon Network, HLN, TNT, TBS, TCM, truTV, Boomerang, Adult Swim un Turner Sports, interneta mājaslapas kā bleacherreport.com, nba.com un daudz citas. CNN ir starptautisks ziņu kanāls, Cartoon Network ir bērnu animācijas kanāls, Boomerang ir bērnu klasisko animācijas seriālu kanāls, TBS un TNT ir izklaides kanāli, Adult Swim ir pieaugušo animācijas kanāls. Warner Bros. pārstāv filmu veidošanu un izplatīšanu, interneta videoklipu pakalpojumus un televīzijas raidījumu veidošanu. Warner Bros. arī pārstāv DC Entertainment divīziju, kura ir atbildīga par stāstiem un tēliem no DC Comics. 2006. gada 24. janvārī CBS Corporation un Time Warner paziņoja ka veidos jaunu televīzijas kanālu The CW. Jaunais televīzijas kanāls sāka raidīt 2006. gada 18. septembrī. Televīzijas kanāls izveidojās pēc tam kad Time Warner kompānija The WB apvienojās ar CBS Corporation kompāniju UPN. CBS Corporation un Time Warner katriem pieder 50% akciju no televīzijas kanāla. «FY2012 Annual Report». «HOMEPAGE - GLOBAL». WarnerMedia. «Arhivēta kopija». Arhivēts no oriģināla, laiks: 2016. gada 10. septembrī. Skatīts: 2016. gada 25. decembrī. AT&T paziņo par Time Warner pirkšanas darījumu 108,7 miljardu ASV dolāru vērtībā LETA, 2016. gada 23. oktobris Oficiālā tīmekļa vietne