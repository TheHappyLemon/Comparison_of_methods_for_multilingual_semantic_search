Jāns Elvests (igauņu: Jaan Ehlvest; dzimis 1962. gada 14. oktobrī, Tallinā) ir Igaunijas starptautiskais lielmeistars šahā (1987), kas kopš 2006. gada pārstāv ASV. 1977. gadā uzvarējis Igaunijas junioru šaha čempionātā. Kopš 1978. gada bijis Mihaila Botviņņika šaha skolas audzēknis. 1980. gadā Dušanbē uzvarējis PSRS junioru šaha čempionātā. 1981. gadā Mehiko ieņēmis 2. vietu Pasaules jauniešu šaha čempionātā. 1983. gadā Groningenā uzvarējis Eiropas jauniešu šaha čempionātā. 1986. gadā uzvarējis Igaunijas šaha čempionātā. Trīs reizes piedalījies PSRS šaha čempionātu finālos (1984, 1987, 1988), kur lielāko panākumu guvis 1987. gadā Minskā, kad dalījis trešo vietu. 1983. gadā FIDE Elvestam piešķīrusi starptautiskā meistara (IM), bet 1987. gadā - starptautiskā lielmeistara (GM) nosaukumus. Sekmīgi piedalījies starptautiskajos šaha turnīros. 1987. gadā uzvarējis Boras Kostiča memoriālā un ieņēmis otro vietu Pasaules čempiona izcīņas cikla starpzonu turnīrā Zagrebā. 1988. gadā Belfortā ieņēmis 3. vietu Pasaules kausa izcīņas turnīrā aiz Garija Kasparova un Anatolija Karpova, bet vēlāk Pasaules čempiona izcīņas cikla pretendentu sacensību 1. kārtā zaudējis maču Arturam Jusupovam ar 1½:3½ (+0, −2, =3). 1990. gadā uzvarējis Redžo Emīlijas turnīrā, apsteidzot Vasiļu Ivančuku un Anatoliju Karpovu. 1994. gadā kopā ar Lembitu Ollu dalījis pirmo vietu Ņujorkas turnīrā New York Open. Trīs reizes piedalījies Pasaules šaha čempionātos pēc izslēgšanas sistēmas, kur lielāko panākumu sasniedzis 2001. gadā Maskavā, kad iekļuvis 4. kārtā, kur piekāpies Jevgeņijam Barejevam ar 0:2. 2003. gadā dalījis pirmo vietu Filadelfijas šaha turnīrā World Open, bet gadu vēlāk izdevis savu autobiogrāfisko grāmatu The Story of a Chess Player ("Šahista stāsts"). 2008. gadā kļuvis par Amerikas kontinenta šaha čempionāta uzvarētāju. Trīs reizes uzvarējis Latvijas šaha festivāla "Liepājas rokāde" ātrspēles turnīros (2010, 2011, 2016). Pārstāvējis PSRS un Igaunijas izlases lielākajās šaha komandu sacensībās: Pasaules šaha olimpiādēs piedalījies 8 reizes (1988, 1992-2004). PSRS izlases sastāvā kļuvis par uzvarētāju komandu vērtējumā 1988. gadā, bet Igaunijas izlases sastāvā 1994. gadā izcīnījis individuālo bronzas medaļu; Pasaules komandu šaha čempionātā 1989. gadā PSRS izlases sastāvā kļuvis par uzvarētāju komandu vērtējumā; Eiropas komandu šaha čempionātā piedalījies 1 reizi (1997); Pasaules jauniešu komandu šaha čempionātā piedalījies 1983. gadā PSRS izlases sastāvā kļuvis par uzvarētāju komandu vērtējumā; PSRS komandu šaha čempionātos piedalījies 4 reizes (1981-1986) un ieguvis individuālo bronzas medaļu (1983). 1987. gadā beidzis Tartu Universitātes psiholoģijas fakultāti. 2001. gadā apbalvots ar Igaunijas Sarkanā Krusta IV klases Nopelnu ordeni. Viņa brālis Jiri Elvests (1967-2006) ir bijis pazīstams igauņu rakstnieks. 2017. gadā apgādā "Jumava" latviski izdota Jāna Elvesta šaha mācību grāmata "Šaha ģimnāzija". Championship of USSR juniors - Dushanbe 5-18.1.1980 «Eesti meistrid 1923-2005». Arhivēts no oriģināla, laiks: 2012. gada 7. februārī. Skatīts: 2012. gada 7. februārī. 54 Championship of USSR Minsk 4-29.3.1987 1987 Zagreb Interzonal Tournament 1988-90 Candidates Matches 2001-02 FIDE Knockout Matches 5° Campeonato Continental 2008 EHLVEST, JAAN Bearers of decorations – Jaan Ehlvest – Eesti Punase Risti IV klassi teenetemärk Rīgas Šaha skolā atvērs Jana Elvesta šaha mācību grāmatu Rīgas Šaha skolā atvērta Jana Elvesta šaha mācību grāmata Vikikrātuvē par šo tēmu ir pieejami multivides faili. Skatīt: Jāns Elvests. Jāns Elvests šahista profils vietnē fide.com Jāns Elvests šahista profils vietnē chessgames.com Jāns Elvests šahista profils vietnē 365chess.com Jāns Elvests šahista profils vietnē chesstempo.com Jāns Elvests. Atjaunināts: 2016. gada 19. februārī šahista profils vietnē olimpbase.org (Pasaules šaha olimpiādes) Jāns Elvests šahista profils vietnē olimpbase.org (Eiropas komandu šaha čempionāti) Jāns Elvests šahista profils vietnē olimpbase.org (Pasaules komandu šaha čempionāti) Jāns Elvests šahista profils vietnē olimpbase.org (PSRS komandu čempionāti)