Konstantīns Ludvigs Plāters (poļu: Konstanty Ludwik Plater herbu własnego, baltkrievu: Канстанцін Людвік Плятэр; dzimis 1722. gadā, miris 1778. gada 31. martā) bija Polijas-Lietuvas kopvalsts politiķis. Inflantijas vaivadijas un Daugavpils stārasts. Dzimis 1722. gadā Indricas muižnieka Jana Ludviga Plātera ģimenē, kas 1729. gadā savā īpašumā ieguva arī Krāslavas muižu un 1735.-1736. gadā bija Inflantijas vaivads. 1744. gada 16. augustā Konstantīns Plāters apprecējās ar kņazi Augusti Ogiņsku. Jau kopš jaunības ieņēma dažādus amatus Polijas-Lietuvas kopvalstī, bija Lietuvas Lielrakstvedis (1746—1754) un Lietuvas Tribunāla maršals (1754), pēc tam Polockas kastelāns (1754—1758), Mscislavas vaivads (1758—1770), Traķu kastelāns (1770). Ap 1750. gadu Daugavas ielejas malā netālu no Teātra kalnā esošajām Krāslavas ordeņa pils drupām uzsāka celt Krāslavas pili, ko 1791. gadā pabeidza viņa jaunākais dēls Augusts Hiacints Plāters. Miris 1778. gada 31. martā Krāslavā. Konstantīns Ludvigs Plāters Internetowy Polski Słownik Biograficzny (poliski) Vikikrātuvē par šo tēmu ir pieejami multivides faili. Skatīt: Konstanty_Ludwik_Plater.