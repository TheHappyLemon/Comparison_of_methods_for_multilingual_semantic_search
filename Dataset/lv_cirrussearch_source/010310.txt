Andrejs Maticins (dzimis 1963. gada 30. janvārī Čerepovecā, Krievijā) ir bijušais Latvijas hokejists, tagad hokeja treneris. Pašlaik (2014) Maticins ir Kontinentālās hokeja līgas kluba Vladivostokas "Admiral" galvenā trenera palīgs. Pārstāvējis Latvijas izlasi vairākos Pasaules čempionātos un 2002. gada olimpiskajās spēlēs. Latvijas izlases sastāvā aizvadījis 117 spēles, kurās guvis 48 rezultativitātes punktus (13+35). Karjeru uzsācis Rīgas "Dinamo" sastāvā (nospēlējis septiņas sezonas, piedaloties 269 spēlēs, kur guvis 18 vārtus un izdarījis 61 rezultatīvu piespēli). Pēc tam spēlējis Somijas klubu Koo Koo un Pori "Ässät", Latvijas HK Liepājas Metalurgs un Rīgas "Vilki", kā arī Zviedrijas klubu Folingbo, Lycksele, Tingsryd un NH'90 sastāvā. Latvijas izlasi pārstāvējis 4 Pasaules čempionātos (1997, 1998, 1999, 2000), kā arī 2002. gada olimpiskajās spēlēs. 1996. gada nogalē par īpašiem nopelniem Saeima Maticinam piešķīra Latvijas pilsonību. No 2008. līdz 2010. gadam bijis Latvijas U-20 izlases galvenais treneris. 2012.—13. gada sezonā trenēja Krievijas Jaunatnes hokeja līgas vienību Čerepovecas "Almaz". Vēlāk vienu sezonu bija Čerepovecas "Severstal" galvenā trenera palīgs, taču tad kļuva par Vladivostokas "Admiral" galvenā trenera palīgu. «Andreja Maticina skarbā realitāte». Arhivēts no oriģināla, laiks: 2008. gada 2. aprīlī. Skatīts: 2011. gada 12. oktobrī. Arhivēts 2008. gada 2. aprīlī, Wayback Machine vietnē. Ingrīda Jurševica, Māra Jurševica. Latvijas hokeja pavasaris, 2006. ISBN 9984-19-936-3. Olympedia profils (angliski) LOK profils Eliteprospects profils (angliski) LOK profils Arhivēts 2012. gada 23. maijā, Wayback Machine vietnē.