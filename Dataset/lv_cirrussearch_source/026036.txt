3D datorgrafikas programmas, izmantojot 3D modelēšanu un 3D atveidošanu, veido datora ģenerētus attēlus. 3D modelēšanas programma ir 3D datorgrafikas programma, kas tiek izmantota 3D modeļu izveidei. Atsevišķas programmas tiek sauktas par modelēšanas lietotnēm vai modelētājiem. 3D modelētāji ļauj lietotājiem radīt un apstrādāt modeļus ar to 3D punktu tīklu (3D mesh). Lietotājs var pievienot, noņemt izstiept un jebkādos citos veidos mainīt punktu novietojumu pēc savām vēlmēm. Modeļus iespējams aplūkot no dažādiem leņķiem, parasti — vienlaicīgi. Modeļus iespējams rotēt, kā arī aplūkot tos tuvplānā vai tālumā. 3D modelētāji spēj eksportēt modeļus dažāda formāta failos, kurus pēc tam iespējams izmantot citās lietotnēs, ja vien šo modeļu metadati tiek atbalstīti. Vairumā modelētāju importa un eksporta funkcijas tiek nodrošinātas ar spraudņu (plugin) palīdzību, kas ļauj nolasīt un saglabāt datus to oriģinālajā (native) formātā. Vairums 3D modelētāju satur dažādas funkcijas, piem., dažādas renderēšanas metodes, gaismas staru trasēšanu (ray tracing). Dažas lietotnes atbalsta modeļu animēšanu, citi — vairāku ainu (scene) sērijveida atveidošanu. Lai arī 3D modelētāji un CAD lietojumprogrammas spēj veikt 3D atveidošanu (piem., Autodesk 3ds Max vai Blender), pastāv arī atsevišķas 3D atveidošanas programmas. Lai arī datoru rasēšanas (CAD) programmas izmanto tās pašas pamata 3D modelēšanas tehnikas kā 3D modelēšanas programmas, to mērķis ir pavisam cits. CAD programmatūra tiek izmantota dažādu produktu inženierijā, arhitektūrā u.tml., kas ļauj vieglāk veidot tehniskajai dokumentācija atbilstošus produktus. Pēc 3D klipu izveides, studijas tos apstrādā ar video apstrādes programmām kā Adobe Premiere Pro vai Final Cut Pro un citām, šim darbam paredzētām programmām.