Simanes prefektūra (japāņu: 島根県, Shimane-ken) ir Japānas prefektūra, kas atrodas Čjūgoku reģionā, Honsju salā. Simanes prefektūras administratīvais centrs ir Macue. Tā ir otrā mazāk apdzīvotā prefektūra Japānā pēc austrumos esošās Totori prefektūras. Prefektūra ir iegarenas formas, kas stiepjas no valsts austrumiem rietumu virzienā, ar Čjūgoku kalniem dienvidos un Japāņu jūru ziemeļos. Lielākā daļa pilsētu ir izvietojušās gar Japāņu jūras krastu. Idzumo pilsētā atrodas Idzumo Taisa, kas ir viena no Japānas vecākajām sintoisma svētnīcām. Pie prefektūras pieskaitāma arī neliela salu grupa Japāņu jūrā — Oki Salas. Tāpat pie prefektūras arī skaitās Liankūra salas, par kurām kopš Otrā pasaules kara notiek strīds starp Dienvidkoreju (pašreiz pārvalda) un Japānu. Vikikrātuvē par šo tēmu ir pieejami multivides faili. Skatīt: Simanes prefektūra. Encyclopædia Britannica raksts (angliski) Oficiālā tīmekļa vietne