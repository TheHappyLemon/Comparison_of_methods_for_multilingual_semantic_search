Bērts Frīmens Bekaraks (angļu: Burt Freeman Bacharach; dzimis 1928. gada 12. maijā, miris 2023. gada 8. februārī) bija amerikāņu komponists, dziesmu autors, producents un pianists. Viņš tiek uzskatīts par vienu no svarīgākajām un ietekmīgākajām 20. gadsimta populārās mūzikas personībām. Savas karjeras laikā, kas sākās 1950. gadu sākumā, viņš ir sakomponējis vairākus simtus popmūzikas dziesmu, no kurām daudzām vārdu autors ir Hals Deivids. Vairāk nekā 1000 dažādi dziedātāji ir izpildījuši Bekaraka dziesmas. No 1961. līdz 1972. gadam liela daļa Bekaraka un Deivida dziesmas tika sarakstītas dziedātājai Daionai Vorvikai. Savas karjeras laikā saņēmis trīs Amerikas Kinoakadēmijas balvas. 1969. gadā kategorijās "Labākā oriģinālmūzika" un "Labākā dziesma" (Raindrops Keep Fallin' on My Head) par filmu "Bačs Kesidijs un Sandenss Kids", bet 1981. gadā kategorijā "Labākā dziesma" (Best That You Can Do) par filmu Arthur. Saņēmis arī sešas Grammy balvas un vienu Emmy balvu. Lauren Huff February 09, 2023 at 10:04 PM EST. «Dionne Warwick says loss of Burt Bacharach is 'like losing a family member'». EW.com (angļu). Skatīts: 2023-07-02. «Burt Bacharach Biography, Songs, & Albums». AllMusic (angļu). Skatīts: 2023-07-02. «What It Was Like to Work with Burt Bacharach, in the Words of His Collaborators». Biography (en-US). 2023-02-09. Skatīts: 2023-07-02. «Burt Bacharach interview: what was it all about?». www.telegraph.co.uk. Skatīts: 2023-07-02. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski)