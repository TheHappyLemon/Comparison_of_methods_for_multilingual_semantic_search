Albertparks (angļu: Albert Park) ir Formula 1 sacīkšu trase, kura atrodas Melburnā, Austrālijā. Tā daļēji atrodas uz ielām. Tāpat kā Monreālā, arī Albertparkā trase atrodas blakus ezeram. Piloti uzskata, ka trase ir ātra un viegli apgūstama. Tomēr pacēlumu un kritumu trūkums, kā arī trases dizains traucē skatītājiem vērot sacīkstes (izņemot galveno tribīni) un pilotiem apdzīt. Pirmā sacīkste šajā trasē notika 1996. gadā. Kopš tā laika vienīgi 2006. gada sezonā sezona pirmā sacīkste nenotika Melburnā. Toreiz sacīksti bija jāpārceļ uz vēlāku laiku sakarā ar Sadraudzības spēlēm, kuras tobrīd risinājās Melburnas pilsētā. Sacīkstes ir pazīstamas arī ar to, ka Eiropas faniem ir agri jāceļas, lai varētu noskatīties sacensības. 2007. gadā Austrālijas GP sākās pulksten piecos no rīta pēc Latvijas laika. Šī problēma sākot ar 2008. gadu ir daļēji atrisināta, jo sacīkstes notiks pulksten 17:00 pēc Austrālijas laika, kas ir septiņos no rīta pēc Latvijas laika. F1 trašu saraksts Oficiālā mājaslapa (angliski)