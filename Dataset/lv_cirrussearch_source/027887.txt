Otaņķu pagasts ir viena no Dienvidkurzemes novada administratīvajām teritorijām Liepājas ezera austrumu krastā. Robežojas ar sava novada Nīcas, Bārtas, Grobiņas un Dunikas pagastiem. Atrodas Piejūras zemienes Bārtavas līdzenumā. Augstums no 20,8 m vjl. līdz 0,2 m vjl. Ap Liepājas ezeru izrakts apvadkanāls (Maģistrālais kanāls), kas novada ezerā ieplūstošās upes uz Bārtu. Ezerā ietek tikai: Bārta Ķīburu strauts Otaņķe Apvadkanālā ievadītas šādas upes: Dorupe Līčupe Orbupe daļa no Liepājas ezera 1945. gadā Liepājas apriņķa Nīcas pagastā tika izveidota Otaņķu ciema padome. 1951. gadā Otaņķu ciemam pievienoja likvidētā Banažu ciema kolhoza «Zelta zvaigzne» teritoriju, 1954. gadā - likvidēto Baltpurvu ciemu. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Nīcas novadā. 2021. gadā Nīcas novadu iekļāva Dienvidkurzemes novadā. Lielākās apdzīvotās vietas ir Rude (pagasta centrs), Otaņķi, Upmaļciems, Dorupe, Mežgals, Laukgals, Banažgals, Laurciems. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9