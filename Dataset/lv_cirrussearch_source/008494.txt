Gābriels Landeskogs (zviedru: Gabriel Landeskog; dzimis 1992. gada 23. novembrī) ir zviedru hokejists, kreisās malas uzbrucējs. Pašlaik (2022) Landeskogs pārstāv NHL klubu Kolorādo "Avalanche", pildot arī tās kapteiņa funkcijas. Landeskogs savu spēlētāja karjeru uzsāka Jūrgordenas IF kluba sistēmā, 2008.—09. sezonā aizvadot trīs spēles arī pašā klubā, taču 2009. gada vasarā pievienojās Ontārio hokeja līgas kluba Kičeneras "Rangers" rindām. 2011. gada NHL draftā Landeskogu ar kopējo 2. numuru izvēlējās Kolorādo "Avalanche" vienība. Jau nākamo sezonu Landeskogs aizvadīja "Avalanche" sastāvā, sezonas noslēgumā izcīnot Kaldera balvu. 2012.—13. gada sezonā Landeskogs sāka pildīt "Avalanche" kapteiņa funkcijas, tobrīd kļūstot par visu laiku jaunāko kapteini NHL vēsturē. Zviedrijas hokeja izlases rindās izcīnījis sudrabu 2014. gada Olimpiskajā turnīrā, kā arī zeltu 2013. gada Pasaules čempionātā. Landeskogs spēlējis arī 2012. gada Pasaules čempionātā, 2011. gada Pasaules čempionātā junioriem, kā arī 2009. gada Pasaules čempionātā U-18 jauniešiem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://sports.tvnet.lv/7552410/video-kolorado-avalanche-pirmo-reizi-kops-2001-gada-izcina-stenlija-kausu