Kauņas Sv. Franciska Ksaverija baznīca (lietuviešu: Kauno Šv. Pranciškaus Ksavero bažnyčia) jeb Kauņas Jezuītu baznīca (Kauno Jėzuitų bažnyčia) ir Romas katoļu baznīca, kas atrodas Lietuvas pilsētas Kauņas vecpilsētas Rātslaukumā. Baroka baznīca ir jezuītu ordeņa celta un nosaukta Franciska Ksaverija vārdā. Jezuīti ieradās misijā Kauņā 1642. gadā un 1643. gadā ierīkoja kapelu Pērkona namā. Baznīcas celtniecība tika uzsākta 1666. gadā, tā tika konsekrēta 1722. gadā, bet 1759. gadā tās celtniecība tika pabeigta. 1787. gadā baznīcu nodeva franciskāņu rīcībā. 1812. gadā franču armija baznīcu izdemolēja un tā stāvēja pamesta. 1824. gadā to piešķīra pareizticīgo vajadzībām. 1924. gadā baznīcu atkal atdeva jezuītiem. Lietuvas PSR laikā Franciska Ksaverija baznīcā ierīkoja tehniskās skolas sporta zāli. 1989. gadā to atkal atgrieza jezuītiem. 1992. gadā notika baznīcas renovācija. Kauņas vecpilsēta 19. gadsimta Napoelona Ordas zīmējums Kauņas Franciska Ksaverija baznīca (pa kreisi) un Kauņas rātsnams Centrālais altāris Baznīca naktī Vikikrātuvē par šo tēmu ir pieejami multivides faili. Skatīt: Kauņas Franciska Ksaverija katoļu baznīca.