Davids Antons Giharro (spāņu: David Antón Guijarro; dzimis 1995. gada 23. jūnijā Mursijā) ir Spānijas starptautiskais lielmeistars šahā (2013). Daudzkārtējais Spānijas junioru šaha čempionātu uzvarētājs dažādās vecuma grupās: 2009. gadā - U14, 2010. gadā - U16, 2011. gadā - U16, 2013. gadā - U18. Vairākkārt pārstāvējis Spāniju Eiropas un Pasaules junioru šaha čempionātos, kuros izcīnījis sudraba medaļu Pasaules junioru šaha čempionātā U18 vecuma grupā (2013) un bronzas medaļu Eiropas junioru šaha čempionātā U16 vecuma grupā (2012). 2012. gadā uzvarējis starptautiskajā šaha turnīrā Saragosā, bet 2013. gadā Štutgarte turnīrā Neckar-Open dalījis pirmo vietu ar Etjēnu Bakro, Ričārdu Raportu un Arkādiju Naidiču. 2014. gadā Erevānā izcīnījis sudraba medaļu Eiropas individuālajā šaha čempionātā. 2015. gadā piedalījies Pasaules šaha kausā pēc izslēgšanas sistēmas, kurā 1. kārtā zaudējis Liviu-Dīteram Nisipjanu. 2021. gada janvārī palicis 11. vietā Veikanzē (Nīderlande) vadošo lielmeistaru šaha turnīrā. 2021. gada novembrī Rīgā ierindojies 11. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 25. vietā "FIDE Grand Swiss" turnīrā. Pārstāvējis Spānijas komandu lielākajos komandu šaha turnīros: Pasaules šaha olimpiādēs piedalījies 2 reizes (2014-2016); Eiropas komandu šaha čempionātos piedalījies 2015. gadā. Par panākumiem turnīros FIDE 2012. gadā Giharro piešķīrusi starptautiskā meistara (IM), bet 2013. gadā - starptautiskā lielmeistara (GM) nosaukumu. «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 17. martā. Tata Steel Chess Tournament 2021 2021 FIDE Chess.com Grand Swiss 2023 FIDE Grand Swiss «OlimpBase :: Men's Chess Olympiads :: David Antón Guijarro». Arhivēts no oriģināla, laiks: 2020. gada 26. jūnijā. Skatīts: 2017. gada 17. martā. OlimpBase :: European Men's Team Chess Championship :: David Antón Guijarro Title Applications (GM): Anton Guijarro, David Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)