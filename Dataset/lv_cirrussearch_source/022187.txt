Pēters Lēko (ungāru: Lékó Péter; dzimis 1979. gada 8. septembrī, Suboticā) ir Ungārijas starptautiskais lielmeistars šahā (1994). Ticis uzskatīts par šaha brīnumbērnu. 12 gadu vecumā kļuvis par FIDE starptautisko meistaru (IM), bet 1994. gadā 14 gadu, 4 mēnešu un 22 dienu vecumā kļuvis par tajā laikā jaunāko lielmeistaru (GM) šaha vēsturē. 1994. gadā kļuvis par Pasaules jauniešu šaha čempionu vecumā līdz 16 gadiem, apsteidzot Latvijas pārstāvi Māri Krakopu. 2002. gadā Dortmundē uzvarējis klasiskā šaha Pasaules čempiona nosaukuma izcīņas pretendentu turnīrā, apspēlējot Maiklu Adamsu, Alekseju Širovu un finālā Veselinu Topalovu. Tas deva Lēko tiesības cīnīties 2004. gadā mačā par Pasaules šaha čempiona nosaukumu ar toreizējo klasiskā šaha čempionu Vladimiru Kramņiku. Pirms pēdējās partijas Lēko bija vadībā ar 7:6, taču noslēgumā cieta zaudējumu, mačs beidzās neizšķirti, un tas ļāva Kramņikam saglabāt savu titulu. Vēlākajos gados Lēko vairs neizdevās atkārtot šos panākumus: 2005. gadā Argentīnā Pasaules čempiona nosaukuma izcīņas turnīrā viņš palika 5. vietā, bet 2007. gadā Mehiko Pasaules čempiona nosaukuma izcīņas turnīrā ieņēma 4. vietā. Ungārijas izlases sastāvā Pasaules šaha olimpiādēs piedalījies 8 reizes (1994-1996, 2000-2002, 2008-2014) un komandas sastāvā izcīnījis 2 sudraba medaļas (2002, 2014), kā arī individuālo zelta medaļu (2008). Eiropas komandu šaha čempionātos piedalījies 4 reizes (1992, 1999, 2011, 2015) un komandas sastāvā izcīnījis sudraba (1999) un 2 bronzas medaļas (2011, 2015), kā arī individuālo sudraba (1999) medaļu. Pasaules komandu šaha čempionātā piedalījies 3 reizes (2001, 2011, 2015). ChessBase.com — Chess News — Chess prodigies and mini-grandmasters «2002 Dortmund Candidates Tournament». Arhivēts no oriģināla, laiks: 2017. gada 1. aprīlī. Skatīts: 2014. gada 10. janvārī. «2004 Kramnik - Leko». Arhivēts no oriģināla, laiks: 2013. gada 5. decembrī. Skatīts: 2014. gada 10. janvārī. World Chess Championship 2005 San Luis World Chess Championship 2007 Mexico City Pēters Lēko šahista profils vietnē fide.com Pēters Lēko šahista profils vietnē chessgames.com Pēters Lēko šahista profils vietnē 365chess.com Pēters Lēko šahista profils vietnē chesstempo.com Pēters Lēko šahista profils vietnē olimpbase.org (Pasaules šaha olimpiādes) Pēters Lēko šahista profils vietnē olimpbase.org (Eiropas komandu šaha čempionāti) Pēters Lēko šahista profils vietnē olimpbase.org (Pasaules komandu šaha čempionāti) Pēters Lēko šahista profils vietnē olimpbase.org (Eiropas klubu komandu šaha čempionāti)