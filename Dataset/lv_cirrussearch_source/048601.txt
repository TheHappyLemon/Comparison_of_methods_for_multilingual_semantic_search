Slovākija piedalījās 2016. gada vasaras olimpiskajās spēlēs, kas notika Brazīlijas pilsētā Riodežaneiro, no 2016. gada 5. līdz 21. augustam. Šīs bija Slovākijas sestās vasaras olimpiskās spēles, kopš Čehoslovākijas sadalīšanās. Slovākijas olimpisko komandu 2016. gada vasaras olimpiskajās spēlēs veidoja 51 sportists (32 vīrieši un 19 sievietes), kuri startēja 12 olimpiskajos sporta veidos. Tā bija viena no mazākajām komandām, kas Slovākiju ir pārstāvējusi vasaras olimpiskajās spēlēs. Slovākija pirmo reizi piedalījās loka šaušanā, kā arī pēc 16 gadu pārtraukuma tā atkal bija pārstāvēta sinhronajā peldēšanā un pēc 8 gadu pārtraukuma — galda tenisā. Slovākijas komandā bija 17 sportisti ar iepriekšējo vasaras olimpisko spēļu pieredzi, tostarp, stenda šāvēja Danka Bartekova, kura iepriekšējās 2012. gada Londonas spēlēs bija izcīnījusi bronzas medaļu, pasaules čempions Matejs Tots, kuram šīs bija ceturtās vasas olimpiskās spēles pēc kārtas, un kanoe airētājs un divu olimpisko medaļu īpašnieks Ēriks Vlčeks. Ērikam Vlčekam šīs bija piektās vasaras olimpiskās spēles. Citi ievērojami Slovākijas sportisti komandas vidū bija kalnu velosipēdists Peters Sagans, vieglatlētes, māsas—dvīnes, Dana un Jana Veldakovas, kanoe airētāju duets Ladislavs un Peters Škantars un triatlonists Ričards Varga. Slovākija 2016. gada vasaras olimpiskajās spēlēs izcīnīja 4 olimpiskās medaļas (2 zelta un 2 sudraba medaļas), ierindojoties 37. vietā pēc iegūto medaļu kopskaita. Zelta medaļas izcīnīja vieglatlēts Matejs Tots un smailošanas un kanoe airētāji Ladislavs Škantars un Peters Škantars. Savukārt sudraba medaļas izcīnīja smailošanas un kanoe airēšanas sportists Matejs Beņušs un airētāju četrinieku komanda. Slovākijas karognesēja olimpisko spēļu atklāšanas ceremonijā bija stenda sporta šāvēja Danka Bartekova, savukārt noslēguma ceremonijā valsts karogu nesa kanoe airētājs, olimpiskās sudraba medaļas īpašnieks, Ēriks Vlčeks. Skatīt arī: 2016. gada vasaras olimpisko spēļu medaļu tabula un 2016. gada vasaras olimpisko spēļu medaļnieki Boriss Balažs ( Loka šaušana) Matejs Beņušs ( Smaiļošana un kanoe airēšana) Matušs Bubeniks ( Vieglatlētika) Vincents Farkašs ( Smaiļošana un kanoe airēšana) Peters Gelle ( Smaiļošana un kanoe airēšana) Jakubs Grigars ( Smaiļošana un kanoe airēšana) Vans Jans ( Galda teniss) Tomašs Klobučniks ( Peldēšana) Marians Kovačicis ( Šaušana) Pāvols Kops ( Šaušana) Ondrejs Kružels ( Svarcelšana) Martins Kučera ( Vieglatlētika) Antons Kučmins ( Vieglatlētika) Tibors Linka ( Smaiļošana un kanoe airēšana) Marcels Lomnickis ( Vieglatlētika) Dušans Majdans ( Vieglatlētika) Andrejs Martins ( Teniss) Deniss Mišaks ( Smaiļošana un kanoe airēšana) Ričards Nagi ( Peldēšana) Jozefs Repčiks ( Vieglatlētika) Peters Sagans ( Riteņbraukšana) Ladislavs Škantars ( Smaiļošana un kanoe airēšana) Peters Škantars ( Smaiļošana un kanoe airēšana) Jurajs Tars ( Smaiļošana un kanoe airēšana) Patriks Tibors ( Riteņbraukšana) Martins Tištans ( Vieglatlētika) Matejs Tots ( Vieglatlētika) Jurajs Tužinskis ( Šaušana) Ēriks Varga ( Šaušana) Ričards Varga ( Triatlons) Ēriks Vlčeks ( Smaiļošana un kanoe airēšana) Igors Zeļenajs ( Teniss) Barbora Balažova ( Galda teniss) Danka Bartekova ( Šaušana) Katarīna Berešova ( Vieglatlētika) Marija Čakova ( Vieglatlētika) Nadja Dābusova ( Sinhronā peldēšana) Jana Dukatova ( Smaiļošana un kanoe airēšana) Marija Gaļikova ( Vieglatlētika) Martina Hrašnova ( Vieglatlētika) Lūcija Hrivņaka Klocova ( Vieglatlētika) Martina Kohlova ( Smaiļošana un kanoe airēšana) Jana Labatova ( Sinhronā peldēšana) Katarīna Listopadova ( Peldēšana) Aleksandra Longova ( Loka šaušana) Barbora Mokošova ( Vingrošana) Eva Odorova ( Galda teniss) Iveta Putalova ( Vieglatlētika) Anna Karolīna Šmidlova ( Teniss) Dana Veldakova ( Vieglatlētika) Jana Veldakova ( Vieglatlētika) «550. valné zhromaždenie SOV schválilo zloženie slovenskej výpravy na OH 2016, istých je 52 športovcov, s vlajkou na otváracom ceremoniáli Barteková» [50. The General Assembly approved the composition of the 52 athletes on the Slovak team at the 2016 Olympics, with Barteková carrying the flag in the opening ceremony] (slovāku). Slovak Olympic Committee. 2016. gada 8. jūlijs. Skatīts: 2016. gada 19. jūlijs. «Slovensko vysiela na olympiádu 52 športovcov, nečakané zmeny v tenise» [Slovakia sends 52 athletes to the Olympics; unexpected changes happened in tennis] (slovāku). TV Noviny. 2016. gada 30. jūlijs. Skatīts: 2016. gada 18. decembris. «Slovensko má na OH 2016 reprezentovať 52 športovcov, tenisti Martin aj Zelenay môžu hrať» [52 athletes will represent Slovakia at the 2016 Olympics; Tennis players Martin and Zelenay are eligible to play] (slovāku). Slovak Olympic Committee. 2016. gada 30. jūlijs. Skatīts: 2016. gada 18. decembris. «Slovak athletes win four medals in Rio». RTVS. 2016. gada 18. decembris. Skatīts: 2016. gada 22. augusts. Slovakia at the 2016 Summer Games[novecojusi saite]