Oto Ado (angļu: Otto Addo; dzimis 1975. gada 9. jūnijā Hamburgā) ir Ganas futbola treneris un bijušais futbolists. Spēlējis pussarga pozīcijā, pārstāvējis Vācijas klubus, bijis Ganas futbola izlases spēlētājs. Strādā arī par Dortmundes "Borussia" talantu treneri. Dzimis Hamburgā, sākotnēji spēlējis šīs pilsētas jauniešu komandās un zemāko līgu klubos. 1996. gadā pārgāja uz Hannover 96, kas tolaik spēlēja Reģionālajā līgā un ar to iekļuva 2. Bundeslīgā. 1999. gadā pievienojās Dortmundes "Borussia". 2002. gadā šī kluba sastāvā kļuva par Bundeslīgas čempionu. Tajā pašā gadā spēlēja arī UEFA kausa finālā, kurā Borussia ar 2:3 piekāpās Roterdamas "Feyenoord". 2003. gadā guva nopietnu traumu un bija spiests izlaist visu 2004. gadu. 2005.—2006. gada sezonas sākumā pārgāja uz citu Bundeslīgas klubu Mainz 05. Tajā aizvadīja divas sezonas. 2007. gada augustā parakstīja līgumu ar dzimtās pilsētas klubu Hamburger SV. Karjeru noslēdza 2008. gadā 32 gadu vecumā. Ganas izlasē debitēja 1999. gada 28. februārī pret Eritreju. Piedalījās 2000. gada Āfrikas Nāciju kausā. Guva vienus vārtus spēlē pret Togo. 2006. gada FIFA Pasaules kausa finālturnīrā izgāja laukumā divās spēlēs. Pret Čehiju spēlēja sakumsastāvā, bet pret ASV iznāca uz maiņu. Kopumā izlasē aizvadījis 15 spēles un guvis divus vārtus. Trenera karjeru sāka Hamburger SV klubā kā jauniešu treneris. 2013. gadā bija viens no pagaidu treneriem kluba galvenajā komadā. No 2013. līdz 2015. gadam bija galvenais skauts Ganas izlasei. Vēlāk strādāja kā talantu treneris Menhengladbahas "Borussia" un Dortmundes "Borussia" klubos. 2020. gadā, kad par Dortmundes "Borussia" galvenā trenera pienākumu izpildītāju kļuva Edins Terzičs, Ado kļuva par viņa asistentu. 2021. gada septembrī kļuva par Ganas izlases galvenā trenera Milovana Rajevaca asistentu. Kad pēc Ganas neveiksmīgā starta 2021. gada Āfrikas Nāciju kausā Rajevacs amatu atstāja, Ado kļuva par galvenā trenera pienākumu izpildītāju. 2022. gada FIFA Pasaules kausa kvalifikācijas izšķirošajās spēlēs Gana pieveica Nigēriju, un Ado tika oficiāli apstiprināts par izlases galveno treneri. «What to know about to be named Black Stars assistant coach Otto Addo». kick442.com (angļu). 2021. gada 21. septembrī. Arhivēts no oriģināla, laiks: 2022. gada 6. novembrī. Skatīts: 2022. gada 6. novembrī. «Ghana appoint Borussia Dortmund assistant coach Addo as new Black Stars deputy trainer». uaf.ua (angļu). 2021. gada 24. septembrī. Skatīts: 2022. gada 6. novembrī. «GFA appoints Otto Addo as Ghana Black Stars Interim Head Coach». coverghana.com.gh (angļu). 2022. gada 9. februārī. Skatīts: 2022. gada 6. novembrī. «GFA reposes confidence in Black Stars Technical team: Otto Addo set to take Ghana to Qatar 2022 World Cup». ghanafa.org (angļu). Skatīts: 2022. gada 6. novembrī. Vikikrātuvē par šo tēmu ir pieejami multivides faili. Skatīt: Oto Ado. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)