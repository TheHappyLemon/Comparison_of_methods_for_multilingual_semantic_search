Starptautiskā rekonstrukcijas un attīstības banka (angļu: International Bank for Reconstruction and Development (IBRD)), ir viena no piecām institūcijām Pasaules Bankas grupā. Tā tika dibināta pirms 74 gadiem, 1944. gadā, ar mērķi samazināt nabadzību valstīs ar vidēju ienākuma līmeni un kredītspējīgās nabadzīgās valstīs, nodrošinot ilgstošu izaugsmi. Palīdzot ar aizdevumiem un garantijām, tā arī nodrošināja analītiskus un konsultējošus pasākumus. Tās sastāvā ir 189 dalībvalstis. Starptautiskā Rekonstrukcijas un Attīstības Banka ir vislielākā attīstības banka pasaulē, kas atbalsta Pasaules Bankas misiju - sniegt aizdevumus, garantijas, riska pārvaldības produktus un konsultāciju pakalpojumus zema ienākuma līmeņa un kredītspējīgām valstīm. Starptautiskā Rekonstrukcijas un Attīstības Banka tikai izveidota 1944. gadā, pēc Otrā pasaules kara, ar misiju finansēt Eiropas rekonstrukciju. Starptautiskā Rekonstrukcijas un Attīstības Banka piedāvā novatoriskus finanšu risinājumus, tostarp finanšu produktus (aizdevumus, garantijas un riska pārvaldības produktus), kā arī zināšanas un konsultācijas valdībām, vietējā un starptautiskā līmenī. Sniegtie ieteikumi palīdz valdībām veikt reformas, uzlabot sniegtos pakalpojumus, veicināt vairāk privātu investīciju, kā arī ieviest jauninājumus un dalīties ar risinājumiem. Organizācija palīdz: Samazināt nabadzību un paplašināt labklājību; Palīdzēt valstīm, kuras saskaras ar konfliktu situācijām; Atbalstīt valstis ar zemiem un vidējiem ienākuma līmeņiem to izaugsmē; u.c. Lai gan dalībnieki iegulda kapitālu IBRD, Banka galvenokārt iegūst līdzekļus, aizņemoties starptautiskos kapitāla tirgos, emitējot obligācijas. 2011.gadā Banka piesaistīja kapitālu 29 miljardu ASV dolāru vērtībā no 26 dažādās valūtās emitētām obligācijām. Kopš 1946. gada, IBRD ir sniedzis aizdevumus 500 miljardu ASV dolāru apmērā, lai atvieglotu nabadzību visā pasaulē. IBRD kopš 1959. gada ir saglabājis trīskāršu - A reitingu, kurš ļauj aizņemties ar zemām izmaksām un piedāvāt jaunattīstības valstīm labvēlīgos apstākļos piekļūt kapitālam, palīdzot nodrošināt ilgtspējīgāku attīstības projektu attīstību, bieži papildinot vai katalizējot privāto finansējumu. Katru gadu IBRD katru gadu gūst ienākumus no pašu kapitāla atdeves un no nelielās rezerves, ko tā piešķir aizdevumiem. Tas maksā par Pasaules Bankas darbības izdevumiem, iekļaujas rezervēs, lai stiprinātu bilanci, un katru gadu nodod līdzekļus IDA - nabadzīgāko valstu fondam. «History of the European Bank for Reconstruction and Development (EBRD)(EBRD)». www.ebrd.com (angļu). Skatīts: 2018-05-22.[novecojusi saite] «Pasaules Banka». Skatīts: 22.05.2018. «International Bank for Reconstruction and Development». World Bank (angļu). Skatīts: 2018-05-22. «THE WORLD BANK: ANNUAL REPORT 2011 YEAR IN REVIEW». 2011. Skatīts: 22.05.2018.[novecojusi saite]