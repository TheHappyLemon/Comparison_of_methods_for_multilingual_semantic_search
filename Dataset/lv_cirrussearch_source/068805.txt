Šerika Džeksone (angļu: Shericka Jackson; dzimusi 1994. gada 16. jūlijā) ir Jamaikas vieglatlēte, startē sprinta distancēs. Viņa ir četrkārtēja Pasaules čempione un visu laiku otrā ātrākā rezultāta īpašniece 200 m distancē (21,41 sekunde). Sākotnēji specializējusies 400 m distancē, kur ieguva bronzas medaļas 2016. gada olimpiskajās spēlēs un divos Pasaules čempionātos. 2021. gadā pārgājusi uz īsā sprinta distancēm, 2020. gada olimpiskajās spēlēs, kas notika 2021. gadā Tokijā, izcīnīja bronzu 100 m distancē, kā arī zelta un bronzas medaļas stafetēs. Bijusi vēl vairāku citu lielo sacensību medaļu īpašniece Jamaikas izlases stafetes komandās. 2023. gada Pasaules čempionātā Budapeštā Š. Džeksone kļuva par čempioni 200 m distancē, uzrādot čempionātu rekordu un visu laiku otro ātrāko rezultātu 200 m distancē (21,41 sekunde), bet 100 m un 4x100 m stafetē ieguva sudrabu, tādējādi saņemot medaļas visās distancēs, kurās startēja. Vikikrātuvē par šo tēmu ir pieejami multivides faili. Skatīt: Šerika Džeksone. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)