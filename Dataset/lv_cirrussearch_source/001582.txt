Manila (filipīniešu: Maynila, izrunā: [majˈnilaʔ]; angļu: Manila) ir Filipīnu galvaspilsēta. Tā ir viena no 16 pilsētām, kas veido Manilas konurbāciju. Manila atrodas Filipīnu ziemeļdaļā Lusonas salā, pie Dienvidķīnas jūras Manilas līča. Manilas konurbācija sastāv no 16 atsevišķām pilsētām un vienas municipalitātes. Lielākā no šīm pilsētām ir Kesonsitija. Pati Manilas pilsēta ir otra lielākā. Kaut arī pēc konstitūcijas tieši Manilas pilsēta (šaurā nozīmē) ir Filipīnu galvaspilsēta, valsts pārvaldes orgāni atrodas dažādās konurbācijas pilsētās. Lielākā daļa no Manilas iedzīvotājiem ir tagali. Pilsētu dibinājuši spāņu konkistadori 1571. gada 24. jūnijā tagalu apmetnes vietā kā spāņu koloniālās administrācijas centru. 1898. gadā Manilu okupēja Amerikas Savienotās Valstis. Otrā pasaules kara laikā Manila bija japāņu okupācijā (1942—1945). Kopš 1946. gada — neatkarīgo Filipīnu galvaspilsēta. 1976. gadā tika nodibināta Lielās Manilas administrācija, apvienojot 16 atsevišķas pilsētas. Manila atrodas Manilas līča austrumu krastā, kas ir Lusonas salas rietumos. Pilsēta ir aptuveni 1300 km attālumā no Āzijas kontinentālās daļas. Manilu uz pusēm dala Pasigas upe. Gandrīz visa pilsēta atrodas uz Pasigas upes sanesu nogulumiem, kas uzkrājušies gadsimtiem ilgi, kā arī uz teritorijas, kas ir mākslīgi izbūvēta un atkarota no Manilas līča. Pilsēta administratīvi ir sadalīta 897 barangajās, kas ir Filipīnu mazākā administratīvā vienība ar pašpārvaldi. Ermita — pilsētas naktsdzīves rajons; Intramuros — pilsētas vecākā daļa; Malate — cits naktsdzīves rajons; Risala parks (Rizal Park) — ievērojamākais Manilas parks. Manilā dzimuši: Korasona Akino (1933—2009) — politiķe, Filipīnu prezidente (1986—1992) Hosē Nepomuceno (1893-1959) - filipīniešu kino pionieris, režisors. Liza Makuja-Elizalde (1964) - baleta prīma. Džordžs Flemings Deiviss (1911-1945) - ASV flotes virsnieks, Goda medaļas kavalieris. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Manila. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)