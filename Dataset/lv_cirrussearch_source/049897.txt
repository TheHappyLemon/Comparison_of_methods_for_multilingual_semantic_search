Žuans Manuels Gonsalvešs Lorensu (portugāļu: João Manuel Gonçalves Lourenço, dzimis 1954. gada 5. martā) ir Angolas politiķis un valsts darbinieks, viens no Angolas atbrīvošanas tautas kustības (MPLA) vadītājiem, kurā iestājies pēc Neļķu revolūcijas. Trešais Angolas prezidents. Aktīvi piedalījies Angolas pilsoņu karā. No 1998. līdz 2003. gadam — MPLA ģenerālsekretārs. No 2014. līdz 2017. gadam bijis Angolas aizsardzības ministrs. 2016. gada beigās tika izraudzīts par Žuzē Eduardu duš Santuša pēcnācēju. 2017. gada 23. augustā ievēlēts par Angolas prezidentu. Viņa inaugurācija notika 2017. gada 26. septembrī. «Pēc 37 gadu valdīšanas no amata aizies Angolas prezidents Žozē Eduardu duš Santušs». Diena.lv. LETA. 2017. gada 3. februāris. Skatīts: 2019. gada 28. jūlijā. «Angola’s first new president in 38 years is a product of even older politics». qz.com. Skatīts: 2019. gada 28. jūlijs. «Angola: Inauguration 2017 - Angola Has New President». allafrica.com. Skatīts: 2019. gada 28. jūlijs. Vikikrātuvē par šo tēmu ir pieejami multivides faili. Skatīt: Žuans Lorensu.