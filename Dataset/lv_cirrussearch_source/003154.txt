Zemes šaurums jeb zemesšaurums ir šaura sauszemes josla, kas no abām pusēm ir norobežota ar ūdenstilpēm, un savieno divas sauszemes daļas. Zemes šaurums var savienot divus kontinentus, piemēram, Suecas zemesšaurums, pussalu ar kontinentu, piemēram, Perekopa zemesšaurums, vai atdalīt divas ūdenstilpes, piemēram, Karēlijas zemesšaurums. Zemes šaurums ir pretstats jūras šaurumam, kas savieno divas lielākas ūdenstilpes un ir norobežots ar sauszemi. Zemes šaurumi bieži tiek izmantoti, lai veidotu kanālus, ar kuru palīdzību saīsināt ceļu kuģiem, piemēram, Suecas un Panamas kanāli ir veidoti zemes šaurumu vietā. Lai arī lielākoties "zemes šaurums" tiek rakstīts šķirti, tomēr citviet ir atrodams saliktenis "zemesšaurums", piemēram, skatīt Zinātnes un tehnikas vārdnīca. Rīga: Norden AB, 2001.