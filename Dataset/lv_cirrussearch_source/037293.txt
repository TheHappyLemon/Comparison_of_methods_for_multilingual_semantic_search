Monastirišče (ukraiņu: Монастирище) ir pilsēta Ukrainas centrālajā daļā, Čerkasu apgabala rietumos, Monastiriščes rajona centrs pie Rosas upes. Rakstos pirmoreiz 1622. gadā kā Žečpospolitas apdzīvota vieta. Monastirišče iekļāvās Krievijas Impērijā līdz ar Polijas Otro dalīšanu 1793. gadā. Pēc Oktobra revolūcijas ietilpa Ukrainas PSR. Otrā pasaules kara laikā no 1941. gada 23. jūlija līdz 1944. gada 10. martam atradās vācu okupācijā. No 1957. gada — pilsētciemats, no 1985. gada — pilsēta. Vikikrātuvē par šo tēmu ir pieejami multivides faili. Skatīt: Monastirišče. Mūsdienu Ukrainas enciklopēdijas raksts (ukrainiski)