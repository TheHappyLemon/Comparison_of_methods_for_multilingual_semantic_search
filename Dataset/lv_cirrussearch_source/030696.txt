Vladislavs Namestņikovs (krievu: Владислав Наместников; dzimis 1992. gada 22. novembrī) ir krievu hokejists, centra uzbrucējs. Pašlaik (2023) spēlē Nacionālās hokeja līgas kluba Vinipegas "Jets" sastāvā. Profesionāļa karjeru sāka 2009.—10. gada sezonā, kad spēlēja Krievijas Augstākās līgas kluba Voskresenskas "Khimik" sastāvā. Jau nākamajā vasarā hokejists devās uz Ziemeļameriku, nākamās divas sezonas aizvadot OHL vienībā Londonas "Knights". 2012.—13. gada sezonu Namestņikovs aizvadīja AHL klubā Sirakjūsas "Crunch", taču 2013.—14. gada sezonā debitēja NHL, aizvadot četras spēles Tampabejas "Lightning" sastāvā. Arī 2014.—15. gada sezonā Namestņikovs vietu komandas pamatsastāvā vēl neizcīnīja, sezonas gaitā "Lightning" rindās aizvadot 43 spēles. 2015.—16. gada sezona kļuva par pirmo pilno NHL sezonu Namestņikova karjerā. 2018. gada februārī uzbrucējs tika aizmainīts uz Ņujorkas "Rangers", savukārt 2019. gada oktobrī nonāca jau Otavas "Senators" rindās. Februārī "Senators" Namestņikovu aizmainīja uz Kolorādo "Avalanche". Rudenī hokejists noslēdza divu gadu līgumu ar Detroitas "Red Wings". 2022. gada martā, tuvojoties līguma beigām, Namestņikovs tika aizmainīts uz Dalasas "Stars". 2023. gada 1. martā viņš tika aizmainīts uz Sanhosē Sharks apmaiņā pret Mikiju Eisimontu. Tomēr pēc divām dienām Sharks viņu aizmainīja uz Vinipegas Jets apmaiņā pret ceturtās kārtas izvēli 2025. gada NHL draftā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/sharks/news/sharks-acquire-center-vladislav-namestnikov-from-tampa-bay/c-341690380 https://www.nhl.com/jets/news/jets-acquire-forward-vladislav-namestnikov-from-the-san-jose-sharks-341787324