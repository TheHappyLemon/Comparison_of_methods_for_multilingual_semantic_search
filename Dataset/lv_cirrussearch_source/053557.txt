"Minioni 2" (angļu: Minions: The Rise of Gru) ir 2022. gada ASV 3D datoranimācijas kinokomēdija, kuras režisors ir Kails Balda. Filma ir turpinājums 2015. gada filmai "Minioni" un ir piektā filma "Nejaukais es" franšīzē. Galvenās lomas ieskaņojuši Stīvs Karels, Pjērs Kofens, Taradži Hensone, Mišela Jeo, RZA, Žans Klods van Damme, Lūsija Lolesa, Dolfs Lundgrēns, Denijs Treho, Rasels Brends, Džūlija Endrūsa un Alans Ārkins. Filmā 11 gadus vecais Grū ar savu minionu palīdzību plāno kļūt par superļaundari. Pēc divu gadu ilgas pirmizrādes pārcelšanas sakarā ar COVID-19 pandēmijas ierobežojumiem, filmas pirmizrāde notika 2022. gada 13. jūnijā Ansī Starptautiskajā animācijas filmu festivālā. Latvijas kinoteātros filmu sāka demonstrēt 29. jūnijā, bet ASV kinoteātros — 1. jūlijā. Kritiķi atzinīgi novērtējuši animācijas filmas muzikālos numurus un bērnu izklaides iespējas, kamēr kritizēts tiek filmas sižets. Filmas starptautiskie kases ienākumi ir vairāk nekā 939 miljoni ASV dolāru. Šī ir piektā ienesīgākā 2022. gada filma un ienesīgākā animācijas filma, kas iznākusi COVID-19 pandēmijas laikā. Graeme McMillan. «'Minions: The Rise of Gru' Brings Mischief to the Super Bowl». The Hollywood Reporter, 2020. gada 2. februāris. Skatīts: 2021. gada 10. aprīlis. «Minions: The Rise of Gru». Box Office Mojo. Skatīts: 2023. gada 23. janvārī. Oficiālā tīmekļa vietne Filmas treileris latviešu valodā IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)