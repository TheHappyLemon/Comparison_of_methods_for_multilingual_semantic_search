Svalbāras raķešu poligons (norvēģu: Svalbard Rakettskytefelt vai SvalRak) ir zondēšanas raķešu palaišanas komplekss Arktikā. Atrodas Svalbāras arhipelāga lielākās salas Špicbergenas ziemeļrietumos netālu no Nīolesunnas pētniecības pilsētiņas. Raķešu palaišanas poligons pieder Norvēģijas Annejas kosmosa centram. Svalbāras raķešu palaišanas poligons izveidots 1997. gadā un izvietots ziemeļrietumos no Nīolesunnas lidostas skrejceļa. Raķešu palaišanas komplekss aprīkots ar vienu palaišanas rampu, no kuras iespējams izšaut līdz 4 tonnas smagu raķešu kompleksu. Raķešu telemetrijas un datu nolasīšanai tiek izmantots mobils aprīkojums. Pirmā testa raķete no kompleksa tika palaista 1997. gada 15. novembrī. Pirmais zondēšanas starts bija Indijas raķete Rohini RH-300 MkII 20. novembrī. Starts ar augstāko apogeju tika veikts 2000. gada 4. decembrī — Japānas ISAS raķete SS-520 jonosfēras pētniecības misijā pacēlās līdz 1108 km augstumam. SvalRak pētījumi īpaši vērsti uz Arktikas augšējās atmosfēras pētījumiem, tajā skaitā dienasgaismas polārblāzmu. [andoyaspace.no/sounding-rockets-balloons/ Andøya Space Center. Sounding Rockets] STORE NORSKE LEKSIKON. SvalRak Astronautix.com SvalRak