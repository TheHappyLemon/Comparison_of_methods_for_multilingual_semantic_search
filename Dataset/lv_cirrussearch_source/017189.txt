Džeroms "Džerijs" Sīgels (angļu: Jerome "Jerry" Siegel; dzimis 1914. gada 17. oktobrī, miris 1996. gada 28. janvārī) bija amerikāņu rakstnieks. Kopā ar Džo Šusteru izveidojis Supermena tēlu, kas ir pirmais no mūsdienās pazīstamajiem komiksu supervaroņiem un viens no 20. gadsimta atpazīstamākajiem supervaroņiem. Pirmoreiz Supermena tēls parādījās 1938. gada komiksa Action Comics pirmajā numurā. Sākotnēji Supermena autori šo tēlu bija iecerējuši veidot kā ļaundari, taču šī ideja neguva panākumus. 1992. gadā viņš kopā ar Šusteru tika uzņemts komiksu industrijas Vila Eisnera komiksu slavas zālē un 1993. gadā — Džeka Kirbija slavas zālē. Jerry Siegel Arhivēts 2012. gada 2. oktobrī, Wayback Machine vietnē. (angliski)