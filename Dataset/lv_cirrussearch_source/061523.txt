Jekaterina Rjabova (krievu: Екатерина Алексеевна Рябова; dzimusi 2003. gada 27. martā Maskavā) ir bijusī krievu daiļslidotāja, kura sacensībās pārstāvēja Azerbaidžānu. Startēja individuālajā slidojumā. Daiļslidošanā trenējas kopš trīs gadu vecuma, pirmais treneris bija tēvs Aleksejs Rjabovs. Sacensībās sākotnēji pārstāvēja Krieviju. Kopš 2018. gada pārstāv Azerbaidžānu, tādējādi izvairoties no konkurences par vietu Krievijas izlases sastāvā lielajās starptautiskajās sacensībās. Lielākie sasniegumi ir divas izcīnītās 6. vietas Eiropas čempionātā (2020, 2022), kā arī 9. vieta 2022. gada Pasaules čempionātā. Piedalījās 2022. gada ziemas olimpiskajās spēlēs Pekinā, kur viņas izcīnītā 15. vieta bija augstākais sasniegums Azerbaidžānai šajās olimpiskajās spēlēs. 2022. gada septembrī J. Rjabova paziņoja par karjeras beigām. «Login • Instagram». www.instagram.com. Skatīts: 2023-06-24. Vikikrātuvē par šo tēmu ir pieejami multivides faili. Skatīt: Jekaterina Rjabova. Olympedia profils (angliski) ISU profils (angliski)