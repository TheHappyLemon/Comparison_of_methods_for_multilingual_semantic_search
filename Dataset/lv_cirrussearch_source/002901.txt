Zakumi ir 2010. gada FIFA Pasaules kausa oficiālais talismans. Tas izveidots kā sportisks un jautrs dzeltens leopards ar zaļiem matiem. Talismana vārds veidots no Dienvidāfrikas ISO 3166-1 divburtu koda ZA un skaitli desmit vairākās afrikāņu valodās apzīmējoša vārda "kumi". Talismana autors ir mākslinieks Andrīss Odendāls (Andries Odendaal) no Keiptaunas. Par Zakumi dzimšanas dienu tiek uzskatīts 1994. gada 16. jūnijs, kas sakrīt ar Jaunatnes dienu Dienvidāfrikā. Zakumi krāsas un ietērps sakrīt ar Dienvidāfrikas futbola izlases formas tērpu. Zakumi moto ir "Zakumi spēle ir godīga spēle" (Zakumi's game is Fair Play). http://www.fifa.com/worldcup/organisation/mascot/index.html Arhivēts 2018. gada 21. aprīlī, Wayback Machine vietnē. fifa.com «Meet Zakumi, the face of 2010». IOL. 2008-09-22. Arhivēts no oriģināla, laiks: 2010-08-31. Skatīts: 2008-09-23. FIFA oficiālā Zakumi mājaslapa Arhivēts 2018. gada 21. aprīlī, Wayback Machine vietnē.