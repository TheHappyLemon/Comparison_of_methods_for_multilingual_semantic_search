Dainis Ozols (dzimis 1966. gada 9. novembrī Smiltenē) ir bijušais latviešu šosejas riteņbraucējs, 1992. gada olimpisko spēļu bronzas medaļas ieguvējs grupas braucienā. Triju Zvaigžņu ordeņa kavalieris. Piedalījies trijās olimpiskajās spēlēs (1992, 1996, 2000). 1992. gadā Barselonā izcīnīja bronzas medaļu grupas braucienā, 1996. gadā Atlantā ieņēma 92. vietu grupas braucienā, 2000. gadā Sidnejā izcīnīja 21 vietu 46,8 km garajā individuālajā braucienā un izstājās grupas braucienā. 1988. gadā D. Ozols kļuva par PSRS čempionu individuālajā braucienā. Tāpat viņš ir vairākkārtējs Latvijas čempions. Sportists bija trenējies pie Jāņa Akmentiņa, Induļa Cauča, Igo Japiņa un Jāņa Sniedzes. 1993. un 1994. gada Pasaules amatieru čempionātos D. Ozols izstājās grupas braucienos. 1995. gada Vuelta a España tūrē ieņēma 50. vietu. 1997. gada Pasaules čempionātā izcīnīja 26. vietu individuālajā braucienā un 56. vietu grupas braucienā. 1998. gada Pasaules čempionātā individuālajā braucienā ieņēma 29. vietu, taču grupas braucienā nesasniedza finišu. Karjeras laikā izcīnījis 15 uzvaras starptautisko sacensību kopvērtējumos un atsevišķos posmos. Profesionālā braucēja karjeru beidzis pēc 2000. gada. 2005. gadā uz pusgadu bija treneris "Rietumu bankas" komandā. 2018. gada 3. maijā saņēma V šķiras Triju Zvaigžņu ordeni par "Par izciliem sasniegumiem sportā un nozīmīgo ieguldījumu riteņbraukšanas sporta attīstībā Latvijā". Daiņa Ozola velosipēds 1992. gada Olimpiskajās spēlēs «Valsts prezidents Rīgas pilī pasniedz augstākos valsts apbalvojumus» (PDF). Latvijas Valsts prezidenta kanceleja. 2018. gada 3. maijā. Arhivēts no oriģināla, laiks: 2020. gada 3. decembrī. Skatīts: 2018. gada 7. maijā. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 211. lpp. ISBN 978-9984-827-07-0. Latvijas olimpiskā vēsture. Latvijas Olimpiskā komiteja. 2003. 309. lpp. ISBN 9984-10-175-4. Kreipāns, Anatolijs (2010. gada 21. septembrī). "Dainis Ozols joprojām uz ceļa". Sporta Avīze (Rīga: SIA "Mediju nams") 38 (763): 54. lpp. ISSN 1691-0451. Olympedia profils (angliski) LOK profils The Sport.org profils (angliski) ProCyclingStats profils (angliski) Cycling Archives profils (angliski) CycleDatabase profils (angliski) Zelta vēstures tuvplānā Dainis Ozols Arhivēts 2019. gada 7. oktobrī, Wayback Machine vietnē.