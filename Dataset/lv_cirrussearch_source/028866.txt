Polar Music ir mūzikas ierakstu kompānija, kuru 1963. gadā dibināja Stigs Andersons kopā ar Bengtu Bernhāgu. Šīs ierakstu kompānijas klienti bija Zviedrijas popgrupa ABBA, Angnēta Feltskūga, Anni Frida Lingstade, Lena Andersone, Tomass Ledins un citi. Pašlaik kompānija pieder Universal Music Group, un tās galvenā mītne atrodas Stokholmā, Zviedrijā. 1989. gadā tika izveidota Polar Music balva, kuru pasniedz par izcilu muzikālo sasniegumu. Polar Music 1963. gadā dibināja Stigs Andersons kopā ar draugu Bengtu Bernhāgu. Uzņēmuma pirmie mūziķi bija Hootenanny Singers, kuru sastāvā bija Bjērns Ulveuss. Polar vēlāk pievienojās popgrupa ABBA. 1989. gadā šo ierakstu kompāniju nopirka PolyGram, bet 1999. gadā — Universal Music Group, bet Polar Music International AB vēl likumīgi eksistē, un šī kompānija vēl joprojām ir ABBA dziesmu autortiesību īpašnieki. ABBA darbības laikā Polar Music bija tikai neliels skandināvu uzņēmums, tāpēc Polar nevarēja atļauties darboties visā pasaulē, un bija tikai ABBA ierakstu uzņēmums Skandināvijas valstīs. Tāpēc grupas ieraksti tika licencēti dažādām citām ierakstu kompānijām vairākās valstīs, piemēram, Atlantic, Epic Records, Polydor un citām. Šīs licences atļāva citām ierakstu kompānijām izdot noteiktas dziesmas kā singlus, pat ja Polar Music tos neizdeva, kā arī modificēt singlu un albumu vāku attēlus. Licences tika atjauninātas ik pēc 3 gadiem, kas nozīmēja, ka laika posmā no 1989. līdz 1992. gadam tām vairs nebija šādas tiesības, jo licenču lietošanas termiņš bija beidzies. Universal Music Sweden kompāniju informācija Polar Music International AB informācija «Polar Music Prize vēsture». Arhivēts no oriģināla, laiks: 2019. gada 15. aprīlī. Skatīts: 2015. gada 22. aprīlī. Discogs.com ierakstu kompānijas: Polar