Comedy Central ir televīzijas kanāls, kas pieder uzņēmumam Viacom. Kanāla mērķauditorijas vecums ir no 18 līdz 49 gadiem. Comedy Central pārraida tādus multiplikācijas seriālus kā Dienvidparks Briklberija un Futurāma, humora raidījumus kā The Ben Show un citas televīzijas pārraides. Kanālu Comedy Central pārraida Lielbritānijā, Īrijā, Itālijā, Vācijā, Zviedrijā, Polijā, ASV un citās valstīs. 1989. gada 15. novembrī kompānija Time Warner izveidoja kanālu ar nosaukumu The Comedy Channel. 1990. gada 1. aprīlī kompānija Viacom izveidoja kanālu ar nosaukumu Ha!. 1991. gada 1. aprīlī kanāli The Comedy Channel un Ha! apvienojās vienā kanālā ar nosaukumu CTV:The Comedy Network. 1991. gada 1.jūnijā kanāls mainīja nosaukumu uz Comedy Central, lai novērstu problēmas ar Kanādas televīzijas kanālu CTV. Comedy Central programma savos pirmajos gados sastāvēja no komēdiju filmām, situāciju komēdiju atkārtojumiem un īpašajiem raidījumiem. Kanāla skatītāju skaits bija ļoti neliels. Pamanāms agrais sasniegums bija raidījums Politically Incorrect ar Bilu Māru. Vēl viens izdevies sasniegums bija The Daily Show ar tā pirmo vadītāju Kreigu Kilbornu, bet šovam vajadzēja vairākus gadus, lai sasniegtu lielu popularitāti ar šova jauno vadītāju Džonu Stīvārtu. Dr. Katz, Professional Therapist arī bija pamanāms oriģinālraidījums, populārs bija arī spēļu šovs Win Ben Stein's Money. Veiksmīgie šovi kanālā, ko neveidoja Comedy Central, bija Kanādas komiķu grupa The Kids in the Hall, britu pārraides un komēdijseriāls Absolutely Fabulos. Comedy Central kanāls ieguva strauju popularitāti, kad sākās multiplikācijas seriāla Dienvidparks demonstrēšana, televīzijas operatoriem izteica daudz pieprasījumu, lai šis kanāls tiktu iekļauts operatora piedāvāto kanālu sarakstā. 2000. gadā Comedy Central paziņoja par kanāla logo maiņu. 2002. gadā tika izveidots Comedy Central Records, izlaižot albumus ar komiķiem, kas parādījušies viņu kanālā. 2003. gadā bija pirmizrāde Comedy Central multiplikācijas filmai South Park: Bigger, Longer & Uncut. kurā bija Dienvidparka sērijas, kur netika cenzēti lamuvārdi un tika parādīti kadri, kas tika izgriezti no sērijām. 2004. gadā tika paziņots, ka Comedy Central populārākās pārraides ir Dienvidparks, Chappelle's Show, The Daily Show un Reno 911!. The Daily Show turpināja kļūt populārāks. 2005. gada oktobrī, pēc tam, kad Comedy Central iegādājās vēl trīs multiplikācijas seriāla Dienvidparks sezonas un pēc The Colbert Report pirmizrādes (raidījums līdzīgs The Daily Show raidījumam) tika paziņots, ka Dienvidparks un The Daily Show ir visaugstāk vērtētās pārraides Comedy Central kanālā. 2007. gada janvārī MTV Networks International izveidoja Comedy Central kanālu Vācijā, kurš pieejams visā Eiropā. Kanāls rādīja 33 pārraides, ieskaņotas vāciski vai subtitrētas un rādot vietējos šovus. 2007. gada 30. aprīlī Comedy Central aizņēma lielāko daļu Nīderlandes kanāla The Box laiku un Comedy Central Nīderlandes versija arī raidīja kanālā Nickelodeon Nīderlandes versijā pa naktīm. 2007. gada 1. maijā Comedy Central sāka darboties arī Itālijā, aizvietojot Paramount Comedy Itālijas versijas kanālu. 2010. gada 10. decembrī Comedy Central prezentēja savu jauno logo, kuru sāka izmantot 2011. gada 1. janvārī. Polijas Comedy Central bija pirmais starptautiskais Comedy Central kanāls, kurš mainīja veco logo uz jauno. Pārējās Comedy Central versijas logo mainīja drīz pēc Polijas Comedy Central logo maiņas. 2013. gada oktobrī bija pirmizrāde jaunajam raidījumam @midnight. 2014. gadā Stīvens Kolberts pameta The Colbert Report raidījumu un sāka strādāt savā jaunajā šovā CBS kanālā. The Colbert Report kļuva par The Nightly Show with Larry Wilmore. 2015. gadā Džons Stīvārts pameta The Daily Show. The Daily Show kļuva par The Daily Show with Trevor Noah. «Arhivēta kopija». Arhivēts no oriģināla, laiks: 2007. gada 27. jūnijā. Skatīts: 2007. gada 27. jūnijā. http://www.broadbandtvnews.com/2007/03/23/dutch-launch-for-comedy-central/