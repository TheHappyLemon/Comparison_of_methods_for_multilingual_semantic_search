Marko Tardelli (itāļu: Marco Tardelli, dzimis 1954. gada 24. septembrī) ir Itālijas futbola treneris un bijušais futbolists, spēlēja pussarga pozīcijā, bijis Itālijas futbola izlases dalībnieks. Savu karjeru sācis Pisa komandā, vēlāk spēlējis Como, Juventus un Internazionale, bet karjeru noslēdzis Šveices komandā St. Gallen. Vislielākos panākumus guvis ar Juventus komandu, piecas reizes uzvarot Itālijas A sērijā un divas reizes Itālijas kausā. Uzvarējis visos četros UEFA nozīmīgajos klubu turnīros (Eiropas kauss, UEFA Kausu ieguvēju kauss, UEFA kauss un UEFA Superkauss). Tardelli, kopā ar saviem komandas biedriem Antonio Kabrīni un Gaetāno Šireu, kļuva par pirmajiem trim futbolistiem kuri to ir paveikuši. Itālijas futbola izlases sastāvā spēlējis no no 1976. līdz 1986. gadam. Ar izlasi uzvarējis 1982. gada FIFA Pasaules kausā, kur viņš finālā pret Rietumvāciju guva komandas otros vārtus. Viņa emocionālās vārtu guvuma svinības tajā mačā, tiek uzskatīts par vienu no ikoniskākajiem mirkļiem Pasaules kausa vēsturē. Piedalījies arī 1978. un 1986. gada FIFA Pasaules kausā, kā arī 1980. gada Eiropas čempionātā. Savas trenera karjeras laikā vadījis vairākas Itālijas jauniešu futbola izlases. Bijis arī Ēģiptes futbola izlases galvenais treneris, bet no 2008. līdz 2013. gadam bijis Džovanni Trapatoni palīgs, vadot Īrijas futbola izlasi. Juventus Itālijas A sērija: 1976–77, 1977–78, 1980–81, 1981–82, 1983–84 Itālijas kauss: 1978–79, 1982–83 Eiropas kauss: 1984–85 UEFA kauss: 1976–77 UEFA Kausu ieguvēju kauss: 1983–84 UEFA Superkauss: 1984 Itālija FIFA Pasaules kauss: 1982 Itālijas U21 izlase UEFA Eiropas U-21 čempionāts: 2000 «World Cup memories: Tardelli's celebration, 1982». CBC Sports. 13.05.2010. Skatīts: 19.05.2022. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)