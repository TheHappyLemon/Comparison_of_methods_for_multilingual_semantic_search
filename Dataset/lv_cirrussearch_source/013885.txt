Čeiss Endrū Badingers (angļu: Chase Andrew Budinger; dzimis 1988. gada 22. maijā Ensinitasā, Kalifornijā) ir bijušais amerikāņu basketbolists, spēlējis vieglā uzbrucēja pozīcijā. Pēc basketbola karjeras beigām pievērsies pludmales volejbolam. Č. Badingeram ir daļēji latviešu izcelsme, tādēļ NBA karjeras laikā viņš ticis minēts kā potenciāls Latvijas basketbola izlases spēlētājs, taču šīs ieceres nav īstenojušās. Studējis Arizonas Universitātē, pārstāvējis tās basketbola komandu NCAA čempionātā. 2009. gada NBA draftā viņu izraudzījās Detroitas "Pistons" otrajā kārtā ar kopējo 44. kārtas numuru, taču tiesības uz spēlētāju tika atdotas Hjūstonas "Rockets". "Rockets" sastāvā Č. Badingers aizvadīja trīs sezonas, kurās vidēji guva mazāk nekā 10 punktus spēlē. Piedalījās 2012. gada slum-dunk konkursā. 2012. gada jūnijā tika aizmainīts uz Minesotas "Timberwolves". NBA spēlējis arī Indiānas "Pacers" un Fīniksas "Suns" komandās, savukārt 2016.—2017. gada sezonu aizvadījis Eiropā — Vitorijas "Saski Baskonia" komandā Spānijas ACB līgā. Pēc basketbolista karjeras beigām profesionālā līmenī spēlē pludmales volejbolu. Viņa partneris ir pieredzējis spēlētājs, divu olimpisko spēļu dalībnieks Sīns Rozentāls. Č. Badingera mātes Māras Badingeres vecāki ir no Latvijas, Otrā pasaules kara laikā pārcēlušies uz dzīvi ASV. NBA karjeras laikā viņš ticis minēts kā potenciāls Latvijas basketbola izlases spēlētājs, taču šīs ieceres nav īstenojušās. Č. Badingera māsa Britanija un brālis Dankans ir profesionāli volejbolisti. «Badingers: "Nolēmu, ka pienācis laiks pievērsties pludmales volejbolam"». Sportacentrs.com (lv-LV). 2018-07-12. Skatīts: 2018-07-12. NBA in his rearview mirror, Chase Budinger looks to make Olympics in volleyball HoopsHype «NBA spēlētājs Badingers vēlas pārstāvēt Latviju; LBS to vērtēs». Delfi.lv. Skatīts: 2012. gada 4. jūlijā. NBA profils (angliski) Basketball Reference profils (angliski) ESPN profils (angliski)