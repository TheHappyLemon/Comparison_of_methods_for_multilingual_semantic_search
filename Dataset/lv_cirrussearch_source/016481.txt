Semeja (kazahu: Семей / Semey), iepriekš zināma kā Semipalatinska (krievu: Семипала́тинск, līdz 2007. gadam) un Alaškala (kazahu: Алаш-қала / Alaş-qala, 1917.—1920.), ir pilsēta Kazahstānā, Abaja apgabala centrs, netālu no Krievijas Federācijas robežas. Atrodas Irtišas upes krastā ap 1000 km uz ziemeļiem no Almati un 780 km uz austrumiem no galvaspilsētas Astanas. Pilsētas attīstību veicināja 1915. gadā atklātais Altaja dzelzceļš, kas 1930. gadā tika pagarināts līdz Almati kā Turkestānas—Sibīrijas dzelzceļš. 1949. gadā 150 kilometru attālumā uz rietumiem tika izvēlēta vieta stepē, kurā tika veikti izmēģinājumi PSRS atombumbas projektam. Vairāku gadu desmitu garumā Kurčatovas pilsētā (slepena pilsēta izmēģinājumu poliogonā, nosaukta par godu Igoram Kurčatovam, PSRS atombumbas autoram) uzturējās spējīgākie PSRS atomieroču zinātnieki. PSRS Semipalatinskas kodolizmēģinājumu poligons darbojās no pirmās eksplozijas 1949. gadā līdz 1989. gadam. Tajā tika veiktas 456 izmēģinājumi (340 pazemes un 116 izmēģinājumi atmosfērā). Vikikrātuvē par šo tēmu ir pieejami multivides faili. Skatīt: Semeja. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā tīmekļa vietne Semey Net Semejas tūrisma informācija Pilsētas vēsture (krieviski) Pilsētas statistika 2003. gadā (krieviski) Semejas Valsts Medicīnas universitāte Detalizēta Semejas karte Semejas jaunumi