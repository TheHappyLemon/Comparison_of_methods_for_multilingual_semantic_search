Žo Vilfrīds Conga (franču: Jo-Wilfried Tsonga, izrunā: [(d)ʒo vil.fʁid t͡sɔŋ.ga]; dzimis 1985. gada 17. aprīlī Lemānā, Francijā) ir franču tenisists. Viņa tēvs ir no Kongo Republikas, bet māte — francūziete. Profesionāļa karjeru uzsāka 2004. gadā. Congas labākais sasniegums ATP tūres rangā ir 2012. gada 27. februārī sasniegtā 5. vieta, dubultspēlēs — 33. vieta (2009. gada 26. oktobris). Karjerā Conga ir uzvarējis 16 ATP vienspēļu turnīros, bet lielāko panākumu Grand Slam sacensībās viņš guva 2008. gada Austrālijas atklātajā čempionātā, kurā sasniedza finālu. 2012. gada vasaras olimpiskajās spēlēs viņš izcīnīja sudraba medaļu dubultspēlēs, pārī ar Mišelu Lodrā finālā piekāpjoties ar pirmo numuru izliktajam ASV pārim brāļiem Maikam un Bobam Braieniem. Vikikrātuvē par šo tēmu ir pieejami multivides faili. Skatīt: Žo Vilfrīds Conga. Oficiālā tīmekļa vietne (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski)