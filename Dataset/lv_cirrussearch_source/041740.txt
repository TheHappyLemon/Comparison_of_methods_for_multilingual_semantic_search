Atbilstoši portugāļu personvārdu došanas paražām šī cilvēka pirmais jeb mātes uzvārds ir Karvaļu, bet otrais jeb tēva uzvārds — Rizoto. Laura Rizoto (portugāļu: Laura Rizzotto, pilnajā vārdā Laura di Karvaļu Rizoto (Laura de Carvalho Rizzotto); dzimusi 1994. gada 18. jūlijā Riodežaneiro, Brazīlijā) ir latviešu izcelsmes brazīliešu dziedātāja un dziesmu autore. Dziedātāja piedalījās Latvijas nacionālajā atlasē 2018. gada Eirovīzijas dziesmu konkursam Supernova 2018 ar dziesmu Funny Girl, viņa piedalījās 3. pusfinālā un tajā ieguva 1. vietu. Viņa uzvarēja arī Supernovas finālā un pārstāvēja Latviju 2018. gada Eirovīzijas dziesmu konkursā Lisabonā, Portugālē, kur viņa nekvalificējās finālam, iegūstot 12. vietu ar 106 punktiem. Lauras māte ir portugāļu izcelsmes brazīliete, bet tēvs ir latviešu izcelsmes, un viņa māte ir dzimusi Liepājā Herberta Cukura ģimenē un augusi Rīgā. Savu pirmo melodiju Laura sarakstīja 11 gadu vecumā. Kopš tā laika dziedātāja ir uzrakstījusi un publicējusi vairāk nekā 100 savu dziesmu. Dziedātājas karjeru Laura sāka 15 gadu vecumā savā dzimtajā pilsētā — Riodežaneiro, Brazīlijā. Savu pirmo ierakstu līgumu viņa noslēdza ar kompāniju Universal Music Brazil, kuras paspārnē 2011. gadā iznāca Lauras pirmais albums Made in Rio. Drīz pēc tam viņa ieguva stipendiju, lai iestātos Berklee mūzikas koledžā un pārceltos uz Bostonu, ASV. ASV Laura uzstājās vairākos festivālos un dažādos mūzikas notikumos. Vēlāk viņa pārcēlās uz Losandželosu, kur ierakstīja savu otro studijas albumu Reason to Stay. 2015. gadā viņa devās uz Ņujorku, lai apmeklētu Kolumbijas universitātes Maģistra mūzikas programmu, kuru pabeidza 2017. gada maijā. 2016. gadā pēc Sony Music piedāvājuma Laura strādāja par Dženiferes Lopesas vokālo skolotāju portugāļu valodā. Pašlaik Laura strādā pie savas 3 mazalbumu sērijas Precious Stones. Viņas jaunākais singls ir Bonjour no 2017. gadā izlaistā mazalbuma RUBY ("Rubīns"). Otrs mazalbums būs AMBER ("Dzintars"), kas parādīs Lauras latviešu saknes. Mazalbuma populārākā dziesma ir Funny Girl, ar kuru viņa piedalījās Latvijas nacionālajā atlasē 2018. gada Eirovīzijas dziesmu konkursam Portugālē un pārstāvēja tajā Latviju, taču nekvalificējās finālam. Jānis Ogle. «Bērnībā man vecmāmiņa ar degsmi stāstīja par skaisto Latviju – beidzot es to sajutu». Rīta Kafija (latviešu), 2018-02-03. «Ļaudis soctīklos reaģē uz Lauras Rizoto uzvaru «Supernovā»». tvnet.lv (latviešu). 2018-02-26. «Bio». laurarizzotto.com. Laura Rizzotto. Arhivēts no oriģināla, laiks: 2018. gada 3. martā. Skatīts: 2018. gada 18. februāris. «Laura Rizzotto - «Supernova 2018» dalībniece» (Latvian). LSM. 2017. gada 6. decembris. Skatīts: 2018. gada 18. februāris. «Rītvakar noskaidrosies vēl divi konkursa “Supernova 2018” finālisti». Arhivēts no oriģināla, laiks: 2018. gada 20. februārī. Skatīts: 2018. gada 17. februārī. Kārlis Ķilkuts. «Viņa mācījusi pašu Dženiferu Lopesu! EKSKLUZĪVA intervija brazīļu latvieti Lauru Rizzotto, kas ar prieku un lepnumu pārstāvētu Latviju "Eirovīzijā"». skaties.lv (Skaties), 2018. gada 26. janvāris. Arhivēts no oriģināla, laiks: 2018. gada 3. martā. Skatīts: 2018. gada 16. janvāris. Oficiālā tīmekļa vietne