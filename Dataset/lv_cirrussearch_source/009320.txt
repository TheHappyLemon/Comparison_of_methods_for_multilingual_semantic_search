Fjodors Bondarčuks (krievu: Фёдор Серге́евич Бондарчу́к; dzimis 1967. gada 9. maijā Maskavā) ir krievu aktieris, kinorežisors, producents, scenāriju autors un restaurators. Fjodors Bondarčuks piedzima 1967. gada 9. maijā Maskavā, aktrises Irinas Skobcevas un režisora Sergeja Bondarčuka ģimenē. Kad viņš piedzima, tēvam bija 46 gadi, bet mātei 39 gadi. Viņu audzināja vecāmāte Jūlija. Pēc skolas iestājās Vissavienības Valsts kinematogrāfijas institūta (ВГИК) režisoru fakultātē. Pēc institūta beigšanas 1991. gadā kopā ar Stepanu Mihalkovu izveidoja producentu kompāniju Art Pictures Group. 2005. gadā izveidoja kinokompāniju Art Pictures Studio. Nodarbojās ar producēšanu, filmu, muzikālo klipu un reklāmas rullīšu režisēšanu, kā arī darbojās kā aktieris. Vadījis vairākus raidījumus televīzijā. Krievijas prezidenta kultūras un mākslas padomnieks. Fjodors Bondarčuks divas reizes saņēmis Krievijas nacionālo kinobalvu "Zelta ērglis" (Золотой орёл) kā aktieris — par lomām filmās Два дня (2011) un Призрак (2015). Bondarčuks bija režisors un viens no producentiem filmai "9. rota" (2005), kas ieguva Krievijas nacionālo kinematogrāfijas balvu "Nika" (Ника) kā labākā spēlfilma. Fjodora tēvs ir slavenais padomju aktieris un režisors Sergejs Bondarčuks, māte aktrise Irina Skobceva. Māsa aktrise Jeļena Bondarčuka. Pusmāsa aktrise un kinorežisore Natālija Bondarčuka. Sieva Svetlana Bondarčuka (dzimusi Rudskaja) — televīzijas raidījumu vadītāja, žurnālu HELLO! un Icon galvenā redaktore, aktrise. 1991. gadā viņiem piedzima dēls Sergejs un 2001. gadā meita Varvara. 1989 — "Sapnis vasaras rītā" — īsmetrāžas filma, diplomdarbs 1990 — muzikālais klips До свидания, мама! ("Uz redzēšanos, māt!") 1992 — muzikālais klips Посмотри в Глаза ("Paskaties acīs") 2004 — muzikālais klips Маньяк ("Maniaks") 2005 — "9. rota" 2006 — muzikālais klips Расставание ("Šķiršanās") 2006 — muzikālais klips Отпусти меня ("Laid mani") 2008 — "Apdzīvotā sala" (Обитаемый остров) 2009 — Обитаемый остров: Схватка 2013 — "Staļingrada" 2017 — "Gravitācija" (Притяжение) 2020 — "Gravitācija 2: Iebrukums" (Вторжение) «Fjodors Bondarčuks». Arhivēts no oriģināla, laiks: 2009. gada 26. jūnijā. Skatīts: 2011. gada 16. augustā. Arhivēts 2009. gada 26. jūnijā, Wayback Machine vietnē. Svetlana Bondarčuka Neoficiālā mājaslapa IMDb profils (angliski) AllMovie profils (angliski)