Anatolijs Tarasovs (krievu: Анатолий Владимирович Тарасов; dzimis 1918. gada 10. decembrī, miris 1995. gada 23. jūnijā) bija krievu hokejists un hokeja treneris. Tiek uzskatīts par "krievu hokeja tēvu". Padarīja PSRS par "dominantu spēku starptautiskajā hokejā". Kopā ar Arkādiju Černiševu uzstādīja rekordu: viņu vadībā PSRS hokeja izlase deviņus gadus pēc kārtas no 1963. līdz 1971. gadam uzvarēja visos starptautiskajos turnīros, kuros tā piedalījās. Lielāko trenera karjeras daļu trenēja Maskavas CSKA. Pirmais padomju hokeja pārstāvis, kas uzņemts Hokeja slavas zālē: 1974. gadā uzņemts veidotāju kategorijā. Viena no KHL divīzijām ir nosaukta Tarasova vārdā. Meita — daiļslidošanas trenere Tatjana Tarasova. Vikikrātuvē par šo tēmu ir pieejami multivides faili. Skatīt: Anatolijs Tarasovs. Encyclopædia Britannica raksts (angliski) Krievijas Lielās enciklopēdijas raksts (krieviski) Eliteprospects profils (angliski) Hokeja slavas zāles profils (angliski)