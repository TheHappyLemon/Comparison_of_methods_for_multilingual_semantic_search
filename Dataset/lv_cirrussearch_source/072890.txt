Kandavas kartodroms ir kartinga trase, kas atrodas Kandavā, Tukuma novadā. Trase uzbūvēta 1972. gadā. 1987. gadā tika atjaunots asfaltbetona segums. 2008. gadā trase tika pilnībā renovēta, pārveidota tās konfigurācija un uzbūvēta atbilstoši starptautiskiem standartiem. Rekonstrukcijas projekta autors ir Hermans Tilke un viņa birojs Tilke GmbH, kurš ir izstrādājis vairāku Formula 1 trašu projektus. Trase ir 1012 metrus gara, tajā ir 11 pagriezieni. Trim no tiem ir nosaukums: 3.pagrieziens ir nosaukts uzņēmuma "Energoremonts Rīga" vārdā, 10. pagrieziens nosaukts uzņēmuma "Skonto Būve" vārdā, bet 9. pagrieziens — projekta autora Hermana Tilkes vārdā. Trase ir izmantojama abos virzienos. Tajā ir trīs saīsnes, kas ļauj izveidot astoņas dažādas trases konfigurācijas. Swedbank kartodroms ir pirmais Hermana Tilkes projektētais autosporta infrastruktūras objekts Austrumeiropā un Skandināvijā. Trase no 1974. līdz 1990. gadam bija PSRS kartinga izlases treniņu bāze. Šajā laikā Hugo Jurševska vadībā tika sagatavoti 12 PSRS sporta meistari un 4 starptautiskie sporta meistari. Hugo Jurševskis tagad ir trases tehniskais direktors. Trasē pēc rekonstrukcijas atkal notiek vietēja un starptautiska mēroga kartinga sacensības, kā arī sportistu treniņi. Trasē ir pieejams arī īres kartings plašākai publikai. Trases kompleksa kopējā platība ir 4,45 ha, platums 8 m. Autostāvvietas komandām aizņem 8 536 m2 plašu teritoriju. Maksimālais kāpums un kritums trasē ir 5,5%. Maksimālais trases pagrieziena stāvums: 10%. Starta-finiša taisne ir 154 m gara. Kartodroma atklāšana 2008. gada 5. jūnijā Kartodroma atklāšana 2008. gada 5. jūnijā Baltijas čempionāta 3.posms 2008. gada 7. jūnijā Baltijas čempionāta 3.posms 2008. gada 7. jūnijā Kartodroms 2008. gada septembrī Kandavas kartodroms Tilke GmbH (angliski), (vāciski)