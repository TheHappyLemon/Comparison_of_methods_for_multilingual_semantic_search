Sūzana Linda Koldvela (angļu: Susan Linda Caldwell; dzimusi 1958. gada 2. oktobrī) ir Lielbritānijas šahiste. 1970. gadu otrajā pusē bijusi viena no vadošajām Anglijas šahistēm. Daudzkārtējā Lielbritānijas sieviešu šaha čempionāta dalībniece: 1973. gadā dalījusi 5.–6. vietu; 1974. gadā dalījusi 2.–3. vietu; 1975. gadā dalījusi 4.–5. vietu; 1976. gadā dalījusi 5.–6. vietu; 1977. gadā izcīnījusi 3. vietu; 1978. gadā dalījusi 1.–2. vietu, taču zaudējusi papildu mačā par čempiones nosaukumu Šīlai Džeksonei ar 0:2. 1978. gadā ieņēmusi 7. vietu Eiropas junioru šaha čempionātā meitenēm (turnīrā uzvarējusi Nana Joseliani). 1981. gadā Benidormā (Spānija) kopā ar Šīlu Džeksoni dalījusi 4.-5. vietu Pasaules čempionāts šahā sievietēm Rietumeiropas zonas turnīrā (turnīrā uzvarējusi Njevesa Garsija). Pārstāvējusi Anglijas komandu lielākajos komandu šaha turnīros: Pasaules šaha olimpiādēs piedalījusies 3 reizes (1976-1980). Komandu vērtējumā izcīnījusi sudraba (1976) medaļu. 1975. gadā piedalījusies Glāzgovas 800. gadadienai veltītā Lielbritānijas komandu turnīrā un uzvarējusi visās trijās savās partijās. Sūzana Koldvela ir bijusi izdevniecību Hallas Foundation Ltd. un Larkham Printers and Publishers Ltd direktore. Viņa ir arī šaha mācību grāmatu autore: "The Usborne Guide to Playing Chess" (ISBN: 0746001355) un "Playing Chess (A Beginner's Guide)" (ISBN: 0860204073). British Chess Champions OlimpBase :: 2nd European Girls' Junior Chess Championship, Kikinda 1978 OlimpBase :: West European zonal, Benidorm 1981 OlimpBase :: Women's Chess Olympiads :: Susan Caldwell OlimpBase :: Glasgow 800 Team Chess Tournament, Glasgow 1975, England HAPPY BIRTHDAY SUSAN CALDWELL (02-X-1958) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski)