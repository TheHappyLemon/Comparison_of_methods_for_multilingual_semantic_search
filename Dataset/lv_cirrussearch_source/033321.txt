Nikolāss Kortlevers (nīderlandiešu: Nicolaas Cortlever; 1915. gada 14. jūnijs Amsterdama — 1995. gada 5. aprīlis Amsterdama) bija Nīderlandes starptautiskais meistars šahā (1950). 1938. gadā izcīnījis Nīderlandes šaha čempionāta sudraba medaļu, atpaliekot tikai no toreizējā holandiešu šaha līdera Makša Eives. Šo panākumu atkārtojis vēl divas reizes (1954, 1958). Regulāri piedalījies Beverveikas tradicionālajos šaha turnīros, kur labākos panākumus guvis 1939. gadā (1. vieta), 1940. gadā (3. vieta), 1941. gadā (2. vieta), 1942. gadā (2. vieta), 1944. gadā (3. vieta) un 1947. gadā (2. vieta). Par panākumiem turnīros FIDE 1950. gadā Kortleveram kā vienam no pirmajiem piešķīrusi starptautiskā meistara (IM) nosaukumu. Pārstāvējis Nīderlandes komandu lielākajos komandu šaha turnīros: Pasaules šaha olimpiādē piedalījies 4 reizes (1939-1954). Individuālajā vērtējumā izcīnījis sudraba (1950) medaļu; neoficiālajā Pasaules šaha olimpiādē piedalījies 1936. gadā; Klāras Benediktas kausa izcīņās piedalījies 2 reizes (1953, 1959). Gan komandu, gan individuālajā vērtējumā izcīnījis 2 zelta (1953) medaļas. Bijis pazīstams kā labs šaha galotņu teorētiķis. Savas analīzes publicējis Nīderlandes šaha žurnālā Schaakwereld (1936—41). 1970. gados bijis Nīderlandes šaha komandas nespēlējošais kapteinis Pasaules šaha olimpiādēs. «Tata Steel Chess: Biography of Nicolaas Cortlever». Arhivēts no oriģināla, laiks: 2011. gada 21. janvārī. Skatīts: 2016. gada 26. maijā. OlimpBase :: Men's Chess Olympiads :: Nicolaas Cortlever OlimpBase :: unofficial Chess Olympiads :: Nicolaas Cortlever OlimpBase :: Clare Benedict Chess Cup :: Nicolaas Cortlever Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)