Andrijs Voroņins (ukraiņu: Андрій Вікторович Воронін; dzimis 1979. gada 21. jūlijā Odesā, Ukrainas PSR) ir bijušais ukraiņu futbolists, uzbrucējs. Voroņins pameta jaunatnes klubu no dzimtās pilsētas "Chornomorets" 1995. gadā, lai dotos uz Vāciju, kur viņš pievienojās Menhengladbahas "Borussia". Vācijas Bundeslīgā uzbrucējs debitēja 18 gadu vecumā, taču lielākoties spēlēja kluba jauniešu komandās. Vācijas spēcīgākajā futbola līgā viņš aizvadīja tikai septiņus mačus, līdz "Borussia" izkrita uz 2. Bundeslīgu. Pēc divām spēlēm otrajā līgā Voroņins pievienojās citai 2. Bundeslīgas vienībai 1. FSV Mainz 05, kas par ukraiņu futbolistu samaksāja 45 tūkstošus eiro. Pirmajās divās sezonās jaunajā klubā Voroņins kļuva par stabilu uzbrukuma līderi, bet trešajā ar 20 vārtu guvumiem - par 2. Bundeslīgas rezultatīvāko spēlētāju. Veiksmīgā snieguma dēļ Voroņinu iekāroja arī citas komandas, par vienu no kandidātiem kļūstot Kijevas "Dinamo", kas vēlējās, lai uzbrucējs atgriežas dzimtenē. 2002./2003. gada sezonas beigās "Mainz" nespēja izcīnīt vietu Bundeslīgā, tādēļ Voroņins izlēma nepagarināt līgumu ar šo komandu. Savu karjeru viņš turpināja 1. FC Köln klubā, kas spēja iekļūt augstākajā līgā. Ķelnes komanda gan Bundeslīgā ilgi nenoturējās, zaudējot tajā vietu jau pēc vienas sezonas. Taču Voroņins saglabāja vietu spēcīgāko vidū, pievienojoties Leverkūzenes "Bayer". "Bayer" izrādīja interesi par ukraiņu futbolistu kopš laika, kad viņš spēlēja Mainz. Pēc divām veiksmīgām sezonām kā klubā, tā arī izlases sastāvā, ar ko viņš piedalījās 2006. gada Pasaules kausa izcīņā un aizkļuva līdz ceturtdaļfinālam, par Voroņinu interesi izrādīja Francijas, Itālijas, Spānijas un Skotijas klubi. "Bayer" piedāvājumu viņš atraidīja. 2007. gada 26. februārī Liverpool FC paziņoja, ka ir parakstījuši līgumu ar Voroņinu un viņš pievienosies komandai vasaras periodā. Tā paša gada 6. jūlijā klubs paziņoja, ka ar ukraiņu uzbrucēju parakstīts kontrakts uz četriem gadiem 11. augustā Voroņins debitēja Premjerlīgā, izejot uz laukuma 78. minūtē mačā pret "Aston Villa". 15. augustā viņš guva pirmos vārtus Liverpool sastāvā, Čempionu līgas spēlē pret Toulouse FC. 2007. gada 25. augustā Voroņins guva savus pirmos vārtus Premjerlīgā, to paveicot mačā pret Sunderland 87. minūtē. 2008. gada 25. janvārī Voroņins treniņa laikā savainoja potīti. Viņš pārcieta operāciju un sezonas beigās spēja aizvadīt dažas spēles. Pēdējā transfēru tirgus dienā 2008. gadā Voroņins piekrita izīrēšanai uz Vācijas Bundeslīgas klubu Berlīnes "Hertha", kur pavadīja vienu sezonu. 2009. gada 11. aprīlī viņš iekļuva Bundeslīgas vēsturē, nopelnot 1000. noraidījumu līgas vēsturē. 2010. gada 8. janvārī tika paziņots, ka Liverpool piekrīt pārdot Voroņinu Maskavas "Dinamo" par 1,8 miljoniem sterliņu mārciņām. Divas dienas vēlāk ukraiņu futbolists oficiāli parakstīja līgumu ar "Dinamo". «Voronin on fast-track to fame». Article on uefa.com. 2003. gada 6. marts. Skatīts: 2007. gada 8. jūlijs. «Dynamo pressures Voronin?». Report on ukrainiansoccer.net. 2002. gada 25. augusts. Arhivēts no oriģināla, laiks: 2007. gada 27. septembrī. Skatīts: 2007. gada 8. jūlijs. «Liverpool confirm Voronin signing». BBC Sport. 2007-02-26. Skatīts: 2007-07-08. «Liverpool announce Voronin move». BBC Sport. 2007-07-06. Skatīts: 2007-07-08. «Voronin ruled out for six weeks». BBC Sport. 2008-01-25. Skatīts: 2008-10-20. Voronin signs for Hertha Berlin «Presse: Wechsel von Voronin nach Moskau perfekt». Arhivēts no oriģināla, laiks: 2010. gada 16. janvārī. Skatīts: 2010. gada 11. janvārī. Arhivēts 2010. gada 16. janvārī, Wayback Machine vietnē. «Voronin seals Dinamo Moscow move». BBC News. 2010. gada 10. janvāris. Skatīts: 2010. gada 25. aprīlis. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)