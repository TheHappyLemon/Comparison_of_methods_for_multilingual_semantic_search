Šis raksts ir par dzelzceļa pieturu. Par citām jēdziena Lašupe nozīmēm skatīt nozīmju atdalīšanas lapu. Lašupe ir neizmantots dzelzceļa pieturas punkts dzelzceļa līnijā Jelgava—Liepāja starp Saldus un Skrundas stacijām. Pieturas punkts atrodas Saldus novada Lutriņu pagastā, netālu no Lašupes ciema. Stacijas ēka tiek izmantota kā dzīvojamā ēka. Lašupes pietura tika atvērta 1931. gada 10. martā. Nākamajā gadā šeit uzbūvēta vienstāva stacijas ēka no koka. Lašupē līdz 2001. gadam apstājās dīzeļvilciens Rīga—Liepāja. Kopš 2001. gada pieturas punkts ir neizmantots, jo pasažieru dīzeļvilcieni šeit nepietur. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 156. lpp. ISBN 978-9984-38-698-0