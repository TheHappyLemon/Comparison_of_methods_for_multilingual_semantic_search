Vans Jue (ķīniešu: 王玥, piņjiņs: Wang Yue; dzimis 1987. gada 31. martā Taijuaņā) ir Ķīnas starptautiskais lielmeistars šahā (2004). 1999. gadā Spānijā uzvarējis Pasaules junioru šaha čempionātā U12 vecuma grupā. 2005. gadā Taijuaņā ieņēmis 3. vietu starptautiskajā šaha turnīrā Sanjin Hotel Cup. 2005. gadā debitējis Pasaules kausa šahā izcīņā pēc izslēgšanas sistēmas, kurā 2. kārtā zaudējis Iļjam Smirinam. 2007. gadā dalījis 2. vietu Maskavas starptautiskajā šaha turnīrā Aeroflot Open. 2008. gadā kopā ar Vanu Hao un Hannesu Stefansonu dalījis pirmo vietu starptautiskajā šaha turnīrā Reikjavikā un FIDE Grand Prix 2008-2010 sērijas turnīrā Baku. 2010. gadā Cīrihē uzvarējis Pasaules studentu individuālajā čempionātā. 2012. gadā uzvarējis Hastingsas (Anglija) tradicionālajā jaungada šaha turnīrā. Divas reizes uzvarējis Ķīnas šaha čempionātā (2005, 2013). 2013. gada janvārī kļuvis par pirmo Ķīnas šahistu, kura reitings pārsniedzis 2700 punktu atzīmi. Sekmīgi pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 7 reizes (2004-2016). Komandu vērtējumā izcīnījis zelta (2014) un sudraba (2006) medaļas. Individuālajā vērtējumā izcīnījis zelta (2006) un sudraba (2006) medaļas; Pasaules komandu šaha čempionātā piedalījies 2 reizes (2011-2013). Komandu vērtējumā izcīnījis 2 sudraba (2011, 2013) medaļas. Individuālajā vērtējumā izcīnījis zelta (2011) un bronzas (2013) medaļas; Āzijas valstu komandu šaha čempionātā piedalījies 3 reizes (2008, 2012, 2016). Komandu vērtējumā izcīnījis 2 zelta (2008, 2012) un sudraba (2016) medaļas. Individuālajā vērtējumā izcīnījis zelta (2016) un sudraba (2012) medaļas; Āzijas spēļu komandu šaha čempionātā piedalījies 2 reizes (2006-2010). Komandu vērtējumā izcīnījis zelta (2010) un sudraba (2006) medaļas; Āzijas spēļēs telpās komandu šaha čempionātā piedalījies 2009. gadā un komandu vērtējumā izcīnījis zelta medaļu. Oropesa del Mar, Spain 25.09. - 5.11.1999 2005 World Cup Wang Yue wins World University Chess Championship 2010 Hastings Congress 2011/12 won by GM Wang Yue Wang Yue: Rating progress chart OlimpBase :: Men's Chess Olympiads :: Wang Yue OlimpBase :: World Men's Team Chess Championship :: Wang Yue OlimpBase :: Men's Asian Team Chess Championship :: Wang Yue «OlimpBase :: Asian Games (chess) :: Wang Yue». Arhivēts no oriģināla, laiks: 2014. gada 14. decembrī. Skatīts: 2008. gada 20. martā. OlimpBase :: Asian Indoor Games (chess) :: Wang Yue Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)