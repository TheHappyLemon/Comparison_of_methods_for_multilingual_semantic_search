Elizabeta Polihroniade (rumāņu: Elisabeta Polihroniade; dzimusi kā Jonesku (rumāņu: Ionescu); 1935. gada 24. aprīlis Bukareste — 2016. gada 23. janvāris) bija Rumānijas starptautiskā lielmeistare šahā (1982). 1960. un 1970. gados bijusi viena no vadošajām Rumānijas šahistēm. Daudzkārtējā Rumānijas sieviešu šaha čempionāta laureāte, tajā skaitā septiņas reizes kļuvusi par Rumānijas šaha čempioni (1966, 1970, 1971, 1972, 1975, 1976, 1977), deviņas reizes bijusi otrā un divas reizes ieguvusi bronzas medaļu. Daudzu starptautisko šaha turnīru uzvarētāja, tajā skaitā Sofijā (1969) un Vrņačka Baņā (Dienvidslāvija, 1971). Par panākumiem turnīros FIDE 1960. gadā Polihroniadei piešķīra starptautiskās meistares (WIM), bet 1982. gadā - starptautiskās lielmeistares (WGM) nosaukumu. 1961. gadā piedalījusies Pasaules šaha čempiones izcīņas cikla pretendentu turnīrā un ierindojusies 10. vietā. Trīs reizes piedalījusies Pasaules šaha čempiones izcīņas cikla starpzonu turnīros, kur labāko panākumu guvusi 1979. gadā Riodežaneiro, kad dalījusi 4.-5. vietu, un pēc Allas Kušniras atteikuma piedalīties pretendentu mačos, spēlējusi papildu maču par tiesībām spēlēt pretendentu mačos, kuru noslēgusi neizšķirti 3:3, taču sliktākā papildu koeficienta dēļ nav iekļuvusi pretendentu mačos. Pārstāvējusi Rumānijas izlasi Pasaules šaha olimpiādēs, kurās piedalījusies 10 reizes (1966-1974, 1978-1988). Komandu vērtējumā izcīnījusi 4 sudraba (1966, 1972, 1974, 1982) un 2 bronzas (1984, 1986) medaļas, bet individuālajā vērtējumā izcīnījusi 2 zelta (1966, 1982) un sudraba (1984) medaļas. Bijusi pazīstama arī kā korespondencšahiste. Piedalījusies 2. Pasaules čempionāta korespondencšahā sievietēm (1972—1977), kurā izcīnījusi 4. vietu.. 1960. gadā beigusi Bukarestes Universitātes filozofijas fakultāti. Strādājusi par žurnālisti un redaktori Rumānijas šaha žurnālā Gambit. No 1976. līdz 1989. gadam vadījusi šaham veltītu raidījumu Rumānijas televīzijā. No 1986. gada darbojusies arī kā šaha turnīru tiesnese, bijusi FIDE starptautiskā arbitre. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 5. augustā. 1961 Candidates Tournament 1979 Rio de Janeiro Interzonal Tournament OlimpBase :: Women's Chess Olympiads :: Elisabeta Polihroniade ICCF - 2nd Ladies CC World Cchampionship Final Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)