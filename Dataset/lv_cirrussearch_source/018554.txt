Hodoriva (ukraiņu: Ходорів) ir rajona nozīmes pilsēta Ukrainas rietumos, Ļvivas apgabalā Židačivas rajonā. Dzelzceļa mezgls. Rakstos pirmoreiz minēta 1394. gadā. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pirmā pasaules kara laikā Hodorivā no 1916. gada 15. novembra līdz 1917. gada 4. augustam atradās Vācijas Dienvidu armijas štābs. Pēc Pirmā pasaules kara tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, pilsētā ienāca padomju karaspēks. Pēc Vācijas uzbrukuma PSRS Hodorivu ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara Hodorivu iekļāvās PSRS, un ietilpa tajā līdz Ukrainas valsts neatkarības nodibināšanai 1991. gadā. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip. Q107450515. Vikikrātuvē par šo tēmu ir pieejami multivides faili. Skatīt: Hodoriva.