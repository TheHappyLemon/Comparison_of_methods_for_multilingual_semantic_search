Lapseņu virsdzimta (Vespoidea) ir viena no iežmauglapseņu apakškārtas (Apocrita) virsdzimtām, kas apvieno lapsenes, sirseņus un skudras. Jaunākie DNS pētījumi ir atklājuši nepilnības šīs grupas sistemātikā un zinātnieki uzskata, ka tā būtu jāmaina. Ģenētiskajos pētījumos ir atklājies, ka lapseņu dzimta (Vespidae) un Rhopalosomatidae dzimta ir vienlīdzīgas taksonomiskās vienības, kopīgi veidojot vienotu grupu, kas savukārt ir vienlīdzīga taksonomiska vienība pārējām virsdzimtas dzimtām. Turklāt bišu virsdzimta (Apoidea) pēc būtības ir apakšvienība lapseņu virsdzimtai (Vespoidea). Tādējādi zinātnieki rosina virsdzimtu sadalīt daudzās, mazās virsdzimtās, lapseņu virsdzimtā atstājot tikai abas iepriekš nosauktās dzimtas. Lapseņu virsdzimta (Vespoidea) dzimta Lapsenes (Vespidae) dzimta Kameņlapsenes (Mutillidae) dzimta Māņlapsenes (Sapygidae) dzimta Puslapsenes (Tiphiidae) dzimta Skudras (Formicidae) dzimta Smilšlapsenes (Pompilidae) dzimta Bradynobaenidae dzimta Rhopalosomatidae dzimta Scoliidae dzimta Sierolomorphidae Pilgrim, E., von Dohlen, C., & Pitts, J. (2008). "Molecular phylogenetics of Vespoidea indicate paraphyly of the superfamily and novel relationships of its component families and subfamilies". Zoologica Scripta 37 (5): 539–560. doi:10.1111/j.1463-6409.2008.00340.x