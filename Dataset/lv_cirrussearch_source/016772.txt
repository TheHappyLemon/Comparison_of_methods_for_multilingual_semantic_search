Andersons Fransa Varežau (portugāļu: Anderson França Varejão; dzimis 1982. gada 28. septembrī) ir bijušais Brazīlijas basketbolists, spēlēja spēka uzbrucēja un centra pozīcijā. Bijis Brazīlijas basketbola izlases dalībnieks. Pēc aizvadītajām 14 sezonām Nacionālajā basketbola asociācijā (NBA) spēlēja Brazīlijā, taču atgriezās NBA 2021. gadā, un pēdējā komanda, ko pārstāvēja bija Klīvlendas "Cavaliers" 2021. gadā. Karjeru sācis Brazīlijā 1998. gadā. Dzimtenē četrus gadus nospēlēja Franca Basquetebol Clube kluba sastāvā. Pēc tam trīs gadus pārstāvēja Spānijas klubu FC Barcelona. 2002.—2003. gada sezonā kluba sastāvā kļuva par Eirolīgas čempionu. 2004. gada NBA draftā viņu Orlando "Magic" izraudzījās otrajā kārtā ar 30. kārtas numuru, taču vēlāk Varežau tika aizmainīts uz Klīvlendas "Cavaliers", kur spēlē vēl joprojām. 2010. gadā ticis iekļauts līgas simboliskajā aizsardzības otrajā izlasē. Pirmās sešas NBA sezonas A. Varežau bija komandas rezervists, taču kopš 2010.—2011. gada NBA sezonas bija komandas pamatsastāva spēlētājs. Pēc 12 sezonām "Cavaliers" sastāvā 2016. gadā pievienojies Goldensteitas "Warriors". Pēc 14 sezonu garās NBA karjeras noslēguma atgriezās Brazīlijā, kur pārstāvēja klubu Flamengo Basketball, tā sastāvā kļūstot par Brazīlijas līgas čempionu 2019. gadā. 2021. gadā atgriezās NBA — Klīvlendas "Cavaliers", kur bija aizvadījis 12 sezonas, un šajā komandā arī noslēdza savu profesiponālā basketbola karjeru. Brazīlijas izlases sastāvā piedalījies 2012. gada vasaras olimpiskajās spēlēs un trijos Pasaules čempionātos, kā arī izcīnījis zelta medaļu divos Amerikas čempionātos. Vikikrātuvē par šo tēmu ir pieejami multivides faili. Skatīt: Andersons Varežau. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)