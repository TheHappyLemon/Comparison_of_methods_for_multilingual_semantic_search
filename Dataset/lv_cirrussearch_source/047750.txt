Nevena Božoviča (serbu: Невена Божовић; dzimusi 1994. gada 15. jūnijā Mitrovicā) ir serbu dziedātāja un dziesmu autore. Nevena savu muzikālu karjeru aizsāka piedaloties, pārstāvot Serbiju, 2007. gada Bērnu Eirovīzijas dziesmu konkursā Roterdamā, Nīderlandē, kur viņa ar dziesmu Piši mi (Пиши ми) ieguva 3. vietu. Viņa arī kā daļa no grupas Moje 3 piedalījās 2013. gada Eirovīzijas dziesmu konkursā Malmē, Zviedrijā, pārstāvot Serbiju ar dziesmu Ljubav je svuda (Љубав је свуда). Savā pusfinālā grupa ieguva 11. vietu, kas neļāva kvalificēties finālam. Nevena atgriezās 2019. gada Eirovīzijas dziesmu konkursā Telavivā, Izraēlā, atkal pārstāvot Serbiju ar dziesmu Kruna (Круна). Savā pusfinālā viņa ieguva 7. vietu, kas ļāva kvalificēties finālam. Finālā viņa ieguva 18. vietu. Anhony Granger. «Serbia: “Ljubav je svuda” Final Version Released». Eurovoix (angļu), 2013. gada 15. martā. Skatīts: 2021. gada 28. martā. Anhony Granger. «Serbia: Nevena Božović Wins Beovizija 2019». Eurovoix (angļu), 2019. gada 3. martā. Skatīts: 2021. gada 28. martā. Angus Quinn. «Serbia: Nevena Bozovic unveils stripped back official music video for “Kruna”». Wiwibloggs (angļu), 2019. gada 17. aprīlī. Skatīts: 2021. gada 28. martā.