Džeimss Frānsiss Kemerons (angļu: James Francis Cameron; dzimis 1954. gada 16. augustā Kapukasingā, Kanādā) ir kanādiešu režisors, producents, scenārists. Viņš ir piedalījies filmu "Terminators" (1984), "Svešie" (1986), "Bezdibenis" (1989), "Terminators 2: Pastarā diena" (1991), "Patiesie meli" (1994), "Titāniks" (1997) un "Avatars" (2009) veidošanā. Starplaikā starp savām abām finansiāli visveiksmīgākajām filmām "Titāniks" un "Avatars" viņš ir veidojis vairākas dokumentālās filmas. Ir arī viens no scenārija autoriem un producentiem filmai "Alita: Kaujas eņģelis" (2019). Kemerons sešas reizes nominēts Amerikas Kinoakadēmijas balvai — par divām filmām: "Titāniks" un "Avatars", katrā no tām trijās kategorijās. Par filmu "Titāniks" Kemerons šīs balvas arī ieguva — kā viens no producentiem par labāko filmu, kā labākais režisors, kā arī par labāko montāžu (kopā ar diviem kolēģiem). Kemerons ieguvis arī divas Zelta globusa balvas kā labākais režisors par filmām "Titāniks" un "Avatars". Kā viens no producentiem ieguvis Primetime Emmy balvu par dokumentālo TV seriālu Years of Living Dangerously (2014). Pamatraksts: Džeimsa Kemerona filmogrāfija Režisētās filmas: Xenogenesis (1978) Piranha II: The Spawning (1981) "Terminators" (1984) "Svešie" (1986) "Bezdibenis" (1989) "Terminators 2: Pastarā diena" (1991) "Patiesie meli" (1994) "Titāniks" (1997) "Avatars" (2009) "Avatars: Ūdensceļš" (2022) Vikikrātuvē par šo tēmu ir pieejami multivides faili. Skatīt: Džeimss Kemerons. IMDb profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)