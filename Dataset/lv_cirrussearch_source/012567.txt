Jevgeņijs Varlamovs (krievu: Евгений Викторович Варламов; dzimis 1976. gada 7. decembrī) ir bijušais krievu hokejists, aizsargs. Savas karjeras laikā aizvadījis 204 KHL spēles, kā arī 451 Krievijas Superlīgas spēles, kļuvis par 2007. gada Krievijas čempionu. Pašlaik (2013) Varlamovs strādā KHL kluba Ņižņijnovgorodas "Torpedo" administrācijā. Uzaudzis Igaunijā, tās vietējā līgā Varlamovs arī sāka savu profesionāļa karjeru, no 1991. līdz 1995. gadam spēlējot klubā Tallinna JSK rindās, vienlaicīgi spēlējot arī Igaunijas jauniešu izlasēs. No 1995. līdz 1998. gadam Varlamovs spēlēja Krievijas Superlīgas kluba Maskavas "Krylia Sovetov" rindās, taču tad pievienojās Kazaņas "Ak Bars" vienībai. Kazaņā aizsargs spēlēja līdz pat 2003. gadam. 2003.—04. sezonā Varlamovs pievienojās Magņitogorskas "Metallurg" rindām, kluba sastāvā spēlējot līdz pat 2011. gada vasarai. "Metallurg" rindās Varlamovs kļuva par 2007. gada Krievijas čempionu hokejā. No 2011. līdz 2013. gadam Varlamovs bija Ņižņijnovgorodas "Torpedo" kapteinis. 2013. gada 8. jūlijā paziņoja par spēlētāja karjeras beigšanu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)