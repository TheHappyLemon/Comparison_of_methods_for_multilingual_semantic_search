Šis raksts ir par hokeja klubu. Par citām jēdziena Liepājas Metalurgs nozīmēm skatīt nozīmju atdalīšanas lapu. SK Liepājas Metalurgs bija Latvijas hokeja klubs no Liepājas. Liepājas Metalurga komanda septiņas reizes ir kļuvusi par Latvijas čempioni, pēdējās divas reizes titulu gan izcīnot Metalurgs otrajam sastāvam. 2002. gadā komanda kļuva par Austrumeiropas hokeja līgas čempioni. 2013. gadā sakarā ar uzņēmuma Liepājas Metalurgs finanšu problēmām, klubs beidza pastāvēt. Komanda tika izveidota līdz ar Olimpiskās ledus halles atklāšanu Liepājā. Savā pirmajā pastāvēšanas sezonā komanda spēlēja tikai Austrumeiropas hokeja līgā, taču nākamajā sezonā komandai ļāva piedalīties Latvijas čempionāta izslēgšanas kārtā, tajā Metalurgam četru komandu starpā izcīnot Latvijas čempiones titulu. No 2008. līdz 2010. gadam Latvijas čempionātā spēlēja Metalurga otrais sastāvs, un pirmā komanda pievienojās tikai izslēgšanas kārtai, 2009. gadā kļūstot par Latvijas čempioni, taču 2010. gadā sērijā ar 2—3 zaudējot HK Dinamo Juniors. Turpmākajās trīs sezonās Latvijas čempionātā spēlēja tikai Metalurgs otrais sastāvs, vēl divas reizes izcīnot klubam Latvijas čempiona titulu. 1999., 2008. un 2009. gadā komanda izcīnīja uzvaru Latvijas kausa izcīņā. 1998.—99. — 1. vieta 2007.—08. — 1. vieta 2008.—09. — 1. vieta Visvairāk gūto vārtu sezonā: Darius Lelens, 32 (2007.—08.) Visvairāk rezultatīvo piespēļu sezonā: Juris Ozols, 43 (2007.—08.) Visvairāk gūto punktu sezonā: Darius Lelens, 60 (2007.—08.) Visvairāk soda minūšu sezonā: Vents Feldmanis, 101 (2007.—08.) Visvairāk gūto punktu sezonā, starp aizsargiem: Vents Feldmanis, 44 (2003.—04.) Visvairāk gūto vārtu sezonā: Romāns Ņikitins, 10 (2003.—04.) Visvairāk rezultatīvo piespēļu sezonā: Aleksandrs Junkovs, 10 (2003.—04.) Visvairāk gūto punktu sezonā: Romāns Ņikitins, 18 (2003.—04.) Visvairāk soda minūšu sezonā: Konstantīns Sidulovs, 31 (2004.—05.) Visvairāk gūto punktu sezonā, starp aizsargiem: Mihails Bogdanovs, 14 (2004.—05.) Komandas spēlētāji, kas saņēmuši līgas apbalvojumus. Vērtīgākais spēlētājs Jānis Straupe — 2012 Labākais vārtsargs Edgars Masaļskis — 2001, 2002 Dmitrijs Žabotinskis — 2007, 2008 Jānis Kalniņš — 2011 Labākais aizsargs Vents Feldmanis — 2004, 2008 Nezināms (1998—1999) Leonīds Beresņevs (1999—2001) Vasīlijs Pervuhins (2001—2003) Leonīds Beresņevs (2003) Vesa Surenkins (2003—2004) Vladimirs Safonovs (2004—2005) Vladimirs Golubovičs (2005—2010) Valērijs Voroņins (2010—2013) Komandas Eliteprospects.com profils (angliski)