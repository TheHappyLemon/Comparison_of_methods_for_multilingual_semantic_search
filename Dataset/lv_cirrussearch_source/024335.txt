Zolotonoša (ukraiņu: Золотоноша) ir apgabala pakļautības pilsēta Ukrainas vidusdaļā, Čerkasu apgabalā. Izvietojusies apgabala ziemeļaustrumos, Zolotonoškas upītes krastā 36 km no apgabala centra Čerkasiem. Zolotonošas rajona centrs (rajonā neietilpst). Pilsētas padomei pakļauti Hriškivkas, Zharas un Jarku ciemi. Apdzīvotā vieta vēstures avotos pirmoreiz minēta 1576. gadā, kad to pavēlējis dibināt Volīnijas kņazs Bogušs Koreckis. Jau no 1616. gada zināma kā gadatirgu pilsēta tirdzniecības ceļu krustojumā. 1635. gadā Zolotonošai piešķirtas Magdeburgas tiesības, kopš 1648. gada — kazaku sotņas centrs, bet kopš 1781. gada pilsēta Kijevas vietvaldībā (vēlāk — Mazkrievijas un Poltavas guberņās). 1912. gadā savienota ar dzelzceļa līniju Bahmača—Odesa. Zolotonoša ir šahista Isāka Boļeslavska (Исаак Ефремович Болеславский, 1919 – 1977) un cionista Bēra Borohova (Дов-Бер Борохов, 1881 – 1917) dzimtā pilsēta. Romāns Gribovs (Роман Валентинович Грибов, 1990) ir ukraiņu robežsargs. Slavenās frāzes "Krievijas karakuģi, ej di**t" autors. Склад адміністративно-територіальної одиниці. Черкаська область, м Золотоноша «Історія міста Золотоноша». Arhivēts no oriģināla, laiks: 2014. gada 26. aprīlī. Skatīts: 2014. gada 9. jūnijā. Vikikrātuvē par šo tēmu ir pieejami multivides faili. Skatīt: Zolotonoša. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski)