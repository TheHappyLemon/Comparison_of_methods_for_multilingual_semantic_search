Patrīcija Eiduka (dzimusi 2000. gada 1. februārī Rīgā) ir latviešu distanču slēpotāja. P. Eiduka nāk no Aizkraukles novada Vecbebriem, no kuplas slēpotāju ģimenes. Viņas treneris bija tēvs Ingus Eiduks (miris 2021. gada 2. novembrī). Vecākais brālis Valts Eiduks piedalījās distanču slēpošanas sacensībās 2006. gada Turīnas olimpiskajās spēlēs, slēpotāji ir arī Patrīcijas brāļi Krists un Ralfs. Piedalījusies 2016. gada ziemas jaunatnes olimpiskajās spēles, kur labāko rezultātu sasniedza 5 km distancē brīvajā stilā, iegūstot 21. vietu. 2017. gada Pasaules čempionātā ziemeļu slēpošanā Lahti ieguvusi 56. vietu sprintā. 2018. gadā pasaules čempionātā junioriem izcīnīja 10. vietu sprintā, kas ir līdz šim labākais Latvijas slēpotāju sasniegums šāda līmeņa sacensībās. P. Eiduka bija iekļauta Latvijas komandas sastāvā startam 2018. gada ziemas olimpiskajās spēlēs Phjončhanā, kur 18 gadu vecumā bija otrā jaunākā Latvijas delegācijā. P. Eidukas 44. vieta 10 km brīvā stila distancē bija līdz tam augstākais sasniegums olimpiskajās spēlēs starp Latvijas distanču slēpotājiem kopš neatkarības atjaunošanas. 2020. gada 12. decembrī 2020./2021. gada Pasaules kausa sezonas 2. posmā Davosā (Šveicē) P. Eiduka pirmoreiz Latvijas slēpošanas vēsturē iekļuva pasaules kausa ceturtdaļfinālā sprintā, finišējot 18. vietā. Kopš 1991. gada tā bija pirmā reize, kad kāds no Latvijas slēpošanas veidu pārstāvjiem pasaules kausa sacensībās tika labāko divdesmitniekā. Savukārt dienu vēlāk P. Eiduka 10 km brīvā stila distancē ar intervāla ieguva Latvijai rekordaugsto 8. vietu. Covid-19 pandēmijas dēļ šajā Pasaules kausa posmā nestartēja vairāku vadošo valstu sportistes. Pēc šīs sezonas P. Eduka saņēma Trīs Zvaigžņu balvu kā gada labākā sportiste Latvijas sporta vadības versijā. 2022. gada ziemas olimpiskajās spēlēs Pekinā P. Eiduka startēja trīs individuālajās disciplīnās un stafetē. Lielā mērā pateicoties viņas sniegumam šīs bija vēsturē labākās ziemas olimpiskās spēlēs Latvijai distanču slēpošanā. P. Eiduka augstāko rezultātu sasniedza 10 km klasiskajā stilā, kur finišēja 23. vietā (pirmo reizi kāda no Latvijas slēpotājām iekļuva labāko trīsdesmitniekā), kā arī stafetē, kur Latvijas komanda ieguva 17. vietu (pati Patrīcija pirmajā etapā ilgi slēpoja vadošajā grupā, taču pazaudēja kontaktu ar to pēc kritiena, kuru izraisīja Norvēģijas sportiste, un etapu beidza 11. vietā). Rezultātus ietekmēja pozitīvais Covid-19 tests, kas sportistei tika konstatēts, ierodoties olimpiskjaās spēlēs, un liedza trenēties un piedalīties pirmajā sacensību veidā. Drīz pēc olimpiskajām spēlēm viņa izcīnīja sudraba medaļu Pasaules čempionātā sportistiem U23 vecumā, kas bija pirmā medaļa Latvijai distanču slēpošanā pasaules čempionātos. 2022.—2023. gada sezonas sākumā sekmīgi startēja Pasaules kausa posmā Lillehammerē. 10 km distancē brīvajā stilā ieņēma 11. vietu, bet sprintā pirmo reizi kvalificējās pusfinālam, iegūstot 12. vietu. Pasaules kausa posmā Davosā sprintā tika iegūta 20. vieta. Tour de Ski sacensībās sekmīgāko posmu aizvadīja Oberstdorfā. 10 km distancē klasiskajā stilā ierindojās 14. vietā, bet 20 km iedzīšanā slidsolī izcīnīja savu līdz šim labāko sasniegumu — 5. vietu. Daudzdienu sacensību pēdējā posmā ieņēma 13. vietu, bet Tour de Ski kopvērtējumā izcīnīja 14. vietu. 2023. gada Pasaules čempionātā Planīcā ieguva 11. vietu skiatlonā, kas ir Latvijas slēpotāju augstākā vieta pasaules čempionātos. 10 km diatancē brīvajā stilā ar atsevišķu startu ierindojās 19. vietā. Stafetē, kurā P. Eiduka veica noslēdzošo posmu, Latvijas komanda ieņēma 13. (pēdējo) vietu. Piedalījās arī 30 km distancē ar kopēju startu un finišēja 17. vietā, līdz ar to visās disciplīnās, kurās piedalījās, Eiduka ieņēma vietas labāko divdesmitniekā. P. Eiduka sekmīgi veica 2023.—2024. gada Tour de Ski. Daudzdienu sacensību pirmajā posmā Toblahā viņa sasniedza karjeras labāko rezultātu sprintā, iekļūstot pusfinālā un ieņemot 10. vietu. Sacensību turpinājumā ieguva 19. vietu klasiskā stila distancē, bet iedzīšanā, kurā sportistes distancē devās pēc tūres kopvērtējuma rezultātiem, pakāpās uz 11. vietu. Sprinta sacensībās Davosā neizdevās kvalificēties ceturtdaļfinālam, bet 22 km iedzīšanā viņa finišēja 18. vietā. Neskatoties uz piedzīvoto kritienu, priekšpēdējā distancē Eiduka izcīnīja 15. vietu. Tour de Ski seriāla pēdējā posmā desmit kilometros brīvajā stilā ar kopēju startu, kur sportistes trases pēdējo daļu veica augšup kalnā, Eiduka atkārtoja savu labāko sasniegumu Pasaules kausa posmos, iegūstot 5. vietu, bet kopvērtējumā izcīnīja 8. vietu, kas bija jauns karjeras rekords. Patrīcija Eiduka dodas uz olimpiskajām spēlēm Arhivēts 2018. gada 31. janvārī, Wayback Machine vietnē. Staburags «Slēpotāja Patrīcija Eiduka iegūst 21.vietu JZOS Lillehammerē, Vīgants tikai 31.vietā». sportacentrs.com. 2016. gada 18. februāris. Skatīts: 2018. gada 8. februārī. «Pasaules čempionātā sprintā Patrīcija Eiduka labākā no Baltijas valstīm». sportacentrs.com. 2017. gada 24. februāris. Skatīts: 2018. gada 8. februārī. «Slēpotāja Eiduka kā pirmā Latvijas vēsturē iekļūst desmitniekā PČ junioriem». sportacentrs.com. 2018. gada 30. janvāris. Skatīts: 2018. gada 8. februārī. «Latviju Phjončhanas ziemas Olimpiskajās spēlēs pārstāvēs 35 sportisti». olimpiade.lv. 2018. gada 22. janvāris. Arhivēts no oriģināla, laiks: 2018. gada 1. februārī. Skatīts: 2018. gada 8. februārī. Jaunajai slēpotājai Eidukai Phjončhana var būt pirmā un vienīgā olimpiāde LSM Ivars Bācis. «Eiduka pārsteidz un Pasaules kausa posmā izcīna 8. vietu». Sportacentrs.com (latviešu), 2020-12-13. Skatīts: 2020-12-13. «Slēpotāja Eiduka sestdien Pekinā nestartēs kovida dēļ; Latvijas hokeja izlasei - īpaša piesardzība». Delfi.lv. Skatīts: 2022. gada 5. febrāris. Eiduka pasaules U23 čempionātā izcīna Latvijai vēsturisko pirmo medaļu sportacentrs.com «Eiduka PK distanču slēpošanas sprintā pirmo reizi sasniedz pusfinālu, izcīnot 12. vietu». Sportacentrs.com. 2022. gada 3. decembris. Skatīts: 2023. gada 9. janvārī. «Eidukai "Tour de Ski" iedzīšanā jauns karjeras sasniegums – vieta pieciniekā». Sportacentrs.com. 2023. gada 4. janvāris. Skatīts: 2023. gada 9. janvārī. «Eiduka "Tour de Ski" noslēdz ar 13. vietu masu startā un 14. pozīciju kopvērtējumā». Sportacentrs.com. 2023. gada 8. janvāris. Skatīts: 2023. gada 9. janvārī. «Eidukas ļoti augstā 11. vieta PČ skiatlonā: vēsturisks, bet gaidīts panākums». diena.lv. 2023. gada 26. februāris. Skatīts: 2023. gada 28. februārī. «Eiduka pasaules čempionātu distanču slēpošanā noslēdz ar izcīnītu 17. vietu». lsm.lv. 2023. gada 4. marts. Skatīts: 2023. gada 5. martā. «Slēpotāja Eiduka «Tour de Ski» seriālu sāk ar sezonā labāko rezultātu, iegūst 10. vietu sprintā». lsm.lv. 2023. gada 30. decembris. Skatīts: 2024. gada 8. janvārī. «Slēpotāja Eiduka pakāpjas uz 11. vietu «Tour de Ski» iedzīšanas distancē». lsm.lv. 2024. gada 1. janvāris. Skatīts: 2024. gada 8. janvārī. «Slēpotāja Eiduka pēc kritiena izcīna 15. vietu «Tour de Ski» priekšpēdējā distancē». lsm.lv. 2024. gada 6. janvāris. Skatīts: 2024. gada 8. janvārī. «Distanču slēpotāja Eiduka «Tour de Ski» pēdējā posmā izcīna 5. vietu un atkārto karjeras rekordu». lsm.lv. 2024. gada 7. janvāris. Skatīts: 2024. gada 8. janvārī. Vikikrātuvē par šo tēmu ir pieejami multivides faili. Skatīt: Patrīcija Eiduka. Olympedia profils (angliski) LOK profils Latvijas vieglatlēta(-es) profils FIS profils (distanču slēpošana) (angliski)