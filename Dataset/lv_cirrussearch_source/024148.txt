"Viss par Ievu" (angļu: All About Eve) ir 1950. gada ASV drāmas filma, kuras režisors ir Džozefs Mankevičs. Filmas sižets veidots pēc Mērijas Oras 1946. gada īsā stāsta The Wisdom of Eve. Filma ir par novecot sākušu Brodvejas zvaigzni un viņas kvēlu fani, kas sāk apdraudēt zvaigznes karjeru. Filmā galvenās lomas attēlojuši Beta Deivisa, Anna Bakstera, Džordžs Sanderss, Selesta Holma, Hjū Marlovs, Bārbara Beitsa, Gērijs Merijs, Telma Ritera, kā arī Merilina Monro, kam loma šajā filmā bija viena no pirmajām nozīmīgajām lomām. Filma guva labus panākumus, tika nominēta Amerikas Kinoakadēmijas balvai 14 nominācijās, kas bija nepārspēts rekords līdz 1997. gadam, kad to pārspēja "Titāniks", un ieguva sešas, tai skaitā nominācijā "labākā filma". Saskaņā ar 2014. gada datiem, šī ir vienīgā filma Amerikas Kinoakadēmijas balvas pasniegšanas vēsturē, kas guvusi četras nominācijas sieviešu tēlojumam. Amerikas Kinoinstitūts oriģinālajā 100 izcilāko filmu sarakstā to ierindoja 16. vietā. 1990. gadā filma "Viss par Ievu" tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Solomon, Aubrey (1989). Twentieth Century Fox: A Corporate and Financial History. Lanham, Maryland: Scarecrow Press, p. 245, ISBN 978-0-8108-4244-1. Rudy Behlmer, Behind the Scenes, Samuel French, 1990 p 208 Box Office Information for All About Eve. The Numbers. Retrieved November 11, 2012. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)