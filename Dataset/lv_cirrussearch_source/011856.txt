Ebreju kalendārs jeb jūdu kalendārs ir kalendārs, kas balstīts uz Saules un Mēness cikliem. Izraēlā tas ir oficiālais valsts kalendārs. Mūsdienās tas galvenokārt tiek izmantots ebreju reliģiskajās ceremonijās. Kalendārā ir noteiktas ebreju svētku dienas, ikdienas lasāmās Psalmu vietas u.c. Sākotnēji ebreju kalendāru visi jūdi lietoja ikdienas vajadzībām, taču pēc Jeruzalemes iekarošanas 63. gadā p.m.ē. ebreji kā galveno kalendāru lietoja imperatora noteikto civilo kalendāru. Ebreju kalendārs ir dažāda garuma, tiek atkārtots 19 gadus ilgais cikls. Garie gadi ir 3., 6., 8., 11., 14., 17. un 19.gads. Īsajos gados 353, 354 vai 355 dienas, bet garajos gados 383, 384 vai 385 dienas. 5771. gads pēc ebreju kalendāra sākās 2010. gada 9. septembrī un beidzās 2011. gada 28. septembrī. 5772. gads pēc ebreju kalendāra sākās 2011. gada 28. septembrī un beidzās 2012. gada 16. septembrī. Gints Ročāns. Tehnika. Langervaldes iela 1a, Jelgava, LV-3001 : Avots, 2008.gads. 42. lpp. ISBN 978-9984-800-45-5.