Fuksa dzegužpirkstīte (Dactylorhiza fuchsii Druce ex Soó vai Dactylorhiza maculata ssp. fuchsii) ir orhideju dzimtas suga. Latvijā tā ir diezgan bieža, bet ierakstīta Latvijas Sarkanajā grāmatā komerciāli apdraudēto sugu kategorijā. Sugas epitets - vācu botāniķa Leonharta Fuksa godināšanai. Daudzgadīgs, liels, aptuveni 30-100 cm augsts lakstaugs. Gumi "pirkstaini" (grieķu: dactylos — 'pirksts', rhiza — 'sakne'), saknes īsas. Stublājs stāvs, kails un diezgan tievs. Augšējās lapas šauri, apakšējās plati eliptiskas. Lapas virspusē plankumainas arī zaļas, apakšpusē vismēr gaiši zaļas. Pieziedlapas lancetiskas, zaļas. Lieli ziedi (līdz 150), sakārtoti blīvā, garā ziedkopā. Ziedi no purpurvioletiem līdz baltiem. Apakšlūpa trīsdaivaina, vidējā daiva parasti šaurāka un garāka. Lūpa parasti klāta ar starveidīgu svītru un punktu zīmējumu. Auglis - stāva, iegarena pogaļa. Latvijā zied jūnijā un jūlijā. Aug Eiropā un Āzijā. Aug mitros melnalkšņu mežos kā arī mežmalās. Sugu apdraud meliorācija un augsnes rekultivēšana kā arī apmežošana ar eglēm. Werner Rothmaler: Exkursionsflora von Deutschland. Gefäßpflanzen: Kritischer Band. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Mindaugas Ryla: "Lietuvos gegūnių (Dactylorhiza) atpažinimo problemos" Botanica Lithuanica Suppl. 5: 47-61, 2003. Latvijasdaba.lv