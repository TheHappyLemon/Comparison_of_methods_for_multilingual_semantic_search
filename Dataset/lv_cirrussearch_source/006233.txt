Konene (vācu: Kohnen-Station) ir Vācijas vasaras polārstacija Antarktīdā, karalienes Modas Zemē. Izvietota uz Polārā plato (Amundsena ledāja) 2892 m augstumā 520 km no tuvākās piekrastes un 757 km no Neimaijeres stacijas. Atklāta 2001. gada 11. janvārī un nosaukta par godu vācu ģeofiziķim un ilggadējam Alfreda Vēgenera institūta loģistikas vadītājam Heincam Konenam (Heinz Kohnen). Stacija izveidota uz virs sniega piepaceltas 32 m garas un 8 m platas platformas un sastāv no 11 standarta konteineriem, kuros izvietotas stacijas dzīvojamās, laboratoriju un saimnieciskās telpas. Stacija izveidota Eiropas ledus vairoga urbšanas projekta ietvaros (EPICA, European Project for Ice Coring in Antarctica). Stacijas apgāde notiek galvenokārt ar transporta karavānu palīdzību no Neimaijeres stacijas okeāna piekrastē, katru sezonu veicot divus braucienus. Pie stacijas ierīkots sniega lidlauks ar slēpēm aprīkotu lidaparātu (Dornier 228, Twin Otter vai Basler 67) uzņemšanai. Drilling into the past - The Kohnen Station in the Antarctic European Project for Ice Coring in Antarctica (EPICA) European Project for Ice Coring in Antarctica (EPICA)