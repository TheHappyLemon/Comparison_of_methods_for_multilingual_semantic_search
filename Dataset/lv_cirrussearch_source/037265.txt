Pāls Rēti (ungāru: Réthy Pál; 1905. gada 28. janvāris Deva — 1962. gada 27. decembris Budapešta) bija Ungārijas šahists. Piedzimis Transilvānijā (tagad Rumānija), bet pēc Pirmā pasaules kara dzīvojis Ungārijā. 1925. gada augustā Debrecenā uzvarējis starptautiskā šaha turnīra blakusturnīrā, apsteidzot Frici Apšenieku. 1926. gadā bijis 7. vietā Vīnes šaha turnīrā (uzvarēja Rūdolfs Špīlmans). 1931. gadā bijis 7. vietā šaha turnīrā Brno (uzvarēja Salo Flors) un ieņēmis 10. vietu Ungārijas šaha čempionātā (uzvarēja Lajošs Šteiners). 1932. gadā dalījis 10.-11. vietu Budapeštas šaha turnīrā (uzvarēja Gēza Maroci). 1933. gadā bijis Budapeštas šaha turnīrā otrais aiz Estevana Kanala. 1934. gadā dalījis 9.-11. vietu Ujpeštas šaha turnīrā (uzvarēja Andors Lilientāls) un dalījis 2.-3. vietu Gēzas Maroci jubilejas turnīrā Budapeštā (uzvarējis Erihs Eliskazess). 1935. gadā Varšavā pārstāvējis Ungārijas komandu 6. šaha olimpiādē. 1936. gadā dalījis 11.-14. vietu Budapeštas šaha turnīrā (uzvarējuši Migels Naidorfs un Lajošs Šteiners). 1937. gadā bijis 5. vietā Teplicas (tagad Čehija) šaha turnīrā (uzvarēja Kārlis Gilgs). 1940. gadā bijis 6. vietā Gēzas Maroci jubilejas turnīrā Budapeštā (uzvarējis Makss Eive). 1941. gadā bijis 8. vietā Eiropas turnīrā Minhenē (uzvarēja Gēsta Štolcs). Pēc Otrā pasaules kara piedalījies dažos Ungārijas šaha čempionātos: 1950. gadā dalījis 13.-14. vietu (uzvarējis Lāslo Sabo), 1955. gadā palicis 16. vietā (uzvarējis Gedeons Barca) un 1961. gadā dalījis 13.-14. vietu (uzvarējis Lajošs Portišs). OlimpBase :: Men's Chess Olympiads :: Pál Réthy Munich (1941) Šahista profils chessgames.com mājaslapā (angliski) Šahista profils 365chess.com mājaslapā (angliski)