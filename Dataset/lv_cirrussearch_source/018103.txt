Šis raksts ir par futbolistu. Par citām jēdziena Višņakovs nozīmēm skatīt nozīmju atdalīšanas lapu. Aleksejs Višņakovs (dzimis 1984. gada 3. februārī Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. Aleksejs ir Skonto FC audzēknis, šīs komandas pamatsastāvā spēlējis no 2003. līdz 2008. gadam. 2009. gada 13. februārī Višņakovs noslēdza divu gadu līgumu ar citu Latvijas komandu "FK Ventspils". 2011. gada janvārī viņš pievienojās Krievijas Premjerlīgas klubam Naļčikas "Spartak", kurā tobrīd jau spēlēja viens Latvijas futbolists — Aleksandrs Koliņko. Tomēr drīz pēc līguma noslēgšanas klubam nomainījās galvenais treneris, un Višņakovs vairs nebija klubam vajadzīgs. Februārī viņš noslēdza līgumu ar Polijas klubu Cracovia. 2012. gada augustā parakstīja viena gada līgumu ar Krievijas Nacionālās līgas klubu Kaļiņingradas "Baltika". Tajā nospēlēja 17 spēles, gūstot divus vārtus. 2013. gada jūlijā atgriezās Latvijā, pievienojoties Virslīgas komandai FK Spartaks. Virslīgā nospēlēja vien četras spēles un tā paša gada augustā panāca vienošanos ar Polijas Ekstraklasa komandu Lodzas "Widzew", kur spēlēja kopā ar brāli Eduardu. 2014. gada augustā pārgāja uz Moldovas Nacionālās divīzijas klubu Kišiņevas "Zimbru". Kluba finansiālo problēmu dēļ tajā nospēlēja tikai pussezonu un atgriezās Latvijā, pievienojoties savam pirmajam klubam Skonto. Pēc Skonto izslēgšanas no Virslīgas karjeru nolēma turpināt citā Rīgas klubā RFS. Latvijas izlasē Višņakovs debitēja 2004. gada decembrī spēlē pret Omānu. Pirmos vārtus izlases sastāvā guva 2005. gada 9. februārī draudzības spēlē pret Austriju. Arī viņa brālis Eduards ir profesionāls futbolists un šobrīd spēlē Polijas klubā Hožovas "Ruch". Kopā ar brāli ir spēlējis FK Ventspils un Lodzas "Widzew" klubu sastāvos. Sieva - Marina Višņakova. Divi dēli - Alans Višņakovs un Marko Višņakovs. Latvijas čempions - 3 (2001, 2003, 2004) Latvijas labākais jaunais futbolists - 2 (2004, 2005) M. Osis. «Aleksejs Višņakovs spēlēs "Ventspilī"». eSports.lv, 2009. gada 13. februārī. Arhivēts no oriģināla, laiks: 2009. gada 14. februārī. Skatīts: 2009. gada 13. februārī. Nauris Mackevičs. «A.Višņakovs paraksta līgumu ar Naļčikas "Spartak"». sportacentrs.com, 2011. gada 9. janvārī. Skatīts: 2011. gada 9. janvārī. Andris Liepa. «A.Višņakovs oficiāli kļūst par "Cracovia" futbolistu, papildinot Polijas brigādi». sportacentrs.com, 2011. gada 24. februārī. Skatīts: 2011. gada 25. februārī. «A.Višņakovs parakstīs līgumu ar Kaļiņingradas "Baltika"». sportacentrs.com. 2012. gada 12. augusts. Skatīts: 2016. gada 9. septembrī. «A.Višņakovs pievienojas "Spartakam"». sportacentrs.com. 2013. gada 12. jūlijs. Skatīts: 2016. gada 9. septembrī. «Oficiāli: A.Višņakovs paraksta līgumu ar E.Višņakova "Widzew"». sportacentrs.com. 2013. gada 25. augusts. Skatīts: 2016. gada 9. septembrī. «A. Višņakovs paraksta līgumu ar Eirokausu dalībnieci "Zimbru"». sportacentrs.com. 2014. gada 10. augusts. Skatīts: 2016. gada 9. septembrī. «Debitantei RFS skaļš pastiprinājums – izlases pussargs A. Višņakovs». sportacentrs.com. 2016. gada 19. februāris. Skatīts: 2016. gada 9. septembrī. «Aleksejs Višņakovs». lff.lv. Skatīts: 2016. gada 9. septembrī. «Latvijas izlases spēles - 2005. gads». lff.lv. Skatīts: 2016. gada 9. septembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)