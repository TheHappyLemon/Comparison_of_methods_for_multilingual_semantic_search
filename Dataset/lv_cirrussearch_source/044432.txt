Fabians Hertners (vācu: Fabian Hertner; dzimis 1985. gada 24. februārī Pratelnā) ir Šveices orientierists, izcīnījis 9 medaļas Pasaules čempionātos orientēšanās sportā laikā no 2009. līdz 2018. gadam. Vienīgā zelta medaļa izcīnīta stafetē 2015. gada Pasaules čempionātā Skotijā. Pēc 2018. gada Pasaules čempionāta Latvijā, kur viņš izcīnīja sudraba medaļu garajā distancē, F. Hertners paziņoja par sportista karjeras beigām. Pirmais starptautiskais sasniegums bija uzvara 2005. gada Pasaules junioru čempionātā vidējā distancē. Divkārtējs Eiropas čempions. Pasaules kausa kopvērtējumā augstāko — otro — vietu ieguvis 2014. gadā. F. Hertners pārstāv Somijas klubu Kalevan Rasti, kura sastāvā 2012. gadā ir uzvarējis prestižo Jukolas stafeti. Fabian Hertner lopettaa suunnistusuransa Arhivēts 2020. gada 14. augustā, Wayback Machine vietnē. kestavyysurheilu.fi Fabians Hertners World of O Runners Fabians Hertners World of O Runners (angliski)