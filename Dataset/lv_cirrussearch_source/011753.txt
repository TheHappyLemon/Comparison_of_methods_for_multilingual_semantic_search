Šis raksts ir par dzelzceļa staciju Rīgā. Par citām jēdziena Imanta nozīmēm skatīt nozīmju atdalīšanas lapu. Imanta ir dzelzceļa pieturas punkts Rīgā, Kurzemes rajonā, Zolitūdes apkaimē, līnijā Torņakalns—Tukums II. Imantā pietur visi Tukuma virziena elektrovilcieni. Imantā darbojas biļešu kase. Imantas stacija atklāta 1894. gadā tuvumā esošo rajonu iedzīvotāju ērtībām un lauksaimniecības produkcijas pārvadāšanai. Sākumā tā dēvēta par Zolitūdi (Solitude) tuvumā bijušās Zolitūdes muižiņas vārdā, par Imantu sākta saukt 1928. gadā, bet vācu okupācijas laikā saukta atkal par Zolitūdi (Riga-Solitude). Vecā stacijas ēka nedaudz pārbūvēta, bet bija saglabājusies līdz 2012. gadam. Ēkas nolietošanās dēļ to nolēma nojaukt stacijas perona rekonstrukcijas darbu laikā. 2012. gada 2. februārī slēgtā stacijas uzgaidāmā telpa izdemolēta. Vecā stacijas ēka nojaukta 2012. gada martā. 2015. gada novembrī stacijā tika uzsākti modernizācijas darbi. 2016. gadā modernizācijas gaitā tika uzbūvēta jaunā stacijas ēka. Imantas stacijas ēka 2016. gadā Sliežu ceļi Rīgas virzienā Sliežu ceļi Tukuma virzienā Imantas stacijas vecā ēka 2004. gadā Imantas stacijas ēka 2010. gadā Imantas stacijas ēka 2011. gadā Imantas stacijas ēka Imantas stacija 2012. gada novembrī Imantas stacijas perons Imantas stacijas uzgaidāmā telpa Pagaidu nojume Imantas stacijā Elektrovilciens ER2-8004 pienāk Imantas stacijā Elektrovilciens ER2T-7116 pienāk Imantas stacijā Imantas stacijas ēka no pilsētas puses Uzraksts uz vecās ēkas Imantas stacija pēc nojaukšanas (foto) «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 68. lpp. ISBN 978-9984-38-698-0 Выставь пассажира на мороз![novecojusi saite] (krieviski) «Vandāļi izdemolējuši Imantas staciju». Arhivēts no oriģināla, laiks: 2012. gada 8. februārī. Skatīts: 2012. gada 2. februārī. Dzelzceļa stacija 'Imanta' pārvērsta par gruvešu kaudzi[novecojusi saite] «Latvijas dzelzceļš sāk platformu modernizāciju Imantas stacijā». Arhivēts no oriģināla, laiks: 2015. gada 9. decembrī. Skatīts: 2015. gada 6. decembrī.