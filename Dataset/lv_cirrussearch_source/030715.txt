Havličkūvbroda (čehu: Havlíčkův Brod), līdz 1945. gadam — Ņemeckibroda (čehu: Německý Brod), ir pilsēta Čehijā, Visočinas apgabala Havlīčkūvbrodas apriņķa centrs pie Sāzavas upes. Rakstos pirmoreiz minēta 1234. gadā. 13. un 14. gadsimtā pilsēta bija ievērojams sudraba ieguves centrs. Tā kā Husītu karu laikā pilsēta atbalstīja karali Sigismundu, 1422. gada 22. janvārī to nopostīja husīti Jana Žižkas vadībā. Ilgu laiku apdzīvotā vieta atradās Hābsburgu impērijas sastāvā. No 1919. gada — Čehoslovākijā. Kopš 1993. gada — Čehijā. Havlīčkūvbroda ir hokejista Jaroslava Holīka (Jaroslav Holík, 1942—2015), hokejista Jirži Holīka (Jiří Holík, 1944), komponista Johana Štāmica (Johann Stamitz, 1717—1757) un hokejista Josefa Vašīčeka (Josef Vašíček, 1980—2011) dzimtā pilsēta. No 1763. līdz 1767. gadam vietējā ģimnāzijā mācījās čehu atmodas darbinieks Josefs Dobrovskis (1753—1829), bet 19. gadsimta trīsdesmitajos gados Havličkūvbrodā skolā gāja komponists Bedržihs Smetana (1824—1884) Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Havlīčkūvbroda. Brockhaus Enzyklopädie raksts (vāciski) Austrumeiropas enciklopēdijas raksts (vāciski)