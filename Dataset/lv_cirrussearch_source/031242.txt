Senpersiešu, senpersu jeb vienkārši persu valoda ir Irānas senā valoda (ap. 600 p.m.ē līdz 300 p.m.ē.). Senpersiešu valoda līdzās avestai ir senākās dokumentētās irāņu valodas. Tā ietilpst irāņu valodu grupā, kas ir apakšgrupa indoirāņu valodām (un tā savukārt indoeiropiešu valodām). Senpersiešu valodā tika rakstīts no kreisās uz labo, t.s., senpersiešu ķīļu rakstā, kas ir pusalfabētisks, zilbisks ķīļu raksts. Senpersiešu ķīļu raksts satur 36 rakstzīmes, kas atveido līdzskaņus, patskaņus vai līdzskaņa savienojumus ar patskani, trīs skaitļus (1, 10, 100), vārdu atdalītāju un dažas ideogrammas. Senpersiešu rakstā ir sastopamas sekojošas fonēmas: Patskaņi Īsie: a [a] i [i] u [u] Garie: ā [aː] ī [iː] ū [uː] Līdzskaņi Ar ç transkribētās ķīļraksta zīmes fonētiskā vērtība ir neskaidra. Skaitlis Senpersiešu valodā pastāv vienskaitlis, daudzskaitlis un dažas divskaitļa formas. Dzimte Senpersiešu valodā ir 3 dzimtes - vīriešu, sieviešu un nekatrā. Locījums Senpersiešu valodā izšķir nominatīvu, ģenitīvu, datīvu, akuzatīvu, instrumentāli, ablatīvu, lokatīvu un vokatīvu. Ģenitīva un datīva formas ir vienādas. Arī ablatīva un instrumentāļa formas ir vienādas. Lietvārdu locīšana: a- celmi (-a, -am, -ā) i- celmi (-iš, iy) u- (un au-) celmi (-uš, -uv) līdzskaniskie celmi (n, r, h) Īpašības vārdi tiek locīti līdzīgā veidā. Salīdzināmās pakāpes: Pārākā pakāpe: -tara-, -θara- un -iyah- Vispārākā pakāpe: -tama-, -išta- Laiki Senpersiešu valodā ir šādi laiki: tagadne, pabeigtā pagātne, nepabeigtā pagātne un aorists. Izteiksmes Pastāv sekojošas izteiksmes: īstenības, nosacījuma, varbūtības, pavēles un injunktīvs. Darbības vārda kārtas Darāmā kārta, vidējā kārta (tem. tag. -aiy-, -ataiy-) [ciešamā kārta (-ya-)]. Lietotas ir tikušas galvenokārt tikai 1. un 3. personas formas. Vienīgā lietotā divskaitļa forma ir ajīvatam 'abi dzīvoja'. Nepabeigtajā pagātnē tiek pievienots a. Piem., bartanaiy 'ņemt, nest' Adam Dārayavahauš xšāyathiya vazraka xšāyathiya xšāyathiyānam xšāyathiya dahyūnām «Es esmu Ķēniņš Dārijs, dižais, visu ķēniņu ķēniņš, visu zemju ķēniņš.» (DPh) Manā pitā Vištāspa nāma āha Haxāmanišiya «Mana tēva vārds bija Vištāspa, Ahāmanīts.» Adam Dārayavahauš Pārsa Ariya Ariya-ciça «Es esmu Dārijs, persietis, ārietis, āriskas cilmes.» (DNa 8-15) Ima xšaçam hacā Sakaibiš tayaiy para Sugdam amata yātā ā Kūšā hacā Hidauv amata yātā ā Spardā tayamaiy Auramazdā frābara haya mathišta bagānām «Šo impēriju (Persiju) no skitiem, kas zempus sogdiešiem dzīvo, no turienes līdz pat Etiopijai un no Indijas līdz pat Spardai dāvāja man Ahura Mazda, kurš ir dižākais no Dieviem.» (DPh) Baga aniya naiy astiy «Cita Dieva nav.» (burt. Dieva cita ne ir) Latvijas padomju enciklopēdija. Rīga : Galvenā enciklopēdiju redakcija. Konstantīns Karulis. Latviešu etimoloģijas vārdnīca. Rīga : Avots, 1992. 20. lpp. ISBN 5401004117. «Par pasaules valodu un valodu grupu nosaukumiem latviešu valodā». Latvijas Vēstnesis. 2006. gada 19. jūlijs. Skatīts: 2018. gada 15. martā. Brandenstein, Wilhelm. Handbuch des Altpersischen. Wiesbaden, O. Harrassowitz 1964. Hinz, Walther, Altpersischer Wortschatz. Nendeln, Liechtenstein : Kraus Reprint, 1966. Kent, Roland G., Old Persian : grammar, texts, lexicon. New Haven, Conn. : American Oriental Society, 1953. Tolman, Herbert Cushing, Ancient Persian lexicon and the texts of the Achaemenidan inscriptions transliterated and translated with special reference to their recent re-examination. New York, Cincinnati, American Book Company, 1908. Rüdiger Schmitt: Altpersisch. In: R. Schmitt: Compendium linguarum Iranicarum. Reichert, Wiesbaden 1989, S. 56–85. Persiešu valoda Avesta (valoda) Indoirāņu valodas Sanskrits P. Oktors Skjaervo, Ievads senpersiešu valodā Persiešu ķīļrakstu atšifrēšana Arhivēts 2007. gada 14. martā, Wayback Machine vietnē. Senpersuiešu ķīļu rakstu gravējumi Senpersiešu alfabēts Arhivēts 2008. gada 16. janvārī, Wayback Machine vietnē. Senpersiešu teksti