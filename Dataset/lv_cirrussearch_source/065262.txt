EchoStar 105 / SES-11 ir kopējs Luksemburgā bāzēta uzņēmuma SES un ASV uzņēmuma EchoStar sakaru pavadonis. Tas ģeostacionārajā orbītā izvietots punktā 105° rietumu garuma un ir paredzēts sakaru nodrošināšanai Latīņamerikai. Orbītā tas tika palaists 2017. gada 11. oktobrī. Pavadoni izgatavoja uzņēmums Airbus Defence and Space uz platformas Eurostar-3000 bāzes. SES-11 ir 24 C joslas un 24 Ku joslas raiduztvērēji. EchoStar 105 / SES-11 tika palaists 2017. gada 11. oktobrī 22:53:00 UTC ar nesējraķeti Falcon 9 Full Thrust no Kanaveralas zemesraga Gaisa spēku stacijas starta laukuma LC-39A. Raķetes pirmā pakāpe bija izmantota 2017. gada februārī, palaižot kravas kuģi SpaceX CRS-10. Pirmā pakāpe tika veiksmīgi nosēdināta uz peldošās platformas Of Course I Still Love You. Ģeostacionāro orbītu SES-11 sasniedza ar savu dzinēju palīdzību. 29. novembrī paziņots, ka pavadonis atrodas punktā 105° rietumu garuma un ir pilnā darba gatavībā. EchoStar 105/SES-11 Now Operational at 105 degrees West SES, 2017-11-29 SES-11 SES vietne (angliski) Satellite Fleet EchoStar (angliski) EchoStar 105 / SES 11 Gunter Dirk Krebs (angliski) SES 11 (Echostar 105) satbeams.com (orbitālā informācija) (angliski) AMC 15 & EchoStar 105/SES 11 lyngsat.com (TV kanāli) (angliski)