Ādams Makveids (angļu: Adam McQuaid; dzimis 1986. gada 12. oktobrī) ir bijušais kanādiešu hokejists, aizsargs. Karjeras laikā aizvadījis 512 spēles Nacionālajā hokeja līgā, galvenokārt Bostonas "Bruins" sastāvā. Kopā ar "Bruins" 2011. gadā izcīnīja Stenlija kausu. Pēc četrām OHL kluba Sadbari "Wolves" aizvadītām sezonām profesionāļa karjeru Makveids sāka 2007.—08. gada sezonā Amerikas hokeja līgas kluba Providensas "Bruins" rindās. 2009.—10. gada sezonā Makveids debitēja NHL, aizvadot 19 spēles Bostonas "Bruins" rindās, taču nākamajā sezonā, "Bruins" rindās aizvadot pilnu sezonu, kopā ar komandu izcīnīja Stenlija kausu. "Bruins" rindās spēlēja līdz pat 2018. gadam, tās sastāvā aizvadot deviņas sezonas. 2018. gada septembrī tika aizmainīts uz Ņujorkas "Rangers", taču jau februārī nonāca Kolumbusas "Blue Jackets" sastāvā. 2021. gada janvārī oficiāli paziņoja par karjeras beigšanu. Eliteprospects profils (angliski) Internet Hockey Database profils (angliski) Hockey-Reference profils (angliski)