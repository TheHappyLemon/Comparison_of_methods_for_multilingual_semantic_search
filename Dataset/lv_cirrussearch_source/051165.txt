Kristīne Ulberga (dzimusi 1979. gadā Rīgā) ir latviešu rakstniece. Kristīne Ulberga ir dzimusi Rīgā 1979. gadā. Viņa ir pabeigusi Rīgas 50. vidusskolu (tagad — Rīgas Centra humanitārā vidusskola). Laika posmā no 1997. līdz 1999. gadam dzīvoja "Arkādijas komūnā" — Arkādijas parka bijušā kinoteātra ēkā kopā ar zaļajiem aktīvistiem un māksliniekiem, kur līdz 2000. gadam bija izvietota Vides aizsardzības kluba nodaļa. Kristīne Ulberga ir absolvējusi Latvijas Universitātes Teoloģijas fakultāti un ir mācījusies glezniecību pie mākslinieces Birutas Delles. Ir bijusi precējusies — šajā laikā izdotas grāmatas ar dubulto uzvārdu Ulberga-Rubīne. Kristīne Ulberga izdeva savu pirmo grāmatu "Es grāmatas nelasu" 2008. gadā, par kura manuskriptu bija saņēmusi Jāņa Baltvilka balvu. K. Ulberga šo grāmatu sarakstīja savam audžu dēlam, kuram nepatika lasīt grāmatas, lai viņu iedrošinātu to darīt. Šai grāmatai ir bijuši divi turpinājumi — "Es grāmatas nelasu 2" un "Virtuālais eņģelis". Viņas pirmā grāmata pieaugušajiem — "Zaļā vārna" iznāca 2011. gadā. Tā ieguva otro vietu Raimonda Gerkena romānu konkursā un 2012. gadā ieguva Latvijas Literatūras gada balvu Prozas kategorijā. "Zaļā vārna" 2018. gadā tika izdota arī angļu valodā. 2017. gadā Latvijas 20. gadsimta vēstures romānu sērijas “Mēs. Latvija, XX gadsimts” ietvaros tika izdota K. Ulbergas grāmata "Tur". Šī grāmata 2018. gadā bija nominēta Literatūras gada balvai. Es grāmatas nelasu. Rīga: Apgāds "ALIS", 2008. Virtuālais eņģelis. Rīga: Apgāds "ALIS". 2008. Es grāmatas nelasu 2. Rīga: SIA Brīvais Mustangs, 2008. Zaļā vārna. Rīga: Dienas Grāmata, 2012. Tur. Rīga: Dienas Grāmata. 2017. Kariete uz Santjago. Rīga: Dienas Grāmata. 2020. «Kristīne Ulberga | LIAA». www.liaa.gov.lv. Arhivēts no oriģināla, laiks: 2019-03-09. Skatīts: 2019-12-01. «"Es biju 18 gadu veca meitene, kas aizbēgusi no mājām" - rakstniece Kristīne Ulberga stāsta par dzīvi komūnā». Jauns.lv (latviešu). Skatīts: 2019-12-01. ««Man nav bijis neviena vīrieša.» Rakstniece Kristīne Ulberga tuvplānā». TVNET (latviešu). 2018-06-08. Skatīts: 2019-12-01. «Noslēdzies Latvijas Rakstnieku savienības un Raimonda Gerkena romānu konkurss». Biblioteka.lv (lv-LV). 2011-11-16. Skatīts: 2019-12-01. laligaba. «2018. gads». www.laligaba.lv (lv-lv). Arhivēts no oriģināla, laiks: 2019-05-12. Skatīts: 2019-12-01.