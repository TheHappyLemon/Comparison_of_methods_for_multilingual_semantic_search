Ivo Rīegs (vācu: Ivo Rüegg; dzimis 1971. gada 15. aprīlī) ir Šveices vācu bobslejists, divkārtējs pasaules čempions. Rīegs ir dzimis Ešenbahas pilsētā. Sācis trenēties bobslejā 1995. gadā, bet pirmoreiz starptautiskās sacensībās piedalījies 2000. gadā. Vairāki Ivo Rīega radinieki ir bijuši bobslejisti, tostarp, Ralfs, Makss un Tonijs Rīegi. Ivo ir piedalījies 2006. gada Olimpiskajās spēlēs, kur izcīnīja 8. vietu abās disciplīnās. Pasaules čempionātos šveicietis ir izcīnījis divas zelta medaļas: 2007. gadā "četriniekos" un 2009. gadā "divniekos". 2007. gadā viņš ieguva arī sudraba medaļu "divniekos" un bronzas medaļu komandu sacensībās. 2010. gadā pirmoreiz karjerā kļuva par Pasaules kausa ieguvēju "divnieku" ieskaitē. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta.