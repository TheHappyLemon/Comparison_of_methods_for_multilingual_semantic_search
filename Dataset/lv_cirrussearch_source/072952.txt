Gori (gruzīnu: გორი) ir pilsēta Gruzijā, Iekšējās Kartlijas mhares (reģiona) centrs. Izvietojusies Kuras upes krastos austrumos 30 km no Dienvidosetijas robežas un 76 km no valsts galvaspilsētas Tbilisi. Viena no senākajām Gruzijas pilsētām — arheoloģiskie izrakumi liecina, ka Gori vieta bijusi apdzīvota jau 3000 gadis p.m.ē. Vēstures avotos Gori pirmoreiz minēta 7. gadsimtā, bet saskaņā ar leģendu par pilsētas dibinātāju uzskata karali Dāvidu IV Celtnieku 12. gadsimtā. Oficiāli pilsētas statuss Gori piešķirts 1801. gadā. Gori dzimis PSRS vadītājs Josifs Staļins, kam kopš 1950. gadiem pilsētā bija uzstādīts sešus metrus augsts bronzas piemineklis, kas 2010. gadā demontēts. 2008. gadā Krievijas—Gruzijas kara laikā Gori bombardēja Krievijas Bruņotie spēki, kas pilsētu vēlāk ieņēma un izvērsa marodierismu. http://pop-stat.mashke.org/georgia-cities.htm. Gruzijā demontē Staļina pieminekli. Jānis Buholcs. Neatkarīgā Rīta Avīze. 2010. gada 26 jūnijs Krievijas armija joprojām bombardē objektus visā Gruzijā. tvnet.lv. 2008. gada 11. augustā Vikikrātuvē par šo tēmu ir pieejami multivides faili. Skatīt: Gori. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Gori un Gori rajons