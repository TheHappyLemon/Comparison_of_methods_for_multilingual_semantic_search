Mamīretī'l Azizas vilājets (turku: Vilayet-i Ma'muretül'aziz) bija viens no sešiem "armēņu" vilājetiem Osmaņu impērijā 19. gadsimta beigās un 20. gadsimta sākumā. Izveidots 1879. gadā, 1923. gadā kļuva par Turcijas Republikas sastāvdaļu. 1895. un 1896. gadā vilājeta pilsētās notika armēņu slaktiņš, ko ar Osmaņu valdības atbalstu veica kurdi. Sultāns centās noskaņot kristiešus un kurdus vienus pret otriem. Pirmā pasaules kara laikā Zazas kurdi un armēņi atteicās pievienoties Osmaņu armijai un atbalstīja Krievijas Impēriju, īpaši kopš 1916. gada. Tas izraisīja sultāna valdības represijas. Pēc Osmaņu impērijas sakāves karā 1919. gadā izplatījās kurdu neatkarības kustība, ko 1922.—1923. gadā apspieda turku nacionālisti Mustafa Kemala vadībā. Saskaņā ar 1923. gada Lozannas miera līgumu bijušā vilājeta teritorija kļuva par Turcijas Republikas sastāvdaļu. Vikikrātuvē par šo tēmu ir pieejami multivides faili. Skatīt: Mamīretī'l Azizas vilājets.