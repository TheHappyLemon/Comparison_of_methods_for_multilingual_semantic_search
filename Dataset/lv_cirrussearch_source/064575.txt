"Noskaņojums mīlēt" (ķīniešu: 花樣年華, angļu: In the Mood for Love) ir 2000. gada Honkongas un Francijas kopražojuma romantiska drāmas filma, kuras režisors, scenārists un producents ir Vans Dzjavei. Filmā galvenās lomas atveido Megija Čuna un Tonijs Luns. "Noskaņojums mīlēt" ir neformālās Vana triloģijas otrā filma, pēc filmas Days of Being Wild (1990) un pirms filmas "2046" (2004). Filma stāsta par diviem kaimiņiem, vīrieti un sievieti, starp kuriem, atklājot, ka viņu laulātie viņus krāpj, lēnām izveidojas jūtas vienam pret otru. Filmas "Noskaņojums mīlēt" pirmizrāde notika 2000. gada 20. maijā Kannu kinofestivālā, kur to nominēja Zelta palmas zaram. Luns kļuva par pirmo Honkongas aktieri, kas saņēma festivāla labākā aktiera balvu. To bieži min kā vienu no visu laiku labākajām filmām, kā arī par vienu no Āzijas kino nozīmīgākajiem darbiem. 2016. gadā BBC kritiķu vērtējumā to atzina par otru labāko filmu kopš 2000. gada. 2022. gadā žurnāla Sight & Sound 50 visu laiku labāko filmu kritiķu sarakstā "Noskaņojums mīlēt" ierindojās piektajā vietā. «In the Mood for Love». Box Office Mojo. Skatīts: 2022. gada 6. decembrī. «The 21st Century’s 100 greatest films». www.bbc.com (angļu). Skatīts: 2022-12-06. «How In the Mood for Love became a modern masterpiece – 20 years on». South China Morning Post (angļu). 2020-05-18. Skatīts: 2022-12-06. «In the Mood for Love (2000)». BFI (angļu). Skatīts: 2022-12-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)