Henrijs Viljams Delglīšs Kevils (angļu: Henry William Dalgliesh Cavill; dzimis 1983. gada 5. maijā) ir britu aktieris. Plašu atpazīstamību ieguvis pēc DC Comics Supermena tēla atveidošanas DC Extended Universe, kā arī pēc titullomas Netflix fantāzijas seriālā The Witcher (2019–pašlaik). Savu aktiera karjeru uzsāka piedaloties filmās "Grāfs Monte Kristo" (2002) un I Capture the Castle (2003). Vēlāk viņš filmējās otrā plāna lomās dažādos televīzijas seriālos, tostarp BBC seriālā The Inspector Lynley Mysteries, ITV seriālā "Midsomeras slepkavības" (Midsomer Murders) un Showtime kanāla seriālā "Tjūdori" (The Tudors). Piedalījies arī vairākās Holivudas filmās, tādās kā "Tristans un Izolde" (Tristan & Isolde, 2006), "Zvaigžņu putekļi" (2007), Blood Creek (2009) un "Nemirstīgie" (2011). Kevils starptautisku atpazīstamību ieguva pēc Supermena lomas atveidošanas DC Extended Universe supervaroņu filmās "Tērauda vīrs" (2013), "Betmens pret Supermenu: Taisnības rītausma" (2016) un "Taisnības līga" (2017). Pēc Kristiana Beila, kas attēlojis Betmenu, un Endrū Gārfīlda, kas attēlojis Zirnekļcilvēku, viņš kļuvis par trešo britu aktieri, kas filmās atveidojis amerikāņu komiksu supervaroni. Tāpat viņš kļuva par pirmo neamerikāni, kas filmā attēlojis Supermenu. H. Kevils pretendēja uz Supermena lomu arī filmā "Supermens atgriežas", taču tajā zaudēja Brendonam Rūtam. Vēl viņš filmējies spriedzes spiegu filmās "Vīrs no U.N.C.L.E." (2015) un "Neiespējamā misija: Sekas" (2018). Sandy Schaefer. «Shazam's Secret Cameo Was Almost a Different DCEU Actor». ScreenRant, 2019. gada 9. aprīlis. Skatīts: 2020. gada 1. augusts. Mark Hughes. «Henry Cavill Likely To Don Cape Again As Superman». Forbes, 2020. gada 29. maijs. Skatīts: 2020. gada 1. augusts. «British actor Henry Cavill will play Superman in new movie». Mail Online. Skatīts: 2012. gada 18. novembrī. Emma Saunders. «BBC News - Film invasion of the Super-Brits». BBC, 2011. gada 1. februāris. Skatīts: 2011. gada 2. februāris. Anita Singh. «Another British superhero: Henry Cavill to play Superman». The Daily Telegraph (London), 2011. gada 30. janvāris. Skatīts: 2011. gada 27. marts. IMDb profils (angliski) AllMovie profils (angliski) Box Office Mojo profils (angliski)