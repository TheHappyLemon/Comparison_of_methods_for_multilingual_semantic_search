Kataras tūrisma iestāde (angļu: Qatar Tourism Authority) ir Kataras valdības organizācija, kas atbild par noteikumu, regulu un likumu formulēšanu un administrēšanu, kas ir saistīti ar Kataras tūrisma attīstību un reklāmu. Šī iestāde atbild par tūrisma objektiem un ceļotāju izmitināšanu, par Kataras tūrisma nozares darbības izvēršanu un daudzpusīguma nodrošināšanu, kā arī par tūrisma lomas nostiprināšanu valsts iekšējā kopprodukta veidošanā, turpmākajā izaugsmē un sabiedrības attīstībā. Kataras tūrisma iestādes darba pamatā ir Kataras Valsts tūrisma nozares stratēģija līdz 2030. gadam (Qatar National Tourism Sector Strategy 2030 —QNTSS), kas publicēta 2014. gada februārī ar nolūku izstrādāt nozares turpmākās attīstības plānu. Iebraukšanai Katarā vīza nav nepieciešama to valstu pilsoņiem, kas ietilpst Līča sadarbības padomē (Bahreina, Kuveita, Omāna, Saūda Arābija un Apvienotie Arābu Emirāti). Tālāk minēto 34 valstu pilsoņiem nav nepieciešama iepriekšēja vīzas pieteikšana, un viņi var iegūt atļauju iebraukt bez vīzas, ierodoties Katarā. Atļauja iebraukšanai bez vīzas ir derīga 180 dienas no izsniegšanas datuma un atļauj personai, kam tā izsniegta, pavadīt Katarā līdz pat 90 dienām vai nu viena, vai vairāku ceļojumu laikā. Tālāk minēto 46 valstu pilsoņiem nav nepieciešama iepriekšēja vīzas pieteikšana, un viņi var iegūt atļauju iebraukt bez vīzas, ierodoties Katarā. Atļauja iebraukšanai bez vīzas ir derīga 30 dienas no izsniegšanas datuma un atļauj personai, kam tā izsniegta, pavadīt Katarā līdz pat 30 dienām vai nu viena, vai vairāku ceļojumu laikā. Šo atļauju iebraukšanai bez vīzas var pagarināt uz vēl 30 dienām. Ceļotāji, kas Katarā ierodas ar lidmašīnu, dokumentus Kataras tūristu vīzas saņemšanai var iesniegt tiešsaistē. Lai iesniegtu pieprasījumu, ceļotājiem ir jāveic šādas darbības. Jāaizpilda tiešsaistes veidlapa. Jāaugšupielādē nepieciešamie dokumenti (tostarp ieskenēta pase un personas fotoattēli). Jānorāda lidojuma rezervēšanas informācija. Jāveic maksājums tiešsaistē, izmantojot derīgu kredītkarti. Ceļotāji, kas Katarā ierodas ar lidsabiedrību Qatar Airways, pieteikumu Kataras tūristu vīzai sev un līdzbraucējiem var iesniegt kopā ar lidojuma rezervēšanu. Visu valstu pasažieri, kas Katarā ierodas ar lidsabiedrību Qatar Airways, ir tiesīgi pieteikties uz bezmaksas 96 stundu tranzīta vīzu. Taču pastāv noteikti noteikumi un nosacījumi, tāpēc vīzas tiek izsniegtas tikai ar Kataras Iekšlietu ministrijas rīkojumu. Līča sadarbības padomes (LSP) valstu iedzīvotāji, kas strādā kādā no apstiprinātajām profesijām un personas, kas tos pavada, ierodoties Katarā, var iegūt LSP rezidenta apmeklējuma vīzu. Šī viena apmeklējuma vīza, ko var iegūt, ar kredītkarti samaksājot nodevu QAR 100 apmērā, ir derīga 30 dienas un to var atjaunināt uz vēl trim papildu mēnešiem. Apmeklētājiem, kas vēlas izmantot šo vīzu, ierodoties Katarā, var tik lūgts uzrādīt oficiālus dokumentus, kas apliecina darba sākšanu savā profesijā. «Qatar National Vision 2030». Ministry of Development Planning and Statistics. Arhivēts no oriģināla, laiks: 2017. gada 7. oktobrī. Skatīts: 2017. gada 26. septembrī. «Qatar National Development Strategy 2011~2016». Ministry of Development Planning and Statistics. Arhivēts no oriģināla, laiks: 2016. gada 24. novembrī. Skatīts: 2017. gada 26. septembrī. «Strategy 2030». Kataras tūrisma iestāde. Arhivēts no oriģināla, laiks: 2018. gada 5. oktobrī. Skatīts: 2017. gada 26. septembrī. The Report: Qatar 2015. Oxford Business Group. 2015. ISBN 1910068276. Kataras tūrisma iestāde Kataras Iekšlietu ministrija Apmeklētāju vīzas Arhivēts 2018. gada 5. oktobrī, Wayback Machine vietnē.