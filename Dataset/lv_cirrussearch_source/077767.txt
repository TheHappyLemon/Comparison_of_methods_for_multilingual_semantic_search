Torņakalns—Tukums II (neoficiāls nosaukums Rīga—Tukums) ir viena no senākajām dzelzceļa līnijām Latvijā un tā savieno Rīgu ar Tukumu caur kūrortpilsētu Jūrmalu. Līnija no Torņakalna ir 65 km gara, bet no Rīgas — 68 km. Tajā pastāv diezgan intensīva piepilsētas elektrovilcienu satiksme, maršrutos Rīga—Dubulti, Rīga—Sloka, Rīga—Ķemeri, Rīga—Tukums I, Rīga—Tukums II. Pa līniju kursē arī kravas vilcieni uz Ventspili un atpakaļ, pasažieru dīzeļvilcieni uz Ventspili kursēja līdz 2010. gada 16. februārim. (pēc 2013./2014. gada saraksta ir paredzēti 6 vilcienu pāri diennaktī), 1 pāris līdz Slokai, bet posmā līdz Zasulaukam — uz Bolderāju, Lāčupi (5 pāri). Dzelzceļa līnija tika atklāta 1877. gada 21. septembrī. Sākotnēji tā savienoja Rīgas staciju un tagadējo Tukums I (kas tolaik saucās Austrumu stacija). Līniju izveidoja Rīgas—Tukuma dzelzceļa sabiedrība. 1891. gadā līniju savā īpašumā ieguva Rīgas—Dinaburgas dzelzceļa sabiedrība, taču jau 1895. gadā tā piederēja valstij. 20. gadsimta sākumā līnija tika savienota ar jauno Ventspils—Maskavas līniju un šobrīd pēdējā līnijas stacija Tukums II tika atklāta 1901. gadā. Pirmā pasaules kara laikā cieta gan vairākas stacijas, gan 1872. gadā celtais tilts pār Lielupi. Tas tika atjaunots 1922. gadā, tas tika atkārtoti izpostīts otrā pasaules kara laikā. Ar vairākām līnijas stacijām saistās arī traģiski notikumi (Torņakalnu, Tukumu II), no šīm stacijām 1941. un 1949. gadā tika deportēti cilvēki. 1950. gadā posms Rīga—Dubulti bija pirmā elektrovilcienu līnija Latvijā. Turpmākajos gados elektrovilcienu satiksme tika nodrošināta līdz pat Tukumam. 2015. gadā tika uzsākta vairāku līnijas staciju modernizācija, ko pabeidza līdz 2015. gada beigām. Tika modernizētas Zolitūdes, Imantas, Babītes, Lielupes, Bulduru, Dzintaru, Majoru, Dubultu, Pumpuru, Mellužu, Asaru, Vaivaru un Slokas stacijas. Mūsdienās dzelzceļa līnijā ir 24 stacijas un pieturas punkti, bet 2 pieturas — Avoti un 56. kilometrs ir likvidētas. 6 stacijas atrodas Rīgas pilsētā (Rīga—Imanta), 1 - Mārupes novadā, 14 - Jūrmalas pilsētā, 2 - Tukuma novadā un 2 - Tukuma pilsētā. Līnijas kopējais garums ir 65 km un brauciena ilgums elektrovilcienā no Rīgas līdz Tukumam II ir 1 stunda un 23 minūtes. Torņakalns (Rīga) Zasulauks (Rīga) Zasulauka Depo (Rīga) Zolitūde (Rīga) Imanta (Rīga) Babīte (Mārupes novads) Priedaine (Jūrmala) Lielupe (Jūrmala) Bulduri (Jūrmala) Dzintari (Jūrmala) Majori (Jūrmala) Dubulti (Jūrmala) Jaundubulti (Jūrmala) Pumpuri (Jūrmala) Melluži (Jūrmala) Asari (Jūrmala) Vaivari (Jūrmala) Sloka (Jūrmala) Kūdra (Jūrmala) Ķemeri (Jūrmala) Smārde (Tukuma novads) Milzkalne (Tukuma novads) Tukums I (Tukums) Tukums II (Tukums) posms Milzkalne—Smārde posms Smārde—Ķemeri posms Kūdra—Sloka posms Vaivari—Sloka posms Vaivari—Asari posms Majori—Dubulti posms Bulduri—Dzintari posms Babīte—Priedaine posms Imanta—Babīte Pilnā elektrovilciena maršruta video versija, virzienā Sloka - Rīga YouTube Elektrovilciens Rīga - Tukums - Rīga (video no mašīnista kabīnes) Pilnā elektrovilciena maršruta video versija, virzienā Tukums 2 - Rīga YouTube Pilnā elektrovilciena maršruta video versija, virzienā Tukums 2 - Rīga (no kabīnes) YouTube Staciju ēkas Rīgas—Tukuma dzelzceļa līnijā Publiskās lietošanas dzelzceļa infrastruktūras pārskats 2014; VAS Latvijas dzelzceļš[novecojusi saite] «Latvijas dzelzceļa vēstures muzejs». Arhivēts no oriģināla, laiks: 2014. gada 29. martā. Skatīts: 2010. gada 10. oktobrī. Arhivēts 2014. gada 29. martā, Wayback Machine vietnē. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 93. lpp. ISBN 978-9984-38-698-0 VAS “Latvijas dzelzceļš” (LDz) līdz gada beigām plāno pabeigt visas 16 modernizētās stacijas Jelgavas un Jūrmalas virzienā