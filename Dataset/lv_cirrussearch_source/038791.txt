1966. gada Eirovīzijas Dziesmu konkurss bija vienpadsmitais Eirovīzijas dziesmu konkurss, kas notika 1966. gada 5. martā, otro reizi Luviņī villā (Villa Louvigny), Luksemburgā. Konkursā pirmo reizi laurus plūca Austrija ar dziedātāju Udo Jirgensu, kurš izpildīja dziesmu ''Merci Cherie'' vācu valodā. Bija divas valstis, kas ieguva 0 punktus: Itālija un Monako. 1966. gada konkurss notika Luviņī villā Luksemburgas pilsētā. Tur norisinājās arī 1962. gada Eirovīzijas dziesmu konkurss. Pašlaik šajā ēkā darbojas Luksemburgas Veselības ministrija.