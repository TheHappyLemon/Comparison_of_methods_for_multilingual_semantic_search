Latvijas Sieviešu basketbola līga (LSBL) ir basketbola čempionāts, kurā piedalās spēcīgākie Latvijas sieviešu basketbola klubi un kurā tiek noskaidrots valsts čempions. Pirmā LSBL sezona norisinājās 1992. gadā. Laikposmā no 1992. līdz 2022. gadam līgā ir bijuši 5 dažādi čempioni. Pašreizējās čempiones ir TTT Rīga basketbolistes. Laika gaitā daudzkārt mainījusies turnīra izspēles kārtība. Sākot ar 1993./1994. gada sezonu turnīrs ticis izspēlēts pēc izslēgšanas spēļu principa. No 2012./2013. gada līdz 2018./2019. gada sezonai spēcīgākie Latvijas klubi spēlēja Latvijas – Igaunijas sieviešu basketbola čempionātā (kopš 2018./2019. gada sezonas — Baltijas Basketbola līgā) un par Latvijas Sieviešu basketbola līgas čempiona titulu cīnījās tikai izslēgšanas spēlēs, kurās piedalījās četras labākās Latvijas komandas. 2019./2020. gada sezonā Latvijas čempionāts sākas pēc Baltijas Basketbola līgas fināla, izspēlējot vienu apli. Divas labākās komandas automātiski kvalificējas “Četru finālam”, bet izslēgšanas spēlēs piedalās komandas, kuras ieņem 3.—6. vietu. LSBL mājaslapa Latvijas Sieviešu basketbola Jumtalapa