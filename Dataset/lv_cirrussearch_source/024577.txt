Antuāns Rusels (franču: Antoine Roussel; dzimis 1989. gada 21. novembrī) ir franču hokejists, kreisās malas uzbrucējs, Francijas hokeja izlases dalībnieks. Pašlaik (2018) Rusels spēlē Nacionālās hokeja līgas vienībā Vankūveras "Canucks". Hokeju Rusels sāka spēlēt Francijā, taču 16 gadu vecumā kopā ar ģimeni pārcēlās uz Kvebeku Kanādā. No 2006. līdz pat 2010. gadam Rusels spēlēja QMJHL kluba Chicoutimi Saguenéens sastāvā. Profesionāļa karjeru Rusels sāka 2010.—11. gada sezonā, kad pievienojās Amerikas hokeja līgas vienībai Providensas "Bruins". 2011.—12. gada sezonu hokejists aizvadīja Čikāgas "Wolves" sastāvā, taču tad pievienojās Dalasas "Stars". 2018. gada vasarā pievienojās Vankūveras "Canucks". Francijas hokeja izlases sastāvā spēlējis trīs Pasaules čempionātos. 2014. gada turnīru Rusels ar gūtiem 11 punktiem piecās spēlēs noslēdza kā piektais rezultatīvākais tā spēlētājs. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)