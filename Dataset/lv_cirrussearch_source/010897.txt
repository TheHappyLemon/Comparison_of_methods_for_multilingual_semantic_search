Filips Sīmors Hofmans (angļu: Philip Seymour Hoffman; 1967. gada 23. jūlijs — 2014. gada 2. februāris) bija amerikāņu aktieris un kinorežisors. Aktiera karjeru uzsāka 1991. gadā un jau nākamajā gadā sāka filmēties dažādās filmās. Aktieris ir pazīstams ar lomām tādās filmās kā "Sievietes smarža" (1992), "Viesuļvētra" (1996), "Naktis bugi stilā" (1997), Happiness (1998), "Lielais Lebovskis" (1998), "Magnolija" (1999), "Talantīgais misters Riplijs" (1999), "Dzīve aiz kadra" (2000), "Gandrīz slaveni" (2000), "25. stunda" (2002), "Mīlas skurbulis" (2002), "Aukstais kalns" (2003), "Pollija ir klāt" (2004), "Neiespējamā misija 3" (2006), "Čārlija Vilsona karš" (2007), "Šaubas" (2008), "Sinekdoha, Ņujorka" (2008), "Radio pirāti" (2009), "Pavēlnieks" (2012), "Bada spēles: Spēle ar uguni" (2013), "Bada spēles: Zobgaļsīlis. 1. daļa" (2014), "Visbīstamākais cilvēks" (2014), "Bada spēles: Zobgaļsīlis. 2. daļa" (2015). 2005. gadā viņš attēloja galveno tēlu filmā "Kapote", par ko saņēma vairākas balvas, tai skaitā Amerikas Kinoakadēmijas balvu kā labākais aktieris, Zelta globusa balvu un BAFTA kino balvu. Vēl ir ticis nominēts Amerikas Kinoakadēmijas balvai par lomām filmās "Čārlija Vilsona karš", "Šaubas" un "Pavēlnieks". 2010. gadā F. Hofmans debitēja kā režisors ar filmu Jack Goes Boating. Tēlojis arī teātrī. Atrasts miris 2014. gada 2. februārī savā Manhatanas dzīvoklī no heroīna pārdozēšanas. «Philip Seymour Hoffman, Actor of Depth, Dies at 46». NY Times. Skatīts: 2014. gada 30. martā. Philip Seymour Hoffman, Actor, Dies at 46 NYTimes.com Vikikrātuvē par šo tēmu ir pieejami multivides faili. Skatīt: Filips Sīmors Hofmans. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)