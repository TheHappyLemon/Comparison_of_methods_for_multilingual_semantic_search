Kristofers Eklstons (angļu: Christopher Eccleston; dzimis 1964. gada 16. februārī) ir angļu aktieris. Divas reizes ticis nominēts BAFTA televīzijas balvai, Eklstons ir vislabāk pazīstams par savu darbu kino un televīzijā, tai skaitā attēlojot 9. Doktoru BBC zinātniskās fantastikas seriālā Doctor Who un piedaloties seriālā The Leftovers. Regulāri sadarbojies ar režisoriem Deniju Boilu un Maiklu Vinterbotomu. Atpazīstamību ieguvis, piedaloties filmās Let Him Have It (1991) un "Seklais kaps" (1994). Par lomu BBC seriālā Our Friends in the North (1996), Eklstons tika nominēts BAFTA televīzijas balvai. Vēlāk piedalījies filmās Jude (1996), A Price Above Rubies (1998), "Elizabete" (1998), "Eksistence" (1999), "Nozust 60 sekundēs" (Gone in 60 Seconds, 2000), "Neredzamais cirks" (2001), "Citi" (2001), 24 Hour Party People (2002) un "28 dienas vēlāk" (2002). Par lomu ITV seriālā The Second Coming (2003), otro reizi ticis nominēts BAFTA balvai. 2005. gadā attēlojis 9. Doktoru seriālā Doctor Who, kļūstot par pirmo, kas attēlo šo lomu kopš 1996. gada. Pēcāk piedalījies vairākos televīzijas seriālos, kā arī tādās filmās kā "G. I. Joe: Kobras sacelšanās" (2009), "Amēlija" (2009), Song for Marion (2012), "Tors: Tumsas karaļvalsts" (2013) un "Leģenda" (2015). Saņēmis Emmy balvu par lomu seriālā Accused (2011). Vikikrātuvē par šo tēmu ir pieejami multivides faili. Skatīt: Kristofers Eklstons. IMDb profils (angliski) AllMovie profils (angliski)