Morīna O'Hāra (angļu: Maureen O'Hara, dzimusi 1920. gada 17. augustā, mirusi 2015. gada 24. oktobrī) bija īru izcelsmes amerikāņu aktrise un dziedātāja. Vecumā no sešiem līdz septiņpadsmit gadiem Morīna apguva aktiermeistarību, dziedāšanu un dejas, un jau no desmit gadu vecuma viņa piedalījās teātra uzvedumos. Rudmatainā O'Hāra pārsvarā atveidoja spilgtas sieviešu lomas. Viņa bieži sadarbojās ar kinorežisoru Džonu Fordu un ilggadēju draugu Džonu Veinu. Morīna O'Hāra filmējusies 65 kino un TV filmās un seriālos. Viņa piederēja pie Holivudas Zelta laikmeta aktrisēm. 1960. gadā Morīnai O'Hārai piešķīra zvaigzni Holivudas Slavas alejā. Aktrises autobiogrāfija 'Tis Herself tika publicēta 2004. gadā un kļuva par The New York Times bestselleru. 2014. gada augustā Kino mākslas un zinātnes akadēmija O'Hārai piešķīra Kinoakadēmijas goda balvu, ko viņai pasniedza Governors Awards pasniegšanas ceremonijā 2014. gada 8. novembrī Losandželosā ar veltījumu: "Morīnai O'Hārai, vienai no Holivudas spožākajām zvaigznēm, kuras iedvesmojošais sniegums kvēlojis ar aizrautību, siltumu un izturību." Tādējādi Morīna O'Hāra kļuva par otro aktrisi pēc Mirnas Lojas (kura šo balvu saņēma 1991. gadā), kas saņēmusi Kinoakadēmijas goda balvu, lai arī nekad nav tikusi nominēta ikgadējai Amerikas Kinoakadēmijas balvai. "Jamaikas krogs" (Jamaica Inn, 1939, režisors Alfreds Hičkoks) "Dievmātes katedrāles zvaniķis" (The Hunchback of Notre Dame, 1939, režisors Viljams Dīterle) Dance, Girl, Dance (1940, režisors Dorotijs Arzners) "Cik zaļa bija mana ieleja" (How Green Was My Valley, 1941, režisors Džons Fords) "Brīnums 34. ielā" (Miracle on 34th Street, 1947, režisors Džordžs Sītons) Rio Grande (1950, režisors Džons Fords) "Klusais cilvēks" (The Quiet Man, 1952, režisors Džons Fords) The Long Gray Line (1955, režisors Džons Fords) "Mūsu cilvēks Havanā" (Our Man in Havana, 1959, režisors Kerols Rīds) "Dvīņu slazdā" (The Parent Trap, 1961, režisors Deivids Svifts) McLintock! (1963, režisors Endrū V. Maklaglens) Only the Lonely (1991, režisors Kriss Kolumbuss) Maureen O'Hāra, 'Tis Herself, p.17 http://aaspeechesdb.oscars.org/link/063-25/ accessed 8/31/14 Piya Sinha-Roy. «Belafonte, Miyazaki to receive Academy's Governors Awards». Reuters, 2014. gada 28. augusts. Arhivēts no oriģināla, laiks: 2014. gada 7. Septembris. Skatīts: 2014. gada 28. augustā. Vikikrātuvē par šo tēmu ir pieejami multivides faili. Skatīt: Morīna O'Hāra. IMDb profils (angliski) Internet Broadway Database profils (angliski) AllMovie profils (angliski) TCM Movie Database profils (angliski) Fotogalerija