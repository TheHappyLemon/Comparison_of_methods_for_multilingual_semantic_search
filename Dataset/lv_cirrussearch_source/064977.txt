Šis raksts ir par laukumu Erevānā. Par citām jēdziena Republikas laukums nozīmēm skatīt nozīmju atdalīšanas lapu. Republikas laukums (armēņu: Հանրապետության հրապարակ) ir Armēnijas galvaspilsētas Erevānas centrālais laukums. 30 000 m2 lielais laukums sastāv no divām daļām — autotransporta lokveida krustojuma un trapeces formas baseina ar muzikālām strūklakām. Ap laukumu izvietotas valdības ēkas (premjerministra rezidence), Armēnijas Nacionālās galerijas un Armēnijas Nacionālā vēstures muzeja ēkas, kā arī viesnīca Marriott. Laukums vairākkārt izmantots gan kā koncertu, gan politisko norišu vieta. Laukuma arhitektoniskā ansambļa autors ir arhitekts Aleksandrs Tamanjans (Ալեքսանդր Թամանյան, 1878—1936). Laukumu sāka veidot 1926. gadā ar apkārtējo ēku nojaukšanu un valdības ēkas celtniecību. Lielāko daļu celtņu uzcēla 20. gadsimta piecdesmitajos gados, līdz 1977. gadā uzcēla Nacionālās galerijas ēku. Armēnijas PSR laikā laukuma nosaukums bija Ļeņina laukums un tajā atradās Ļeņina piemineklis. Valdības ēka Muzeju ēka Viesnīcas Marriott ēka Vikikrātuvē par šo tēmu ir pieejami multivides faili. Skatīt: Republikas laukums.