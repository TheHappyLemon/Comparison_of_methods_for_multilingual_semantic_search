Stūrmaņa četrinieki vīriešiem (M4+) airēšanā bija viena no četrām olimpiskajām disciplīnām airēšanas sacensībās 1900. gada vasaras olimpiskajās spēlēs Parīzē. Sacensības tika aizvadītas 1900. gada 25. augustā (kvalifikācija) un 26. augustā (fināls). To norises vieta bija Sēnas upe, Parīzē, starp Kurbevuē un Aņēras tiltiem. Sacensībā startēja 10 airētāju komandas, kuras lielākoties veidoja 5 sportisti. Kopumā sacensībās piedalījās 51 sportists no 4 valstīm. Sacensībās pastāvēja strīdi par to, kurām no komandām jāiekļūst fināla braucienos. Līdz ar to šajā disciplīnā rīkoti divi atsevišķi fināla braucieni, no kuriem katru, joprojām, Starptautiskā Olimpiskā komiteja uzskata par olimpisko finālu. Visas sešu laivu komandas, kas startēja abos finālos, ir olimpisko medaļu ieguvēji. Pirmajā fināla braucienā zelta medaļu ieguva Francijas komanda Cercle de l'Aviron Roubaix, kurā bija Anrī Azbruks, Anrī Bukērs, Emīls Delšambrs, Žans Ko un Šarlo (stūrmanis). Sudraba medaļu šajā finālā ieguva Francijas komanda Club Nautique de Lyon, kuru veidoja Žoržs Limps, Šarls Perēns, Daniels Subērāns, Emīls Vegelēns un kāds nezināms dalībnieks (stūrmanis). Savukārt bronzas medaļu pirmajā finālā izcīnīja Vācijas komanda Favorite Hammonia, kuru veidoja Vilhelms Karstenss, Jūliuss Kerners, Ādolfs Mellers, Hugo Rīsters, Makss Amermanis un Gustavs Motss. Otrajā fināla braucienā zelta medaļu ieguva Vācijas komanda Der Hamburger und Germania Ruder Club, kuru veidoja Gustavs Goslers, Oskars Goslers, Valters Kacenšteins, Valdemārs Tītgenss un Kārlis Goslers (stūrmanis). Sudraba medaļu ieguva Nīderlandes komanda Minerva Amsterdam, kuru veidoja Konrāds Hībendāls, Gērts Lotsijs, Pauls Lotsijs, Johanness Tervogts un Hermanuss Brokmans (stūrmanis). Bronzas medaļu šajā finālā izcīnīja Vācijas komanda Ludwigshafener Ruderverein, kuru veidoja Ernsts Felle, Oto Fikkeizens, Kārlis Lēle, Hermanis Vilkers un Francis Krēverats (stūrmanis). Šajā disciplīnā piedalījās piecu sportistu komanda, četri airētāji un viens stūrmanis. Katram no airētājiem bija pa vienam airim. Sacensības sastāvēja no divām kārtām: kvalifikācijas (3 braucieni) un fināls (2 fināli). Sākotnēji bija paredzēts, ka fināla braucienam kvalificējies no katra brauciena divas labākās komandas, taču pēc kvalifikācijas kārtu aizvadīšanas pastāvēja strīdi, kurai komandai jākvalificējas fināliem. Līdz ar to otrajā fināla braucienā startēja katras kvalifikācijas kārtas ātrākā, labākā komanda, savukārt pirmajā fināla braucienā startēja nākamās trīs labākās komandas pēc laika rezultāta. Sacensību distances garums bija 1750 metri.   Q1   — Kvalifikācija pirmajam finālam;   Q2   — Kvalifikācija otrajam finālam. 1. kvalifikācija 2. kvalifikācija 3. kvalifikācija 1. Fināls 2. Fināls Pamatraksts: Airētāji 1900. gada vasaras olimpiskajās spēlēs Stūrmaņa četrinieku disciplīnā startēja 51 sportists (10 komandas) no 4 valstīm. Visas valstis šajā disciplīnā bija pārstāvētas pirmo reizi.  Francija (26)  Nīderlande (5)  Spānija (5)  Vācija (15) Vācijas komanda pēc pusfināla sacensībām nomainīja stūrmani. Gustavs Motss piedalījās tikai pusfinālā, bet Makss Amermanis — fināla braucienā. «Rowing at the 1900 Paris Summer Games: Men's Coxed Fours». Sports Reference. Arhivēts no oriģināla, laiks: 2022. gada 9. janvāris. Skatīts: 2022. gada 9. janvāris. Arhivēts 2011. gada 2. Oktobris Wayback Machine vietnē. «Paris 1900 Rowing: four-oared shell with coxswain men - Final 1 Results». Starptautiskā Olimpiskā komiteja. Skatīts: 2021. gada 29. decembris. «Paris 1900 Rowing: four-oared shell with coxswain men - Final 2 Results». Starptautiskā Olimpiskā komiteja. Skatīts: 2021. gada 29. decembris. Airēšana 1900. gada vasaras olimpiskajās spēlēs — stūrmaņa četrinieki vīriešiem (Sports Reference) (angliski) Airēšana 1900. gada vasaras olimpiskajās spēlēs — stūrmaņa četrinieki vīriešiem (1. fināls) (Olympedia) (angliski) Airēšana 1900. gada vasaras olimpiskajās spēlēs — stūrmaņa četrinieki vīriešiem (2. fināls) (Olympedia) (angliski) Airēšana 1900. gada vasaras olimpiskajās spēlēs — stūrmaņa četrinieki vīriešiem (1. fināls) (Olympics) (angliski) Airēšana 1900. gada vasaras olimpiskajās spēlēs — stūrmaņa četrinieki vīriešiem (2. fināls) (Olympics) (angliski) De Wael, Herman. Herman's Full Olympians: "Rowing 1900". Accessed 26 February 2006. Available electronically at [1] Arhivēts 2005. gada 15. decembrī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.