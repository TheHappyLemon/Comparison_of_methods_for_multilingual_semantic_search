2001. gada Eiropas čempionāts basketbolā (EuroBasket 2001) bija 32. kontinenta čempionāts, kas norisinājās Turcijā laika posmā no 31. augusta līdz 9. septembrim. Par Eiropas čempioniem kļuva Dienvidslāvijas izlase, kas finālā uzvarēja Turcijas izlasi. Bronzas medaļu izcīnīja Spānijas izlase, kas cīņā par bronzas medaļām uzvarēja Vācijas izlasi. Par turnīra vērtīgāko spēlētāju tika atzīts Dienvidslāvijas basketbolists Predrags Stojakovičs, taču turnīra rezultatīvākais bija Vācijas izlases dalībnieks Dirks Novickis. Eiropas čempionātā piedalījās 16 Eiropas vīriešu basketbola valstsvienības. Latvijas basketbola izlase, kuras galvenais treneris bija Armands Krauliņš, turnīrā ieņēma 8. vietu — tobrīd labāko pēc neatkarības atjaunošanas. FIBA Europe profils (angliski) Eurobasket profils (angliski) Linguasport profils (angliski) Todor66 profils (angliski)