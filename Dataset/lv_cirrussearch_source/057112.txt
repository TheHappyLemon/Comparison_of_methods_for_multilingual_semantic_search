Pauls fon Mēdems (vācu: Paul Graf von Medem, krievu: Павел Иванович Медем; 1800—1854) bija vācbaltiešu diplomāts, Elejas muižas īpašnieks (no 1838), slepenpadomnieks (1844). Dzimis 1800. gada 9. janvārī Jelgavā Kristofa Johana Frīdriha fon Mēdema un viņa sievas Luīzes, dzimušas fon der Pālenas, ģimenē. No 1818. gada studēja tiesības Berlīnē, no 1819. līdz 1820. gadam — Heidelbergā. No 1822. gada viņš darbojās Krievijas Impērijas sūtniecībā Romā (1822—1823), tad Parīzē (1826—1829), Vīnē (1829—1830) un Londonā (1834—1835). 1840. gadā Paulu fon Mēdemu iecēla par Krievijas Impērijas sūtni Štutgartē un Darmštatē, no 1841. gada viņš vadīja Krievijas Impērijas sūtniecību Vīnē, no 1848. gada decembra bija Krievijas Impērijas ārkārtas sūtnis un pilvarotais ministrs Vīnē. 1850. gadā atvaļinājās no diplomātiskā dienesta un atgriezās dzimtenē. Miris 1854. gada 10. janvārī. Baltiešu biogrāfiskais leksikons digitāli.