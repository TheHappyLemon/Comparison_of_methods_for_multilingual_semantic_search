Jegalas ūdenskritums (igauņu: Jägala juga) ir ūdenskritums Igaunijas ziemeļos uz Jegalas upes 4 km augšpus tās ietekas Baltijas jūras Somu līcī. Ūdenskritums atrodas Jēlehtmes pagastā, 25 km uz austrumiem no Tallinas. Ar astoņu metru augstumu tas ir augstākais dabīgais ūdenskritums Igaunijā (augstākais mākslīgais ūdenskritums ir 30 metrus augstais Valastes ūdenskritums). Ūdenskrituma platums ir 50-70 metri (atkarībā no ūdens līmeņa upē), laika gaitā tas ir radījis ap 300 metrus garu un 12 - 14 metrus dziļu kanjonu. Ūdenskritums izveidojies vietā, kur Jegalas upe šķērso Ziemeļigaunijas glintu. Klintīs ūdenskrituma augšpusē un ap to var saskatīt senu galvkāju pārakmeņojumus. «Jägala juga» (Estonian). eestigiid.ee eestigiid.ee. Skatīts: 2009. gada 7. decembris. «Jegalas ūdenskritums». Arhivēts no oriģināla, laiks: 2016. gada 4. oktobrī. Skatīts: 2016. gada 20. maijā. Vikikrātuvē par šo tēmu ir pieejami multivides faili. Skatīt: Jegalas ūdenskritums. Ieraksts Igaunijas vides reģistrā