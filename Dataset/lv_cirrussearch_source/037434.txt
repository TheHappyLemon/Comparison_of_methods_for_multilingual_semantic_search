Jeļena Zajaca (krievu: Елена Евгеньевна Заяц; dzimusi 1969. gada 16. jūnijā Baranavičos) ir Baltkrievijā dzimusi Krievijas starptautiskā lielmeistare šahā (1992). PSRS junioru šaha čempionātos izcīnījusi zelta (1987) un sudraba (1986) medaļas. Pasaules junioru šaha čempionātos U20 vecuma grupā divas reizes izcīnījusi bronzas medaļas (1986, 1987). 1988. gadā dalījusi pirmo vietu Baltkrievijas sieviešu šaha čempionātā. Pasaules šaha čempiones nosaukuma izcīņas cikla starpzonu turnīrā 1990. gadā Kualalumpurā ierindojusies 8. vietā. 1992. gadā uzvarējusi starptautiskajā sieviešu šaha turnīrā Alustā. Pārstāvējusi Baltkrievijas komandu lielākajos komandu šaha turnīros: Pasaules šaha olimpiādēs piedalījusies 2 reizes (1994-1996); Eiropas komandu šaha čempionātā piedalījusies 1992. gadā; Kopš 1998. gada pārcēlusies uz dzīvi Kazaņā un šaha turnīros turpmāk pārstāvējusi Krieviju. 1999. gadā kopā ar Svetlanu Matvejevu un Jūliju Djominu dalījusi pirmo vietu Krievijas sieviešu šaha čempionātā. 2000. gada Krievijas sieviešu šaha čempionātā dalījusi 2.-4. vietu (uzvarējusi Jekaterina Kovaļevska). 2001. gadā dalījusi 2.-4. vietu ar Olgu Ziminu un Natāliju Pogoņinu Krievijas šaha kausa izcīņā sievietēm. 2005. gadā Kišiņevā ieņēmusi 5. vietu Eiropas sieviešu individuālajā šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 2. kārtā uzvarējusi Pīa Kramlingu, bet 3. kārtā zaudējusi Sje Dzjuņai; 2006. gadā Jekaterinburgā 1. kārtā zaudējusi Marijai Sebagai. Par panākumiem turnīros FIDE 1992. gadā Zajacai piešķīra starptautiskās lielmeistares (WGM) nosaukumu, bet 2005. gadā - starptautiskā meistara nosaukumu vīriešiem (IM). 1990 Genting Interzonal Tournament OlimpBase :: Women's Chess Olympiads :: Elena Zayats OlimpBase :: European Women's Team Chess Championship :: Elena Zayats 6th European Individual Women's Chess Championship 2005 2000 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 10. februārī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)