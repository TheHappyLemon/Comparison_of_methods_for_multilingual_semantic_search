"Zaļais soilents" (angļu: Soylent Green) ir 1973. gada ASV antiutopiska zinātniskās fantastikas trillera filma, kuras režisors ir Ričards Flaišers. Filmā galvenās lomas atveido Čārltons Hestons, Lī Teilore-Janga, Čaks Konorss, Džozefs Kotens, Broks Pīterss, Paula Kellija un Edvards Robinsons. Filma balstīta uz Harija Herisona 1966. gada romānu "Pavirzieties! Pavirzieties!" (Make Room! Make Room!). Filmas darbība norisinās 2022. gadā, pasaulē kurā pārapdzīvotība, globālā sasilšana un piesārņojums ir izraisījis ekocīdu, novedot civilizāciju uz sabrukuma robežas. Filma koncentrējas uz Ņujorkas detektīvu Robertu Tornu (Hestons), kurš izmeklē bagāta un ietekmīga cilvēka nāvi. Filmas "Zaļais soilents" pirmizrāde notika 1973. gada 19. aprīlī un to izplatīja Metro-Goldwyn-Mayer. Filma kļuva par pēdējo Robinsona lomu karjerā. "Zaļais soilents" saņēma Saturna balvu kategorijā "Labākā zinātniskās fantastikas filma". Tīmekļa vietnē Rotten Tomatoes filmai ir 72% vērtējums. Uzmanību! Turpmākajā tekstā var tikt atklātas nozīmīgas detaļas par filmas saturu! 2022. gadā civilizācija ir uz sabrukuma robežas. Ņujorkā dzīvo 40 miljoni cilvēku (pasaulē 20 miljardi), bet tikai elite var atļauties plašus dzīvokļus, tīru ūdeni un dabisku pārtiku. Viņi dzīvo norobežotos ciemos, kurus sargā bruņoti apsargi. Elites mājas ir aprīkotas ar drošības sistēmām un miesassargiem. Tiek nodrošinātas arī konkubīnes (sauktas par "mēbelēm", jo viņām nav nekādu cilvēktiesību). Lielākā daļa iedzīvotāju dzīvo nabadzībā un pārtiek no liela pārtikas uzņēmuma Soylent Corporation ražotajām vafelēm. Viņu galvenie produkti ir Sarkanais soilents, Dzeltenais soilents un jaunākais produkts — Zaļais soilents. Tā ir barojošāka un aromātiskāka vafele, kas iegūta no planktona. Ņujorkas policijas detektīvs Roberts Torns (Hestons) dzīvo kopā ar savu seno draugu Solu Rotu (Robinsons). Sols ir bijušais koledžas profesors un policijas pētnieks. Torns tiek izsaukts, lai izmeklētu bagātā un ietekmīgā Soylent Corporation valdes locekļa Viljama R. Simonsona (Kotens) slepkavību. Torns uzskata, ka viņš ir nogalināts. Ar Simonsona konkubīnes Širlas (Teilore-Janga) palīdzību viņa izmeklēšana noved pie priestera, kuru Simonsons bija apmeklējis īsi pirms viņa nāves. Tomēr priesteris konkrēti neatklāj grēksūdzes saturu. Drīz pēc tam priesteri nogalina Simonsona bijušais miesassargs Fīldings (Konorss). Gubernatora vadībā Torna priekšnieki liek viņam izbeigt lietu, taču viņš turpina izmeklēt. Drīz viņš atklāj, ka tiek izsekots. Kamēr Torns mēģina savaldīt dumpi, kas izveidojas Zaļā soilenta deficīta laikā, viņam uzbrūk slepkava, kas nogalināja Simonsonu. Viņš nespēj nogalināt Tornu. Beigās slepkavu saspiež policijas nekārtību apkarošanas transportlīdzeklis. Pētot Torna lietu, Sols, kopā ar citiem bijušajiem profesoriem un tiesnešiem, pēta Soylent Corporation. Viņi secina, ka okeāni ir pazuduši un tie nevar radīt planktonu no kura taisa Zaļo soilentu. Viņi atklāj, ka patiesībā tas ir taisīts no cilvēku ķermeņiem. Šī informācija Solam apstiprina, ka Simonsona slepkavību pasūtīja Soylent Corporation valdes locekļi, kuri baidījās, ka viņš informāciju varētu atklāt sabiedrībai. Solu patiesība satricina un viņš valdības klīnika nolemj veikt pašnāvību. Torns to atklāj un steidzas viņu apturēt, taču ierodas pārāk vēlu. Pirms nāves Sols atklāj patiesību Tornam. Tornam ir jāatklāj pierādījumi, lai tos varētu sniegt tālāk. Torns slepeni iekāpj atkritumu mašīnā, kas transportē cilvēku ķermeņus no eitanāzijas centra uz atkritumu savākšanas rūpnīcu. Tur viņš ir liecinieks tam, kā cilvēku ķermeņi tiek pārvērsti par Zaļo soilentu. Torns tiek pamanīts, taču viņš aizbēg. Bēgot, Torns nogalina uzbrucējus, bet tiek smagi ievainots. Viņš mudina savu priekšnieku Hačeru (Pīterss) izplatīt patiesību. Kad mediķi viņu ved prom, Torns cilvēkiem izkliedz "Zaļais soilents ir cilvēki!". «Soylent Green - Rotten Tomatoes». www.rottentomatoes.com (angļu). 1973-05-09. Skatīts: 2024-01-03. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)