Albāno Karrīzi (itāļu: Albano Antonio Carrisi; dzimis 1943. gada 20. maijā Itālijā), labāk pazīstams ar savu skatuves vārdu Al Bano, ir itāļu mūziķis. Albano piedzima Dienviditālijā, kur viņš dzīvo joprojām. Viņa māte nosauca Albano tieši šādā vārdā, jo viņa tēvs cīnījās Albānijā Itālijas armijā Otrajā pasaules karā. Viņš debitēja 1966. gadā Itālijas konkursā "Festival delle Rose", ar piedalīšanos konkursā viņš debitēja ar TV ekrānos. Viņš uzvarēja Itālijas dziesmu konkursā "Disco per l'Estate" ar dziesmu "Pensando a te" 1968. gadā. Pēc šīs uzvaras viņš ierakstīja tādus hitus kā "La siepe" un "Nel sole". Drīz pēc uzvaras viņš sāka muzikālu sadarbību ar Romīnu Paueru (amerikāņu aktiera Tairona Pauera meita), ar kuru apprecējās 1970. gadā. Pēc viņu laulības, viņi ierakstīja dziesmu "Storia di due innamorati". Viņu abu duets Albano & Romina Pauera pastāvēja gandrīz 30 gadus; viņu darbi bija sevišķi populāri Itālijā un Vācijā. Viņi izdeva albumu Dialogo 1975. gadā un piedalījās 1976. gada Eirovīzijā ar dziesmu "We'll Live It All Again". Viņi dziedāja dziesmu "Sharazan" 1981. gadā un vēlāk viņi piedalījās Sanremo mūzikas festivālā ar dziesmu "Felicità". Viņi uzvarēja 1984. gadā ar dziesmu "Ci sarà" un vēlreiz piedalījās Eirovīzijas dziesmu konkursā 1985. gadā Gēteborgā ar "Magic Oh Magic". Šī dziesma ieguva 7. vietu. Vēl viena no slavenākajām dziesmām ir "Cara Terra mia", kura veiksmīgi startēja Sanremo mūzikas festivālā. Albums Oggi sposi iznāca 1991. gadā. Albano atsāka savu solokarjeru 1996. gadā ar albumu È la mia vita, kas sekoja pēc albuma Verso il sole 1997. gadā un Ancora in volo 1999. gadā (šajā gadā izjuka gan duets, gan laulības dzīve ar Rominu). 2000. gadā, Albano atgriezās uz Eirovīzijā, iedziedot bekvokālu Šveices dziesmai "La Vita Cose", kura tika izpildīta itāļu valodā. Dziesmu izpilda Džeins Bogarts. Dziesma ierindojās 20.vietā Stokholmā. 2005. gadā viņš startēja Itālijas konkursā "L'isola dei Famosi" (Itālijas versijā šovam "Celebrity Survivor") ar savu meitu Romīnu Karrisi. Albano atkal startēja Sanremo mūzikas festivālā ar dziesmu "Nel Perdono", viņš ieguva 2.vietu. Albano vēl joprojām ceļo visur pasaulē. Viņš ir biežs viesis Itālijas televīzijā. Līdz šim viņa ieraksti ir pārdoti vairāk nekā 165 miljonos kopiju. Albano izauga klausīdamies un arī aizraujoties ar operas mūziku. Viņš ir izdevis vairākus operas albumus. Viņa vislabāk zināmais soloalbums bija 1997. gadā izdotais albums Concerto Classico. 1967: Nel Sole 1968: Il Ragazzo che Sorride 1969: Pensando a te 1970: A Cavallo de due Stili 1970: Gigantes de la Canción 1972: 1972 1973: Su cara, Su Sonrisa 1974: Antología (2 CD) 1975: Atto I (kopā ar Romīnu Paueru) 1975: Diálogo (kopā ar Romīnu Paueru) 1976: Des Nuits Entieres (kopā ar Romīnu Paueru) 1978: 1978 (kopā ar Romīnu Paueru) 1978: Si tú no estás no hay amor 1978: Qualcosa tra di Noi (kopā ar Romīnu Paueru) 1979: Aria Pura (kopā ar Romīnu Paueru) 1981: Sharazán (kopā ar Romīnu Paueru) 1982: Felicita (kopā ar Romīnu Paueru) 1982: Che Angelo Sei (kopā ar Romīnu Paueru) 1982: 13+3 (kopā ar Romīnu Paueru) 1982: Libra (kopā ar Romīnu Paueru) 1983: Amore Mio (kopā ar Romīnu Paueru) 1984: The Golden Orpheus Festival (kopā ar Romīnu Paueru) 1985: Effeito Amore (kopā ar Romīnu Paueru) 1986: Sempre Sempre (kopā ar Romīnu Paueru) 1987: Liberta! (kopā ar Romīnu Paueru) 1988: Fragile (kopā ar Romīnu Paueru) 1990: Fotografia Di Un Momento (kopā ar Romīnu Paueru) 1990: Weihnachten Bei Uns Zu Hause (kopā ar Romīnu Paueru) 1991: Le Piu Belle Canzonie (kopā ar Romīnu Paueru) 1993: Notte E Giorno (kopā ar Romīnu Paueru) 1995: Emozionale (kopā ar Romīnu Paueru) 1996: Ancora... Zugabe (kopā ar Romīnu Paueru) 1997: Concerto Classico 1997: Verso Il Sole 1998: Il Nuovo Concerto 1999: Ancora Il Volo 1999: Volare 1999: Grazie 2001: Canto al Zole 2002: Carrisi Canta Carusso 2004: La Mia Italia 2004: Buon Natale 2005: Le Radici Del Cielo 2006: Il Mio Sanremo 2006: Amare E Bella 2007: Cercami Nel Cuore Della Gente Al Bano mājaslapa Arhivēts 2007. gada 30. septembrī, Wayback Machine vietnē. (itāliski) Al Bano & Romina Power Fanseite (krieviski)