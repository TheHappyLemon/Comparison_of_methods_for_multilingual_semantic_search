Vilta Čemberlena 100 punktu spēle bija NBA 1961.—1962. gada regulārās sezonas spēle starp Filadelfijas "Warriors" un Ņujorkas "Knicks", kas notika 1962. gada 2. martā Hersheypark Arena Hēršijā, Filadelfijas štatā, ASV. Šo spēli Nacionālā basketbola asociācija ir nosaukusi par vienu no visu laiku labākajām spēlēm. "Warriors" uzvarēja "Knicks" ar 169—147, uzstādot tā brīža rezultativitātes rekordu (abu komandu gūtie punkti kopā). Visvairāk spēle ir ievērojama ar Vilta Čemberlena 100 gūtajiem punktiem. Tas ir NBA viena spēlētāja vienā spēlē gūto punktu rekords. Nākamais rezultatīvāko sarakstā ir Kobe Braiants, kurš 2006. gada 22. janvāra Losandželosas "Lakers" uzvarā (122—104) pār Toronto "Raptors" guva 81 punktu. V. Čemberlens šajā spēlē iemeta 36 metienus no spēles no 63 izmestajiem, kā arī guva 28 punktus no soda metienu līnijas (kopā meta 32 soda metienus). Tajā laikā NBA noteikumos nebija metienu trīs punktu vērtībā. Vēl viņš savāca 25 atlēkušās bumbas, kas arī bija labākais rādītājs šajā spēlē. «Wilt Scores 100!». NBA.com. 2007-02-14. Gunter Bork. Basketball Sternstunden. Munich : Copress, 1995. 33–35. lpp. ISBN 3-7679-0456-X. «Kobe's 81-point game second only to Wilt». ESPN.com. 2006-01-12. Skatīts: 2009-03-18. NBA.com entry for the 100-point game (angliski)