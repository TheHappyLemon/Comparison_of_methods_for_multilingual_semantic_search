Predrags Nikoličs (bosniešu: Predrag Nikolić; dzimis 1960. gada 11. septembrī Šamacā) ir Bosnijas un Hercegovinas starptautiskais lielmeistars šahā (1983). 1980. gados ticis uzskatīts par vienu no talantīgākajiem Dienvidslāvijas jaunās paaudzes šahistiem. Divkārtējs Dienvidslāvijas šaha čempionāta uzvarētājs (1980, 1984). Par panākumiem turnīros FIDE Nikoličam 1980. gadā piešķīra starptautiskā meistara (IM) nosaukumu, bet 1983. gadā - starptautiskā lielmeistara (GM) nosaukumu. Piedalījies Pasaules šaha čempiona izcīņas cikla starpzonu turnīros, kuros 1985. gadā Tunisā ieņēmis 10. vietu, bet 1987. gadā Zagrebā palicis 5. vietā, tikai nedaudz atpaliekot no iekļūšanas pretendentu skaitā. 1990. gadā Manilas starpzonu turnīrā izcīnījis 8. vietu un iekļuvis pretendentu mačos, kur 1991. gadā jau 1. kārtā zaudējis Borisam Gelfandam ar 4½:5½. Sākoties Dienvidslāvijas karam, pārcēlies dzīvot uz Nīderlandi, kur 1994. gadā uzvarējis Veikanzē starptautiskajā šaha turnīrā, kā arī kļuvis par Nīderlandes divkārtējo šaha čempionāta uzvarētāju (1997, 1999). 1993. gadā piedalījies gan FIDE, gan PŠA starpzonu turnīros, taču abos turnīros bijis tālu no iekļūšanas pretendentu skaitā. Trīs reizes piedalījies Pasaules šaha čempiona nosaukuma izcīņā pēc izslēgšanas sistēmas: 1997. gadā 2. kārtā zaudējis Višvanatanam Anandam; 2001. gadā 4. kārtā zaudējis Žoelam Lotjē; 2004. gadā zaudējis 1. kārtā. Pārstāvējis Dienvidslāvijas un Bosnijas un Hercegovinas komandas lielākajos komandu šaha turnīros: Pasaules šaha olimpiādē piedalījies 12 reizes (1980, 1984-2002, 2008). Komandu vērtējumā izcīnījis sudraba (1994) un bronzas (1980) medaļas, bet individuālajā vērtējumā izcīnījis zelta (1980) medaļu; Eiropas komandu šaha čempionātos piedalījies 4 reizes (1983, 1992-1999). Komandu vērtējumā izcīnījis sudraba (1983) medaļu, bet individuālajā vērtējumā izcīnījis zelta (1983) medaļu; Pasaules komandu šaha čempionātā piedalījies 1989. gadā, un gan komandu, gan individuālajā vērtējumā izcīnījis sudraba medaļas; Balkānu valstu komandu šaha čempionātos piedalījies 3 reizes (1980, 1983, 1985). Komandu vērtējumā visas trīs reizes izcīnījis zelta medaļas, bet individuālajā vērtējumā izcīnījis zelta (1983), sudraba (1985) un bronzas (1980) medaļas. 2004. gadā dalījis pirmo vietu Eiropas individuālajā šaha čempionātā kopā ar Vasiļu Ivančuku. 2005. un 2007. gadā piedalījies Pasaules šaha kausa izcīņas turnīros pēc izslēgšanas sistēmas. 2007. gadā uzvarējis Bosnijas un Hercegovinas šaha čempionātā. 2014. gadā kļuvis par FIDE vecāko šaha treneri. Campeonato de Yugoslavia 1985 Tunis Interzonal Tournament 1987 Zagreb Interzonal Tournament 1990 Manila Interzonal Tournament 1991-93 Candidates Matches 1993 Biel FIDE Interzonal Tournament 1993 Groningen PCA Qualifying Tournament «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 1. augustā. 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 1. augustā. OlimpBase :: Men's Chess Olympiads :: Predrag Nikolić OlimpBase :: European Men's Team Chess Championship :: Predrag Nikolić OlimpBase :: World Men's Team Chess Championship :: Predrag Nikolić OlimpBase :: Men's Chess Balkaniads :: Predrag Nikolić Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)