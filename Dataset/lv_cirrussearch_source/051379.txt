Šis raksts ir par laukumu Vīnē. Par citām jēdziena Kārļa laukums nozīmēm skatīt nozīmju atdalīšanas lapu. Kārļa laukums (vācu: Karlsplatz) ir laukums Vīnē. Tas nosaukts 18. gadsimta Kārļa baznīcas vārdā, kas atrodas laukuma dienvidaustrumu malā. Laukums ir viens no svarīgākajiem Vīnes transporta mezgliem, šeit krustojas Vīnes metro pirmā, otrā un ceturtā metro līnija. Bez Kārļa baznīcas laukumā atrodas Vīnes muzejs (Wien Museum), Vīnes Mākslinieku nams (Künstlerhaus Wien), Musikverein koncertzāle, Secesijas ēka (Wiener Secessionsgebäude), viena no izstāžu zāles "Kunsthalle Wien" ēkām un Vīnes Tehniskās universitātes galvenā ēka. Laukums kā struktūra izveidots 20. gadsimta sākumā. Pirms Vīnes Tehniskās universitātes ēkas izbūves tur atradās bijusī slimnīcas kapsēta, kurā 1741. gadā tika apglabāts Antonio Vivaldi. Kārļa baznīca Vīnes muzejs Vīnes Mākslinieku nams Musikverein koncertzāle Secesijas ēka Izstāžu zāles "Kunsthalle Wien" ēka Vikikrātuvē par šo tēmu ir pieejami multivides faili. Skatīt: Kārļa laukums.