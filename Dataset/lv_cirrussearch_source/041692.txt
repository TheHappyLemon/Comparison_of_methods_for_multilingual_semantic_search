Progress MS-08 (Прогресс МС-08; SKS apzīmējums ISS-69P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2018. gada februārī. Darbību beidza 2018. gada augustā. Kopējā kravas masa starta brīdī bija 2 494 kg. Īpašajās tvertnēs ietilpa degviela (640 kg), skābeklis (22 kg), gaiss (24 kg), ūdens (420 kg). Hermētiskajā kravas telpā (pavisam 1 388 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Tur bija arī nanopavadoņi Tanjuša-JuZGU-3 un Tanjuša-JuZGU-4, kā arī ICARUS antena Vācijas Aerokosmiskā centra vajadzībām. Nanopavadoņus brīvā lidojumā palaida un antenu uz Zvezda moduļa uzstādīja 2018. gada augustā iziešanas kosmosā laikā. Sākotnēji Progress MS-08 bija plānots palaist 2018. gada 11. februārī, un pēc diviem Zemes apriņķojumiem (aptuveni trīs stundās) tas saslēgtos ar SKS. Līdz tam visi Progress uz staciju lidoja vai nu divas diennaktis vai sešas stundas. Tehniskas kļūmes dēļ starts tika pārcelts uz 13. februārī, bet tad SKS varēja sasniegt tikai pēc divu diennakšu shēmas. Progress MS-07 tika palaists 2018. gada 13. februārī 08:13:33 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 15. februārī 10:38 UTC pie Zvezda moduļa. 2017. gada 23. augustā 03:16 UTC Progress MS-08 atvienojās no SKS. Autonomā lidojuma laikā tika veikts zinātnieks eksperiments. 30. augustā kravas kuģis nogāja no orbītas. Tas iegāja Zemes atmosfērā un sadega. Nesadegušās daļas aptuveni 03:07 UTC iekrita Klusajā okeānā. Прогресс МС-08 Центр Управления космическими полетам (krieviski) Progress MS-08 lapa SKS Lidojumu vadības centrā Arhivēts 2018. gada 19. februārī, Wayback Machine vietnē. (krieviski)