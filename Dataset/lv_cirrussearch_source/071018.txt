Maikls Pauels (angļu: Michael Powell; dzimis 1905. gada 30. septembrī, miris 1990. gada 19. februārī) bija angļu kinorežisors, producents un scenārists, pazīstams ar savu sadarbību ar Emeriku Presburgeru. Laika posmā no 1939. gada līdz 1972. gadam Pauels ar Presburgeru kopā režisēja, producēja un sarakstīja scenārijus 24 filmām. Abi veidojuši tādas klasiskās britu filmas kā "Pulkveža Blimpa dzīve un nāve" (The Life and Death of Colonel Blimp, 1943), A Canterbury Tale (1944), I Know Where I'm Going! (1945), "Dzīvības un nāves jautājums" (A Matter of Life and Death, 1946), Black Narcissus (1947), "Sarkanās kurpītes" (The Red Shoes, 1948) un The Tales of Hoffmann (1951). Viņu filmas 49th Parallel (1941) un "Sarkanās kurpītes" nominēja Amerikas Kinoakadēmijas balvai kategorijā "Labākā filma". Viena no Pauela vispazīstamākajām filmām ir "Lūriķis" (1960). Mūsdienās tā tiek uzskatīta par klasiku un par pirmo slešera žanra filmu. Filmu sākotnēji vērtēja pretrunīgi un tā saņēma ārkārtīgi skarbas kritiķu atsauksmes, kas negatīvi ietekmēja viņa turpmāko karjeru. No Pauela ietekmējušies tādi režisori kā Frānsiss Fords Kopola, Džordžs Romero un Mārtins Skorsēze. 1981. gadā Pauels un Presburgers saņēma BAFTA Fellowship balvu. Meagan Navarro. «The 30 Most Influential Slasher Movies of All Time». Vulture (angļu), 2023-10-02. Skatīts: 2024-01-24. Barry Forshaw. British Crime Film: Subverting the Social Order. Springer, 2012-09-20. ISBN 978-1-137-27459-5. Richard Crouse. The 100 best movies you've never seen. Toronto [Ont.] : ECW Press, 2003. ISBN 978-1-55490-590-4. «Famous fans of Powell and Pressburger». powell-pressburger.org. Skatīts: 2024-01-24. Vikikrātuvē par šo tēmu ir pieejami multivides faili. Skatīt: Maikls Pauels. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)