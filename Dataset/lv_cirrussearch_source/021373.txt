Galateja, arī Neptūns VI, ir Neptūna pavadonis. Tas ir ceturtais pavadonis pēc kārtas, skaitot no Neptūna. Pavadonis tika atklāts 1989. gada jūlija beigās, izpētot starpplanētu zondes „Voyager 2” uzņemtos attēlus. Tam tika piešķirts pagaidu apzīmējums S/1989 N 4. Vārds Galateja pavadonim tika piešķirts 1991. gada 16. septembrī ar Starptautiskās Astronomijas savienības cirkulāru Nr.5347. Galateja grieķu mitoloģijā ir viena no nereīdām, Poseidona sieva. Galateja ir neregulāras formas pavadonis. Nekādas ģeoloģiskās aktivitātes pēdas uz pavadoņa nav konstatētas. Tiek uzskatīts, ka Galateja ir izveidojusies, apvienojoties agrāk eksistējošo pavadoņu atlūzām, kuras palika pēc sadursmēm, kad Neptūns savā gravitācijas laukā „sagrāba” Tritonu. Galatejas orbīta palēnām pazeminās. Tas nozīmē, ka ar laiku pavadonis vai nu ietrieksies Neptūnā, vai arī izjuks gabalos pēc Roša robežas šķērsošanas, izveidojot gredzenu ap planētu. Galateja, visticamāk, darbojas kā pavadonis-gans attiecībā pret Adamsa gredzenu, kura orbīta atrodas 1000 km uz ārpusi. Pavadoņa gravitācija Adamsa gredzenā rada apmēram 30 km lielu izliekumu, kurš seko Galatejai pa orbītu. The Orbits of the Inner Neptunian Satellites from Voyager, Earth-based, and Hubble Space Telescope Observations Sizes, shapes, and albedos of the inner satellites of Neptune Neptunian Satellites Neptunian System IAUC 4824 . IAUC 5347 A dynamical history of the inner Neptunian satellites An Explanation for Neptune's Ring Arcs Vikikrātuvē par šo tēmu ir pieejami multivides faili. Skatīt: Galateja. Encyclopædia Britannica raksts (angliski)