Lendrijs Fīldss (angļu: Landry Fields; dzimis 1988. gada 27. jūnijā Longbīčā, Kalifornijas štatā, ASV) ir profesionāls amerikāņu basketbolists, spēlē uzbrūkošā aizsarga pozīcijā. Pašlaik (2013) pārstāv NBA klubu Toronto "Raptors". 2010. gada NBA draftā viņu Ņujorkas "Knicks" izraudzījās ar kopējo 39. kārtas numuru. Vidusskolā viņš pārstāvēja savas skolas Los Alamitos basketbola komandu, pēdējos divos vidusskolas gados bija tās kapteinis. Pēc tam viņš NCAA turnīrā pārstāvēja Stenforda Universitātes basketbola komandu Stenfordas "Cardinal". Viņa sniegums ar katru gadu uzlabojās līdz pēdējā gadā viņš bija viens no labākajiem spēlētājiem komandā, kā arī Pac-10 konferences rezultatīvākais spēlētājs starp ceturtā kursa studentiem. Pēc draftēšanas NBA draftā viņš uzrādīja labu sniegumu Vasaras līgā un pirmssezonas pārbaudes spēlēs, kas ļāva viņam sākt 2010.—2011. gada NBA sezonu "Knicks" starta sastāvā. Viņš tika atzīts par pirmo divu mēnešu labāko Austrumu konferences debitantu. «Knicks' Fields, Clips' Griffin named Rookies of the Month». NBA.com. Turner Sports Interactive, Inc. 2010. gada 1. decembris. Arhivēts no oriģināla, laiks: 2010. gada 4. decembrī. Skatīts: 2010. gada 1. decembris. Grifins un Fīlds — mēneša debitanti NBA «Fields, Griffin win NBA Rookie honors for December». NBA.com. Turner Sports Interactive, Inc. 2011. gada 3. janvāris. Arhivēts no oriģināla, laiks: 2011. gada 6. janvārī. Skatīts: 2011. gada 3. janvāris. Vikikrātuvē par šo tēmu ir pieejami multivides faili. Skatīt: Lendrijs Fīldss. NBA profils (angliski) Basketball Reference profils (angliski)