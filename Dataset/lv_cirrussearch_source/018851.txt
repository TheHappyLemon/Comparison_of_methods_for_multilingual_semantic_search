Tonkinas līcis (franču: Golfe du Tonkin), arī Bakbo līcis (vjetnamiešu: Vịnh Bắc Bộ — ‘ziemeļu līcis’), Beibu līcis (ķīniešu: 北部灣, Běibù Wān — ‘ziemeļu līcis’) ir jūras līcis Dienvidķīnas jūras ziemeļrietumu daļā, Ķīnas un Vjetnamas piekrastē. Līci no austrumiem norobežo Hainaņas sala un Leidžou pussala, ko atdala Cjundžou šaurums, no ziemeļiem un rietumiem — kontinenta krasts. «Bakbo līcis». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 86. lpp.