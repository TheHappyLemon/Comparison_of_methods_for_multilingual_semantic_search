Lidija Auza (dzimusi 1914. gada 24. februārī, mirusi 1989. gada 13. decembrī) bija latviešu gleznotāja. Lidija Auza piedzima 1914. gada 24. februārī Vitebskā kalpotāju ģimenē. Mācījusies Latvijas Mākslas Akadēmijā. Strādāja par Rīgas pilsētas 16. pamatskolas skolotāju (1934—1943), par mākslinieci Rīgas Medicīnas Darbinieku namā (1946-1947) un Latvijas Vēstures institūtā (1947- 1950). Kopš 1949. gada piedalījusies dažādās izstādēs. No 1956. gada bija Latvijas Mākslinieku savienības biedre. Sākumposmā galvenokārt gleznojusi baleta tēmai veltītus darbus. 60. gadu vidū krasi mainījusi stilu, sākot gleznot dekoratīvas ievirzes ainavas. 20. gadsimta 80. gados mākslinieces darbi kļuva lakoniskāki un atturīgāki. Talsu pilsētas goda pilsone (1983). Bērni — Leonīds Mauriņš, Baiba Mauriņa un Valdis Auza. Mirusi 1989. gada 13. decembrī, apbedīta Rīgas Meža kapos. "Māksla un arhitektūra biogrāfijās", 1. sējums, "Latvijas enciklopēdija", 1995., I. Burāne, 38.lpp. Atklāta Lidijas Auzas gleznu izstāde diena.lv Klasiskās mākslas galerija antonia.lv