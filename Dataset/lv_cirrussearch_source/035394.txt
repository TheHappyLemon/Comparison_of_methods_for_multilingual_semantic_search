Felikss Villards (igauņu: Feliks Villard; 1908. gads — miršanas datums nav zināms) bija Igaunijas šahists. Pirmo lielāko panākumu šahā guvis 1931. gadā, kad Tallinas Kalev komandas sastāvā uzvarējis Igaunijas komandu šaha čempionātā. 1936. gadā kopā ar Pērnavas komandu Maleselts bijis otrais, bet 1938. gadā citas Pērnavas komandas Kalev sastāvā atkārtojis šo sasniegumu. Pārstāvējis Igaunijas komandu neoficiālajā Pasaules šaha olimpiādē 1936. gadā, kur individuālajā vērtējumā izcīnījis bronzas medaļu. Pēc Otrā pasaules kara 1949. gadā kopā ar Tallinas pilsētas komandu uzvarējis Igaunijas PSR komandu šaha čempionātā. Trīs gadus pēc kārtas iekļuvis Igaunijas šaha čempionātu laureātu skaitā: 1950. un 1951. gadā izcīnījis bronzas medaļu, bet 1952. gadā bijis otrais. Divas reizes pārstāvējis Igauniju PSRS komandu šaha čempionātos (1953, 1958). Saglabājis sportisku ilggadību un 1971. gadā Viljandi piedalījies Ilmara Rauda memoriālā, kurā dalījis 4.-6. vietu. Feliks Villard[novecojusi saite] «Sporditulemused - Sportlased - Feliks Villard». Arhivēts no oriģināla, laiks: 2016. gada 15. septembrī. Skatīts: 2016. gada 14. septembrī. OlimpBase :: unofficial Chess Olympiads :: Feliks Villard Eesti meistrid males OlimpBase :: Soviet Team Chess Championship :: Feliks Villard Memorial I.Raud - Viljandi 3-11.7.1971 Šahista profils chessgames.com mājaslapā (angliski) Šahista profils 365chess.com mājaslapā (angliski)