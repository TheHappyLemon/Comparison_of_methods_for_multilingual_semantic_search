Gaisa spēki ir Nacionālo bruņoto spēku struktūrvienība, kas nodrošina valsts gaisa telpas kontroli un aizsardzību; nodrošina vienību kaujas un mobilizācijas gatavību; piedalās avārijas, ugunsdzēsības un glābšanas darbos un ārkārtējo situāciju izraisīto seku likvidēšanā, kā arī cilvēku un citu objektu meklēšanas un glābšanas darbos; veic gaisa transporta uzdevumus un sagatavo personālsastāvu dalībai starptautiskajās operācijās. Latvijas Gaisa spēki pirmoreiz tika nodibināti 1919. gada 7. jūnijā kā Latvijas armijas Aviācijas grupa, vēlāk Latvijas Aviācijas pulks, kas darbojās līdz Latvijas okupācijai 1940. gadā. Gaisa spēku atjaunošanas pavēli Latvijas Republikas Aizsardzības ministrs parakstīja 1992. gada 17. jūnijā. Pamatraksts: Aviācijas pulks (Latvija) 1919. gada 7. jūnijā virsleitnanta Alfrēda Valeikas vadībā tika dibināta Latvijas armijas Aviācijas grupa, ko oktobrī pārdēvēja par Aviācijas parku. 1926. gadā to pārveidoja par Aviācijas pulku, kura komandieris bija Jezups Baško. Tā devīze - "Visu par Latviju!". Vēlāk par pulka komandieri kļuva Rūdolfs Kandis. Pēc Latvijas okupācijas Aviācijas pulku oficiāli likvidēja 1940. gada 25. decembrī. Lidmašīnas Pēc Latvijas neatkarības atjaunošanas un Nacionālo bruņoto spēku (NBS) izveidošanas 1992. gada 24. februārī bruņoto spēku štābā izveidoja gaisa un gaisa vadības pārvaldi, kas 1992. gada 17. jūnijā pārveidoja par Gaisa spēkiem (GS). Pirmais GS komandieris bija pulkvedis Kārlis Kīns, kurš traģiski gāja bojā 1997. gadā autoavārijā. No 1997. līdz 2001. gadam komandieris bija pulkvežleitnants Ojārs Ivanovs, no 2001. līdz 2003. gadam - pulkvedis Vitālijs Viesiņš, no 2003. līdz 2006. gadam - brigādes ģenerālis Juris Maklakovs (vēlāk Stratēģisko bruņoto spēku komandieris), kopš 2006. gada GS komandē pulkvežleitnants Aleksandrs Stepanovs utt. Latvijas GS galvenie uzdevumi ir: Valsts gaisa telpas kontrole un pretgaisa aizsardzība; Vienību kaujas un mobilizācijas gatavības nodrošināšana; Meklēšanas un glābšanas operācijas, dalība ārkārtas reaģēšanas operācijās; Gaisa militārā transporta nodrošināšana; Personāla apmācība dalībai starptautiskās operācijās. Latvijas gaisa spēki sastāv no Gaisa spēku štāba, Pretgaisa aizsardzības diviziona, Gaisa telpas novērošanas eskadriļas, Aviācijas eskadriļas, Sakaru un lidojumu nodrošinājuma eskadriļas, un Mācību centra. Aviācija Latvijā Latvijas Nacionālo Bruņoto Gaisa spēku oficiālā tīmekļa vietne Vienotā rekrutēšanas platforma "klustikaravirs.lv" Gaisa spēki «Arhivēta kopija». Arhivēts no oriģināla, laiks: 2016. gada 4. martā. Skatīts: 2014. gada 30. martā. Autoavārijā gājis bojā gaisa spēku komandieris[novecojusi saite] «Gaisa spēku vienības». Arhivēts no oriģināla, laiks: 2020. gada 25. jūnijā. Skatīts: 2021. gada 28. decembrī. Gaisa spēku tehnika Foto: Helikopteru “Black Hawk” svinīgā pieņemšanas ceremonija sargs.lv 2023. gada 24. februārī NBS saņem pirmos divus jaunos ASV militāros helikopterus «Black Hawk» lsm.lv 2022. gada 12. decembrī NBS komandieris: Latvija ir pilnībā atteikusies no padomju laiku militārās tehnikas lsm.lv 2023. gada 24. februārī Foto: Gaisa spēki saņem divus Latvijā ražotos lidaparātus "Tarragon" sargs.lv 4.12.2022