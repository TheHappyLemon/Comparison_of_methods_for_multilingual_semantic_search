Marisa Tomeja (angļu: Marisa Tomei, dzimusi 1964. gada 4. decembrī) ir amerikāņu aktrise. 1992. gadā, par lomu komēdijā "Mans brālēns Vinnijs" (1992), viņa saņēma Amerikas Kinoakadēmijas balvu kategorijā "Labākā aktrise otrā plāna lomā". Kinoakadēmijas balvai nominēta par lomām filmās "Guļamistabā" (In the Bedroom, 2001) un "Cīkstonis" (2008), par ko viņa saņēma arī BAFTA un Zelta globusa balvas nominācijas. Piedalījusies arī tādās filmās kā "Čaplins" (1992), The Paper (1994), "Četras istabas" (1995), "Ko vēlas sievietes" (2000), "Sātana spēles" (Before the Devil Knows You're Dead, 2007), "Marta īdas" (2011), "Trakā, dullā mīlestība" (2011), "Audzināšanas metodes" (Parental Guidance, 2012), Love Is Strange (2014) un "Gadsimta likme" (2015), kā arī Marvel Cinematic Universe filmās "Kapteinis Amerika: Pilsoņu karš" (2016), "Zirnekļcilvēks: Atgriešanās mājās" (2017), "Atriebēji: Noslēgums" (2019), "Zirnekļcilvēks: Tālu no mājām" (2019) un "Zirnekļcilvēks: Mājupceļa nav" (2021). Vikikrātuvē par šo tēmu ir pieejami multivides faili. Skatīt: Marisa Tomeja. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)