Jekaterina Atalika (turku: Ekaterina Atalık; dzimusi kā Jekaterina Polovņikova (krievu: Екатерина Львовна Половникова) 1982. gada 14. novembrī Kalugas apgabalā) ir Krievijas un Turcijas starptautiskā lielmeistare šahā (2001). Piedzimusi Kalugas apgabala Kirovas pilsētā. 1997. gadā Tallinā uzvarējusi Eiropas jauniešu šaha čempionātā U16 vecuma grupā. 2000. gadā Varnā izcīnījusi sudraba medaļu Pasaules studentu šaha čempionātā. 2001. gadā Smoļenskā uzvarējusi Krievijas šaha kausa izcīņā. 2002. gadā Elistā kopā ar Olgu Ziminu un Svetlanu Matvejevu dalījusi 2.-4. vietu Krievijas sieviešu šaha čempionātā (uzvarējusi Tatjana Kosinceva). 2004. gadā piedalījusies Pasaules šaha čempionātā sievietēm pēc izslēgšanas sistēmas pēc izslēgšanas sistēmas, kurā 2. kārtā zaudējusi Katerinai Lagno. 2005. gada novembrī apprecējusies ar Turcijas šaha lielmeistaru Suatu Ataliku un pārgājusi Turcijas pilsonībā. 2006. gada februārī ieņēmusi 2. vietu aiz sava vīra Vidusjūras valstu šaha čempionātā un kļuvusi par Vidusjūras valstu sieviešu šaha čempioni. 2006. gada aprīlī uzvarējusi Eiropas sieviešu šaha čempionātā. Divas reizes uzvarējusi Turcijas sieviešu šaha čempionātā (2008, 2016). 2015. gadā piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā zaudējusi Olgai Girja. 2016. gada janvārī uzvarējusi Prāgas starptautiskajā šaha turnīrā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Salomei Melia. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Dejsi Kori, bet 2. kārtā zaudējusi Marijai Muzičukai. 2021. gada novembrī Rīgā ierindojusies 23. vietā 2021. gada "FIDE Chess.com Grand Swiss" turnīrā sievietēm. 2024. gada martā izcīnījusi 3. vietu Evas Mozeres piemiņas turnīrā Gracā. Pārstāvējusi Krievijas un Turcijas komandas lielākajos komandu šaha turnīros: Pasaules šaha olimpiādēs piedalījusies 3 reizes (1998, 2006, 2016); Eiropas komandu šaha čempionātos piedalījusies 3 reizes (1999, 2007, 2015). Par panākumiem turnīros FIDE 2001. gadā Atalikai piešķīra starptautiskās lielmeistares (WGM) nosaukumu. 2007. gadā saņēmusi starptautiskā meistara nosaukumu vīriešiem (IM). «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2017. gada 6. februārī. 2004 FIDE Knockout Matches (Women) World Championships and wedding ceremony in Istanbul TWIC 588: 3rd Mediterranean Championship Ekaterina Atalik and Zdenko Kozul European Champions 2016 Arzum Türkiye Kadınlar Şampiyonu IM Ekaterina Atalık 2015 FIDE Knockout Matches IM Ekaterina Atalik convincing winner of 15th Prague International «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 14. februārī. Women’s World Championship 2018 2021 FIDE Chess.com Women's Grand Swiss CHESS LADIES GRAZ 2024 OlimpBase :: Women's Chess Olympiads :: Ekaterina Atalik-Polovnikova OlimpBase :: European Women's Team Chess Championship :: Ekaterina Atalık Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)