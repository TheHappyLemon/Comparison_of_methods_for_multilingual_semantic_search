Viduskrievijas augstiene (krievu: Среднерусская возвышенность) ir vidēji liela augstiene Krievijas Eiropas daļas rietumos. Tā atrodas Austrumeiropas līdzenuma teritorijā, no Okas upes ziemeļos līdz Krievijas — Ukrainas robežai dienvidos. Austrumos to norobežo Dona. Augstienes garums ziemeļu — dienvidu virzienā ir apmēram 1000 km, bet rietumu austrumu virzienā — ap 500 km. Vidējais virsas augstums ir ap 200—250 m, maksimālais — 293 m. Augstienes teritorijā savu tecējumu sāk dažas lielas upes — Oka, Desna, Dona un tās pieteka Severskijdoņeca. Augstiene ir ūdensšķirtne starp Kaspijas, Melnās un Azovas jūras baseiniem. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)