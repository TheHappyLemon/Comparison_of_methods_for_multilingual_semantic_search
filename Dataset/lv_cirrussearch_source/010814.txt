Upsāla (zviedru: Uppsala) ir pilsēta Zviedrijas centrālajā daļā, Upsālas lēnes centrs. Pilsēta atrodas 70 kilometrus uz ziemeļiem no Stokholmas. Upsāla ir ceturtā lielākā Zviedrijas pilsēta. Vēsturiski pazīstama kā viena no Zviedrijas valstiskuma veidošanās centriem. Aizvēsturiskos laikos pagānisma centrs. Kopš 1164. gada šeit atrodas Upsālas arhibīskapijas — Zviedrijas baznīcas primāta — rezidences vieta. Kopš 1477. gada pilsētā atrodas Upsālas Universitāte — vecākā universitāte Skandināvijā. Mūsdienās izglītības, biotehnoloģijas un IT centrs. MySQL AB galvenās mītnes vieta. Vecā Upsāla (Gamla Uppsala) atrodas dažus kilometrus uz ziemeļiem no mūsdienu pilsētas. Ādams no Brēmenes rakstīja, ka Vecajā Upsālā atradās Upsālas templis — Zviedrijas galvenā svētvieta. Arī pirmie droši zināmie Zviedrijas karaļi bija no Upsālas dinastijas. Pēc kristietības ieviešanas Zviedrijā Upsālas templis kādu laiku vēl pastāvēja, tomēr 11. gadsimtā karalis Inge Vecākais to nopostīja. Lai uzvarētu pagānismu, Upsālu pārveidoja par Zviedrijas baznīcas galveno centru — 1164. gadā izveidoja Upsālas arhibīskapiju. 1477. gadā Romas pāvests Siksts IV izdeva bullu, kurā atļāva dibināt Upsālas Universitāti. 1702. gadā pilsēta cieta ugunsgrēkā. 20. gadsimta 60. un 70. gados daudzas vēsturiskās celtnes pārbūvēja. Upsālā vai tās apkārtnē ir dzimuši: Svante Arrēniuss (Svante Arrhenius) (1859—1927) — ķīmiķis Ingmars Bergmans (Ingmar Bergman) (1918—2007) — kinorežisors Hanss Blikss (Hans Blix) (1928) — politiķis Anderss Celsijs (Anders Celsius) (1701—1744) — astronoms E-Type (1965) — mūziķis Arvīds Karlsons (Arvid Carlsson) (1923) — fiziologs Alva Mirdāla (Alva Myrdal) (1902—1986) — politiķe Q112914414. Vikikrātuvē par šo tēmu ir pieejami multivides faili. Skatīt: Upsāla. Oficiālā tīmekļa vietne Krievijas Lielās enciklopēdijas raksts (krieviski) Encyclopædia Universalis raksts (franciski)