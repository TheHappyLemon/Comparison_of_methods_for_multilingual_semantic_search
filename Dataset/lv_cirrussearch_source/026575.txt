Copa Holdings S.A. ir Panamā reģistrēts holdinga uzņēmums. Tam pieder Panamas lielākā lidsabiedrība Copa Airlines, kā arī Kolumbijas lidsabiedrība Copa Airlines Colombia (agrākā AeroRepublica). Copa Holdings akcijas tiek kotētas Ņujorkas fondu biržā. Apzīmējums; CPA. Copa Holdings, S.A. tika dibināta 1998. gada 6. maijā kā kapitālsabiedrība (sociedad anónima), lai būtu lidsabiedrības Compañía Panameña de Aviación, S.A (Copa Airlines) akciju turētājs, kad 49 % tā kapitāldaļu nopirka ASV uzņēmums Continental Airlines. 2005. gada 1. jūnijā nopirkti 90 % Kolumbijas lidsabiedrības AeroRepública kapitāldaļu. Tā pārdēvēta par Copa Airlines Colombia. 2005. gada 15. decembrī Copa Holdings sāka kotēt akcijas Ņujorkas fondu biržā. Līdz 2005. gada decembrim Continental bija samazinājis Copa kapitāldaļas līdz 27,3 %. 2006. gada jūnijā Continental daļa samazinājās līdz 10,0 %. 2008. gadā Continental pārdeva visas tam piederošās akcijas. COPA HOLDINGS S.A. (NYSE:CPA) Annual report 2005[novecojusi saite] «Company Profile». Arhivēts no oriģināla, laiks: 2015. gada 26. februārī. Skatīts: 2014. gada 9. decembrī. Copa Airlines' vietne