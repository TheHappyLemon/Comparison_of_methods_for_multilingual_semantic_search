Rustems Dautovs (vācu: Rustem Dautov, krievu: Рустем Хазитович Даутов; dzimis 1965. gada 28. novembrī Ufā) ir Baškortostānā dzimis tatāru tautības Vācijas starptautiskais lielmeistars šahā (1989). 1983. gadā Kijevā uzvarējis PSRS jauniešu šaha čempionātā. Pirmo panākumu starptautiskajā arēnā guvis 1984. gadā, kad šaha turnīrā Berlīnē izcīnījis 2. vietu. Vēlākajos gados uzvarējis starptautiskajos šaha turnīros Drēzdenē (1986, 1988), Rostokā (1987), Hallē (1987), Minskā (1987), Minsterē (1990), Ķelnē (1991), Esenē (1999). Pēc PSRS sabrukuma pārcēlies uz dzīvi Vācijā un kopš 1993. gada šaha turnīros pārstāv šo valsti. 1996. gadā kļuvis par Vācijas šaha čempionāta uzvarētāju. 1999. gadā izcīnījis sudraba medaļu Vācijas šaha čempionātā. Divas reizes piedalījies Pasaules šaha čempionātos pēc izslēgšanas sistēmas: 2001. gadā Maskavā 2. kārtā zaudējis Predragam Nikoličam, bet 2004. gadā Tripolē zaudējis 1. kārtā. Divas reizes uzvarējis Eiropas šaha klubu kausa izcīņā: 1990. gadā Maskavas komandas CSKA sastāvā, bet 1996. gadā Kazaņas komandas TatTransGaz-Itil sastāvā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 5 reizes (1996-2004). Komandu vērtējumā izcīnījis sudraba (2000) medaļu. Individuālajā vērtējumā izcīnījis 2 bronzas (abas - 2000) medaļas; Eiropas komandu šaha čempionātos piedalījies 4 reizes (1997-1999, 2003-2005). Komandu vērtējumā izcīnījis bronzas (1999) medaļu. Par panākumiem turnīros FIDE 1988. gadā Dautovam piešķīrusi starptautiskā meistara (IM), bet 1989. gadā - starptautiskā lielmeistara (GM) nosaukumu. Championship of USSR juniors - Kiev 5-17.1.1983 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 1. novembrī. OlimpBase :: 7th European Chess Club Cup, 1989/1990, CSKA Moscow OlimpBase :: 12th European Chess Club Cup, 1996, TatTransGaz-Itil Kazan OlimpBase :: Men's Chess Olympiads :: Rustem Dautov OlimpBase :: European Men's Team Chess Championship :: Christopher Lutz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)