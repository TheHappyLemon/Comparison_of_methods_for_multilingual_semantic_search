Fall Weiss ("Baltais gadījums") bija Vācijas stratēģiskais plāns karam ar Poliju, izstrādāts pirms 1939. gada un sākts īstenot Polijas kampaņā 1939. gada 1. septembrī. Plāns tika izmantots, lai sāktu karadarbību pirms kara pieteikšanas. Vācijas spēkiem vajadzēja iebrukt Polijā trīs virzienos: galvenais uzbrukums no Vācijas cietzemes caur Polijas robežai; otrais uzbrukuma ceļš no ziemeļiem, no Austrumprūsijas; trešais vācu un slovāku vienību uzbrukums no Slovākijas teritorijas. Visiem trim triecieniem bija jāvēršas vienā virzienā uz Varšavu, kamēr poļu armija tiktu ielenkta un iznīcināta uz rietumiem no Vislas. Fall Weiss tika izmantota kā pirmā operācija Otrajā pasaules karā, 1939. gada pirmajā septembrī. Līdzās Fall Weiss izstrādei vācu stratēģisti gatavoja citus plānus: Fall Gelb (1940) — Vācijas plāns iebrukumam Beļģijā un Nīderlandē Fall Grün (1938) — Vācijas plāns iebrukumam Čehoslovākijā Fall Grün 2 (1940) — Vācijas plāns iebrukumam Īrijā Fall Rot (1935) — Vācijas aizsardzības plāns pret iespējamo Francijas iebrukumu