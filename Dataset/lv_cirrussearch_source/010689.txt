Tampere (somu: Tampere, zviedru: Tammerfors) ir pilsēta Somijas dienvidu centrālajā daļā. Otrā lielākā Somijas pilsēta aiz Helsinku aglomerācijas. Atrodas starp Nesijerva un Pihejerva ezeriem. Tā kā ezeru līmeņa starpība ir 18 metri, tad Tamerkoski upe, kura plūst caur pilsētu, vēsturiski vienmēr ir bijis ievērojams enerģijas avots vietējai rūpniecībai. Pilsētā atrodas Tamperes universitāte. Tampere, kurā ir divas hokeja komandas Ilves un Tappara, tiek uzskatīta par vienu no Somijas hokeja rašanās vietām. Pilsētas nozīmīgākā hokeja norises vieta ir Nokia arēna. Pilsētu 1775. gadā nodibināja Zviedrijas karalis Gustavs III, un 1779. gadā tai tika piešķirtas pilsētas tiesības. 19. gs. tā kļuva par lielu rūpniecības centru un 19. gadsimta beigās ražoja gandrīz pusi no visas Somijas rūpniecības produkcijas, un tā tika saukta par Ziemeļu Mančestru, arī Manso. 20. gs. pirmajā pusē Tampere bija politiskās dzīves centrs. 1905. gada revolūcijas laikā Tampere bija strādnieku kustības centrs. 1907. gadā Tampere bija pēdējā vieta Krievijas impērijā, kurā uzturējās Ļeņins, pirms došanās trimdā uz Eiropu (1905. gadā Tamperē Ļeņins pirmoreiz satika Staļinu). Somijas Pilsoņu kara (1918. gada 28. janvāris - 15. maijs) laikā Tampere bija "sarkano" spēku atbalsta bāze. 1918. gada 6. aprīlī to ieņēma "baltie", sagūstot 10 000 "sarkanos". Līdz 1990. gadiem Tamperes ekonomika balstījās metālapstrādē un tekstilrūpniecībā, bet pašlaik galvenās ekonomikas nozares ir informācijas tehnoloģijas un telekomunikācijas. Tamperes-Pirkalas lidosta (TMP) atrodas 17 km attālumā no pilsētas dienvidrietumu virzienā. No Rīgas var aizlidot ar Ryanair un airBaltic. Autobuss Nr. 61 savieno 1. terminālu ar pilsētas centru (4.10€), no 2. termināla (kur ielido Ryanair) var izmantot arī AIRPRO autobusu (€6). Brauciena ilgums ir 40 min. Ar taksometru ceļš aizņem 20 min un maksā 30-40 €. Tamperes "Tappara" Tamperes "Ilves" (hokejs) FC Ilves Tampere (futbola klubs) Tammela stadions (ietilpība: 5000) Tamperē vai tās apkārtnē dzimuši: Veino Linna (Väinö Linna) (1920-1992) - rakstnieks Hannu Salama (Hannu Salama) (1936-) - rakstnieks Q117800624. «Finland's preliminary population figure was 5,608,218 at the end of February 2024». Q798557. «KUNTIEN ASUKASLUVUT AAKKOSJÄRJESTYKSESSÄ». Arhivēts no oriģināla, laiks: 2013. gada 3. oktobrī. Skatīts: 2014. gada 11. februārī. «Arhivēta kopija». Arhivēts no oriģināla, laiks: 2008. gada 17. decembrī. Skatīts: 2008. gada 27. novembrī. «Arhivēta kopija». Arhivēts no oriģināla, laiks: 2009. gada 21. decembrī. Skatīts: 2009. gada 9. decembrī. [1] Vikikrātuvē par šo tēmu ir pieejami multivides faili. Skatīt: Tampere. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)