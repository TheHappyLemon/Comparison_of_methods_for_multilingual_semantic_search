Bibisara Asaubajeva (kazahu: Бибісара Асаубаева; dzimusi 2004. gada 26. februārī Tarazā) ir Kazahstānas starptautiskā lielmeistare šahā (2019), kas no 2016. līdz 2018. gadam pārstāvēja Krieviju. Šahu iemācījusies spēlēt četru gadu vecumā, bet sešu gadu vecumā uzvarējusi savas dzimtās pilsētas Tarazas šaha čempionātā. 2011. gadā uzvarējusi Pasaules jauniešu šaha čempionāta U8 meiteņu grupā. 2014. gadā izcīnījusi sudraba medaļu Āzijas jauniešu šaha čempionātā U12 meiteņu grupā. Tajā pašā gadā dalījusi pirmo vietu Pasaules jauniešu šaha čempionāta U10 meiteņu grupā. No 2016. līdz 2018. gadam pārstāvējusi Krievijas šaha federāciju. 2016. gadā uzvarējusi Pasaules jauniešu šaha čempionāta U12 meiteņu grupā. 2017. gadā izcīnījusi Pasaules jauniešu šaha čempionāta U14 meiteņu grupā. Šajā turnīrā, kas notika Urugvajas galvaspilsētā Montevideo Krievijas šahistu treneris Jevgeņijs Soloženkins apvainoja Bibisaru elektronisku palīglīdzekļu izmantošanā šaha partijas laikā. Šie apvainojumi sadalīja Krievijas šaha sabiedrību divās daļās: vieni uzskatīja, ka Soloženkins tādā veidā cenšas palīdzēt savai meitai Jeļizavetai Soloženkinai, kas arī piedalījās šajā Pasaules jauniešu čempionātā vienā vecuma grupā ar Bibisaru, bet citi uzskatīja, ka Bibisara spēlē aizdomīgi spēcīgi priekš sava vecuma. Bibisaras vecāki iesūdzēja Soloženkinu tiesā un uzvarēja procesu. Tiesa nolēma, ka Soloženkinam jāmaksā kompensācija 100 000 rubļu vērtībā un jāatsauc savi raksti. Šis konflikts bija viens no iemesliem, kādēļ Asaubajeva izlēma atgriezties Kazahstānā un turpmāk pārstāvēt šo valsti šaha turnīros. 2019. gadā Kazahstānas izlases sastāvā piedalījusies Pasaules komandu šaha čempionātā un uzrādījusi labāko rezultātu savā komandā. 2019. gada augustā Abū Dabī izcīnījusi 3. vietu Abu Dhabi Masters starptautiskajā sieviešu šaha turnīrā. 2021. gada novembrī Rīgā ierindojusies 10. vietā 2021. gada "FIDE Chess.com Grand Swiss" turnīrā sievietēm. 2021. gada decembrī Varšavā bijusi otrā Pasaules ātrā šaha čempionātā sievietēm un uzvarējusi Pasaules šaha ātrspēles čempionātā sievietēm. 2022. gada septembrī Astanā ierindojusies 10. vietā FIDE sieviešu Grand Prix izcīņas posmā. 2022. gada decembrī Almati otro gadu pēc kārtas uzvarējusi Pasaules šaha ātrspēles čempionātā sievietēm. 2023. gada aprīlī Ņūdelī dalījusi 1.-3. vietu FIDE sieviešu Grand Prix izcīņas posmā. 2023. gada maijā Nikosijā dalījusi 6.-9. vietu FIDE sieviešu Grand Prix izcīņas posmā. 2023. gada septembrī Kazahstānas izlases sastāvā izcīnījusi sudraba medaļu Pasaules komandu šaha čempionātā. 2023. gada novembrī Daglasā ierindojusies 13. vietā "FIDE Women's Grand Swiss" turnīrā sievietēm. Par panākumiem turnīros FIDE 2019. gadā viņai piešķīrusi starptautiskās lielmeistares (WGM) nosaukumu. 2020. gadā saņēmusi arī vīriešu starptautiskā meistara (IM) nosaukumu. Nine-Year Old Chess Prodigy Wins Fourth World Championship GM Solozhenkin Suspended For Making Cheating Accusations; Fellow GMs Protest «Теперь: Танжарикова выиграла, Соложенкин проиграл». Arhivēts no oriģināla, laiks: 2019. gada 20. septembrī. Skatīts: 2021. gada 15. novembrī. Командный чемпионат мира пройдёт в Казахстане Bibisara Assaubayeva takes third place at Abu Dhabi international chess festival 2021 FIDE Chess.com Women's Grand Swiss World Rapid Chess Championship 2021 - Women World Blitz Chess Championship 2021 - Women FIDE Women's Grand Prix Series 2022-2023 - 1st Leg - Nur-Sultan (Astana) KAZ 2022 FIDE World Rapid & Blitz Championship Blitz Women FIDE Women's Grand Prix 2022/23 - Third Leg, New Delhi Standings — FIDE Grand prix 2023 023 FIDE Women's Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)