1982. gada FIFA Pasaules kauss notika Spānijā no 13. jūnija līdz 11. jūlijam. Tas bija pēc skaita 12. Pasaules kausa finālturnīrs. Par Pasaules čempioniem kļuva Itālijas izlase, kas finālspēlē ar 3-1 pārspēja VFR. Šis čempionāts iegājis vēsturē kā viens no interesantākajiem un dramatiskākajiem finālturnīriem. Estadio Nou Camp, Barselona - 93 053 Estadio Santiago Bernabéu, Madride - 75 145 Estadio Ramón Sánchez Pizjuán, Sevilja - 66 000 Estadio Vicente Calderón, Madride - 57 000 Estadio Benito Villamarín, Sevilja - 52 500 Estadio Luis Casanova, Valensija - 49 000 Estadio La Rosaleda, Malaga - 45 000 Estadio Sarriá, Barselona - 43 667 Estadio San Mamés, Bilbao - 40 000 Estadio de Riazor, Lakorunja - 34 617 Estadio La Romareda, Saragosa - 34 596 Nuevo Estadio, Elča - 34 000 Estadio Balaídos, Bigo - 31 800 Estadio Carlos Tartiere, Ovjedo - 30 000 Estadio José Rico Pérez, Alikante - 30 000 Estadio José Zorrilla, Valjadolida - 26 512 Estadio El Molinón, Hihona - 25 885 Tālāk minētās 24 izlases piedalījās 1982. gada FIFA Pasaules kausa izcīņā. Turnīram automātiski kvalificējās laukuma saimnieki Spānijas izlase un 1978. gada Pasaules čempioni Argentīnas izlase. Turnīra formāts bija mainījies, salīdzot ar 1978. gada čempionātu. Pirmoreiz finālturnīrā piedalījās 24 komandas, kuras tika sadalītas 6 apakšgrupās, pa četrām komandām katrā. No katras grupas izkļuva 2 spēcīgākās izlases, kas piedalījās 2. kārtā. 2. kārtā 12 komandas tika sadalītas 4 grupās pa trijām komandām un no katras grupas pusfināla iekļuva spēcīgākā komanda. Turnīra pirmā kārta norisinājās bez lieliem sensācijām, par vienīgo pārsteigumu var uzskatīt Ziemeļīrijas izlases uzvaru savā grupā. 2. kārtā A grupā Polija tikai pateicoties labākai vārtu starpībai pārspēja PSRS un iekļuva pusfinālā. B grupā VFR apsteidza Angliju un Spāniju, bet C grupā, apsteidzot Dienvidamerikas komandas brazīļus un argentīniešus, uzvarēja Itālijas izlase. Savukārt no D grupas pusfinālā itin viegli iekļuva Francija. Pusfinālā Polija ar 0-2 piekāpās Itālijai, kuras labā abus vārtus guva Paolo Rosi. Savukārt otrs pusfināls starp VFR un Franciju izvērtās par vienu no lielākajiem trilleriem Pasaules kausa vēsturē. Spēles pamatlaiks beidzās 1-1, bet papildlaikā abas komandas katra iesita pa vēl diviem vārtiem (FRA pēc 1. papildlaika 15 min. bija vadībā 3:1). Pēcspēles 11 m sitienu sērijā vācieši pārspēja Franciju ar 5-4. Spēlē par 3. vietu poļi ar 3-2 uzvarēja Franciju, bet finālā tikās Itālija pret VFR. Ar 3-1 pārāki izrādījās itāļi, kuri 3. reizi savā vēsturē kļuva par Pasaules čempioniem. Par turnīra vērtīgāko spēlētāju atzina itāļu uzbrucēju Paolo Rosi, kurš turnīra pēdējās 3 spēlēs guva 6 vārtus. Labākais futbolists: Paolo Rosi Labākais vārtu guvējs: Paolo Rosi Godīgākā komanda:  Brazīlija Labākie vārtu guvēji Paolo Rosi - 6 Kārlis Heincs Rummenige - 5 Ziku - 4 Zbigņevs Boņeks - 4 Falkau - 3 Alēns Žiress - 3 Lāslo Kišs - 3 Gerijs Ārmstrongs - 3 1982. gada FIFA Pasaules kauss FIFA mājaslapā Arhivēts 2006. gada 22. augustā, Wayback Machine vietnē.