Čistopoļa (krievu: Чистополь) jeb Čistaja (tatāru: Чистай) ir pilsēta Krievijas Federācijas Tatarstānas Republikā, Čistopoļas rajona administratīvais centrs. Tā atrodas Kamas upes kreisajā krastā, pie Kuibiševas ūdenskrātuves, aptuveni 140 km uz dienvidaustrumiem no Kazaņas. 2019. gadā Čistopoļā dzīvoja 59,8 tūkstoši iedzīvotāju (pēc 2010. gada tautskaites datiem krievi 62,2 %, tatāri 34,2 %, čuvaši 2,1 %). Čistoje Poļes (Чистое Поле) ciems vēstures avotos pirmoreiz minēts 17. gadsimta beigās. 1781. gadā ciemam piešķira pilsētas statusu, apstiprināja par apriņķa centru, un tas ieguva tagadējo nosaukumu. 19. gadsimta beigās pilsēta bija ievērojams labības tirdzniecības centrs. 2. pasaules kara laikā uz Čistopoļu bija evakuēta PSRS Rakstnieku savienība, un šeit mita vairāki tā laika ievērojami literāti: Boriss Pasternaks, Marina Cvetajeva u.c. Vikikrātuvē par šo tēmu ir pieejami multivides faili. Skatīt: Čistopoļa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)