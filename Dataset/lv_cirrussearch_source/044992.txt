Kendisa Patrīcija Bergena (angļu: Candice Patricia Bergen, dzimusi 1946. gada 9. maijā) ir amerikāņu aktrise un fotomodele. Ieguvusi piecas Emmy balvas un divas Zelta globusa balvas par galvenās lomas atveidošanu situāciju komēdijā Murphy Brown (1988—1998, 2018). Pazīstama arī ar tēlojumu seriālā Boston Legal (2005—2008). 1979. gadā nominēta Amerikas Kinoakadēmijas balvai kategorijā "Labākā otrā plāna aktrise" par tēlojumu filmā Starting Over un 1982. gadā BAFTA kino balvai kategorijā "Labākā otrā plāna aktrise" par lomu filmā "Gandijs" (Gandhi). Bergena savu karjeru uzsāka kā modes modele un parādījās uz žurnāla Vogue vāka vēl pirms kino debijas filmā The Group (1966). Filmējusies tādās filmās kā The Sand Pebbles (1966), Soldier Blue (1970), Carnal Knowledge (1971) un The Wind and the Lion (1975). Brodvejā debitēja viņai bija 1984, gada lugā Hurlyburly. No 2002. līdz 2004. gadam, viņa piedalījās trīs HBO seriāla "Sekss un lielpilsēta" (Sex and the City) sērijās. Vēl filmējusies filmās "Mis slepenā aģente" (2000), "Mīļās mājas Alabamā" (Sweet Home Alabama, 2002), "Sievietes" (The Women, 2008), "Līgavu kari" (2009), "Grāmatu klubiņš" (2018) un "Ļaujiet visiem izteikties" (Let Them All Talk, 2020). Vikikrātuvē par šo tēmu ir pieejami multivides faili. Skatīt: Kendisa Bergena. IMDb profils (angliski) Internet Broadway Database profils (angliski) AllMovie profils (angliski)