Bulgārija olimpiskajās spēlēs piedalās kopš to atjaunošanas 1896. gadā, kad Atēnu vasaras olimpiskajās spēlēs piedalījās viens vingrotājs. Šis vingrotājs bija Šarls Šampo, kurš dzīvoja Sofijā, bet viņam bija arī Šveices pilsonība, tādēļ atsevišķos avotos viņš tiek uzskatīts par Šveices pārstāvi. Oficiāli Bulgārijas komanda nākamreiz vasaras olimpiskajās spēlēs piedalījās 1924. gadā, kad tās notika Francijas galvaspilsētā Parīzē. Kopš tā laika Bulgārija ir piedalījusies gandrīz visās vasaras olimpiskajās spēlēs, izņemot 1932. gada Losandželosas (Lielās depresijas laikā), 1948. gada Londonas (pēc Otrā pasaules kara) un 1984. gada Losandželosas vasaras olimpiskajās spēlēs, kad Bulgārija piedalījās PSRS rīkotajā 1984. gada Losandželosas olimpisko spēļu boikotā. Kopš 1936. gada Garmišas-Partenkirhenes ziemas olimpiskajām spēlēs Bulgārija ir piedalījusies pilnīgi visās ziemas olimpiskajās spēlēs. Bulgārija olimpiskajās spēlēs līdz šim ir izcīnījusi 230 olimpiskās medaļas. Lielāko vairumu — 224 medaļas — tā ir izcīnījusi vasaras olimpiskajās spēlēs, savukārt 6 medaļas tā ir izcīnījusi ziemas olimpiskajās spēlēs. Kopš 1952. gada Helsinku spēlēm Belgārija ir izcīnījusi medaļas visās vasaras olimpiskajās spēlēs, kurās tā ir piedalījusies. Visvairāk medaļu — 41 medaļu — izcīnījusi 1980. gada Maskavas spēlēs. Savukārt pirmo medaļu ziemas olimpiskajās spēlēs Bulgārija izcīnīja 1980. gada Leikplesidas spēlēs. Kopumā Bulgārija medaļas ir izcīnījusi 16 vasaras olimpiskajos sporta veidos/disciplīnās. Visvairāk medaļas, 71 medaļa, ir tikušas izcīnītas cīņas sportā un 37 medaļas ir tikušas izcīnītas svarcelšanā. Savukārt no 6 ziemas olimpiskajām spēlēm, puse — 3 medaļas — ir tikušas izcīnītas šorttrekā. Ar medaļām bagātākā Bulgārijas sportiste ir sporta šāvēja Marija Grozdeva, kura olimpiskajās spēlēs kopumā ir izcīnījusi 5 medaļas. Kopš Bulgārijas dalības tai ir atņemas 7 izcīnītās olimpiskās medaļas, jo to ieguvēji sportisti ir pieķerti neatļauto vielu lietošanā. Visas šīs atņemtās medaļas ir svarcelšanā. Paskaidrojumi Paskaidrojumi Skatīt arī: Bulgārijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Bulgāriju ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Bulgārijas karognesēji olimpiskajās spēlēs Bulgārijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Marija Grozdeva un Josifs Miladinovs 2016 Riodežaneiro — Iveta Lalova 2012 Londona — Jordans Jovčevs 2008 Pekina — Petars Stoičevs 2004 Atēnas — Marija Grozdeva 2000 Sidneja — Ivo Janakijevs 1996 Atlanta — Dimo Tonevs 1992 Barselona — Ivailo Jordanovs 1988 Seula — Vasils Etropolskis 1980 Maskava — Aleksandars Tomovs 1976 Monreāla — Aleksandars Tomovs 1972 Minhene — Dimitars Zlatanovs 1968 Mehiko — Prodans Gardževs 1964 Tokija — Enju Valčevs 1960 Roma — Georgijs Panovs 1956 Melnburna — Georgijs Panovs 1952 Helsinki — Boriss Nikolovs 1936 Berlīne — Ļubens Doičevs 1928 Amsterdama — Todors Semovs 1924 Parīze — Kirils Petrunovs 1896 Atēnas — nav zināms 2022 Pekina — Marija Zdravkova un Radoslavs Jankovs 2018 Phjončhana — Radoslavs Jankovs 2014 Soči — Marija Kirkova 2010 Vankūvera — Aleksandra Žekova 2006 Turīna — Jekaterina Dafovska 2002 Soltleiksitija — Stefans Georgijevs 1998 Nagano — Ļubomirs Popovs 1994 Lillehammere — Nadežda Aleksijeva 1992 Albērvila — Iva Karagiozova-Škodreva 1988 Kalgari — Vladimirs Veličkovs 1984 Sarajeva — Vladimirs Veličkovs 1980 Leikplesida — Petars Popangelovs 1976 Insbruka — nav zināms 1972 Saporo — nav zināms 1968 Grenoble — nav zināms 1964 Insbruka — nav zināms 1960 Skvoveli — nav zināms 1956 Kortīna d'Ampeco — nav zināms 1952 Oslo — nav zināms 1948 Sanktmorica — nav zināms 1936 Berlīne — nav zināms «Bulgaria». International Olympic Committee. «Olympic Medal Winners». International Olympic Committee. «Bulgaria». Sports-Reference.com. Arhivēts no oriģināla, laiks: 2017. gada 6. decembrī. Skatīts: 2018. gada 14. martā. Arhivēts 2017. gada 6. decembrī, Wayback Machine vietnē.