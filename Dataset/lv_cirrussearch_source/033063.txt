Hermans Piļņiks (spāņu: Herman Pilnik; 1914. gada 8. janvāris, Štutgarte — 1981. gada 12. novembris, Karakasa) bija Vācijas ebreju izcelsmes Argentīnas starptautiskais lielmeistars šahā (1952). 1929. gadā uzvarējis Štutgartes pilsētas šaha čempionātā. Gadu vēlāk kopā ar ģimeni emigrējis uz Argentīnu. Šeit kļuvis par trīskārtējo Argentīnas šaha čempionāta uzvarētāju (1942, 1945, 1958). Otrā pasaules kara gados sekmīgi spēlējis starptautiskos turnīros Amerikas kontinentā. Par panākumiem turnīros FIDE 1950. gadā Piļņikam kā vienam no pirmajiem piešķīrusi starptautiskā meistara (IM), bet 1952. gadā - starptautiskā lielmeistara (GM) nosaukumu. 1952. gadā pirmo reizi piedalījies Pasaules šaha čempiona izcīņas cikla starpzonu turnīrā, kur palicis 11. vietā. 1955. gadā starpzonu turnīrā Gēteborgā izcīnījis 8. vietu un iekļuvis pretendentu turnīrā. 1956. gadā Amsterdamas pretendentu turnīrā palicis pēdējā, 10. vietā. Vēlākajos gados turpinājis spēlēt dažādos šaha turnīros ar mainīgām sekmēm. 1959. gadā Santjago bijis trešais plašā starptautiskā šaha turnīrā. Vairākkārt pārstāvējis Argentīnas komandu Pasaules šaha olimpiādēs, kurās piedalījies 5 reizes (1950-1958). Komandu vērtējumā izcīnījis 3 sudraba (1950, 1952, 1954) un bronzas (1958) medaļas, bet individuālajā vērtējumā zelta (1950) medaļu; Mūža nogali pavadījis Venecuēlā, kur pasniedzis šaha stundas Karakasas militārajā akadēmijā. 1952 Saltsjobaden Interzonal Tournament «1955 Goteborg Interzonal Tournament». Arhivēts no oriģināla, laiks: 2016. gada 6. maijā. Skatīts: 2016. gada 6. maijā. 1956 Amsterdam Candidates Tournament Santiago (1959) OlimpBase :: Men's Chess Olympiads :: Herman Pilnik Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)