Aleksandrs Morozevičs (krievu: Александр Сергеевич Морозевич; dzimis 1977. gada 18. jūlijā, Maskavā) ir Krievijas starptautiskais lielmeistars šahā (1994). Pazīstamā Maskavas šaha trenera Vladimira Jurkova (1936-2002) audzēknis. 1992. gadā, 15 gadu vecumā dalījis 1.-2. vietu Maskavas šaha čempionātā. 1993. gadā starptautiskā turnīra finālā Tilburgā uzvarējis Maiklu Adamsu ar 2:0, izpildot FIDE starptautiskā lielmeistara normu (GM). Divas reizes (1998, 2007) uzvarējis Krievijas šaha čempionātos. Regulāri piedalījies Pasaules šaha čempiona izcīņas ciklos. 1997. gadā Pasaules šaha čempionātā pēc izslēgšanas sistēmas Groningenā pirmajā kārtā uzvarējis Vasiliju Smislovu, bet otrajā kārtā zaudējis Lembitam Ollam. 2000. un 2001. gadā Pasaules šaha čempionātā pēc izslēgšanas sistēmas ticis līdz turnīra 4. kārtai, kur zaudējis Ruslanam Ponomarjovam. 2005. gadā iekļuvis Pasaules šaha čempionāta finālturnīrā Sanluisā (Argentīna), kur ieguvis augsto 4. vietu. 2007. gada Pasaules šaha čempionāta Mehiko ieņēmis 6. vietu. Vairākkārt pārstāvējis Krievijas izlasi lielākajos komandu šaha turnīros: Pasaules šaha olimpiādēs piedalījies 7 reizes (1994, 1998-2008). Komandu vērtējumā izcīnījis 3 zelta (1998, 2000, 2002), sudraba (2004) un bronzas (1994) medaļas, bet individuālajā - zelta (2000), sudraba (1998) un 2 bronzas (1998, 2000) medaļas, Pasaules komandu šaha čempionātos piedalījies 2 reizes (2005-2010) un abas reizes bijis uzvarētājs komandu kopvērtējumā, kā arī izcīnījis zelta (2005) medaļu individuālajā vērtējumā, Eiropas komandu šaha čempionātos piedalījies 5 reizes (2003, 2007-2013). Komandu vērtējumā izcīnījis 2 zelta (2003, 2007), sudraba (2009) un bronzas (2013) medaļas, bet individuālajā - 3 zelta (2007, 2009, 2011), sudraba (2007) un bronzas (2003) medaļas. 2006. gadā Krievijas komandas "ShK Tomsk-400" sastāvā uzvarējis Eiropas klubu komandu šaha čempionātā. Championship of Moscow 1992 «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2014. gada 1. aprīlī. 2000 FIDE Knockout Matches 2001-02 FIDE Knockout Matches World Chess Championship 2005 San Luis World Chess Championship 2007 Mexico City Aleksandrs Morozevičs šahista profils vietnē fide.com Aleksandrs Morozevičs šahista profils vietnē chessgames.com Aleksandrs Morozevičs šahista profils vietnē 365chess.com Aleksandrs Morozevičs šahista profils vietnē chesstempo.com Aleksandrs Morozevičs šahista profils vietnē olimpbase.org (Pasaules šaha olimpiādes) Aleksandrs Morozevičs šahista profils vietnē olimpbase.org (Eiropas komandu šaha čempionāti) Aleksandrs Morozevičs šahista profils vietnē olimpbase.org (Pasaules komandu šaha čempionāti) Aleksandrs Morozevičs šahista profils vietnē olimpbase.org (Eiropas klubu komandu šaha čempionāti)