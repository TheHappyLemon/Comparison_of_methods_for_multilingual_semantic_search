Virtuve (krievu: Кухня) ir Krievijas situācijkomēdiju seriāls, kura autori ir Vitālijs Šļapo, Vasilijs Kucenko, Igors Tudvasevs, Dmitrijs Jans un Pāvels Daņilovs. Seriālu pārraidīja televīzijas kanālā СТС no 2012. gada 22. oktobra līdz 2016. gada 31. martam, Latvijā to pārraidīja kanāli TV3, TV6 un 3 Plus. Sākotnēji seriāls stāsta par Voroņežas pilsētas iedzīvotāju Maksimu Lavrovu, kurš pārvācās uz Maskavu, lai strādātu franču virtuves restorānā Claude Monet. Ir uzfilmētas divas pilnmetrāžas filmas, kas balstītas šo seriālu — "Virtuve Parīzē" (2014) un "Virtuve 2. Fināls" (2017). Seriālam ir atvasinājums "Viesnīca "Eleon"". "Virtuve" ir visdārgākais seriāls Krievijas televīzijas vēsturē, pirmajā sezonā vienas sērijas veidošana maksāja 150 tūkstošus eiro. Maksims Lavrovs (atveido Marks Bogatirovs) — jaunais pavārs no Voroņežas, kas atbrauca uz Maskavu, lai strādātu restorānā Claude Monet. Viktors Barinovs (atveido Dmitrijs Nazarovs) — restorānā Claude Monet ševpavārs. Iepriekš strādāja Francijā. Neskatoties uz slavu, viņam ir problēmas ar alkoholiskajiem dzērieniem un azartspēlēm. Dmitrijs Nagijevs (Dmitrijs Nagijevs) — restorāna īpašnieks. Viktorija Gončarova (atveido Jeļena Podkaminska) — restorānā Claude Monet mākslas direktore un Maksima draudzene, vēlāk sieva. Pēc tam šķīrusies. Konstantīns "Kostja" Aņisimovs (atveido Viktors Horiņaks) — bārmenis, Maksima draugs. Anastasija "Nastja" Fomina (atveido Olga Kuzmina) — viesmīle, Kostjas draudzene, vēlāk sieva. Ļevs Solovjovs (atveido Sergejs Epiševs) — šefpavāra palīgs. Dzīvo kopā ar māti un Barinovu. Runājot stostās. Arsēnijs Čugaņins (atveido Sergejs Lavigins) — pavārs, gatavo gaļas ēdienus. Zog produktus no restorāna. Fjodors Jurčenko (atceido Mihails Tarabukins) — pavārs, gatavo zivis. Ir problēmas ar likumu. Luī Benuā (atveido Ņikita Tarasovs) — konditors no Francijas, bieži strīdas ar savu draugu Žannu pa telefonu. Jeļena Sokolova (atveido Marina Mogiļevska) — šefpavāre no restorāna, kas konkurē ar Claude Monet. Ainura (atveido Žanila Aslanbekova) — kirgīzu tautības apkopēja. «Visdārgākais seriāls Krievijas televīzijas vēsturē». thevalkyriesdiary.com. Skatīts: 2019. gada 1. februārī.[novecojusi saite] IMDb profils (angliski)