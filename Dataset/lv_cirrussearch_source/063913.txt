Harijs Gregs (angļu: Harry Gregg, dzimis 1932. gada 27. oktobrī, miris 2020. gada 16. februārī) bija Ziemeļīrijas futbolists, spēlēja vārtsarga pozīcijā, bijis Ziemeļīrijas futbola izlases dalībnieks. Savas karjeras lielāko daļu aizvadījis Manchester United komandā, kopumā nospēlējot 247 mačus. 1958. gadā viņš kļuva par vienu no izdzīvojušajiem Minhenes aviokatastrofā. Dažkārt Gregs tiek uzskatīts par "Minhenes varoni", kad viņš no degošas lidmašīnas izglāba vairākus pasažierus, tai skaitā futbolistus Bobiju Čarltonu un Denisu Vaioletu, kā arī treneri Metu Bazbiju. Ziemeļīrijas futbola izlasi pārstāvējis no 1954. līdz 1963. gadam, kopumā aizvadot 25 mačus. Piedalījies 1958. gada FIFA Pasaules kausā, kur viņš tika atzīts par turnīra labāko vārtsargu. «Harry Gregg obituary» (angļu). ISSN 0140-0460. Skatīts: 2022-10-13. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)