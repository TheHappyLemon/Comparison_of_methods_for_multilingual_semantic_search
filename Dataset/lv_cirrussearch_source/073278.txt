Mārgarita Hilda Tečere, baronese Tečere (angļu: Margaret Hilda Thatcher, Baroness Thatcher; 1925. gada 13. oktobris — 2013. gada 8. aprīlis) bija britu politiķe, Apvienotās Karalistes premjerministre. Šo amatu viņa ieņēma no 1979. līdz 1990. gadam, Tečere ir premjerministres amatā visilgāk bijusī 20. gadsimta politiķe. Pirmā sieviete Apvienotās Karalistes vēsturē, kura ieņēmusi šo amatu (otrā ir Terēza Meja, kas šo amatu ieņēma no 2016. gada līdz 2019. gadam). Dzimusi 1925. gadā Linkolnšīras grāfistē Alfrēda Robertsa un viņa sievas Beatrises ģimenē. Studēja Oksfordas Universitātē. 1959. gadā tika ievēlēta parlamentā, bet 1975. gadā tika ievēlēta par Konservatīvo partijas līderi. 1979. gada parlamenta vēlēšanās Konservatīvo partija uzvarēja un Tečere kļuva par premjerministri. Vēlāk uzvarēja arī 1983. un 1987. gada vēlēšanās. Demisionēja 1990. gadā. Pirms Tečeres tikai Robertam Dženkinsonam 19. gadsimta sākumā izdevies nepārtraukti ieņemt Lielbritānijas premjera amatu ilgāku laiku. Nākdama pie varas, Mārgarita Tečere centās mainīt valsts relatīvo ekonomisko lejupslīdi, kuru raksturoja augsta inflācija, augsts bezdarbs un stagnācija ekonomikā. Notika uzņēmumu privatizācija un realizēta finanšu sistēmas un ekonomikas deregulācija. Tika veikta darba tirgus liberalizācija, kam nikni pretojās arodbiedrības. Liberālā ekonomiskā politika ieguva nosaukumu "tečerisms". Tečere veica aktīvu militāru ārpolitiku, piemēram, Folklendas kara laikā 1983. gadā. Kā valsts vadītāja Tečere bija viena no redzamākajām sociālistiskā bloka un PSRS pretiniecēm, tāpēc dažkārt presē viņu dēvēja par "dzelzs lēdiju". 1984. gada 12. oktobrī partijas konferences laikā Braitonas viesnīcā Tečere gandrīz gāja bojā Pagaidu IRA rīkotajā atentātā. Mirusi 2013. gada 8. aprīlī. Gordon Rayner, Steven Swinford. «Margaret Thatcher dies of stroke aged 87». The Daily Telegraph. Skatīts: 2013. gada 8. aprīlis. «Margaret Thatcher obituary». BBC. Skatīts: 2014. gada 31. martā. Dzelzs lēdijas, espati.lv Arhivēts 2012. gada 27. decembrī, Wayback Machine vietnē. (latviski) Uz ekrāniem Latvijā «Dzelzs lēdija» (latviski) «Margaret Thatcher, ‘Iron Lady’ Who Set Britain on New Course, Dies at 87». NY Times. Skatīts: 2014. gada 31. martā. Vikikrātuvē par šo tēmu ir pieejami multivides faili. Skatīt: Mārgarita Tečere. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Margaret Thatcher Foundation (angliski) «Lady Thatcher». Telegraph.co.uk. Skatīts: 2014. gada 31. martā. (angliski)