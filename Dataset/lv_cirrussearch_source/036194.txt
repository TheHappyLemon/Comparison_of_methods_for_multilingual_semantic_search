Pārpilnības jūra jeb Mare Fecunditatis ir Mēness jūra Mēness redzamajā pusē. Atrodas uz DA no Miera jūras, uz austrumiem no Nektāra jūras, uz DR no Putu jūras. Pārpilnības jūras baseins izveidojusies laikposmā pirms apmēram 4,5 – 3,9 miljardiem gadu, jūru aizpildījusī lava ir jaunāka (vecums apmēram 3,8 – 3,2 miljardi gadu). Lavas slānis ir plānāks nekā Krīžu jūrā vai Miera jūrā. Pārpilnības jūras diametrs ir apmēram 840 km, tā aizņem ap 220 000 km2 lielu teritoriju. Forma neregulāra, jūras pamatu klāj tumša bazalta lava. Jūras ziemeļu malā atrodas Taruncijs krāteris (Ø 57 km), uz ZA atrodas Apollonijs (Ø 51 km), austrumu malā atrodas Langrēns (Ø 132 km) un Vendelins (Ø 141 km), uz DA atrodas Petavijs (Ø 184 km), rietumos Gūtenbergs (Ø 71 km) un Goklenijs (Ø 73 km). 1970. gada septembrī PSRS kosmiskais aparāts Luna-16 Pārpilnības jūrā ieguva grunts paraugus (101 g) un nogādāja to uz Zemi. 1972. gada februārī Pārpilnības jūras ziemeļaustrumu malā grunts paraugus (55 g) ieguva kosmiskais aparāts Luna-20. 2009. gada 1. martā Pārpilnības jūras ZA daļā tika ietriekts Ķīnas kosmiskais aparāts Chang'e 1, beidzot savu darbību. Planetary Names: Mare, maria: Mare Fecunditatis on Moon «Mare Fecunditatis». Arhivēts no oriģināla, laiks: 2018. gada 30. maijā. Skatīts: 2016. gada 4. novembrī. В. Алексеев, Л. Лебедев «За лунным камнем», Москва, «Машиностроение», 1972. «China's Lunar Probe Chang'e-1 Impacts Moon». Arhivēts no oriģināla, laiks: 2009. gada 5. martā. Skatīts: 2016. gada 8. novembrī. Vikikrātuvē par šo tēmu ir pieejami multivides faili. Skatīt: Pārpilnības jūra.