Jevgeņija Burtasova (krievu: Евгения Александровна Буртасова; dzimusi Pavlova (Павлова) 1993. gada 9. jūlijā) ir Krievijas biatloniste. No astoņu gadu vecuma trenējās distanču slēpošanā. Ar biatlonu sāka nodarboties 2011. gadā. Piedalījās 2012. gada Pasaules čempionātā jauniešiem, stafetē ieņēma 4. vietu. 2014. gada Pasaules junioru čempionātā Preskailā izcīnīja zelta medaļu sprintā un sudrabu stafetē. Piedalījās 2015. gada ziemas Universiādē, izcīnot trīs medaļas — uzvarēja iedzīšanā un jauktajā stafetē un ieņēma otro vietu sprintā. Pasaules kausa sacensībās debitēja 2018. gada 6. decembrī Pokļukā ar 31. vietu 15 km individuālajā distancē. Tajā pašā posmā jau savās otrajās sacensībās ieguva 8. vietu sprintā. 2019. gada 13. janvārī PK posmā Oberhofā Krievijas komandas sastāvā uzvarēja stafetē. Piedalījās 2019. gada Eiropas čempionātā Raubičos, izcīnot zelta medaļu jauktajā stafetē. 2018.—2019. gada sezonā Starptautiskā Biatlona savienība atzina Pavlovu par labāko jauno biatlonisti. 2019.—2020. gada sezonā pārsvarā startēja IBU kausā. 2020. gada Eiropas čempionātā izcīnīja zelta medaļu supersprintā. Kopā ar Matveju Jeļisejevu 2020. gada decembrī uzvarēja World Team Challenge sacensībās. 2021. gada janvārī PK posmā Antholcā izcīnīja uzvaru stafetē. «Россиянка Евгения Павлова признана IBU «Новичком года»!». rusbiathlon.ru (krievu). 2019. gada 23. martā. Skatīts: 2021. gada 15. martā. «Snowy World Team Challenge to Russia’s Pavlova/Eliseev Duo». biathlonworld.com (angļu). 2020. gada 28. februārī. Skatīts: 2021. gada 15. martā. Vikikrātuvē par šo tēmu ir pieejami multivides faili. Skatīt: Jevgeņija Burtasova. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)