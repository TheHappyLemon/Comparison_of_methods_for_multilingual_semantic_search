Afonsu V (portugāļu: Afonso V; dzimis 1432. gada 15. janvārī, miris 1481. gada 28. augustā), saukts Afrikānis (o Africano) bija Portugāles karaļa Duartes I vecākais dēls, Portugāles karalis no 1438. līdz 1481. gadam ar pārtraukumu 1477. gada novembrī. Līdz 1448. gadam valsti faktiski vadīja reģenti. Kļuva par karali sešu gadu vecumā, kad nomira tēvs. Iesākumā karalistes reģente bija Afonsu māte Aragonas Elizabete, bet vēlāk - Koimbras hercogs Pedru, kurš negribēja atdod varu jaunajam karalim. Tomēr 1449. gadā Pedru tika sakauts Alfarobeiru kaujā Lisabonas apkaimē un Afonsu V kļuva par pilntiesīgu karali. Afonsu valdīšanas laikā tika atbalstīti Enrikes Jūrasbraucēja centieni, bet Portugāle sāka nodarboties ar vergu tirdzniecību. 1456. gadā tika atklāta Kaboverde. Afonsu V laikā portugāļi centās ieņemt teritorijas Ziemeļrietumu Āfrikā. 1471. gadā portugāļi ieņēma Tanžeru. Pēc Kastīlijas karaļa Enrikes IV nāves, Afonsu V izvirzīja pretenzijas uz Kastīlijas troni, tomēr 1476. gadā tika sakauts Toro kaujā un attiecās no pretenzijām. Vikikrātuvē par šo tēmu ir pieejami multivides faili. Skatīt: Afonsu V.