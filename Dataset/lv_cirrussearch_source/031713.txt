Kacpers Pjoruns (poļu: Kacper Piorun; dzimis 1991. gada 24. novembrī, Lovičā) ir Polijas FIDE starptautiskais lielmeistars (GM, 2012) un starptautiskais lielmeistars šaha kompozīciju risināšanā (2011). 2007. gadā uzvarējis Polijas junioru šaha čempionātā U16 vecuma grupā. 2007. gadā kļuvis par FIDE meistaru (FM), bet 2008. gadā par starptautisko meistaru šahā (IM). 2009. gadā izcīnījis bronzas medaļu Pasaules jauniešu čempionātā šahā. 2010. gadā Polaņicazdrojā uzvarējis Akibas Rubinšteina memoriālā. 2013. gadā Bidgoščā bijis labākais Polijas šaha ātrspēles čempionātā. 2015. gadā uzvarējis starptautiskajā šaha turnīrā Barselonā un Bavārijas atklātajā šaha čempionātā. Sekmīgi piedalījies arī vairākos Polijas komandu šaha čempionātos. Divas reizes pārstāvējis Polijas komandu Eiropas U18 komandu šaha čempionātos: 2008. gadā izcīnījis zelta medaļas gan komandu, gan individuālajā vērtējumā, bet 2009. gadā saņēmis sudrabu komandu vērtējumā. 2013. gadā Varšavā pārstāvējis Polijas otro komandu Eiropas komandu šaha čempionātā. 2016. gadā pārstāvējis Polijas komandu 42. šaha olimpiādē Baku. Pasaules komandu šaha čempionātā piedalījies 2017. gadā un komandu vērtējumā izcīnījis bronzas medaļu. Eiropas komandu šaha čempionātā piedalījies 2017. gadā un individuālajā vērtējumā izcīnījis bronzas medaļu. 2018. gadā pārstāvējis Polijas komandu 43. šaha olimpiādē Batumi un individuālajā vērtējumā izcīnījis bronzas medaļu. Pazīstams kā viens no labākajiem šaha kompozīciju risinātājiem. Piecas reizes ir uzvarējis Pasaules čempionātā šaha kompozīciju risināšanā individuālajā vērtējumā (2011, 2014, 2015, 2016, 2017) un septiņas reizes ir uzvarējis kopā ar komandu (2011, 2012, 2013, 2014, 2015, 2016, 2017). 2011. gadā kļuvis par otro Polijas šahistu (pēc Pētera Murdzjas), kuram piešķirts starptautiskā lielmeistara nosaukums šaha kompozīciju risināšanā, bet 2012. gadā par vienu no retajiem šahistiem, kuram ir gan FIDE lielmeistara, gan šaha kompozīciju lielmeistara nosaukums. 2017. gadā Varšavā uzvarējis Polijas šaha čempionātā. 2018. gada maijā izcīnījis otro vietu Polijas šaha čempionātā. 2019. gada martā Skopjē izcīnījis bronzas medaļu Eiropas individuālajā šaha čempionātā. 2019. gada maijā Varšavā izcīnījis otro vietu Polijas šaha čempionātā. GM Piorun tops 17th Open of Sants, Hostafrancs & La Bordeta «GM Kacper Piorun wins 19th Bad Wiessee International Tournament 2015». Arhivēts no oriģināla, laiks: 2015. gada 23. decembrī. Skatīts: 2016. gada 6. janvārī. OlimpBase :: Polish Team Chess Championship :: Kacper Piorun OlimpBase :: European Boys' U18 Team Chess Championship :: Kacper Piorun Solving grandmasters Lotto Indywidualne Mistrzostwa Polski Duda wins 1st Polish Championship European Individual Chess Championship 2019 «LOTTO IMP MOKATE IMPK 2019 10-20.05.2019 Warszawa». Arhivēts no oriģināla, laiks: 2019-05-22. Skatīts: 2019-05-22. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Eiropas komandu šaha čempionāts) (angliski)