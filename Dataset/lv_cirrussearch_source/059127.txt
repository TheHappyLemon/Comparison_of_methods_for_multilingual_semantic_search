Henriks Sillems (nīderlandiešu: Henrik Sillem; dzimis 1866. gada 12. augustā, miris 1907. gada 13. jūlijā) bija nīderlandiešu jurists, alpīnists un sporta šāvējs. Olimpiskās bronzas medaļas ieguvējs. Henriks Sillems bija Amsterdamas Hope & Co baņķiera Johana Gotlība Silema dēls. Viņa māte bija Džūdita Katrīna Henriete Hūfa. Sillems studējis jurisprudenci Amsterdamas Universitātē. Viņš ieguva tiesību zinātņu doktora grādu 1891. gada 8. maijā ar disertāciju “Het faillissement des verzekeraars” (Apdrošināšanas sabiedrību bankrots). 1891. gada 28. maijā viņš apprecējās ar Suzannu Katarīnu Beatriksi des Tombu. Laulībā piedzima divi dēli, Fransuā Johans un Henriks Silems. 1897. gadā viņi izšķīrās. 1902. gadā Sillems apprecējās ar Bertu Johannu Evu Reuseri. Viņš strādāja Amsterdamā par juristu, juridisko padomnieku un prokuroru. Kopā ar savu draugu Solko van den Bergu un francūzi Fransuā Monodu Sillems 1897. gadā Lionā aizsāka pirmās "starptautiskās šaušanas spēles" (pasaules čempionātu šaušanā). No 1897. līdz 1901. gadam viņš pasaules čempionātā šaušanā kopā izcīnīja 6 medaļas (1 sudraba un 5 bronzas). 1900. gada vasaras olimpiskajās spēlēs Parīzē viņš startēja 7 šaušanas disciplīnās. Olimpisko bronzas medaļu viņš olimpisko bronzas medaļu viņš izcīnīja kā Nīderlandes komandas pārstāvis 50 metru šaušanā ar pistoli komandām. Olimpiskās spēles 19 gadu vecumā, Sillems kopā ar FG Waller uzkāpa Materhornā no ziemeļu puses. 1902. gadā viņš sasniedza 6400 metru augstumu Nunkunas kalnu Kašmirā. 1905. gadā viņš uzkāpa Akonkagvā, Andos. Viņš ir uzkāpis arī Kinsijas kalnā un Ellijas kalnā, Antarktīdā. 1906. gada martā viņš veica pirmo kāpumu Kuka kalna rietumu grēdā Jaunzēlandē kopā ar gidu Pīteru Greiemu. Sillems gāja bojā 40 gadu vecumā. 1907. gada 13. jūlijā viņš krita, kāpjot pa Eguilji du Midi un tika apglabāts netālu Kurmajēras pilsētiņā, Itālijā. «Henrik Sillem». Olympedia. Skatīts: 2021. gada 24. novembris. «Paris 1900 Shooting: 50m army pistol team men Results». Starptautiskā Olimpiska komiteja. Skatīts: 2021. gada 27. jūlijs. Henriks Sillems (Olympics profils) (angliski) Henriks Sillems (Olympedia profils) (angliski) Henriks Sillems (Sports Reference profils) (angliski)