Aleksejs Froļikovs (dzimis 1957. gada 15. februārī Maskavā, miris 2020. gada 31. martā) bija Latvijas hokejists, uzbrucējs, Latvijas hokeja izlases dalībnieks. Ilgus gadus pavadījis Maskavas "Dinamo", Rīgas "Dinamo" un Pori "Ässät" rindās. Profesionāļa karjeru Froļikovs sāka 1978.—79. gada sezonā PSRS čempionāta kluba Maskavas "Dinamo" sastāvā. 1981. gadā pārcēlās uz Rīgas "Dinamo" vienību, turpmākajos gados kļūstot par vienu no rezultatīvākajiem komandas spēlētājiem, 1988. gadā kopā ar komandu izcīnot čempionāta sudraba medaļas. Līdz 1989. gadam Rīgas "Dinamo" sastāvā 370 spēlēs guva 142 vārtus. No 1989. līdz 1992. gadam spēlēja SM līgas vienībā Pori "Ässät". 1992.—93. un 1994.—95. gada sezonās spēlēja Starptautiskās hokeja līgas klubā Rīgas "Pārdaugava". Latvijas hokeja izlases rindās spēlējis 1993. un 1994. gada Pasaules čempionātos. «Miris bijušais Latvijas izlases un Rīgas «Dinamo» hokejists Froļikovs». lsm.lv. 2020. gada 1. aprīlī. Skatīts: 2020. gada 3. aprīlī. Eliteprospects profils (angliski) Internet Hockey Database profils (angliski) Eurohockey profils (angliski)