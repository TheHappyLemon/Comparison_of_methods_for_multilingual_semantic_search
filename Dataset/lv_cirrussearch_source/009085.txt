Kepija Pondekstere (angļu: Cappie Pondexter; dzimusi 1983. gada 7. janvārī Oušensaidā, Kalifornijas štatā, ASV) ir profesionāla amerikāņu basketboliste, spēlē uzbrūkošās aizsardzes pozīcijā, ASV izlases dalībniece. Pašlaik (2013) pārstāv Krievijas līgas klubu Jekaterinburgas UGMK un WNBA klubu Ņujorkas "Liberty". Karjeras laikā spēlējusi Stambulas "Fenerbahçe" (2006—2008), Jekaterinburgas UGMK (kopš 2008. gada), Fīniksas "Mercury" (2006—2009) un Ņujorkas "Liberty" (kopš 2010. gada). Kopā ar "Mercury" divas reizes kļuvusi par WNBA čempioni (2007, 2009), 2007. gadā tika atzīta par finālsērijas MVP. 2006. gadā tika iekļauta WNBA simboliskajā debitantu izlasē. Visās piecās pirmajās sezonās WNBA spēlējusi Visu zvaigžņu spēlē. ASV izlases sastāvā uzvarējusi 2008. gada Pekinas Olimpiskajās spēlēs. Vikikrātuvē par šo tēmu ir pieejami multivides faili. Skatīt: Kepija Pondekstere. Olympedia profils (angliski) Basketball Reference WNBA spēlētājas profils (angliski) WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski)