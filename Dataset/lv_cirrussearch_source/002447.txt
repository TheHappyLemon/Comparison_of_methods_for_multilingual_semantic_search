Zvārdes pagasts ir viena no Saldus novada administratīvajām teritorijām. Robežojas ar sava novada Novadnieku, Kursīšu, Rubas, Jaunauces, Cieceres un Blīdenes pagastiem un Dobeles novada Lielauces un Vītiņu pagastiem. Goguļupīte, Kārklupe, Klagātupīte, Valtu strauts, Vatstrauts. Bezdibenis, Ezeriņi, Ķerkliņu ezers, Svētaiņu ezers (Sila ezers), Zvārdes ezers (Odzēnu ezers). Mūsdienu Zvārdes pagasta teritorijā vēsturiski atradās Jaunzvārdes muiža (Gut Neu-Schwarden), Ķerkliņu muiža (Gut Kerklingen), Striķu muiža (Gut Stricken, Striķi), Veczvārdes muiža (Gut Alt-Schwarden). 1935. gadā Kuldīgas apriņķa Zvārdes pagasta platība bija 214,1 km² un tajā dzīvoja 3117 iedzīvotāji. 1945. gadā pagastā izveidoja Ķerkliņu, Striķu un Zvārdes ciema padomes, bet pagastu 1949. gadā likvidēja. 1954. gadā pēc PSRS Aizsardzības ministrijas pieprasījuma lielākajā daļā pagasta teritorijas izveidoja aviācijas mērķpoligonu. Ciemus likvidēja un to teritorijas pievienoja Novadnieku (Striķu un Zvārdes ciemus) un Lielauces (Ķerkliņu ciemu) ciemiem. 1993. gadā Zvārdes pagastu izveidoja no jauna, tajā iekļaujot lielāko daļu bijušās pagasta teritorijas. 2009. gadā pagastu kā administratīvo teritoriju iekļāva Saldus novadā. Lielākās apdzīvotās vietas ir Striķi (pagasta centrs), Zvejnieki, Liepas. Kārlis Kļava (1907—1943), latviešu virsnieks, sporta šāvējs. Uz pagasta centru Striķiem ved autoceļš V1158 (Saldus—Striķi), pa kuru kursē satiksmes autobuss Saldus—Striķi Nr. 6747. Tas kursē 3 reizes dienā darba dienās, 2 reizes — sestdienās, svētdienās nekursē (2021. gadā). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9