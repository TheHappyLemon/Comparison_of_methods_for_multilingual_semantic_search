Sergejs Rubļevskis (krievu: Сергей Владимирович Рублевский; dzimis 1974. gada 15. oktobrī Kurgānā) ir Krievijas starptautiskais lielmeistars šahā (1994). Šahu iemācījies spēlēt piecu gadu vecumā. Vienpadsmit gadu vecumā pirmo reizi piedalījies Kurgānas apgabala šaha čempionātā. 1991. gadā kļuvis par PSRS sporta meistaru šahā. 1994. gadā kļuvis par FIDE starptautisko lielmeistaru (GM). 1997. gadā beidzis Kurgānas valsts universitāti specialitātē "Ekonomika un menedžments". Piedalījies FIDE Pasaules šaha čempionātos pēc izslēgšanas sistēmas. Trīs reizes nokļuvis līdz 3. kārtai (1997, 1999, 2004), pa reizei zaudējis 1. kārtā (2000) un 2. kārtā (2001). 2004. gadā uzvarējis Aeroflot Open šaha turnīrā, bet 2005. gadā kļuvis par Krievijas šaha čempionu pēc uzvaras turnīra superfinālā. 2005. gadā finišējis FIDE Pasaules kausa pirmajā desmitniekā un kvalificējis 2007. gada FIDE pretendentu turnīram. Tajā Rubļevskis pirmajā kārtā uzvarējis Ruslanu Ponomarjovu ar 3½:2½, bet otrajā kārtā nospēlējis neišķirti ar Aleksandru Griščuku — 3:3, bet zaudējis papildu partijās ar ½:2½. 2012. gadā Krievijas šaha federācija iecēlusi Rubļevski par Krievijas sieviešu šaha izlases galveno treneri. Vairākkārt pārstāvējis Krievijas izlasi lielākajos komandu šaha turnīros: Pasaules šaha olimpiādēs piedalījies 7 reizes (1994-2002, 2006, 2010). Komandu vērtējumā izcīnījis 4 zelta (1996, 1998, 2000, 2002) un bronzas (1994) medaļas, bet individuālajā — bronzas (2010) medaļu, Pasaules komandu šaha čempionātos piedalījies 3 reizes (1997—2005). Komandu vērtējumā izcīnījis 2 zelta (1997, 2005) un sudraba (2001) medaļas, bet individuālajā — 2 zelta (1997, 2001) medaļas. Rublevsky wins 58th Russian Championship «Candidates Matches 2007». Arhivēts no oriģināla, laiks: 2016. gada 11. aprīlī. Skatīts: 2016. gada 13. aprīlī. Sergejs Rubļevskis šahista profils vietnē fide.com Sergejs Rubļevskis šahista profils vietnē chessgames.com Sergejs Rubļevskis šahista profils vietnē 365chess.com Sergejs Rubļevskis šahista profils vietnē chesstempo.com Sergejs Rubļevskis. Atjaunināts: 2016. gada 13. aprīlī šahista profils vietnē olimpbase.org (Pasaules šaha olimpiādes) Sergejs Rubļevskis šahista profils vietnē olimpbase.org (Pasaules komandu šaha čempionāti)