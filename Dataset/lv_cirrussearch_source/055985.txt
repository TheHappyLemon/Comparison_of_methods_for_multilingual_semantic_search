Somu pirts jeb Somu sauna (somu: Suomalainen sauna) ir nozīmīga somu tradīcija. Kopš 2019. gada ir iekļautas UNESCO Reprezentatīvajā cilvēces nemateriālā kultūras mantojuma sarakstā. Somijā sastopamas dažādu veidu pirtis. Tās var klasificēt vai nu pēc pašas pirts ēkas, vai pēc tā, kāda veida krāsnis tā izmanto. Galvenais iedalījums ir starp vienreiz uzsildāmām un nepārtraukti sildāmām krāsnīm. Vienreiz uzsildāmās krāsnīs izmanto daudz akmeņu, kas tiek uzsildīti pirms pirts lietošanas. Akmeņus sakarsē, dedzinot malku (pirtī ar skursteni vai bez tā), eļļu, kokskaidu granulām vai dabasgāzi. Nepārtraukti apsildāmām krāsnīm vajadzīgs mazāks akmeņu daudzums, un tie tiek uzkarsēti pirts lietošanas laikā, dedzinot malku, eļļu vai dabasgāzi, vai arī apsildot ar elektrību. Somu pirts temperatūra ir no 80 līdz 110 °C, parasti 80—90 °C, un tā tiek uzturēta virs rasas punkta, lai nebūtu tvaika kondensācijas, kā tas ir turku pirtī. «Saunaperinne Suomesta valittiin Unescon aineettoman kulttuuriperinnön luetteloon». museovirasto.fi. Vikikrātuvē par šo tēmu ir pieejami multivides faili. Skatīt: Somu pirts. The Finnish Sauna — facts by Finland Travel Club Finnish Sauna Arhivēts 2022. gada 13. janvārī, Wayback Machine vietnē. a-sauna.com