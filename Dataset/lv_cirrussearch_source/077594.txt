Sibīrijas brūnais lācis (Ursus arctos collaris) ir lāču dzimtas (Ursidae) viena no brūno lāču (Ursus arctos) pasugām. Tas dzīvo lielākajā daļā Sibīrijas, Mongolijas ziemeļos un Kazahstānas austrumos. Sibīrijas brūnais lācis pēc lieluma ierindojas starp Eirāzijas brūno lāci un Kamčatkas brūno lāci. Tas ir masīvāks par Eirāzijas brūno lāci, lielāku galvaskausu, bet mazāks par Kamčatkas brūno lāci. Ķermeņa garums 120 — 210 cm, svars 135 — 250 kg, lielākie sver līdz 360 kg. Tie ir apmēram grizli lāču augumā. To kažoks ir viskrāšņākais no visiem brūnajiem lāčiem. Matojums ir garš un mīksts. Krāsa variē no tumši brūnas līdz gaiši pelēkbrūnai. Kājas parasti ir tumšākas kā pārējais kažoks. Daži īpatņi ir dzeltenbrūni vai kanēļkrāsā, vai melni. Nagi ir tumši brūni vai melni, līki un gari, apmēram 85 mm. Sibīrjas brūnais lācis ir labs peldētājs un skrējējs. Tie ir agresīvi, gan tēviņi, gan mātītes, un to raksturs ir līdzīgs Amerikas grizlilāčiem. Sibīrijas brūnie lāči ir ļoti spēcīgi, un pat, ja tas ir vieglāks par Sibīrijas tīģeri, tas cīņā nepaliek zaudētājos. Brown Bear Hunting in Russia Siberian brown bear (mammal) — Britannica Online Encyclopedia «Interspecies Conflict: siberian tigress vs siberian brown bear sow, siberian tiger, animals in the world». Arhivēts no oriģināla, laiks: 2008. gada 1. augustā. Skatīts: 2009. gada 2. augustā. Sibīrijas brūnā lāča foto