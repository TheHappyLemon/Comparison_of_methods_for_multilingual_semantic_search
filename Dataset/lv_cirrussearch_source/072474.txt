Morisa 'Raķetes' Rišāra trofeja (angļu: Maurice "Rocket" Richard Trophy) jeb vienkārši Morisa Rišāra trofeja ir balva, kas tiek piešķirta hokejistam, kurš ir guvis visvairāk vārtu Nacionālās hokeja līgas (NHL) regulārajā sezonā. Balva ir nodēvēta par godu Monreālas "Canadiens" leģendārajam uzbrucējam Morisam Rišāram (1921—2000), kurš piecas sezonas bija NHL labākais vārtu guvējs un 1944.—45. gada sezonā kļuva par pirmo hokejistu, kuram regulārajā sezonā izdevās gūt 50 vārtus — viņam tas izdevās 50 spēlēs. Balva tiek pasniegta kopš 1999. gada, kur visvairāk, deviņas reizes, to ir ieguvis krievu uzbrucējs Aleksandrs Ovečkins. Moriss Rišārs «NHL Maurice Richard Trophy Winners». nhl.com. NHL administrācija. 2018. gada 9. aprīlis. Skatīts: 2018. gada 13. aprīlis.