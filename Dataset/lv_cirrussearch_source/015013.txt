Aleksejs Kaigorodovs (krievu: Алексей Павлович Кайгородов; dzimis 1983. gada 29. jūlijā) ir krievu hokejists, centra uzbrucējs. Pašlaik (2017) Kaigorodovs ir bez kluba. Uzaudzis Magņitogorskā, turpat Kaigorodovs uzsāka savu profesionāļa karjeru, 2001.—02. gada sezonā debitējot Krievijas Superlīgas kluba Magņitogorskas "Metallurg" sastāvā. 2004.—05. gada sezona Kaigorodovam izdevās ārkārtīgi sekmīga, to noslēdzot ar 49 punktiem 57 spēlēs, būdams sezonas otrs rezultatīvākais spēlētājs aiz Maksima Sušinska. 2006. gada vasarā Kaigorodovs pārcēlās uz Nacionālās hokeja līgas vienību Otavas "Senators", noslēdzot ar to divu gadu līgumu. Tiesa, jau pēc sešām klubā aizvadītām spēlēm Kaigorodovs tika nosūtīts uz AHL, ko hokejists atteicās darīt, atgriežoties Magņitogorskā, kopā ar komandu 2006.—07. gada sezonā izcīnot Krievijas čempiona titulu. Arī turpmākajās sezonās Kaigorodovs bija viens no rezultatīvākajiem "Metallurg" spēlētājiem. 2012.—13. gada sezonā Kaigorodovs tika aizmainīts uz Ufas "Salavat Julajev" rindām. Krievijas hokeja izlases sastāvā piedalījies 2003. un 2011. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)