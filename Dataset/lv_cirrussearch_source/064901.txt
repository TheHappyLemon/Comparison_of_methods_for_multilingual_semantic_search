Hanko (somu: Hanko, zviedru: Hangö) ir pilsēta un municipalitāte Somijas dienvidos Ūsimā reģionā. Izvietojusies Somu līča krastā Hanko pussalas dienvidu galā. Pilsētā nozīmīga (44%) zviedru valodā runājošu iedzīvotāju daļa. Kā apdzīvota vieta zināma kopš 15. gadsimta. 18. gadsimta beigās pussalas dienvidu galā un piekrastes saliņās Zviedrija uzbūvēja trīs cietokšņus. 1809. gadā tie nonāca Krievijas kontrolē. 1874. gadā dibināta Hanko pilsēta. 19. gadsimta beigās un 20. gadsimta sākumā Hanko osta bija viens no galvenajiem somu emigrācijas punktiem jaunas dzīves meklējumos Ziemeļamerikā. 19. gadsimta beigās Hanko bija populārs krievu augstmaņu kūrorts. Pēc Ziemas kara beigām 1940. gadā Hanko uz 30 gadiem tika iznomāta PSRS kā kara flotes bāze. Turpinājuma kara laikā 1941. gada decembrī padomju karaspēks bāzi pameta, bet 1947. gadā nomas līgums formāli tika denonsēts. «Kaupunkien ja kuntien lukumäärät ja väestötiedot». Q11894857. Skatīts: 15 februāris 2019. Hanko Front Line Museum Vikikrātuvē par šo tēmu ir pieejami multivides faili. Skatīt: Hanko.