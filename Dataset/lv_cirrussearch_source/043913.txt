2023. gada Eiropas spēles (poļu: Igrzyska Europejskie 2023), zināmas arī kā III Eiropas spēles (III Igrzyska Europejskie), bija trešās Eiropas spēles, kas notika Polijas pilsētā Krakovā un citās norises vietās Mazpolijas vojevodistē no 2023. gada 21. jūnija līdz 2. jūlijam. Sacensības notika 29 sporta veidu disciplīnās. Olimpiskajos sporta veidos tā bija viena no iespējām kvalificēties 2024. gada vasaras olimpiskajām spēlēm. Krakova par spēļu norises vietu tika apstiprināta 2019. gada 22. jūnijā. Polija bija vienīgā kandidāte uz Eiropas spēļu rīkošanu. Spēlēs piedalījās sportisti no 48 valstīm. Krievijas un Baltkrievijas sportistu dalība bija aizliegta Krievijas iebrukuma Ukrainā dēļ.   *   Mājinieki (Polija) Latviju 2023. gada Eiropas spēlēs pārstāvēja 96 sportisti 17 sporta veidos. Latvijas komandas karognesēji atklāšanas ceremonijā bija smaiļotājs Roberts Akmens un tekvondo sportiste Inese Tarvida. Latvijas sportisti izcīnīja trīs zelta, divas sudraba un divas bronzas medaļas. Zelta medaļas Latvijai izcīnīja vieglatlētes Agate Caune 5000 metros un Līna Mūze šķēpa mešanā, kā arī 3x3 vīriešu basketoba komanda (Francis Lācis, Kārlis Apsītis, Kristaps Gludītis un Zigmārs Raimo), sudraba medaļas ieguva šāvējs Dainis Upelnieks apaļajā stendā un sporta kāpējs Edvards Gruzītis boulderingā, bet bronzu — Roberts Akmens 200 m smaiļošanā un tekvondo sportiste Jolanta Tarvida. «European Games 2023: Full schedule, day-by-day competitions and how to watch live». olympics.com (angļu). 2023. gada 14. jūnijs. Skatīts: 2023. gada 17. jūnijā. «All Olympic sports at 2023 European Games to offer qualification opportunities for Paris 2024». insidethegames.biz (angļu). 2021. gada 15. septembris. Skatīts: 2023. gada 17. jūnijā. «Eiropas spēles 2023. gadā notiks Krakovā». sportacentrs.com. 2019. gada 22. jūnijs. Skatīts: 2023. gada 17. jūnijā. «European Games without athletes from Russia and Belarus». european-games.org (angļu). 2023. gada 29. marts. Skatīts: 2023. gada 17. jūnijā. «Medal Standings». european-games.org (angļu). Skatīts: 2023. gada 3. jūlijā. «Eiropas spēlēs Latviju pārstāvēs 56 sportisti, karognesēji Akmens un Tarvida». sportacentrs.com. 2023. gada 7. jūnijs. Skatīts: 2023. gada 17. jūnijā. Vikikrātuvē par šo tēmu ir pieejami multivides faili. Skatīt: 2023. gada Eiropas spēles. Oficiālā tīmekļa vietne