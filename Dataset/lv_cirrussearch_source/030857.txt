Tobiass Rīders (vācu: Tobias Rieder; dzimis 1993. gada 10. janvārī) ir vācu hokejists, malējais uzbrucējs. Pašlaik (2024) Rīders spēlē Zviedrijas hokeja līgas kluba Växjö Lakers sastāvā. Pēc trim OHL kluba Kičeneras "Rangers" sastāvā aizvadītām sezonām, profesionāļa karjeru Rīders sāka 2013.—14. gada sezonā, ko aizvadīja Amerikas hokeja līgas vienībā Portlendas "Pirates". Ar 48 punktiem Rīders bija trešais rezultatīvākais "Pirates" spēlētājs. 2014. gada novembrī tika izsaukts uz NHL klubu Arizonas "Coyotes", 2. novembrī aizvadot savu debiju NHL, kurā guva arī savus pirmos uzvaras vārtus līgā. Sezonas turpinājumā Rīders nostiprinājās "Coyotes" sastāvā, 72 spēlēs gūstot 21 punktu. 2017.—18. gada sezonas otrajā pusē tika aizmainīts uz Losandželosas "Kings", taču vasarā nonāca jau Edmontonas "Oilers" rindās. 2019. gada vasarā pievienojās Kalgari "Flames" ar pārbaudes laika līgumu, septembra nogalē noslēdzot ar komandu viena gada līgumu. Gadu vēlāk hokejists pievienojās jau Bufalo "Sabres" sastāvam. Vācijas hokeja izlases sastāvā spēlējis 2014., 2015. un 2017. gada Pasaules čempionātos. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)