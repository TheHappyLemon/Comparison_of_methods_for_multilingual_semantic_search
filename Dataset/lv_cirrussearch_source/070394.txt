Herpetoloģija (sengrieķu: ἑρπετόν — ‘rāpulis’) ir zooloģijas nozare, kas pētī abiniekus un rāpuļus. Herpetologs ir pētnieks, kas specializējies šajā nozarē. Herpetologi galvenokārt nodarbojas ar konkrētā ekosistēmā esošo abinieku un rāpuļu pētīšanu, to mijiedarbību ar apkārtējo vidi. Viņi arī pēta šo dzīvnieku anatomiju, fizioloģiju, uzvedību un sistemātiku. Atsevišķi herpetologi specializējas konkrētu sugu vai sugu grupas pētīšanā, piemēram, pētot abiniekus un rāpuļus tropiskajos lietusmežos. Herpetoloģijā iegūtās zināšanas palīdz izprast arī citu bioloģijas zinātņu procesus un parādības, kāda ir abinieku un rāpuļu ietekme uz citu sugu pastāvēšanu, kā arī dod informāciju, kas nepieciešama dabas aizsardzībai. Vikikrātuvē par šo tēmu ir pieejami multivides faili. Skatīt: Herpetoloģija. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)