Avianca Ecuador (agrākais nosaukums AeroGal) ir Ekvadoras lidsabiedrība. Ietilpst Avianca grupā. Galvenā bāze atrodas Mariscal Sucre starptautiskajā lidostā Kito; sekundārā — José Joaquín de Olmedo starptautiskajā lidostā Gvajakilā. Dibināta 1985. gadā. Avianca Ecuador īpašnieks ir Kolumbijā reģistrētais Avianca Holdings SA, kurš ir pievienojies aliansei Star Alliance. Lidsabiedrība nodrošina pasažieru un kravu pārvadajumus Ekvadorā kontinenta daļā un uz Galapagu salām, kā arī uz Kolumbiju un Peru. Avianca Ecuador gaisa floti veido no mātes sabiedrības nomātās lidmašīnas: sešas Airbus A319-112 un divas Airbus A320-214. Lidsabiedrība dibināta 1985. gada novembrī ar nosaukumu Aero Galapagos (saīsinājumā AeroGal), lai nodrošinātu pasažieru un kravu pārvadajumus no Ekvadoras kontinentālās daļas uz Galapagu salām. Sākotnēji tā izmantoja divas lidmašīnas Dornier Do 28. No 1993. līdz 1995. gadam lidsabiedrība atjaunoja gaisa floti ar 3 Fairchild F-27. 2002. gada iegādāts pirmais Boeing 727-200. 2006. gada jūlijā atklāta pirmā starptautiskā līnija uz Bogotu Kolumbijā. 2008. gadā ar Boeing 757 sākti lidojumi uz Maiami ASV. 2009. gada oktobrī paziņots, ka AeroGal plāno apvienoties ar Kolumbijas lidsabiedrību Avianca un Salvadoras TACA. Apvienošanās process sākts 2010. gada oktobrī. 2012. gadā no Synergy Group nopirkta lidsabiedrība VIP Ecuador. Apvienošanās ar Avianca pabeigta 2013. gadā. 2014. gada 18. jūnijā AeroGal nosaukums mainīts uz Avianca Ecuador. Līdz 2015. gada sākumam lidsabiedrībai nav atgadījušies nopietni incidenti vai avārijas. AeroGal officially rebranded as Avianca Ecuador ch-aviation, 2014.06.25 GLG/2K - Avianca Ecuador - Ecuador (Current) Vikikrātuvē par šo tēmu ir pieejami multivides faili. Skatīt: Avianca Ecuador. Oficiālā tīmekļa vietne