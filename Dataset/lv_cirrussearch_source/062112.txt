Nostolepji (Nostolepis) ir klimatiīdu akantodu ģints. Tās pārstāvji bija izplatīti no augšsilūra līdz vidusdevonam, Galvenajā devona laukā, Podolijā, Severnaja Zemļā, Špicbergenā, Krievijas ziemeļaustrumos, Timāna-Pečoras provincēs, Zviedrijā, Kanādā, Francijā u.c. Šīs ģints pārstāvji parasti saglabājas atsevišķu zvīņu veidā. Retos gadījumos ir sastopamas atsevišķi ķermeņu fragmenti. Ģints tipveida suga ir Nostolepis striata Pander 1856. Zivis bija klātas ar samērā lielām zvīņām, kuru vainagi ornamentēti ar paralēliem, vai arī aizmugurējā daļā saplūstošiem, robustiem ķīļiem un platām vagām. Pamatne ir stipri izliekta. Kakliņi zemi vai arī gandrīz nesaskatāmi. Vainagu veido divu vai trīs veidu mezodentīns, un tajā ir tukšumi un kaula šūnas. Cirkulārie un radiālie kanāli ir labi attīstīti. Pamatnes kaulu audus veido lielas kaula šūnas, kas izvietotas (orientētas) pa augšanas joslām. No citām dzimtas ģintīm atšķiras ar vainaga ornamentējumu. Histoloģiskajā uzbūvē atšķirības ir nebūtiskas: dentīna kanālu izvietojumā, kaula šūnu skaitā, tukšumu koncentrācijas apgabalu formā un izvietojumā vainaga mezodentīna audos. Nostolepis Pander 1856 Nostolepis alifera Valiukevičius, 2004 Nostolepis alta Märss, 1986 Nostolepis amplifica Valiukevičius, 2003 Nostolepis arctica Vieth, 1980 Nostolepis consueta Valiukevičius, 2003 Nostolepis elegans (Brotzen, 1934) Nostolepis gaujensis Valiukevičius, 1998 Nostolepis gracilis Gross, 1947 Nostolepis kernavensis Valiukevičius, 1985 Nostolepis latvica Valiukevičius, 2004 Nostolepis linleyensis Miller et Märss, 1999 Nostolepis magnicostata Valiukevičius, 2003 Nostolepis minima Valiukevičius, 1994 Nostolepis musca Valiukevičius, 2003 Nostolepis robusta (Brotzen, 1934) Nostolepis striata Pander, 1856 Ю.Ю.Валюкявичюс, Акантоды наровского горизонта Главного Девонского поля, Вильнюс, Мокслас, 1985. г., 18. lpp