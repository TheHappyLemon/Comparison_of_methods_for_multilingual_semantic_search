Xanadu projekts bija pirmais hiperteksta projekts, ko 1960. gadā izveidoja programmētājs Teds Nelsons. Šobrīd Xanadu projekta autori pozicionē šo produktu kā vispasaules tīmekļa uzlabotu versiju, aprakstot savu misiju šādi: "Mūsdienu programmatūra tikai imitē papīru. Internets kopumā (kas arī tikai imitē papīru) būtiski vienkāršo mūsu hiperteksta modeli, realizējot to kā primitīvo "vienvirziena saišu" sistēmu ar šī savienojuma pārtraukšanu, mainot kādu no saistītajiem dokumentiem. Kā arī globālajā tīmeklī kļūst neiespējami glabāt viena un tā paša satura dažādas versijas vēlākai šo versiju pārvaldībai" . Nosaukums Xanadu radies no nepareizas senās Ķīnas galvaspilsētas Šandu nosaukuma transkripcijas. Daļēji strādājoša versija OpenXanadu tika publicēta globālajā tīmeklī 2014. gadā. Neskatoties uz šo nosaukumu, 2014. gada jūnijā tā vēl nebija atvērtā koda versija. To sauca par "atvērtu", jo bija iespējams "redzēt visas tās sastāvdaļas". Veidotāji apgalvo, ka Tims Bērnerss-Lī nozadzis viņu ideju, bet vispasaules tīmeklis ir "jocīga struktūra, kas tika izveidota pēc pašpārliecinātām dažādu personību iniciatīvām un kam ir drausmīga programmēšanas valoda". Viņi uzskata, ka hiperteksts der tikai papīra dokumentiem, bet WWW ļauj tikai glabāt pazudušās saites uz pazudušām lapām. 2016. gadā Nelsons sniedza interviju dokumentālajā filmā "Ak, internets! Sapņi par digitālo pasauli" un prezentēja Xanadoc dokumenta demoversiju. Katrs Xanadu serveris tiek identificēts unikāli un droši. Katru Xanadu serveri ir iespējams kontrolēt neatkarīgi vai iekšēji tīklā. Katrs lietotājs tiek identificēts unikāli un droši. Katrs lietotājs var meklēt, lejupielādēt, izveidot un glabāt dokumentus. Katrā dokumentā var būt jebkurš daļu skaits, katrā no kurām var būt jebkura veida dati. Katrs dokuments var saturēt jebkura veida saites, tostarp jebkura cita īpašniekam pieejamā dokumenta virtuālās kopijas ("iekļāvumus"). Saites ir redzamas un izsekojamas no jebkura galapunkta. Atļauja atsaukties uz dokumentu ir piešķirta ar publicēšanas aktu. Katrs dokuments var ietvert autoratlīdzības mehānismu ar jebkādu detalizācijas pakāpi, lai nodrošinātu samaksu par dokumenta daļēju lasīšanu, tostarp par jebkuru dokumenta daļas "iekļāvumu". Katrs dokuments tiek identificēts unikāli un droši. Katrs dokuments var tikt aizsargāts piekļuves kontrolei. Katru dokumentu var ātri atrast, uzglabāt un lejupielādēt, lietotājam nezinot par dokumenta fizisko stāvokli. Katrs dokuments tiek automātiski pārvietots uz fizisko krātuvi atbilstoši piekļuves biežumam no jebkura punkta. Katrs dokuments tiek automātiski saglabāts ar dublēšanos, ļaujot tādējādi saglabāt tam piekļuvi pat katastrofas gadījumā. Katrs Xanadu pakalpojumu sniedzējs var ieturēt maksu no saviem lietotājiem saskaņā ar cenrādi, ko viņš izvēlas par dokumentu glabāšanu, meklēšanu un publicēšanu. Katrs darījums ir drošs un pārbaudāms tikai tām personām, kuras to veic. Xanadu klienta-servera komunikācijas protokols ir atklāti publicēts standarts. Trešo pušu programmatūras izstrāde un integrācija ir atbalstāma. «Project Xanadu®». xanadu.com. Skatīts: 2020-07-12. Ted Nelson in Herzog's "Lo and Behold" Andrew Pam. «Xanadu FAQ: What requirements do Xanadu systems aim to meet?» (angļu), 2002. gada 12. aprīlis.