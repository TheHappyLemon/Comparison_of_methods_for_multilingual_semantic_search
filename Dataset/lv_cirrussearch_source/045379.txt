Raido Renkels (igauņu: Raido Ränkel; dzimis 1990. gada 13. janvārī) ir igauņu biatlonists un distanču slēpotājs. Piedalījies trijās ziemas olimpiskajās spēlēs. Pirmās divas reizes (2014, 2018) startējis distanču slēpošanā. Augstāko vietu izcīnījis Igaunijas stafetes komandas sastāvā (10. vieta 2014. gada olimpiādē Sočos), savukārt individuāli augstākā ir 30. vieta sprintā klasiskā stila distancē 2018. gada olimpiādē Phjončhanā. Distanču slēpošanā piedalījies četros pasaules čempionātos, kur augstākā individuāli iegūtā vieta ir 33. vieta 15 km distancē klasiskajā stilā 2017. gadā Lahti. 2019. gadā pievērsās biatlonam. Pasaules kausa sacensībās debitēja 2019. gada 1. decembrī Estešundā ar 107. vietu sprintā. Pasaules čempionātā biatlonā pirmoreiz piedalījās 2020. gadā Antholcā, ieņemot 95. vietu sprintā. Igaunijas komandas sastāvā piedalījās arī stafetē. 2022. gada ziemas olimpiskajās spēlēs Pekinā startēja biatlonā. Labāko rezultātu individuāli sasniedza iedzīšanā, ieņemot 47. vietu. Stafetes komandas sastāvā bija 15. vietā. «Igauniju Phjončhanas olimpiskajās spēlēs pārstāvēs 22 sportisti». Delfi. 2018. gada 26. janvāris. Skatīts: 2018. gada 20. oktobrī. Vikikrātuvē par šo tēmu ir pieejami multivides faili. Skatīt: Raido Renkels. Olympedia profils (angliski) IBU profils (angliski) FIS profils (distanču slēpošana) (angliski)