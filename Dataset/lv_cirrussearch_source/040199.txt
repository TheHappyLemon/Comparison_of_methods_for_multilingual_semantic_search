Haralds Šlēgelmilhs (dzimis 1987. gada 6. decembrī Rīgā) ir latviešu autosportists. Viņš 2008. gadā piedalījās International Formula Master un Āzijas GP2 sacīkstēs. Autosportista karjeru turpināja ar dalību 2010. gada Porsche Carrera Cup sacensībās, bet 2012. gadā debitēja Formula 2 sacensībās. 2014. gadā Haralds Šlēgelmilhs atgriezās pie stūres GT klases automašīnai, piedaloties ADAC GT Masters sacensībās „Zakspeed” komandā. No 2015. gada Haralds Šlēgelmilhs ir daļa no komandas „Artline Team Georgia” un startē Lamborghini Blancpain Super Trofeo Eiropas ieskaites čempionātā PRO-AM klasē, kā arī ir kļuvis par „Artline Engineering” komandas Formula 3 pilotu 2015. gada FIA sacensībās un testpilotu jaunā F3 ArtTech P315 modeļa pilnveidošanā. Kopš 2012. gada Haralds Šlēgelmilhs ir arī sporta kompleksa „333” vadītājs. Viņš sāka braukt 8 gadu vecumā un piedalījās kartingu čempionātos 7 gadus. 2003. gadā viņš testēja Formula BMW formulu un 2004. gadā piedalījās Austrijas-Šveices Formula BMW čempionātā. Paralēli Šlēgelmilhs piedalījās Skandināvijas Formula Renault 2000. Rezultāti bija labi, latvietis kļuva par Austrijas-Šveices čempionu un par Skandināvijas labāko debitantu. Viņš turpināja piedalīties F-BMW arī 2005. gadā. 2006. gadā Haralds nokļuva Vācijas F3, kur izcīnīja vairākas uzvaras. Viņa komanda, HS Technik, nolēma doties uz F3 Eirosēriju un ņemt līdzi jauno pilotu. Komanda testēšanu sāka vairākus mēnešus vēlāk nekā citi, tādēļ rezultāti bija slikti pirmajās sacīkstēs, tomēr ar laiku Haraldam izdevās izcīnīt punktus un pat uzvaru. 2007. gada oktobra beigās Haralds Šlēgelmilhs testēja Trident GP2 formulu, bet 2007. gada 2. decembrī tika paziņots, ka Šlēgelmilhs ir noslēdzis gada līgumu ar Trident komandu un piedalīsies WTCC satelītsērijā Internatonal Formula Master, kurai ir ciešas saites ar GP2. 21. decembrī kļuva zināms, ka latvietis piedalīsies arī Āzijas GP2 čempionātā. Viņa labākais rezultāts pirmajā sezonā bija 5. vieta. Sezonas kopvērtējumā viņš palika astoņpadsmitais. Neilgu laiku pēc Āzijas GP2 sezonas beigām sākās International Formula Master sezona. Pirmajā sacīkšu nedēļas nogalē, Valensijā, latvietis pirmajā sacīkstē izcīnīja 8. vietu, kas ļāva viņam startēt no pirmās vietas otrajā sacīkstē. Tur viņš finišēja otrais, zaudējot vienīgi nīderlandietim Krisam van der Driftam. Abās sacensībās Po trasē divas nedēļas vēlāk pilots palika bez punktiem. Pirmajā sacīkstē viņš izstājās, bet otrajā palika 13. vietā. Savu pirmo uzvaru latvietis izcīnīja Brno posmā Čehijā. Sezonu pilots noslēdza 4. vietā kopvērtējumā. 2009. gadā Šlēgelmilham bija iespējas piedalīties GP2 čempionātā, tomēr nepietiekamā finansējuma dēļ tā netika izmantota. Tā vietā Šlēgelmilhs sāka piedalīties Atlantic Championship sacīkstēs un vēlāk tika paziņots arī par piedalīšanos World Series by Renault čempionātā. 2010. gadā Haralds Šlēgelmilhs piedalījās Vācijas Porsche Carrera Cup čempionātā, Konrad Motosport komandā. Kopumā Šlēgelmilhs piedalījās sešos sacensību posmos, kopvērtējumā izcīnot 17.vietu. 2010. gadā Haralds Šlēgelmilhs tika atzīts par vienu no pieciem perspektīvākajiem jaunajiem autosportistiem „Porsche Motorsport Talent” programmā. Pēc viena gada pauzes 2012. gadā Šlēgelmilhs atgriezās aktīvajā autosportā, debitējot Formula 2 čempionātā, noslēdzošajā sezonas sacīkstē Moncas trasē. Moncas sacensību pirmajā braucienā Šlēgelmilhs izcīnīja 5.vietu, otrajā braucienā 9.vietu, bet kopvērtējumā ierindojās 13.vietā. 2014. gadā Haralds Šlēgelmilhs debitēja ADAC GT Master čempionāta noslēdzošajā posmā Hokenheimas trasē Vācijā komandā BKK Mobil Oil Racing Team Zakspeed kopā ar komandas biedru Luku Ludvigu. Pirmajā sacensību braucienā Šlēgelmihs finišēja 2.pozīcijā, bet otrajā braucienā ekipāža izcīnīja 9. pozīciju. Turpinot 2014. gadā izvirzītos mērķus, 2015. gada sezonā Šlēgelmilhs debitēja pirmajā Lamborghini Blancpain Super Trofeo (LBST) posmā Moncā, „Artline Team Georgia” sastāvā kopā ar komandas biedru Mihailu Stepanovu. Pirmajā braucienā tehnisku iemeslu dēļ ekipāža uz starta neizgāja, taču otrajā braucienā finišēja 12. vietā. Otrajā LBST čempionāta posmā Silverstonā Haralda Šlēgelmilha ekipāža pēc abiem sacensību braucieniem kāpa uz pjedestāla, izcīnot 3.vietu PRO-AM ieskaitē. Nākamajā čempionāta posmā Pola Rikāra trasē sacīkstes Šlēgelmilha ekipāžai izvērtās neveiksmīga — lai arī sava brauciena ietvaros Haralds finišēja 3. pozīcijā, kopvērtējumā pirmo braucienu ekipāža noslēdza 16.vietā, bet otrajā braucienā izstājās sadursmes dēļ. Sezonas turpinājumā SPA trasē Beļģijā pirmajā braucienā Šlēgelmilhs ar komandas biedru finišēja 17. vietā, bet otrajā braucienā kāpa uz pjedestāla, izcīnot 3.vietu PRO-AM ieskaitē. LBST čempionāta sezonas noslēgums tika aizvadīs ASV Sebringas trasē, kas Šlēgelmilham izdevās panākumiem bagāts — izcīnot savu pirmo uzvaru LBST čempionāta Eiropas ieskaitē. Autosportists 1.vietu izcīnīja Eiropas ieskaites otrajā braucienā, pirmajā braucienā gan finišējot 13.vietā. Lamborghini čempionāta Pasaules ieskaitē Šlēgelmilhs startēja kopā ar AM klases 2015. gada uzvarētāju Šotu Abhazavu, pirmajā brauciena finišējot 5.vietā PRO-AM ieskaitē un kopvērtējumā 13.vietā, otrajā braucienā ekipāža nefinišēja, taču kopvērtējumā tā ierindojās 10. vietā. Lamborghini Blancpain Super Trofeo 2015. gada sezonas PRO-AM ieskaites kopvērtējumā Haralds Šlēgelmilhs ierindojās 7. vietā. Paralēli dalībai Lamborghini sacensībās, 2015. gada vasarā Haralds Šlēgelmilhs kļuva par komandas „Artline Engineering” jauna F3 ArtTech P315 modeļa testa pilotu. Aizvadot testa braucienus ar jauno F3 modeli, tika apstiprināta latviešu auto sportista dalība FIA F3 2015. gada Eiropas čempionātā Nurburgringas trasē. Debijas sacensībās pirmajā braucienā tika uzrādīts 32. apļa laiks no 33 dalībniekiem, otrajā braucienā 27. laiks, bet trešajā braucienā — 23.laiks. Noslēdzošajā čempionāta posmā Hokenheimā Šlēgelmilhs rezultātus uzlaboja, samazinot atstatumu no sacensību līderiem, ierindojoties 28. un 22. pozīcijā, bet trešajā braucienā autosportists uz starta neizgāja. 2016. gadā Haralds Šlēgelmilhs turpina sadarbību ar Gruzijas komandu „Artline Team Georgia”, piedaloties Lamborghini Blancpain Super Trofeo čempionāta Eiropas ieskaitē, startējot individuāli PRO klasē. Pirmajā 2016. gada sezonas Lamboghini čempionāta posmā Moncā Šlēgelmilhs izcīnīja 3. vietu pirmajā braucienā, startējot no 8.pozīcijas, bet otrajā braucienā, kurā Šlēgelmilhs startēja no pirmās pozīcijas, viņš ierindojās 4. vietā. «Harald Schlegelmilch - ADAC GT Masters-Fahrer 2014 - ADAC Motorsport». Adac-gt-masters.de. Skatīts: 2016-05-07. [1][novecojusi saite] «Haralds Šlēgelmilhs startēs Lamborghini Blancpain Super Trofeo sacensībās – Motoru sports –». Sportacentrs.com. 2015-04-09. Skatīts: 2016-05-07. [2][novecojusi saite] «Baltic Ring 333, Sabiedrība ar ierobežotu atbildību, 40103537133 - par uzņēmumu». Company.lursoft.lv. Skatīts: 2016-05-07. «Šlēgelmilhs startēs F-Masters čempionātā». DELFI Autosports. 02.12.2007. «Haralds Šlēgelmilhs kopā ar Bruno Sennu». DELFI Autosports. 21.12.2007. «Haraldam Šlēgelmilham testi World Series un DTM». DELFI Autosports. 29.10.2007. «2010 Porsche Carrera Cup Germany - Wikipedia, the free encyclopedia» ((angliski)). En.wikipedia.org. Skatīts: 2016-05-07. http://www.finecars.cc/de/editorial/article/news/porsche-motorsport-talent-2010-development-programme-for-five-budding-pilots/index.html?no_cache=1&tx_ttnews[backPid]=224&cHash=ae030059be http://news.motorsportvision.co.uk/4235.aspx[novecojusi saite] http://www.autosport.com/news/report.php/id/102692 «Haralds Šlēgelmilhs F2 kvalifikācijā Moncā - Go4speed». Go4speed.lv. Skatīts: 2016-05-07. «Haralds Šlēgelmilhs F2 sezonu noslēdz ar finišu 9.vietā». Diena.lv. Skatīts: 2016-05-07. Go4speed. «Haralds Šlēgelmilhs startēs ADAC GT Masters sacensībās - Go4speed». Go4speed.lv. Skatīts: 2016-05-07. DELFI. «Foto: Haralda Šlēgelmilha debija un pjedestāls 'ADAC GT Masters' posmā Hokenheimā - DELFI». Delfi.lv, 2014-10-06. Skatīts: 2016-05-07. DELFI. «Haralds Šlēgelmilhs startēs 'Lamborghini Blancpain Super Trofeo' sacensībās - DELFI». Delfi.lv, 2015-04-09. Skatīts: 2016-05-07. «Šlēgelmilha komanda "Super Trofeo" debijā Moncā izcīna 12. vietu - AutoEuro». Autoeuro.lv. Skatīts: 2016-05-07.[novecojusi saite] «Haralds Šlēgelmilhs Silverstonā divreiz uz pjedestāla | F1LV Blogs». F1.lv. Skatīts: 2016-05-07.[novecojusi saite] Go4speed. «Šlēgelmilha komandai neveiksmīga nedēļas nogale Francijā - Go4speed». Go4speed.lv, 2015-06-22. Skatīts: 2016-05-07. «Šlēgelmilhs SPA trasē izcīna trešo vietu «Pro-AM» klasē /». Lsm.lv. 2015-07-25. Skatīts: 2016-05-07. «One win each for Kujala and the Schlegelmilch-Stepanov duo in Sebring’s Lamborghini Blancpain Super Trofeo Europe final round < Lamborghini Super Trofeo Europe news». Squadracorse.lamborghini.com. Skatīts: 2016-05-07.[novecojusi saite] «Standings of the World Final in Sebring». Squadracorse.lamborghini.com. Arhivēts no oriģināla, laiks: 2016-05-10. Skatīts: 2016-05-07. [3][novecojusi saite] DELFI. «Haralds Šlēgelmilhs - 'fabrikas pilots' 'ArtLine F3' projektā - DELFI». Delfi.lv, 2015-11-26. Skatīts: 2016-05-07. Skaties.lv. «FOTO: Šlēgelmilhs sēdīsies pie skaistā Formula 3 modeļa stūres Nurburgringas posmā | SKATIES». Skaties.lv. Skatīts: 2016-05-07. «Arhivēta kopija». Arhivēts no oriģināla, laiks: 2015. gada 21. decembrī. Skatīts: 2016. gada 7. maijā. «Arhivēta kopija». Arhivēts no oriģināla, laiks: 2015. gada 20. oktobrī. Skatīts: 2016. gada 7. maijā. «Šlēgelmilhs turpinās braukt ”Lamborghini ” čempionātā | LA». La.lv. Arhivēts no oriģināla, laiks: 2016-05-10. Skatīts: 2016-05-07. Mārtiņš Jankovskis. «Šlēgelmilhs Lamborghini Eiropas čempionāta 1.posma pirmajā braucienā izcīna 3.vietu - Go4speed». Go4speed.lv, 2016-04-23. Skatīts: 2016-05-07. DELFI. «Šlēgelmilham trešā un ceturtā vieta 'Lamborghini' seriāla sezonas pirmajā posmā - DELFI». Delfi.lv, 2016-04-24. Skatīts: 2016-05-07. «Sebring». Squadracorse.lamborghini.com. 2015-11-20. Arhivēts no oriģināla, laiks: 2016-04-26. Skatīts: 2016-05-07. «Results from the first Super Trofeo race in Monza». Squadracorse.lamborghini.com. Arhivēts no oriģināla, laiks: 2016-04-28. Skatīts: 2016-05-07. Oficiālā tīmekļa vietne Facebook profils Twitter profils