Džons Tailers (angļu: John Tyler; dzimis 1790. gada 29. martā, miris 1862. gada 18. janvārī) bija Amerikas Savienoto Valstu desmitais prezidents, pārstāvēja Vigu partiju. Kļuva par pirmo, kas prezidenta amatā stājās kā viceprezidents, jo iepriekšējais prezidents Viljams Herisons nomira mēnesi pēc kļūšanas par prezidentu. Tailera prezidentūras laikā Teksasa kļuva par ASV štatu. Viņa prezidentūru iedragāja asas cīņas ar Kongresu finanšu jautājumos. Viņa bērnu skaits ir lielākais no visiem ASV prezidentiem — astoņi no pirmās sievas Letīcijas un septiņi no otrās sievas Džūlijas. Džons Tailers ir dzimis 1790. gada 29. martā Čārlzsitijas apgabalā, Virdžīnijā. Dzīvoja Grīnvejas plantācijās (Greenway Plantation). Viņa vecāki bija angļi, kas bija atbraukuši uz Ziemeļameriku no Lielbritānijas Karalistes. Izglītību ieguva vietējā skolā un Vilhelma un Marijas koledžā, kuru absolvēja 1807. gadā. Sava tēva vadībā studējis tieslietas līdz 1809. gadam, kad kļuva par juristu. 1811. gadā Džons Tailers tika ievēlēts Virdžīnijas likumdošanas padomē. Britu—amerikāņu karā (1812. gadā) Džons Tailers dienēja vietējā zemessardzē, kas neiesaistījās karā. 1816. gadā Taileru ievēlēja ASV Pārstāvju palātā. Vikikrātuvē par šo tēmu ir pieejami multivides faili. Skatīt: Džons Tailers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)