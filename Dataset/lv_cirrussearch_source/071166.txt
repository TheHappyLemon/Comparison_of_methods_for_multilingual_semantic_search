Žetuliu Dornelizs Vargass (portugāļu: Getúlio Dornelles Vargas; dzimis 1882. gada 19. aprīlī, miris 1954. gada 24. augustā) bija Brazīlijas valstsvīrs. Viņš no 1930. līdz 1945. gadam un no 1951. līdz 1954. gadam bija Brazīlijas prezidents. Šis periods tiek saukts par Vargasa ēru. Pirmās prezidentūras laikā Žetuliu Vargass piekopa autoritāru politiku, beidza pastāvēt Brazīlijas Pirmā Republika un sākās Vargasa ēra. 1937. gadā Vargass atlaida Kongresu un pasludināja Estado Novo diktatūras sākumu. Šajā laikā viņš centās modernizēt valsti, ieviešot sociālas un ekonomiskas reformas, kas uzlabotu strādnieku stāvokli un rūpniecību. 1945. gadā ar militāru apvērsumu Žetuliu Vargass tika gāzts no prezidenta krēsla. 1951. gadā viņš atkal tika ievēlēts par Brazīlijas prezidentu. 1954. gadā, reaģējot uz politisko spriedzi un apsūdzībām, Želtuliu Vargass izdarīja pašnāvību nošaujoties. Vikikrātuvē par šo tēmu ir pieejami multivides faili. Skatīt: Žetuliu Vargass. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)