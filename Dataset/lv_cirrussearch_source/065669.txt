Sarunbots, čatbots jeb tērzēšanas bots (angļu: chatbot vai chatterbot) ir lietojumprogrammatūra, kas izmanto mākslīgā intelekta algoritmus, lai viegli saprotamā valodā sazinātos ar cilvēkiem, atbildētu uz viņu jautājumiem un sniegtu nepieciešamu informāciju, piemēram, tērzētavas formātā. Tas ir robotprogrammatūras paveids. Tie tiek izmantoti dialogu sistēmās dažādiem mērķiem, tostarp klientu apkalpošanai, pieprasījumu pāradresēšanai vai informācijas apkopošanai. Lai gan daži sarunboti izmanto dažādus dabiskās valodas procesorus, sarežģītu MI (piemēram, ir balstīti uz dažādiem mašīnmācīšanās modeļiem), citi sarunboti vienkārši meklē vispārīgus atslēgvārdus un ģenerē atbildes, izmantojot parastās frāzes, kas iegūtas no piesaistītas bibliotēkas vai datu bāzes, vai pat tikai ļauj lietotājiem izvēlēties kādu no ieprogrammētajām frāzēm. Šīs programmas tiek izstrādātas ar mērķi imitēt cilvēka uzvedību un domāšanu, lai nodrošinātu sekmīgu dialogu ar lietotājiem. Sarunboti tiek izmantoti dažādiem komerciāliem nolūkiem: Tiešsaistes veikalos sarunboti var tikt lietoti, lai atbildētu uz vienkāršiem klientu jautājumiem par produktu vai sniegtu noderīgu informāciju, tostarp piegādes informāciju un informāciju par preču pieejamību veikalā. Klientu apkalpošanas sfērā sarunboti tiek izmantoti, lai atbildētu uz ieprogrammētiem vai biežāk uzdotajiem jautājumiem. Parasti, kad saruna kļūst pārāk sarežģīta priekš sarunbota, tiek iesaistīts klienta apkalpošanas aģents. Sarunboti var darboties arī kā virtuālie asistenti, piemēram, lietojumprogrammatūras Apple Siri un Microsoft Cortana, vai produkti Amazon Echo ar Alexa vai Google Home. Sarunboti arī sāk parādīties veselības aprūpes sfērā. Amerikā veikts pētījums liecina, ka pēc medicīnas darbinieku ieskatiem, sarunboti varētu sniegt vislielāko atbalstu, reģistrējot pacientu vizīšu laikus, palīdzot pacientiem atrast atbilstošās veselības iestādes vai sniegtu informāciju par medikamentu lietošanu. WhatsApp sadarbojās ar Pasaules Veselības organizāciju, lai izstrādātu sarunbota pakalpojumu, kas atbildētu uz jautājumiem par COVID-19, un 2020. gadā Indijas valdība laida klajā sarunbotu "MyGov Corona Helpdesk", kas ļāva valsts iedzīvotājiem iegūt informāciju par COVID-19 pandēmiju. «Latvijas Nacionālais terminoloģijas portāls - sarunbots». Latvijas Nacionālais terminoloģijas portāls (latviešu). Skatīts: 2023-02-22. «What is a Chatbot and Why is it Important?». Customer Experience (angļu). Skatīts: 2023-02-22. «What is a bot: types and functions». IONOS Digital Guide (en-GB). Skatīts: 2023-02-22. Caldarini, Guendalina; Jaf, Sardar; McGarry, Kenneth (2022-01). "A Literature Survey of Recent Advances in Chatbots" (en). Information 13 (1): 41. doi:10.3390/info13010041. ISSN 2078-2489. Selena Larson. «Baidu is bringing AI chatbots to healthcare». CNNMoney, 2016-10-11. Skatīts: 2023-02-22. «AI chatbots have a future in healthcare, with caveats». healthexec.com (angļu). Skatīts: 2023-02-22. Palanica, Adam; Flaschner, Peter; Thommandram, Anirudh; Li, Michael; Fossat, Yan (2019-04-05). "Physicians’ Perceptions of Chatbots in Health Care: Cross-Sectional Web-Based Survey" (en). Journal of Medical Internet Research 21 (4): e12887. doi:10.2196/12887. ISSN 1438-8871. PMC PMC6473203. PMID 30950796. Abhijit Ahaskar. «How WhatsApp chatbots are helping in the fight against Covid-19». mint (angļu), 2020-03-27. Skatīts: 2023-02-22. «India’s Coronavirus Chatbot on WhatsApp Crosses 1.7 Crore Users in 10 Days». Gadgets 360 (angļu). Skatīts: 2023-02-22. Rajesh Kurup. «Govt of India launches a WhatsApp chatbot». www.thehindubusinessline.com (angļu), 2020-03-21. Skatīts: 2023-02-22. «In focus: Mumbai-based Haptik which developed India’s official WhatsApp chatbot for Covid-19». HT Tech (angļu). 2020-04-07. Skatīts: 2023-02-22.