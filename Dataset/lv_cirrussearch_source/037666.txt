Snovska (ukraiņu: Сновськ) ir pilsēta Ukrainas ziemeļaustrumu daļā, Čerņihivas apgabala ziemeļos, Snovskas rajona centrs pie Snovas upes. Pilsēta sākusi veidoties pie stacijas dzelzceļa līnijā Liepāja—Romni. Līdz 19. gadsimta beigām apdzīvotās vietas nosaukums bija Korživka (Коржівка). Pēc Oktobra revolūcijas ietilpa Ukrainas PSR. 1924. gadā Snovskai tika piešķirtas pilsētas tiesības. 1934. gadā pilsēta tika pārdēvēta par Ščorsu (Щорс), par godu pilsoņu kara komandierim Nikolajam Ščorsam (Николай Александрович Щорс/Микола Олександрович Щорс, 1895—1919), kurš dzimis Snovskā. Otrā pasaules kara laikā no 1941. līdz 1943. gadam pilsēta atradās vācu okupācijā. No 1991. gada — neatkarīgās Ukrainas sastāvā. 2016. gadā Snovskai tika atjaunots vēsturiskais nosaukums. http://pop-stat.mashke.org/ukraine-cities.htm. Vikikrātuvē par šo tēmu ir pieejami multivides faili. Skatīt: Snovska.