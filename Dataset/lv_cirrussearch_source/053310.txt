Čārlzs Henrijs Stjuarts Gmelins (angļu: Charles Henry Stuart Gmelin; dzimis 1872. gada 28. maijā, miris 1950. gada 12. oktobrī) bija britu vieglatlēts. 1896. gada vasaras olimpisko spēļu dalībnieks, kur izcīnīja bronzas medaļu 400 metru skriešanā, vieglatlētikā. Gmelins dzimis Krišjanagarā Britu Indijā, kur viņa tēvs bija kristiešu misionārs, bet agrā bērnībā atgriezās Anglijā, lai mācītos. Viņš ieguva izglītību Magdalenas koledžas skolā un Kiblas koledžā, Oksfordā. Pēc absolvēšanas viņš kļuva par Frešfīldsas skolas direktoru Oksfordā. Gmelins bija visaptverošs sportists, kurš pārstāvēja Oksfordšīru gan futbolā, gan kriketā, kur viņš no 1895. līdz 1906. gadam startēja Mazo grāfistu čempionātā. 1904. gadā viņš apprecējās ar Hesteri Roidsu. Viņš nomira 1950. gada 12. oktobrī Cowley Road slimnīcā Oksfordā, 78 gadu vecumā, viņa sieva nomira nākamā gada aprīlī. Gmelins 1896. gada vasaras olimpiskajās spēlēs startēja divās sprinta disciplīnās vieglatlētikā. 100 metru skriešanā viņš savā priekšskrējienā ar rezultātu 12.9 sekundes finišēja trešājā vietā un fināla skrējienam nekvalificējās. Savukārt 400 metru skriešanā viņa rezultāts priekšskrējienā bija 1 minūte un 0.5 sekundes un viņš kā otrais labākais skrējējs aiz amerikāņa Toma Bērksa kvalificējās fināla skrējienam no sava priekšskrējiena kārtas. Fināla skrējienā Gmelins distanci veica 56.7 sekundēs un ieguva trešo vietu. Viņš piekāpās diviem amerikāņu sportistiem — Tomasam Bērksam (zelta medaļas ieguvējs) un Herbertam Džemisonam (sudraba medaļas ieguvējs). Q — Kvalifikācija fināla kārtai «Charles Gmelin Olympic Results». Sports Reference. Arhivēts no oriģināla, laiks: 2020. gada 2. jūlijs. Skatīts: 2020. gada 2. jūlijs. «Charles Gmelin». cricketarchive.com. Skatīts: 2017. gada 14. februāris. «Little Barford». Bedfordshire Mercury. 1904. gada 12. augusts. Skatīts: 2017. gada 14. februāris – caur British Newspaper Archive. «Charles Henry Stuart Gmelin». ghgraham.org. Skatīts: 2017. gada 14. februāris. «Athletics at the 1896 Athina Summer Games: Men's 100 metres». Sports Reference. Arhivēts no oriģināla, laiks: 2020. gada 2. jūlijs. Skatīts: 2020. gada 2. jūlijs. «Athletics at the 1896 Athina Summer Games: Men's 400 metres». Sports Reference. Arhivēts no oriģināla, laiks: 2020. gada 2. jūlijs. Skatīts: 2020. gada 2. jūlijs. Čārlzs Gmelins (SOK profils) (angliski)