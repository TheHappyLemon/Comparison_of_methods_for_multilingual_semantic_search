Cinevilla ir lielākais filmēšanas laukums Latvijā. Tā ir izbūvēta butaforisku celtņu kopa Tukuma novada Slampes pagastā "Vidus Vecvagaros". Kinopilsēta Cinevilla ir vienīgā tik plaša mēroga brīvdabas kino ekspozīcija Baltijā. Tā ir kļuvusi par ievērojamu tūrisma objektu. 2010. gadā Cinevilla komplekss tika apvienots ar Rīgas Kinostudiju. Filmēšanas laukumā ir uzņemtas filmas "Baiga vasara", "Rīgas sargi", "Rūdolfa mantojums", "Sapņu komanda 1935" un My Dear Munchausen, "Nameja gredzens". Kinopilsētā izbūvētas ēkas, kas atgādina vai līdzinās ēkām Rīgā — Vecrīgā un Pārdaugavā. Šeit atveidoti arī Rīgas vēsturiskie tilti — Akmens tilts, Lībekas tilts un Rīgas pontonu tilts, kā arī Daugava. Kinopilsētā bez vēsturiskās apbūves atveides apskatāmi vairāki eksponāti — kuģi, bruņutehnika, vilciena sastāvs, zirgu pajūgi un citi mazāki objekti. «Kinopilsēta "Cinevilla".». vietas.lv. Skatīts: 2015. gada 18. janvārī. «Atklās sezonu kinopilsētā Cinevilla.». db.lv. Skatīts: 2015. gada 18. janvārī. «Rīgas Kinostudija apvienojas ar 'Cinevilla Studio'.». delfi.lv. Skatīts: 2015. gada 18. janvārī. Oficiālā tīmekļa vietne (latviski) Koordinātas: 56°52′42″N 23°13′9″E﻿ / ﻿56.87833°N 23.21917°E﻿ / 56.87833; 23.21917