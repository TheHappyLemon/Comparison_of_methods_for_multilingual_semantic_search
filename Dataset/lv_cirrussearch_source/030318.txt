Senmartēna (franču: Saint-Martin) vai Sintmārtena (nīderlandiešu: Sint Maarten) ir tropiska sala Karību jūras ziemeļaustrumos, apmēram 240 km uz austrumiem no Puertoriko. Galvenās pilsētas ir Marigo (franču pusē) un Filipsburga (holandiešu pusē). Salas iedzīvotāju skaits ir ap 77 000, tas ir vienmērīgi sadalīts starp salas abām pusēm. 87 km² lielā sala kopš 1648. gada ir sadalīta divu valstu starpā. Salas dienvidu daļā atrodas Sintmārtena, kas ir autonoma valsts Nīderlandes Karalistes sastāvā, bet salas ziemeļu daļu ietver Senmartēnas aizjūras kopiena, kas ir Francijas Republikas atkarīgā teritorija. Kopš 1990. gada turpinās salas politiskas apvienošanās kustība, kas pastiprinājās COVID-19 pandēmijas laikā ieviešot robežkontroli starp abām salas daļām. Vikikrātuvē par šo tēmu ir pieejami multivides faili. Skatīt: Senmartēna.