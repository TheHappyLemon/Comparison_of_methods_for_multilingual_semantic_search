Nokia 8210 ir Somijas uzņēmuma Nokia premium klases mobilais telefons, kas darbojas GSM 900 / 1800 tīklā. Izlaists 1999. gadā. Tobrīd tas bija mazākais Nokia telefons. Modelim pieejami sešu krāsu nomaināmi Xpress-on tipa korpusa vāciņi. GSM 900 / 1800 sistēmai Āzijas tirgū tika izstrādāts Nokia 8210 variants Nokia 8250 ar nedaudz atšķirīgu dizainu un zilu fona apgaismojumu. Ziemeļamerikas GSM 1900 tīklam tika izlaista modifikācija Nokia 8290. Ziemeļamerikas TDMA/AMPS tīklam izveidots Nokia 8290 variants Nokia 8260. Atšķirībā no 8290, 8260 bija nedaudz smagāks, tam nebija zvana izsaukšanas ar balsi, infrasarkanā porta un oficiāli maināmi vāciņi. Nokia 8260 izlaista modifikācija Nokia 8265 ar sportiskāku dizainu. Ar to varēja nosūtīt attēlu ziņas un bija balts fona apgaismojums. Versijai Nokia 8265i bija WAP pārlūkprogramma un iespēja pārslēgties uz zilu fona apgaismojumu. CDMA 1900 tīklam izlaists variants Nokia 8270. Tā dizains līdzīgs Āzijas 8250, ar zilu fona apgaismojumu, bet bez infrasarkanā porta. Nokia 8810 gsmarena.com