Laukuva (lietuviešu: Laukuva) ir miests Lietuvas Žemaitijas novadā 16 km uz ziemeļiem no Šilales. Atrodas senajā Medenikes zemē, kuras galvenais Medvegales pilskalns (castrum Medewage) atrodas 10 km attālumā. Rakstos Laukuva pirmoreiz minēta 1253. gada jūlijā, kad Lietuvas karalis Mindaugs dāvināja Livonijas ordenim par solīto palīdzību cīņā pret žemaišu kunigaiti Vikintu viņa pārvaldīto zemes daļu (pusi no Laukavas, Betigolas, Eragolas pilsnovadiem, visu Kuleni, Kārsavu un Kroši). 1254. gadā šo teritoriju ieguva Lietuvas bīskaps Kristiāns. Laukuvas miests pirmo reizi minēts 1655. gadā. Vikikrātuvē par šo tēmu ir pieejami multivides faili. Skatīt: Laukuva.