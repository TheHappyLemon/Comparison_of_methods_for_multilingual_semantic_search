Rosvelkoma šaurums (angļu: Roes Welcome Sound) ir jūras šaurums Kanādas Arktikā. Savieno Frozena šaurumu ziemeļos ar Hudzona līci dienvidos. Atdala Sauthemptonas salu austrumos no Ziemeļamerikas kontinenta krasta rietumos. Rietumos no šauruma atzarojas Veidžera līcis. Lielāko gada daļu pildīts ar ledu. Pirmie no eiropiešiem šaurumu sasniedza Tomasa Batona ekspedīcija 1613. gadā, kas to nodēvēja Ne Ultra. Tagadējo nosaukumu piešķīris Luks Fokss 1631. gada ekspedīcijā par godu savam draugam Tomasam Ro (Thomas Roe). Thomas James and Luke Foxe: 1631-1632