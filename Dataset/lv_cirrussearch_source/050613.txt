Suvalkija, arī Sūduva (lietuviešu: Suvalkija) ir viens no 5 Lietuvas etnogrāfiskajiem novadiem Nemunas kreisajā krastā, kura centrs ir Marijampole. Daļa vēsturiskā novada ar centru Suvalkos atrodas Polijā, kur Suvalku un Sejnu apriņķos vēl arvien dzīvo daudz lietuviešu. Suvalkija ilgstoši bijusi Lietuvas, Polijas un Vācijas strīdus objekts. Suvalkijas Lietuvas daļa atrodas Marijampoles apriņķī. Polijas daļa atrodas Podlases vojevodistes ziemeļdaļā. Senākie Suvalkijas iedzīvotāji bija jātvingi, kas krusta karu rezultātā līdz 15. gadsimtam saplūda ar mūsdienu lietuviešiem, Prūsijas vāciešiem, poļiem, baltkrieviem un ukraiņiem. Mūsdienu suvalkiešu izloksnes ir pamatā literārajai lietuviešu valodai. Vikikrātuvē par šo tēmu ir pieejami multivides faili. Skatīt: Suvalkija.