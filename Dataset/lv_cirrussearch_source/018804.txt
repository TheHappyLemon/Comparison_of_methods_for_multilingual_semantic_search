Liptovski Mikulāša (slovāku: Liptovský Mikuláš) ir pilsēta Slovākijas ziemeļos, Žilinas apgabala Liptovski Mikulāšas apriņķī, tradicionālajā Liptovas novadā pie Vāhas upes. Ziemas un vasaras tūrisma centrs - pilsēta liels akvaparks. Netālu no pilsētas - Jasnas slēpošanas kūrorts. Rakstos pirmoreiz minēta 1286. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Liptosentmikloša (ungāru: Liptószentmiklós). 1677. gadā Liptovski Mikulāša kļuva par Lipto komitāta centru. 19. gadsimtā pilsēta izveidojās par slovāku nacionālās atdzimšanas centru. 1830. gadā šeit sāka darboties pirmais slovaku teātris. 1848. gadā Liptonski Mikulāšā Ļudovīts Štūrs publicēja dokumentu "Slovaku nācijas prasības". Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (94,07 %). Pēc reliģiskās piederības - katoļi (34,48 %), nereliģiozi (32,26 %), luterāņi (26,85 %). 1713. gadā Liptovski Mikulāšā ar nāvi tika sodīts slovāku folkloras varonis, laupītājs Jurajs Jānašīks (Juraj Jánošík, 1688-1713). Liptovski Mikulāša ir dzejnieka Janko Krāļa (Janko Kráľ, 1822-1876), airētāja Mihala Martikāna (Michal Martikán, 1979), inženiera Aurela Stodolas (Aurel Stodola, 1859-1942) un kalnu slēpotājas Petras Vlhovas (Petra Vlhová, 1995) dzimtā pilsēta. Vikikrātuvē par šo tēmu ir pieejami multivides faili. Skatīt: Liptovski Mikulāša. Akvaparks Tatralandia Jasnas slēpošanas kūrorts Q110227967.