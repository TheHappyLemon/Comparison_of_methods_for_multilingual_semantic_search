Ernsts Francs Hermanis Hapels (vācu: Ernst Franz Hermann Happel, dzimis 1925. gada 29. novembrī, miris 1992. gada 14. novembrī) bija Austrijas futbolists un futbola treneris, spēlēja aizsarga pozīcijā, pārstāvējis Austrijas futbola izlasi. Savu spēlētāja karjeru Hapels sāka un beidza Austrijas klubā Rapid Wien. Divus gadus spēlējis arī Francijas klubā RC Paris. Sešas reizes kļuvis par Austrijas Bundeslīgas uzvarētāju. Aizvadījis 51 maču Austrijas futbola izlasē. 1954. gada FIFA Pasaules kausā ar izlasi finišējis trešajā vietā. Piedalījies arī 1958. gada FIFA Pasaules kausā un 1948. gada vasaras olimpiskajās spēlēs. Pēc karjeras beigām, 1962. gadā, sācis savu trenera karjeru. Hapels tiek uzskatīts par vienu no visu laiku labākajiem treneriem. Viņš ir ieguvis līgas titulus četrās dažādās valstīs. Divas reizes ieguvis arī Eiropas kausu – 1970. gadā ar Feyenoord un 1983. gadā ar Hamburger SV. 1978. gadā ar Club Brugge iekļuvis Eiropas kausa finālā, bet zaudējis Liverpool. Viņš ir pirmais treneris, kurš ir ieguvis divus Eiropas kausus, vadot divas dažādas komandas. Vadot Nīderlandes futbola izlasi, finišējis otrajā vietā 1978. gada FIFA Pasaules kausā. 1992. gadā kļuvis par Austrijas futbola izlases treneri. Miris 1992. gadā, 66 gadu vecumā no plaušu vēža. Pēc viņa nāves, Austrijas lielākais stadions, Prāera stadions Vīnē, tika pārdēvēts par Ernsta Hapela stadionu. Rapid Wien Austrijas Bundeslīga: 1945–46, 1947–48, 1950–51, 1951–52, 1953–54, 1956–57 Austrijas kauss: 1945–46 ADO Den Haag Nīderlandes kauss: 1967–68 Feyenoord Eredivisie: 1970–71 Eiropas kauss: 1969–70 Starpkontinentālais kauss: 1970 Club Brugge Beļģijas čempionāts: 1975–76, 1976–77, 1977–78 Beļģijas kauss: 1976–77 Standard Liège Beļģijas kauss: 1980–81 Hamburger SV Vācijas Bundeslīga: 1981–82, 1982–83 Vācijas kauss: 1986–87 Eiropas kauss: 1982–83 Swarovski Tirol Austrijas Bundeslīga: 1988–89, 1989–90 Austrijas kauss: 1988–89 Individuālie sasniegumi Eiropas gada labākais treneris: 1978, 1983 Eiropas sezonas labākais treneris: 1982–83 «France Football release list of the top 50 managers of all time». GiveMeSport (en-GB). 2019-03-19. Skatīts: 2021-11-30. Olympedia profils (angliski) Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)