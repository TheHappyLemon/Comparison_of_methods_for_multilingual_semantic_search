Nezināma vērtība "population_blank02"Nezināma vērtība "population_blank02_title" Čerkeska (krievu un karačaju un balkāru: Черкесск, adigu: Шэрджэс, abazīnu: Черкес, nogaju: Шеркеш) ir pilsēta Krievijā, Karačajas-Čerkesijas galvaspilsēta. Izvietojusies Priekškaukāzā, Kubaņas labajā krastā. Iedzīvotāji lielākoties krievi (54,7 %), kā arī karačaji (16,4 %), čerkesi (13,2 %), abazīni (8,2 %) un citi. Apdzīvotā vieta dibināta 1825. gadā kā Batalpašinskas (Баталпашинская) staņica Kubaņas nocietinājumu līnijas redutes vietā. Nosaukta par godu krievu karaspēka uzvarai pār turku Batalpašas vadīto armiju 1790. gadā. Viens no retajiem gadījumiem, kad apdzīvoto vietu nosauc zaudētāja vārdā. 1860. gadā Batalpašinska kļūst par apriņķa centru. 1922. gadā staņica kļūst par jaunizveidotā Karačaju-Čerkesu autonomā apgabala centru, 1926. gadā — par Čerkesu nacionālā apriņķa centru, bet no 1928. līdz 1943. gadam ir Čerkesu autonomā apgabala centrs. 1931. gadā Batalpašinskai piešķir pilsētas statusu, bet 1934. gadā pārdēvē par Suļimovu (Сулимов) par godu KPFSR Tautas komisariāta priekšsēdētājam Daņiilam Suļimovam. Pēc Suļimova nošaušanas 1937. gadā pilsētu pārdēvē par Ježovo-Čerkesku par godu iekšlietu komisāram Nikolajam Ježovam, bet pēc tā aresta 1939. gadā — tagadējā vārdā. Pēc karačaju reabilitācijas 1957. gadā Čerkeska kļūst par Karačajas-Čerkesijas autonomā apgabala centru. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Черкесск. История». Arhivēts no oriģināla, laiks: 2015. gada 3. februārī. Skatīts: 2015. gada 4. janvārī. Vikikrātuvē par šo tēmu ir pieejami multivides faili. Skatīt: Čerkeska. Krievijas Lielās enciklopēdijas raksts (krieviski)