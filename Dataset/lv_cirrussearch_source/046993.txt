Fromborka (poļu: Frombork) ir pilsēta Polijas ziemeļaustrumos, Varmijas-Mazūrijas vojevodistē, uz dienvidrietumiem no Braņevo Vislas lagūnas krastā. Tūrisma centrs. Līdz 1945. gadam — Frauenburga (Frauenburg) Vācijas (Austrumprūsijas) sastāvā. Visplašāk pazīstama kā astronoma Nikolaja Kopernika (Nicolaus Copernicus, 1473—1543) dzīvesvieta. Šeit viņš sarakstīja savu pazīstamo darbu "Par debess sfēru griešanos" (De revolutionibus orbium cœlestium). Koperniks šeit arī mira un ir apglabāts Fromborkas katedrālē. Pilsētu, kura pirmoreiz rakstos minēta 1278. gadā, dibināja Vācu ordenis, tomēr arī pirms tam šeit bijusi prūšu apmetne. 1310. gadā Frauenburgai piešķīra Lībekas pilsētas tiesības. 1329. gadā sākta celt Frauenburgas katedrāle — tradicionālā Varmijas arhibīskapa rezidence līdz pat 1972. gadam. Pēc Trīspadsmitgadu kara Frauenburga iekļāvās Karaļa Polijas sastāvā. Pēc Pirmās Polijas dalīšanas 1779. gadā - Prūsijā, vēlāk Vācijā. Pēc Otrais pasaules kara, pamatojoties uz Potsdamas konferences lēmumiem, Fromborka iekļāvās Polijā, bet vācu iedzīvotāji no pilsētas tika padzīti. Katedrālē saglabājusies vācu baroka arhitekta Andreasa Šlītera (Andreas Schlüter, 1664—1714) veidota epitāfija. Ebreja un Hiltera ģimenes ārsta Eduarda Bloha (Eduard Bloch, 1872—1945) dzimtā pilsēta. Fromborkas bazilika (Bazylika archikatedralna Wniebowzięcia Najświętszej Maryi Panny i św. Andrzeja we Fromborku) Fromborkas bazilika Vikikrātuvē par šo tēmu ir pieejami multivides faili. Skatīt: Fromborka. https://bdl.stat.gov.pl/api/v1/data/localities/by-unit/042815402034-0932732?var-id=1639616&format=jsonapi; P2701: JSON; pārbaudes datums: 6 oktobris 2022.