Tonijs Kērtiss (angļu: Tony Curtis, dzimis 1925. gada 3. jūnijā, miris 2010. gada 29. septembrī), dzimis kā Bernards Švarcs (Bernard Schwartz), bija amerikāņu aktieris. Kērtisa karjera ilga sešas desmitgades, piedaloties vairāk nekā 100 dažādu žanru filmās. Piedalījies arī vairākos televīzijas seriālos. Kērtisa pirmā nozīmīgā kinofilma bija "Hudini" (Houdini, 1953), kurā viņš piedalījās kopā ar savu sievu Dženetu Lī. Vēlāk piedalījies filmās Sweet Smell of Success (1957) un The Defiant Ones (1958), par ko viņu nominēja Amerikas Kinoakadēmijas balvai kategorijā "Labākais aktieris galvenajā lomā". Kērtiss vislabāk atpazīstams par lomu Billija Vaildera filmā "Džezā tikai meitenes" (1959), kurā viņš piedalījās kopā ar Merilinu Monro un Džeku Lemonu. Vēlāk piedalījies tādās filmās kā "Operācija "Apakšsvārki"" (Operation Petticoat, 1959), "Spartaks" (1960), Taras Bulba (1962), "Lielās autosacīkstes" (1965) un The Boston Strangler (1968). Kērtiss bija precējies ar aktrisi Dženetu Lī. Viņu meitas Kellija un Džeimija Lī arī ir aktrises. Vikikrātuvē par šo tēmu ir pieejami multivides faili. Skatīt: Tonijs Kērtiss. IMDb profils (angliski) Internet Broadway Database profils (angliski) AllMovie profils (angliski)