Makgila Arktikas pētniecības stacija (angļu: McGill Arctic Research Station, MARS) ir Kanādas sezonāla polārstacija Arktikā. Izvietojusies Aksela Heiberga salā Kanādas Arktiskajā arhipelāgā. Stacija pieder Makgila Universitātei; ierīkota 1959. gadā un ir viena no vecākajām universitāšu lauka pētniecības stacijām Kanādas Arktikā. Stacija pirmoreiz ierīkota 1959. gadā Kolorleika ezera krastā ap 7 km no Ekspedīcijas fjorda gala. Sākotnēji ierīkota, lai veiktu pētījumus klimatoloģijā, glacioloģijā, ģeomorfoloģijā un bioloģijā, bet vēlāk pētniecības programma paplašināta. 2005. gadā Makgila stacija tika izvēlēta par vienu no Kanādas Analogu pētniecības tīkla (Canadian Analogue Research Network, CARN) Marsa pētniecības programmas lokācijām. Ar Kanādas Kosmosa aģentūras (CSA) atbalstu tajā pašā 2005. gadā tika uzbūvēts vēl viens stacijas komplekss pie paša Ekspedīcijas fjorda krasta MARS-CARN (79°23′19″N 91°01′23″W﻿ / ﻿79.38861°N 91.02306°W﻿ / 79.38861; -91.02306). Stacijas abas nometnes iekļauj 10 apsildāmas vissezonas dzīvojamās mājiņas, pa vienai virtuvei, kā arī vairākas neapsildāmas būves. Stacija aprīkota ar saules, vēja un dīzeļģeneratoriem, satelītsakariem, internetu, vietējo transportu. Kopš stacijas dibināšanas tiek veikti nepārtraukti pētījumi glacioloģijā par trīs tuvējo ledāju kustības dinamiku. Tāpat tiek īstenotas pētniecības programmas ģeoloģijā, ģeomorfoloģijā, botānikā, klimatoloģijā, mūžīgā sasaluma izpētē u.c. MARS-CARN nometnē tiek veikti pētījumi par planetārajām analoģijām, astrobioloģiju, mikrobu ekoloģiju, klimata izmaiņām. Makgila Universitāte uztur arī Makgila Subarktikas pētniecības staciju Šefervilā. «Institut nordique du Québec. McGill Arctic Research Station (MARS)». Arhivēts no oriģināla, laiks: 2022. gada 16. oktobrī. Skatīts: 2022. gada 18. jūnijā. THE CANADIAN ANALOGUE RESEARCH NETWORK (CARN): OPPORTUNITIES FOR MARS ANALOGUE STUDIES IN THE CANADIAN ARCTIC «McGill Arctic Research Station». Arhivēts no oriģināla, laiks: 2020. gada 4. decembrī. Skatīts: 2022. gada 18. jūnijā. McGill. Natural Resource Sciences. Facilities McGill High Arctic Research Station (MARS) Status Report - Dale Andersen: 12 April 2008[novecojusi saite]