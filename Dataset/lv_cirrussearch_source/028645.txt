Agripa ir triecienkrāteris Mēness redzamajā pusē. Tas atrodas Tvaiku jūras dienvidaustrumu malā. Uz ziemeļiem atrodas Godēna krāteris, uz austrumiem Tempela krāteris, ziemeļos, ziemeļaustrumos stiepjas Ariadaeus plaisa (Rima Ariadaeus). Krāteris nodēvēts grieķu astronoma Agripas vārdā. Agripas krāterim ir neparasta forma, tas atgādina vairogu ar noapaļotu dienviddaļu un stūrainu ziemeļdaļu. Krātera vidusdaļā atrodas apmēram 1040 m augsts pacēlums. Domājams, ka krāteris izveidojies Eratostena perioda laikā, kas ilga pirms 1,1 līdz 3,2 miljardiem gadu. Starptautiskā Astronomijas savienība vārdu Agripa krāterim piešķīra 1935. gadā. «Agrippa». Arhivēts no oriģināla, laiks: 2016. gada 10. decembrī. Skatīts: 2015. gada 10. aprīlī. Crater dimensions from Apollo data and supplemental sources I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1