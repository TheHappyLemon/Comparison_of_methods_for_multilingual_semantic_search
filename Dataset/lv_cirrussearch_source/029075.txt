Ramatas pagasts ir viena no Valmieras novada administratīvajām teritorijām tā ziemeļos, Igaunijas pierobežā. Robežojas ar sava novada Sēļu, Skaņkalnes, Mazsalacas, Ipiķu un Vilpulkas pagastiem, kā arī Limbažu novada Staiceles pagastu. Austrumu daļa atrodas Tālavas zemienes Burtnieku līdzenumā, bet rietumu daļa - Viduslatvijas zemienes Metsepoles līdzenumā. Augstākā vieta pagastā - pārsniedz 75 m vjl., pie Zenteriem. Pagastam raksturīgas plašas, maz pārveidotas un savdabīgas dabiskas teritorijas. Salaca Līvupe Nikuce Peida Piģele Ramata Krūkļupe Ķīšupe Zariņupīte Salacas, Ramatas un Pedas krastos ir smilšakmens atsegumi. Ramatas Lielezers (162 ha) Ramatas Mazezers (23 ha) Rauskas ūdenskrātuve Ramatā - izveidota 1990. gadā. Pagastā atrodas lieli purvi: Saklaura-Oļļas Lielpurvs (2 903 ha) Ķeseļu-Ramatas purvs (343 ha) Kogulpētes-Kundziņu purvs (286 ha) Pēces purvs (205 ha) Oļļu-Mucenieku purvs (146 ha) Kangaru purvs (107 ha) 1945. gadā Mazsalacas pagastā izveidoja Ramatas ciema padomi. 1954. gadā Ramatas ciemam pievienoja Ziediņu ciemu, 1965. gadā - Mazsalacas lauku teritorijas Raiņa kolhoza teritoriju. 1971. gadā kolhoza "Rosme" teritorija pievienota Ipiķu ciemam, bet 1977. gadā daļa Staiceles lauku teritorijas pievienota Ramatas ciemam. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Mazsalacas novadā. 2021. gadā Mazsalacas novadu iekļāva Valmieras novadā. Esošajās robežās, pēc CSP un OSP datiem. Lielākās apdzīvotās vietas ir Ramata (pagasta centrs), Vērsis, Kundziņi, Talcis, Nuķis. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP