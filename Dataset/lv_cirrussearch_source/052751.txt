Īspirkstu cīruļi (Calandrella) ir cīruļu dzimtas (Alaudidae) putnu ģints, kas apvieno 6 mūsdienās dzīvojošas dziedātājputnu sugas. Sastopamas Āfrikā un Āzijā. Viena suga — īspirkstu cīrulis (Calandrella brachydactyla) — sastopams arī Eiropā. Latvijā novērota viena īspirkstu cīruļu ģints suga — īspirkstu cīrulis (vienu reizi 2020. gada 24. aprīlī). Tuvākās zināmās ligzdošanas vietas atrodas aptuveni 1000 km uz dienvidaustrumiem (Ukrainas ziemeļu daļā). Īspirkstu cīruļi mājo sausās, smilšainās biomās. Vairākas sugas sastopamas tuksnešu malās un arī pašos tuksnešos. Apspalvojums gaiši pelēks vai smilšu dzeltenbrūns, tādējādi putns saplūst ar apkārtējo vidi. Vēders gaišs, vienkrāsains, mugura un galva tumšāka un raibumota. Knābis īss un konisks, atgādina žubītes knābi, bet ir smalkāks. Īspirkstu cīruļi ir visēdāji, galvenokārt barojas ar sēklām. Ārpus vairošanās sezonas uzturas lielos baros. Īspirkstu cīruļu ģints (Calandrella) Arābijas rudgalvas cīrulis (Calandrella eremica) Blanforda cīrulis (Calandrella blanfordi) Īspirkstu cīrulis (Calandrella brachydactyla) Mongolijas īspirkstu cīrulis (Calandrella dukhunensis) Rudgalvas cīrulis (Calandrella cinerea) Tievknābja cīrulis (Calandrella acutirostris) World Bird List: Nicators, reedling & larks, 2020 LOB: Pirmo reizi Latvijā novērots īspirkstu cīrulis Encyclopedia: Lark Larks (Alaudidae) Xenus-Canto: Genus Calandrella Genus Calandrella Multiple instances of paraphyletic species and cryptic taxa revealed by mitochondrial and nuclear RAD data for Calandrella larks (Aves: Alaudidae)