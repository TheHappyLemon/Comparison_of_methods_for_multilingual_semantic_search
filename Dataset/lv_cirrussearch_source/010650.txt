Pirmskembrija periods (arī prekembrijs) vai kriptozojs (no grieķu: κρυπτός — ‘slēpts’ un ζωή — ‘dzīve’) ir ģeoloģiskais periods, kas ietver laiku pirms fanerozoja eona. Ilgst no Zemes veidošanās pirms apmēram 4600 miljoniem gadu līdz kembrija perioda sākumam pirms apmēram 542 miljoniem gadu un aptver 7/8 no Zemes ģeoloģiskās vēstures. Lai arī pirmskembrija periods ildzis ap 3,8 miljardus gadu, tā hronoloģija izstrādāta vājāk kā sekojošajam fanerozojam. Tas saistīts ar to, ka pirmskembrija slāņos organiskas izcelsmes ieži sastopami ļoti reti, tāpēc paleontoloģiskās izpētes metodes nav pielietojamas. Pirmskembrija intensīva izpēte sākās 20. gadsimta beigās, kad attīstījās izotopiskās ģeohronoloģijas metodes. Pirmskembrija periods tradicionāli dalās divos eonos — senākais arhajs un tam sekojošais proterozojs, kā arī tiek izcelts katarhajs jeb laika periods kad veidojās Zemes garoza, bet šī laika ieži nav saglabājušies. Ģeoloģija, A.Indāna redakcija, Izdevniecība "Zvaigzne", Rīga, 1979.g., 331.lpp