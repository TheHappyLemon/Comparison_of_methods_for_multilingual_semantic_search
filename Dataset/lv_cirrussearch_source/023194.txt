Eipatorija (ukraiņu: Євпаторія, krievu: Евпатория) vai Kezleva (Krimas tatāru: Kezlev — ‘avots’) ir kūrortpilsēta Ukrainā, Krimas pussalas rietumos Melnās jūras krastā pie Kalamitas līča. Piejūras klimata, dūņu dziedniecības un balneoloģiskais kūrorts. Administratīvi Krimas Autonomās Republikas republikas nozīmes pilsēta, kurai pakļauti trīs pilsētciemati — Zaozerne, Mirnija un Novoozerne. Pirmo pilsētu Kerkinitīdu (Κερκινίτις) senie grieķi tagadējās Eipatorijas vietā dibināja 5. gadsimtā pirms mūsu ēras. Pilsēta pastāvēja līdz mūsu ēras 2. gadsimtam, kad to iekaroja un iznīcināja skiti. Pēc 1475. gada tagadējās pilsētas vietā Osmaņu impērija uzbūvēja Kezlevas cietoksni, pie kura izauga pilsēta. Pēc Krievu—turku kara 1774. gadā Kezleva ar pārējo Krimu nonāca Krievijas protektorātā. 1784. gadā pilsētu pārdēvēja par godu senajam Pontas valdniekam Mitridatam IV Eipatoram. Kopš 19. gadsimta beigām strauji attīstījās kā kūrorts. Krimas aneksijas laikā 2014. gada martā to okupēja Krievijas bruņotie spēki. https://www.gks.ru/storage/mediabank/Численность%20по%20МО_Site.xlsx; arhivēšanas datums: 24 aprīlis 2020; arhīva URL: http://web.archive.org/web/20200424113056/https://www.gks.ru/storage/mediabank/Численность%20по%20МО_Site.xlsx. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 193. lpp. Vikikrātuvē par šo tēmu ir pieejami multivides faili. Skatīt: Eipatorija. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)