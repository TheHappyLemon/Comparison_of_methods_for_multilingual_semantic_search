Alien Weaponry ir 2010. gadā izveidota Jaunzēlandes trešmetāla grupa, kurā ietilpst ģitārists un vokālists Lūiss Te Reifati di Jongs (Henry Te Reiwhati de Jong), bundzinieks Henrijs Raharuhi di Jongs (Lewis Raharuhi de Jong) un basģitārists Tūranga Morgans-Edmondss (Tūranga Morgan-Edmonds). Grupu 2010. gadā Oklendā izveidoja brāļi Lūiss un Henrijs di Jongi, tolaik būdami attiecīgi 8 un 10 gadus veci. 2013. gada sākumā ar tēva palīdzību grupa sāka meklēt basģitāristu, par piemērotāko atzīstot zēnu vienaudzi Ītanu Trembetu, kurš iepriekš bija spēlējis ukuleli un bija ieinteresēts apgūt basģitāru. 2014. gadā Alien Weaponry devās koncerttūrē ar Jaunzēlandes grupu Devilskin un iekļuva Jaunzēlandes Battle of the Bands konkursa finālā. 2015. gadā grupa maoru valodā sarakstīja dziesmu Ruana Te Whenua ('Drebošā zeme'), kas veltīta brāļu vecvecvecvectēvam virsaitim Te Ahoaho, kurš 1864. gadā, aizstāvoties pret britiem, gāja bojā Taurangas kampaņā. Tajā pašā gadā grupa saņēma NZ On Air 10 000 Jaunzēlandes dolāru piešķīrumu, par ko pabeidza dziesmas ierakstīšanu un uzņēma dziesmas videoklipu. 2016. gadā Alien Weaponry uzvarēja gan Smokefreerockquest, gan Smokefree Pacifica Beats konkursā, kļūstot par jaunāko grupu, kas uzvarējusi kādā no šiem konkursiem un pirmo, kas uzvarējusi abos konkursos. Togad Apvienotās Karalistes žurnāls Metal Hammer nosauca Alien Weaponry par vienu no 10 labākajām Jaunzēlandes metālmūzikas grupām. 2016. gadā par Smokefree Pacifica Beats konkursā iegūto naudu grupa ierakstīja un uzņēma videoklipus dziesmām Urutaa ('Sērga') un Raupatu ('Zemes konfiscēšana'). 2016. gada 21. novembrī grupa kā debijas singlu izdeva Urutaa, kas ir par slaktiņu uz kuģa „Boyd”, ko izraisīja Salu līča ostā ūdenī nejauši iemests kabatas pulkstenis. 2017. gada 6. februārī, Vaitangi dienā, grupa izdeva dziesmu Raupatu par koloniālās valdības 1800. gados veikto maoru zemju konfiscēšanu. Savukārt 2017. gada 30. jūnijā Alien Weaponry izdeva Ruana Te Whenua, kas NZ Heatseeker singles chart sasniedza 4. vietu, kļūstot par pirmo kādā mūzikas topā iekļuvušo grupas dziesmu. 2018. gada februārī Alien Weaponry noslēdza sadarbības līgumu ar Austrijas izdevējkompāniju Napalm Records 2018. gada 1. jūnijā tika izdots grupas debijas studijas albums Tū, kas nosaukts maoru kara dieva Tūmatauengas vārdā. Albums debitēja Jaunzēlandes albumu topa 1. vietā un iknedēļas albumu topa NZ Top 40 Albums Chart 5. vietā. Hypocrite (2017) PC Bro (2017) Urutaa (2017) Raupatu (2017) Rū Ana Te Whenua (2017) Holding My Breath (2018) Kai Tangata (2018) Whispers (2018) Ahi Kā (2019) Tangaroa (2021) "Talented Waipu kids form band: Alien Weaponry". The Northern Advocate. New Zealand Herald. 2013. gada 31. decembris. Atjaunināts: 2018. gada 19. jūlijā. Alexandra Newlove (2015. gada 13. maijs). "Shihad shoulder-tap a dream come true for Alien Weaponry". Stuff.co.nz. Atjaunināts: 2018. gada 19. jūlijā. "Waipu's Alien Weaponry lands $10,000 grant for thrash metal song in te reo Maori". Stuff.co.nz. 2015. gada 14. novembris. "Northland's Alien Weaponry take top music prizes at both Rockquest and Pacifica Beats". New Zealand Herald. 2016. gada 25. septembris. Atjaunināts: 2018. gada 19. jūlijā. Fraser Lewry (2016. gada 24. oktobris). "10 of the best metal bands from New Zealand". Metal Hammer. Atjaunināts: 2018. gada 19. jūlijā. «Alien Weaponry 'Urutaa'». Music Managers Forum NZ. 2016. gada 24. oktobris. Skatīts: 2018. gada 19. jūlijā. Fraser Lewry. «Alien Weaponry Release Thunderous New Single». New Zealand Music Commission, 2017. gada 7. februāris. Skatīts: 2018. gada 19. jūlijā. Peata Melbourne. «Metal band grind raupatu theme in new release». Māori Television, 2017. gada 9. februāris. Arhivēts no oriģināla, laiks: 2017. gada 12. Septembris. Skatīts: 2018. gada 19. jūlijā. «Maori thrash metal band Alien Weaponry makes NZ single charts». Stuff. 2017. gada 9. jūlijs. Skatīts: 2018. gada 19. jūlijā. "Alien Weaponry sign international record deal". New Zealand Herald. 2018. gada 19. februāris. Atjaunināts: 2018. gada 19. jūlijā. «Te Reo thrash metal band Alien Weaponry's album Tū hits number one on the New Zealand album chart». TVNZ. 2018. gada 11. jūnijs. Skatīts: 2018. gada 30. jūlijā. Dani McDonald. «Te reo metal band Alien Weaponry hits number 1 on charts». Stuff, 2018. gada 11. jūnijs. Skatīts: 2018. gada 19. jūlijā. «NZ Top 40 Albums Chart». New Zealand album chart. 2018. gada 11. jūnijs. Skatīts: 2018. gada 19. jūlijā. Grupas oficiālā tīmekļa vietne (angliski) Grupas Facebook lapa (angliski)