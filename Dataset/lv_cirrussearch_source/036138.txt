Ventspils autoosta (saīsināti: Ventspils AO) ir autoosta, kas atrodas Latvijas pilsētā Ventspilī, Kuldīgas ielā 5. Autoostas īpašnieks ir "Ventspils reiss", Ventspils pilsētas pašvaldības pārvaldībā esoša sabiedrība ar ierobežotu atbildību. Lai gan pirmie starppilsētu autobusi Ventspilī parādījās 1924. gadā, tajā laikā nebija oficiālas autoostas. 1950. gados autoosta atradās netālu no rātslaukuma. Pašreizējā autoosta tika uzbūvēta 1960. gadā. 2001. gadā ēkas sliktā stāvokļa dēļ to rekonstruēja, bet gadu vēlāk tā tika atzīta par labāko Latvijā. Daži maršruti ved uz, piemēram, Rīgu, Kuldīgu, Liepāju, Talsiem, Tukumu un Jelgavu. No autoostas ir iespējams doties uz tuvējiem ciematiem. 2014. gadā tika nolemts atvērt jaunu maršrutu vasaras sezonā uz Kolku. Mūsdienās (2019) šis maršruts kursē tikai līdz Mazirbei vasaras periodā 4 dienas nedēļā. 2019. gadā tika ierosināts maršrutu atkal pagarināt līdz Kolkai, taču ierosinājums neguva Autotransporta direkcijas atsaucību, bet drīzāk esot nepieciešams izvērtēt iespēju maršrutu slēgt. «Par autoostu». Ventspils reiss. 2012. Arhivēts no oriģināla, laiks: 2016. gada 5. novembrī. Skatīts: 2014. gada 16. jūnijs. «Ventspils autoosta atzīta par labāko Latvijā». Diena. 2002. Skatīts: 2014. gada 16. jūnijs. «Sāk darboties eksperimentāls autobusa maršruts starp Ventspili un Kolku». Ventas Balss. 2014. Skatīts: 2019. gada 28. jūnijs.[novecojusi saite] SABIEDRISKĀ TRANSPORTA PADOME. Kārtējās sēdes protokols Nr.5[novecojusi saite] Vikikrātuvē par šo tēmu ir pieejami multivides faili. Skatīt: Ventspils autoosta. "Ventspils reisa" mājaslapa Koordinātas: 57°23′41″N 21°34′11″E﻿ / ﻿57.39472°N 21.56972°E﻿ / 57.39472; 21.56972