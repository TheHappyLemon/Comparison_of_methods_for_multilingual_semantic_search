Dereks Stepans (angļu: Derek Stepan; dzimis 1990. gada 18. jūnijā) ir amerikāņu hokejists, centra uzbrucējs. Pašlaik (2017) Stepans spēlē Nacionālās hokeja līgas kluba Arizonas "Coyotes" sastāvā. Profesionāļa karjeru Stepans sāka 2010.—11. gada sezonā, kuru aizvadīja NHL vienībā Ņujorkas "Rangers". Savā debijas spēlē uzbrucējs atzīmējās ar uzreiz trim gūtiem vārtiem. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. Stepans bija viens no rezultatīvākajiem "Rangers" spēlētājiem līdz pat 2017. gada jūnijam, kad tika aizmainīts uz Arizonas "Coyotes". ASV hokeja izlases sastāvā spēlējis 2011. gada Pasaules čempionātā, kā arī 2010. gada Pasaules čempionātā junioriem, tajā kopā ar izlasi izcīnot zelta medaļas un noslēdzot turnīru kā tā rezultatīvākais spēlētājs. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)