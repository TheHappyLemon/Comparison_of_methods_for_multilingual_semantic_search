Eurojackpot ir starptautiskā loterija, kurā spēlētāji no 18 Eiropas valstīm piedalās spēlē divas reizes nedēļā (otrdienas un piektdienas), kas vienmēr tiek izlozēta plkst. 20:00 CET Helsinkos, Somijā. Džekpots sākas ar vismaz 10 miljoniem eiro un var sasniegt 120 miljonus eiro. Loterija Eurojackpot izveidota 2012. gadā. 2013. gada janvārī Latvijas Loto pievienojās starptautiskajai skaitļu loterijai Eurojackpot. Tā ir 18 valstu — Čehijas, Dānijas, Horvātijas, Igaunijas, Islandes, Itālijas, Latvijas, Lietuvas, Nīderlandes, Norvēģijas, Slovākijas, Slovēnijas, Somijas, Spānijas, Ungārijas, Vācijas, Zviedrijas un Polijas nacionālo loteriju uzņēmumu kopīgi organizēta loterija. Eurojackpot loterijā ir divpadsmit laimesta kategorijas. Lai uzvarētu maksimālo laimestu, nepieciešams precīzi uzminēt piecus skaitļus (no 1 līdz 50) un divus papildskaitļus (no 1 līdz 12). 1. laimesta grupa — 5 (pieci) atminēti skaitļi un atminēti 2 (divi) papildskaitļi vienā spēles variantā (5+2); 2. laimesta grupa — 5 (pieci) atminēti skaitļi un atminēts 1 (viens) papildskaitlis vienā spēles variantā (5+1); 3. laimesta grupa — 5 (pieci) atminēti skaitļi vienā spēles variantā (5); 4. laimesta grupa — 4 (četri) atminēti skaitļi un atminēti 2 (divi) papildskaitļi vienā spēles variantā (4+2); 5. laimesta grupa — 4 (četri) atminēti skaitļi un atminēts 1 (viens) papildskaitlis vienā spēles variantā (4+1); 6. laimesta grupa — 3 (trīs) atminēti skaitļi un atminēti 2 (divi) papildskaitļi vienā spēles variantā (3+2); 7. laimesta grupa — 4 (četri) atminēti skaitļi vienā spēles variantā (4); 8. laimesta grupa — 2 (divi) atminēti skaitļi un atminēti 2 (divi) papildskaitļi vienā spēles variantā (2+2); 9. laimesta grupa — 3 (trīs) atminēti skaitļi un atminēts 1 (viens) papildskaitlis vienā spēles variantā (3+1); 10. laimesta grupa — 3 (trīs) atminēti skaitļi vienā spēles variantā (3); 11. laimesta grupa — 1 (viens) atminēts skaitlis un atminēti 2 (divi) papildskaitļi vienā spēles variantā (1+2); 12. laimesta grupa — 2 (divi) atminēti skaitļi un atminēts 1 (viens) papildskaitlis vienā spēles variantā (2+1). Latvijas Loto Oficiālā mājaslapa (angliski)