Polihidroksibutirāts (PHB) ir polihidroksialkanoāts (PHA), polimērs, kas pieder pie poliesteru klases, ko pirmoreiz 1925. gadā aprakstīja Francijas mikrobiologs Moriss Lemonjē. PHB iegūst no laboratorijā audzētām šūnām, kas to sintezē un izmanto kā uzturu. No PHB izgatavoti izstrādājumi vidē spēj asimilēties īsā laikā, jo tos iznīcina augsnes baktērijas. PHB tiek uzskatīts par vienu no polimēriem, kuru varētu izmantot nākotnes iepakojumu materiālu izgatavošanai, jo tas ir dabai draudzīgs materiāls, kas nepiesārņo vidi, jo salīdzinoši īsā laika sprīdī spēj bioloģiski noārdīties. Tāpat šo polimēru izmanto medicīniskiem mērķiem, piemēram, tādu ķirurģisko diegu izveidošanā, kas nav jāizņem, jo paši pēc noteikta laika perioda noārdās. Darbs pie PHB sintēzes Latvijā sākās 1990. gadu vidū. Pie tā šobrīd strādā gan LU, gan RTU zinātnieki. Augstskolām pieder patents sēklu lentām, kas ražotas no PHB ar tajā iestrādātām sēklām, mikroelementiem un agroķimikālijām, kas optimālajās devās nonāk dīgšanas vietā. Vikikrātuvē par šo tēmu ir pieejami multivides faili. Skatīt: Polihidroksibutirāts. Brockhaus Enzyklopädie raksts (vāciski) Plastmasa, kas sadalās mēneša laikā, radīta Latvijā