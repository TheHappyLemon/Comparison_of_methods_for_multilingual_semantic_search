Romāns Abramovičs (krievu: Роман Аркадьевич Абрамович; dzimis 1966. gada 24. oktobrī) ir ebreju izcelsmes Krievijas uzņēmējs un politiķis, kopš 2018. un 2021. gada attiecīgi arī Izraēlas un Portugāles uzņēmējs. Dzimis 1966. gadā Saratovā saimnieciskā darbinieka Arkādija (Ārona) Abramoviča (1937−1969), un viņa sievas Irinas, dzimušas Mihaiļenko, ģimenē. Pēc vecāku nāves dzīvoja vecvecāku ģimenēs Uhtā Komi APSR un pēc 1974. gada Maskavā. 1995. gadā viņš kopā ar Borisu Berezovski privatizēja naftas kompāniju Сибнефть, par kuras direktoru padomes locekli viņš kļuva 1996. gadā. 1999. gadā Abramoviču ievēlēja Krievijas Valsts domē, no 2001. līdz 2008. gadam viņš bija Čukotkas autonomā apvidus gubernators. Galvenais privātā investīciju uzņēmuma Millhouse Capital īpašnieks. Saskaņā ar žurnāla Forbes 2012. gada datiem miljardieris R. Abramovičs bija 5. bagātākais cilvēks Krievijā un 50. bagātākais pasaulē, viņa īpašumi bija aptuveni 19,6 miljardu ASV dolāru vērti. R. Abramovičs dzīvoja Maskavā un Londonā, kļuva pazīstams kā Anglijas futbola Premjerlīgas kluba Londonas "Chelsea" īpašnieks. Vikikrātuvē par šo tēmu ir pieejami multivides faili. Skatīt: Romāns Abramovičs. Forbes profils (angliski) «Skandāls Lietuvā: Putina oligarha bērni negaidīti izrādās lietuvieši». LA.LV (latviešu). Skatīts: 2024-02-14. Anna Kaplan. «Russian Billionaire Roman Abramovich To Sell Chelsea FC–Donate Proceeds To Help Victims In Ukraine». Forbes (angļu). Skatīts: 2024-02-14.