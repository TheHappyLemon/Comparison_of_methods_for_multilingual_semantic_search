YouTube oriģinālo kanālu iniciatīva (angļu: YouTube Original Channel Initiative) bija $100 miljonus vērta programma, ko finansēja Google, lai vairotu oriģinālu saturu YouTube. Šī iniciatīva arī bija domāta, lai palīdzētu Google TV platformas uzsākšanu. Programmas laikā izveidoto kanālu video tika uzskatīti par oriģinālu un premium saturu. Iniciatīvas dalībnieki bija Madonna, Farels Viljamss, Jauniešu Holivudas dibinātājs R. Dž. Viljamss, bijusī NBA zvaigzne Šakils O'Nīls, komiķe Eimija Polere, aktieris Eštons Kučers, seriāla "Ofiss" zvaigzne Reins Vilsons, komiķis Kenijs Hocs, Motor Trend, SourceFed, "Amerikāņu ģimenītes" aktrise Sofija Vergara un citi. Lielākā daļa kanālu tika radīti caur dalībnieku producentu uzņēmumiem. Madonna ir deju kanāla DanceOn partnere, bet O'Nīls pārvalda Comedy Shaq Network. 2012. gada maijā Deadline Hollywood sāka sekot šo kanālu video skatījumu statistikai. Tā paša gada septembrī divdesmit no 100 kanāliem sāka gūt vismaz 1 miljonu skatījumu nedēļā. 2012. gada oktobrī tika paziņots, ka YouTube jau ir ieviesuši 160 oriģinālos kanālus un kopējais mājaslapas mēneša skatījumu skaits paaugstinājies no 3 miljardiem uz 4 miljardiem. Paziņojuma laikā 25 populārākie projekta kanāli guva aptuveni 1 miljonu skatījumu nedēļā. Mēnesi vēlāk parādījās informācija, ka tikai ar 40 procentiem no kanāliem tiks atjaunots līgums, bet pārējiem kanāliem vairs netiks sniegts finansējums. 2013. gada novembrī tika ziņots, ka projekta galvenā lapa novirza uz 404 error lapu, šķietami palīdzot Google novērst jebkādu atsauci uz oriģinālo kanālu iniciatīvu. Marc Hustvedt. «YouTube Reveals Original Channels». Tubefilter, 2011. gada 28. oktobris. Skatīts: 2012. gada 7. jūlijs. Ryan Nakashima. «YouTube launching 100 new channels». USA Today, 2011. gada 29. oktobris. Skatīts: 2012. gada 7. jūlijs. Devindra Hardawar. «YouTube’s original channels could be Google TV’s killer app». Venture Beat, 2011. gada 30. oktobris. Skatīts: 2012. gada 7. jūlijs. The Deadline Team. «New Feature: Deadline’s Weekly YouTube Channel Rankings». Deadline Hollywood, 2012. gada 29. maijs. Skatīts: 2012. gada 8. jūlijs. Sam Gutelle. «YouTube Has Removed All References To Its Original Channels Initiative». Tubefilter, 2013. gada 12. novembris. Skatīts: 2013. gada 17. novembris. Annlee Ellingson. «YouTube goes global with more original channels». Biz Journals, 2012. gada 9. oktobris. Arhivēts no oriģināla, laiks: 2014-03-11. Skatīts: 2012. gada 10. oktobris. Claire Cain Miller. «YouTube to Serve Niche Tastes by Adding Channels». The New York Times, 2012. gada 7. oktobris. Skatīts: 2012. gada 10. oktobris. Robert Kyncl. «YouTube's original channels go global». The Official YouTube Blog, 2012. gada 7. oktobris. Skatīts: 2012. gada 10. oktobris. «60 percent of YouTube's original channels get cancelled». The Verge. 2012. gada 11. novembris. Skatīts: 2016. gada 22. septembris.