Trebišova (slovāku: Trebišov) ir pilsēta Slovākijā, Košices apgabala Trebišovas apriņķa centrs. Rakstos pirmoreiz minēta 1254. gadā. Tāpat kā vairums Slovākijas pilsētu, tā gadsimtiem atradusies Ungārijas sastāvā, tās ungāriskais nosaukums ir Tēketerebeša (ungāru: Tőketerebes). Pēc Pirmā pasaules kara iekļāvās Čehoslovākijā. No 1993. gada — Slovākijā. Pēc tautības vairums pilsētas iedzīvotāju ir slovāki (86,86 %), dzīvo arī čigāni (8,87 %). Pēc reliģiskās pārliecības — katoļi (52,6 %), grieķu katoļi (24,93 %), nereliģiozi (10,85 %). Trebišova ir ungāru politiķa Ģulas Andrāši Jaunākā (Andrássy Gyula, 1860—1929), politiķa Mariāna Čalfas (Marián Čalfa, 1946) un futbolista Mareka Čeha (Marek Čech, 1983) dzimtā pilsēta. Vikikrātuvē par šo tēmu ir pieejami multivides faili. Skatīt: Trebišova. Q110227967.