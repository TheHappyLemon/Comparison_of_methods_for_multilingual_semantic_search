Need For Speed: ProStreet (saīsinājumā NFS:PS) ir vienpadsmitā spēle Electronic Arts spēļu sērijā Need For Speed. 2007. gada 21. maijā Electronic Arts izdeva pirmo ProStreet video treileri un desmit dienas vēlāk oficiāli paziņoja par spēles iznākšanu. Tā tika izdota visā pasaulē 2007. gada novembrī. Spēles PC versija ieguva vērtējumu 6.5 spēļu mājaslapā GameSpot. NFS:PS ir legālas sacensības slēgtās trasēs. Spēlē ir 60 dažādas mašīnas. Tās var ne tikai noskrambāt, kā tas bija iepriekšējās daļās, bet arī kārtīgi sasist. Spēles demo versijā bija pieejamas divas sacensības — viena ir speed challenge un otra ir grip race. Demo versija parādijās Xbox Live veikalā 2007. gada 26. oktobrī, PlayStation Store 1. novembrī un PC 2. novembrī. Oficiālā NFS:PS mājaslapa (angliski)