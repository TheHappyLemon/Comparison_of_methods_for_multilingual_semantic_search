USA-244 jeb WGS-6 (Wideband Global SATCOM 6) ir ASV militārais sakaru pavadonis, kas palaists 2013. gada maijā. Tas ietilpst Wideband Global SATCOM sistēmā, ir viens no WGS Block II grupas pavadoņiem. Paredzēts sakaru nodrošināšanai Austrālijas bruņotajiem spēkiem. Pavadoni un tā palaišanu apmaksājusi (700 — 825 miljoni USD) Austrālija pēc 2007. gadā noslēgtā līguma ar ASV. Kosmisko aparātu izgatavojusi korporācija Boeing uz platformas Boeing 702HP bāzes ar masu 5987 kg. Ģeostacionārās orbītas sasniegšanai pavadonis apgādāts ar konvencionālo raķešdzinēju R-4D un jonu dzinēju XIPS-25. USA-244 var pārraidīt datus ar ātrumu 3,6 gigabiti sekundē. Tam ir 19 individuāli vēršami kūļi, kas darbojas X joslas un Ka joslas frekvencēs. WGS-6 tika palaists 2013. gada 8. augustā 00:29 UTC ar nesējraķeti Delta IV Medium+(5,4) (lidojums D363) no Kanaveralas zemesraga Gaisa spēku stacijas starta kompleksa SLC-37B. Pēc veiksmīgā starta pavadonim tika dots nosaukums USA-244. 40 dienu laikā ar jonu dzinēja XIPS-25 palīdzību tika sasniegta ģeostacionārā orbīta. Tas izvietots punktā 104° austrumu garuma. 2013 - Launches to Orbit and Beyond Arhivēts 2013. gada 22. oktobrī, Wayback Machine vietnē. Robert Christy (angliski) ULA Delta IV launches with WGS-6 satellite William Graham, nasaspaceflight.com, 2013-08-07, (angliski) «WGS-6 Mission Overview». United Launch Alliance. Skatīts: 2013-06-01.[novecojusi saite] Delta 4 rocket launches for Australian satellite deploy Arhivēts 2013. gada 14. augustā, Wayback Machine vietnē. JUSTIN RAY, SPACEFLIGHT NOW, 2013-08-07, (angliski) Transformational Wideband Communication Capabilities for the Warfighter Boeing WGS 1, 2, 3, 4, 5, 6, 7, 8, 9 Gunter Dirk Kreb