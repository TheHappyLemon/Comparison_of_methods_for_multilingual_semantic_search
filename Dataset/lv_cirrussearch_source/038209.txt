Marija Kuvacu (grieķu: Μαρία Κουβάτσου; dzimusi 1979. gada 2. novembrī Atēnās) ir Grieķijas starptautiskā lielmeistare šahā (1993). Vairākkārt uzvarējusi Grieķijas junioru šaha čempionātos dažādās vecuma kategorijās: U16 (1992, 1994), U20 (1995, 1996, 1999). No 1993. līdz 1999. gadam pārstāvējusi Grieķiju Eiropas un Pasaules junioru šaha čempionātos. 1999. gadā Erevānā uzvarējusi Pasaules junioru šaha čempionātā U20 vecuma grupā. Sekmīgi piedalījusies Grieķijas sieviešu šaha čempionātos, kuros izcīnījusi zelta (2000) un divas sudraba (1998, 2002) medaļas. 2001. gadā Maskavā piedalījusies Pasaules sieviešu šaha čempionātā pēc izslēgšanas sistēmas, kurā zaudējusi 1. kārtā Natašai Bojkovičai. Pārstāvējusi Grieķijas komandu lielākajos komandu šaha turnīros: Pasaules šaha olimpiādēs piedalījusies 4 reizes (1998-2002, 2016); Eiropas komandu šaha čempionātos piedalījusies 2 reizes (2001, 2015). Par panākumiem turnīros FIDE 1990. gadā Kuvacu piešķīra starptautiskās meistares (WIM), bet 1993. gadā - starptautiskās lielmeistares (WGM) nosaukumu. Pēc profesijas ir zobārste un līdz 2009. gadam Atēnās strādājusi par zobu ķirurģi. 2012. gadā pārgājusi uz darbu Ārlietu ministrijā un strādājusi Grieķijas vēstniecībā Pekinā. World Junior Championships 1999 23 Indv.GRE Women Ch. 2000 25 Indl GRE Women Champ. 2002 2001-02 FIDE Knockout Matches OlimpBase :: Women's Chess Olympiads :: Maria Kouvatsou OlimpBase :: European Women's Team Chess Championship :: Maria Kouvatsou Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)