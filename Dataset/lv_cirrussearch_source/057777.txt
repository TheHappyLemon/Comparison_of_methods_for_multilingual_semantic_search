Rubens Estefans Vargass Martiness (Ruben Estephan Vargas Martinez; dzimis 1998. gada 5. augustā Adligensvilā) ir Šveices futbolists, kas spēlē pussarga pozīcijā, Šveices futbola izlases dalībnieks. Kopš 2019. gada pārstāv Vācijas Bundeslīgas klubu FC Augsburg. Viņa tēvs ir no Dominikānas, bet māte — šveiciete. Profesionāla futbolista karjeru sāka Šveices klubā FC Luzern. 2019. gada vasarā pārgāja uz Vācijas klubu FC Augsburg. Šveices izlasē debitēja 2019. gada 8. septembrī 2020. gada Eiropas čempionāta kvalifikācijas spēlē pret Gibraltāru, nākot uz maiņu spēles 74. minūtē. Pirmos vārtus izlases labā guva 2019. gada 18. novembrī arī pret Gibraltāru tā paša turnīra ietvaros. Tika iekļauts izlases sastāvā dalībai 2020. gada Eiropas čempionāta finālturnīrā. Tajā piedalījās četrās spēlēs. Viņš realizēja pēcspēles 11 metru sitienu astotdaļfināla spēlē pret Franciju, bet neiesita ceturtdaļfinālā pret Spāniju. «FCL-Talent Ruben Vargas: «Ich will einen Stammplatz»». luzernerzeitung.ch (vācu). 2018. gada 15. janvārī. Skatīts: 2021. gada 5. jūlijā. «Ruben Vargas wechselt zum FC Augsburg». fcaugsburg.de (vācu). 2019. gada 18. jūnijā. Skatīts: 2021. gada 5. jūlijā. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)