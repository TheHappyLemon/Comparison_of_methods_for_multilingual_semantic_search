Sakstagala pagasts ir Rēzeknes novada teritoriāla vienība tā rietumos, Rēzeknes upes kreisajā krastā. Robežojas ziemeļos pa Rēzekni ar Rikavas, Kantinieku un Audriņu pagastiem, austrumos ar Ozolmuižas pagastu, dienvidaustrumos ar Ozolaines pagastu, dienvidos ar Silmalas pagastu, rietumos ar Sokolku un Viļānu pagastiem. Pagasta centrs atrodas Sakstagalā. Rēzekne Ciskoda Čečora Piļveļu grāvis Piļveļu ezers Luknas dīķis Piļveļu pūrs Zaikovas pūrs Pagasta teritorijā atrodas divi dižakmeņi. Komultēnu dižakmens atrodas jaukto koku mežā ap 700 m no Jēkabpils–Rēzeknes ceļa, uz ZA no Komultēniem. Dižakmens apkārtmērs 15 m, garums 5 m, platums 3 m, augstums 1,8 m, tilpums ap 20 m3. Subinaites dižkmens atrodas iepretī Vaļenieku mājām Rēzeknes upes stāvā kreisā krasta nogāzes apakšējā daļa pie paša ūdens. Akmens pamatne ir zem upes līmeņa, tas ir 5,2 m garš, 4,4 m plats, virs ūdens līmeņa paceļas par 1,6 m, zem ūdens _ ap 2,5 m, tilpums 26 m3. Sarkanbrūnā virsma ir stipri sadēdējusi un apsūnojusi. Aizsargājams kopš 1977. gada. Sakstagala vārds vēstures avotos pirmoreiz ir minēts 1582. gadā. Pagasts dibināts 19. gadsimta beigās. 1935. gadā tā platība bija 147,9 km² un tajā dzīvoja 7527 iedzīvotāji. 1945. gadā pagastā izveidoja Kantinieku, Sakstagala, Sokolovas un Uļjanovas ciema padomes, bet pagastu 1949. gadā likvidēja. Sakstagala ciems ietilpis Viļānu (1949-1962) un Rēzeknes (1962-2009) rajonos. 1954. gadā Sakstagala ciemam pievienoja likvidētos Uļjanovas un Sokolovas ciemus, 1962. gadā — Viļānu lauku teritorijas kolhoza «Vernij putj» teritoriju. 1990. gadā ciemu reorganizēja par pagastu. 2009. gadā Sakstagala pagastu kā administratīvo teritoriju iekļāva Rēzeknes novadā. Pagasta teritorijā atrodas četri valsts nozīmes un divi vietējās nozīmes kultūras pieminekļi. Valsts nozīmes pieminekļi: Subinaites senkapi (Kara kapi) _ arheoloģiskais piemineklis Ciskādu katoļu baznīca _ arhitektūras piemineklis Ciskādu baznīcas ērģeles _ mākslas piemineklis Franča Trasuna dzīves vieta "Kolnasāta" _ vēsturiska notikuma vieta Vietējās nozīmes arhitektūras pieminekļi: Ciskādu (Vītolu) skola Uļjanovas vecticībnieku kopienas lūgšanu nams Pagasta lielākās apdzīvotās vietas ir Sakstagals, Ciskādi un Uļjanova. Sakstagala pagastā ietilpst 60 apdzīvotas vietas — 52 ciemi un 8 savrupvietas. Pagastā atrodas trīs baznīcas: Ciskādu Svētā Jāņa Kristītāja Romas katoļu baznīca, Uļjanovas vecticībnieku draudzes lūgšanu nams un Gurilišķu vecticībnieku draudzes lūgšanu nams. Sakstagala pagastā dzimuši: Antons Kazričs (1862—1917), flotes virsnieks, ģenerālmajors Francis Trasuns (1864—1926), ievērojamākais Latgales politiķis, katoļu garīdznieks, literāts un Latvijas apvienošanās idejas iniciators Eduards Kazričs (1871—1911), Krievijas Impērijas Valsts domes II sasaukuma deputāts Konstance Kempa-Daugule (1891—1947), literāte, ievērojamā Latgales atmodas darbinieka Franča Kempa dzīvesbiedre Fēlikss Boļeslavs Laizāns (1871_1931), garīdznieks, tautas dziesmu krājējs Raimonds Trasuns (1935_1996), rakstnieks Dominiks Jaudzems (1892_1958), garīdznieks, Rēzeknes skolotāju institūta direktors, žurnāla "Katoļu Dzeive" izdevējs Kārlis Sangovičs (1903_1943), laikraksta "Jaunā Latgola" redaktors, Ludzas ģimnāzijas direktors Jānis Klīdzējs (1914_2000), rakstnieks Sakstagala pagastā ir 40 zemnieku saimniecības, kuras nodarbojas ar bioloģisko lauksaimniecību, lopkopību un graudkopību. Pagasta teritoriju šķērso valsts nozīmes autoceļš A12 (vai E22). Dzelzceļa līnijas Krustpils—Rēzekne II pieturas punkts — Sakstagals. Pagastā darbojas Sakstagala Jāņa Klīdzēja pamatskola. Līdz 2009. gada 31. augustam Ciskādos pastāvēja Vītolu pamatskola. Darbojas Sakstagala pagasta bibliotēka. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. https://www.pmlp.gov.lv/lv/iedzivotaju-registra-statistika-2020-gada «Sakstagals - raibās pūralādes ciems. Biznesa plāns. 14.lp.». lpr.gov.lv. 2013. gads. Skatīts: 2021. gada 18. janvārī. «Subinaites dižakmens». dabasretumi.lv. Arhivēts no oriģināla, laiks: 2019. gada 13. martā. Skatīts: 2021. gada 18. janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 «Sakstagala pagasta kultūras pieminekļi». is.mantojums. Skatīts: 2021. gada 18. janvārī. «Latvijas ērģeļu katalogs. Ciskādu baznīcas ērģeles». music.lv. Arhivēts no oriģināla, laiks: 2021. gada 21. janvārī. Skatīts: 2021. gada 18. janvārī. Pēc Latvijas Ģeotelpiskās Informācijas Aģentūras datiem -Vietvārdu datubāze «Uļjanovas vecticībnieku lūgšanu nams». latvianchurches.eu. Arhivēts no oriģināla, laiks: 2021. gada 27. janvārī. Skatīts: 2021. gada 18. janvārī. «Gurilišku vecticībnieku lūgšanu nams». latvianchurches.eu. Arhivēts no oriģināla, laiks: 2021. gada 27. janvārī. Skatīts: 2021. gada 18. janvārī. «Antons Kazričs». latgalesdati.du.lv. Skatīts: 2021. gada 20. janvārī. «Francis Trasuns». enciklopedija.lv. Skatīts: 2021. gada 19. janvārī. «Eduards Kazričs». timenote.info. Skatīts: 2021. gada 20. janvārī. «Konstance Kempa». literatura.lv. Skatīts: 2021. gada 19. janvārī. «Fēlikss Boļeslavs Laizāns». literatura.lv. Skatīts: 2021. gada 21. janvārī. «Raimonds Trasuns». literatura.lv. Skatīts: 2021. gada 19. janvārī. «Dominiks Jaudzems». latgalesdati.du.lv. Skatīts: 2021. gada 19. janvārī. «Kārlis Sangovičs». latgalesdati.du.lv. Skatīts: 2021. gada 19. janvārī. «Jānis Klīdzējs». timenote.info. Skatīts: 2021. gada 19. janvārī. «www.sakstagals.lv». Arhivēts no oriģināla, laiks: 2010. gada 2. jūlijā. Skatīts: 2009. gada 3. septembrī. «Sakstagala Jāņa Klīdzēja pamatskola». sakstagalaskola.1w.lv. Skatīts: 2021. gada 19. janvārī. «Sakstagala pagasta bibliotēka». kulturasdati.lv. Skatīts: 2021. gada 19. janvārī.