Moldovas leja (ISO 4217 kods: MDL) ir Moldovas nacionālās naudas vienība. Vienā lejā ir 100 bani. Tā segumu ar savām rezervēm nodrošina Moldovas nacionālā banka. Naudas vienības nosaukums cēlies Rumānijā un nozīmē "lauva". Starp 1918. un 1940. gadu un atkal starp 1941. un 1944. gadu, kad Moldova bija daļa no Rumānijas, Moldovas teritorijā tika izmantota Rumānijas leja. Moldovas leja tikai izveidota 1993. gada 29. novembrī pēc PSRS sabrukuma un neatkarīgās Moldovas izveides. Tā aizvietoja pagaidu kuponu naudas vienību ar likmi 1 leja = 1000 kuponi. Piedņestrā, kas ir neatzīta valsts, uz kuras teritoriju pilnībā pretendē Moldova, tiek izmantots Piedņestras rublis. Šī valūta netiek atzīta ne Moldovā, ne kādā citā valstī. 1993. gada novembrī tika ieviestas 1, 5, 10, 25 un 50 banu alumīnija, kā arī niķelēta tērauda 1 un 5 leju monētas. Alumīnija 50 banu un niķelētā tērauda 1 un 5 leju monētas vēlāk tika izņemtas no apgrozības. Kopš 1998. gada janvāra alumīnija 50 banu monētas aizvietoja ar misiņu klāta tērauda monētām. 1 un 5 leju monētas no jauna nav izdotas. 1 bana monētas pēdējoreiz tika kaltas 2006. gadā. Tās joprojām ir oficiāli atzītas, bet reti sastopamas, kas noved pie cenu noapaļošanas. Kopš 1996. gada izdotas vairākas jubilejas monētas kolekcionāriem. Bijušas divas Moldovas lejas banknošu sērijas. Pirmā pastāvēja īslaicīgi un iekļāva tikai 1, 5 un 10 lejas. Visu banknošu priekšpusē ir Stefana III Lielā portrets; viņš bija Moldāvijas princis no 1457. līdz 1504. gadam. Aizmugurē vertikāli parādās pirmās divas rindas no Miorița balādes, starp naudas vienības apzīmējumu un cietokšņa attēlu. Miorița ir veca rumāņu balāde, kas tiek uzskatīta par vienu no svarīgākajiem darbiem rumāņu folklorā. Rindas Pe-un picior de plai, Pe-o gură de rai tulkojumā nozīmē “Pie zemas pakājes, pie Debesu durvju sliekšņa”. «Coins , National Bank of Moldova». bnm.md. Skatīts: 2013. gada 6. janvāris. «Moldova Coins». numista.com. Skatīts: 2014. gada 9. septembris. «FAQ , National Bank of Moldova». bnm.md. Arhivēts no oriģināla, laiks: 2016. gada 17. aprīlī. Skatīts: 2013. gada 6. janvāris. «Commemorative Coins , National Bank of Moldova». bnm.md. Arhivēts no oriģināla, laiks: 2016. gada 17. aprīlī. Skatīts: 2013. gada 6. janvāris.