Markuss Bābels (vācu: Markus Babbel, dzimis 1972. gada 8. septembrī) ir Vācijas futbola treneris un bijušais futbolists, spēlēja aizsarga pozīcijā, bijis Vācijas futbola izlases dalībnieks. Savu karjeru sācis Vācijas komandā Bayern Munich. Pēc sezonas Minhenē, viņš pievienojās Hamburger, bet pēc divām sezonām atgriezies Bayern Munich. Ar Minhenes komandu viņš izcīnīja trīs Vācijas Bundeslīgas titulus, divus Vācijas kausus un UEFA kausu. Vēlāk spēlējis Anglijas komandās Liverpool un Blackburn Rovers, bet savu karjeru noslēdza VfB Stuttgart. Vācijas futbola izlases sastāvā nospēlējis 51 maču un guvis vienus vārtus. Piedalījies 1998. gada FIFA Pasaules kausā, kā arī 1996. un 2000. gada Eiropas čempionātā. Pēc spēlētāja karjeras beigām strādā par treneri. Savu trenera karjeru viņš iesāka VfB Stuttgart komandā, vispirms kā asistents, bet vēlāk jau kā galvenais treneris. Vēlāk vadījis citus Vācijas klubus, kā Hertha BSC un 1899 Hoffenheim. 2014. gadā kļuvis par Šveices Superlīgas vienības FC Luzern galveno treneri, kur viņš nostrādāja četrus gadus. Vēlāk divus gadus strādājis Austrālijas komandā Western Sydney Wanderers. Bayern Munich Vācijas Bundeslīga: 1996–97, 1998–99, 1999–2000 DFB Pokal: 1997–98, 1999–00 DFL Ligapokal: 1997, 1998, 1999 UEFA kauss: 1995–96 Liverpool FA kauss: 2000–01 Anglijas Līgas kauss: 2000–01 FA Community Shield: 2001 UEFA kauss: 2000–01 UEFA Superkauss: 2001 VfB Stuttgart Vācijas Bundeslīga: 2006–07 Hertha BSC Vācijas 2. Bundeslīga: 2010–11 Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)