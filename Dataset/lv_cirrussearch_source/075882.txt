Pasaules luterāņu federācija (angļu: Lutheran World Federation (LWF), vācu: Lutherischer Weltbund) (PLF) ir senākā un lielākā vispasaules luterisko kristiešu organizācija, kuras dalībbaznīcu starpā pastāv altāra un kanceles sadraudze. PLF dibināta Lundā, Zviedrijā 1947. gadā. Pašlaik PLF vadība izvietota Ženēvā, Šveicē. PLF ir aktīva ekumeniskā dialoga partnere (piemēram, ar Romas katoļu baznīcu 1999. gadā noslēgtais Kopējais paziņojums par Attaisnošanas mācību). Pašlaik PLF 78 valstīs apvieno vairāk kā 72 miljonus luterāņu 144 baznīcās. Lielākās PLF baznīcas ir Zviedrijas baznīca (apm. 7 milj.), Tanzānijas evaņģēliski luteriskā baznīca (apm. 5,6 milj.), Etiopijas evaņģēliskā (Mekane Jesus) baznīca (apm. 5,5 milj.), Amerikas evaņģēliski luteriskā baznīca (apm. 5 milj.), Dānijas baznīca (apm. 4,5 milj.) un Somijas luteriskā baznīca (apm. 4,4 milj.). Latviju PLF pārstāv LELB un LELBāL. LELBāL ir viena no PLF dibinātājām. LELB okupācijas varu darbības dēļ iestājās Pasaules luterāņu federācijā tikai pagājušā gadsimta 60. gadu vidū. PLF kongresi notikuši: 1947 Lundā, Zviedrijā, 1952 Hannoverē, Vācijā, 1957 Mineapolisā, ASV, 1963 Helsinkos, Somijā, 1970 Evianā, Francijā, 1977 Dāresalāmā, Tanzānijā, 1984 Budapeštā, Ungārijā, 1990 Kuritibā, Brazīlijā, 1997 Honkongā, Ķīnā, un 2003 Vinipegā, Kanādā. 2010 paredzēts rīkot Štutgartē (Vācijā). 1947 — 1952 Anderss Nijgrens (Anders Nygren) (Zviedrija) (1890—1978) 1952 — 1957 Hanss Lijle (Hanns Lilje) (Vācija, EKD) (1899—1977) 1957 — 1963 Frenklins Klarks Frejs (Franklin Clark Fry) (ASV) (1900—1968) 1963 — 1970 Frederiks A. Šiots (Fredrik A. Schiotz) (ASV) (1901—1989) 1970 — 1977 Miko E. Juva (Mikko E. Juva) (Somija) 1977 — 1984 Jozija M. Kibira (Josiah M. Kibira) (Tanzānija) (1925—1988) 1984 — 1987 Zoltans Kaldi (Zoltán Káldy) (Ungārija) (1919—1987) 1987 — 1990 Johaness Hanzelmans (Johannes Hanselmann) (Vācija, EKD) (1927—1999) 1990 — 1997 Gotfrīds Brakemeijers (Gottfried Brakemeier) (Brazīlija) 1997 — 2003 Kristiāns Krauze (Christian Krause) (Vācija, EKD) 2003 — 2010 Marks S. Hansons (Mark S. Hanson) (ASV) 2010 — pašlaik Munībs Jūnans (Palestīna) http://lutheranworld.org