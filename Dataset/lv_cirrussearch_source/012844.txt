SPSS (Statistical Package for the Social Sciences) ir prognozējošās analītikas un statistiskās analīzes programmatūras pakotne. Tā ir viena no vadošām programmatūrām šajā jomā pasaulē.[nepieciešama atsauce] Ar 16.versiju SPSS darbojas uz Windows, Mac un Linux operētājsistēmām. Grafiskais lietotāja interfeiss ir uzrakstīts ar Java. Pirms 16.versijas SPSS katrai no operētājsistēmām (Windows, Mac OS X un Unix) bija sava SPSS versija un Windows versija tika atjaunota visbiežāk. Šodien SPSS piedāvā dažādas licencēšanas iespējas, t.sk., dažādus licencēšanas noteikumus studentiem, augtskolām un valsts sektoram. Latvijā ir uzņēmumi, kas nodarbojas ar SPSS liceņšu piegādi, konsultācijām, apmācībām un tehnisko atbalstu lietotājiem. Ir iespēja lejupielādēt arī izmēģinājuma versiju, ko iespējams lejupielādēt IBM mājaslapā. Stenforda Universitātes politoloģijas studenti Normens Neijs (Norman Nie) un Deils Bents (Dale Bent) 1965. gadā izstrādāja pirmo šīs sistēmas versiju. 1970. gadā iznāca pirmā lietotāja rokasgrāmata, bet 1975. gadā projekts pārvērtās par atsevišķu kompāniju ar nosaukumu SPSS Inc. Pirmā programmatūras versija priekš Windows iznāca 1992. gadā (SPSS 5). Savukārt SPSS 10 pirmo reizi piedāvāja divu skatu formas. 2009. gadā SPSS mainīja nosaukumu uz PASW (Predictive Analytics SoftWare - Analītiskā prognozēšanas programmatūra) Statistics. Taču 2009. gada 28. jūlijā tika paziņots, ka IBM ir nopircis SPSS Inc. par 1.2 miljardiem ASV dolāru un tādējādi kopš 2010. gada janvāra SPSS Inc. ir iekļauts IBM grupas uzņēmumos. SPSS 15.0.1 - Novembris 2006 SPSS 16.0.2 - Aprīlis 2008 SPSS Statistics 17.0.1 - Decembris 2008 PASW Statistics 17.0.3 - Septembris 2009 PASW Statistics 18.0 - Augusts 2009 PASW Statistics 18.0.1 - Decembris 2009 PASW Statistics 18.0.2 - Aprīlis 2010 PASW Statistics 18.0.3 - Septembris 2010 IBM SPSS Statistics 19.0 - Augusts 2010 IBM SPSS Statistics 20.0 - Augusts 2011 SPSS nodrošina mūsdienīgu saskarni, kas atbilst katrai operētājsistēmai un dod iespēju samazināt apmācībām nepieciešamo laiku. SPSS iespējas ir ļoti plašas un nodrošina visu datu analīzes ciklu. Vispārīgas SPSS iespējas ir sekojošas manipulācijas ar datiem - datu ievads, atlase, kārtošana, saglabāšana datu eksports uz Word, Excel, PowerPoint, kā arī uz PDF datu imports no dažādiem formātiem (xls, csv u.c.) un datu bāzēm aprakstošā statistiska (vidējais, moda, mediāna, dispersija, standartnovirze, biežumu tabulas u.c.) plaša statistiskā analīze iespējas hipotēžu pārbaude un dispersiju analīze regresija un korelācija sadalījuma pārbaude faktoranalīze un galveno komponenšu analīze neparametriskie testi klāsteru analīze skalēšana u.c. grafiku attēlošana (stabiņveida un apļa diagrammas, izkliedes diagrammas, līnijgrafiki, boxplot, 3D grafiki u.c.) rezultātu noformēšana (tabulas, grafiki) skriptēšanas iespējas Python un R valodu iespējas Kopumā SPSS statistiskā analīze nodrošina ļoti plašas iespējas, taču laika rindu analīzes plašākas iespējas piedāvā cita pakotne ar nosaukumu EViews. SPSS programmatūras iespējas ir atkarīgas no pieejamiem moduļiem. IBM® SPSS® Statistics sastāv novairākiem produktiem. Šos produktus var iegādāties kopā vai atsevišķi atkarībā no vajadzībām. Uz šodienu ir pieejami sekojošie moduļi: IBM SPSS Statistics Base - centrālais SPSS modulis, kas nodrošina visas pamata iespējas (piemēram, datu lasīšana, rakstīšana dažādos formātos, datu definēšana, aprēķini ar datiem, manipulācijas ar datiem, datu apvienošana), izvades rīkus, raksturtabulas un grafikus. IBM SPSS Advanced Statistics IBM SPSS Bootstrapping IBM SPSS Categories IBM SPSS Complex Samples IBM SPSS Conjoint - mārketinga modulis, kas saistīts ar produkta dzīves ciklu IBM SPSS Custom Tables - izmantojams anketu, klientu apmierinātības, vēlēšanu u.tml. rezultātu sagatavošanai IBM SPSS Data Preparation - nodrošina papildus iespējas datu sagatvošanai pirms analīzes IBM SPSS Decision Trees - prognozes iespējas, izmantojot lēmumu kokus IBM SPSS Direct Marketing - modulis palīdz analizēt klientus, uzlabot mārketinga kampaņu un maksimizēt mārketinga budžeta ROI. IBM SPSS Exact Tests - nodrošina iespēju izmantot statistisko analīzi nelielām datu kopām IBM SPSS Forecasting IBM SPSS Missing Values IBM SPSS Neural Networks - nodrošina neironu tīklu izmantošanas iespējas IBM SPSS Regression - prognozēšanas rīks, kas satur arī virkni neliniāru regresijas moduļu, piemēram, loģistisko regresiju Lai uzlabotu datu analīzi, SPSS Statistics (un iepriekšminētos moduļus) var izmantot kopā ar saistītiem produktiem: IBM SPSS Amos (tikai Windows) IBM SPSS Statistics Developer IBM SPSS Text Analytics for Surveys IBM SPSS Data Collection Data Entry un IBM SPSS Data Collection produkti IBM SPSS Visualization Designer IBM SPSS Statistics Base un visi moduļi ir pieejami angļu, japāņu, franču, vācu, spāņu, ķīniešu, poļu, korejiešu un krievu valodā. SPSS programmatūru var pielietot biznesā, zinātnē un valsts sektorā strādājošie. Latvijā to apmāca vairākās augtskolās. risku analīze finanšu plānošana tirgus izpēte klientu apmierinātības analīze veselības pētījumi dažādu tipu anketu analīze IBM SPSS Statistics Base 20[novecojusi saite] SPSS moduļi SPSS oficiālā mājas lapa latviešu valodā SPSS oficiālā mājas lapa angļu valodā SPSS komūna - atbalsts izstrādātājiem, t.sk., dažādi materiāli un piemēri, kā arī Python un R valodu iespējas DPA Arhivēts 2012. gada 21. jūnijā, Wayback Machine vietnē. DPA - licencēšana Latvijā SPSS izmēģinājuma versijas lejuplāde M9 - SPSS apmācības latviešu valodā[novecojusi saite]