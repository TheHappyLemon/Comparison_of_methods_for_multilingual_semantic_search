Anastasijs Metakss (grieķu: Αναστάσιος Μεταξάς; dzimis 1862. gada 27. februārī, miris 1937. gada 28. janvārī) bija grieķu arhitekts un sporta šāvējs, vairāku olimpisko spēļu dalībnieks un olimpiskās bronzas medaļas ieguvējs. Metakss bija Grieķijas karaļa Georga I karaliskais arhitekts. Vinš ir vislabāk pazīstams kā Georga Averofa izvēlētais arhitekts, lai atjaunotu Panatinaiko stadionu 1896. gada vasaras olimpiskajām spēlēm Atēnās. Viņš Drēzdenes universitātē studēja arhitektūru. Atēnās renovējis vairākas vēsturiskas ēkas, ieskaitot Benaki muzeju un Nacionālo arheoloģijas muzeju. Patras pilsētā viņš ir Svētās Andrejas katedrāles arhitekts. Anastasijs Metakss startējis trijās olimpiskajās spēlēs — 1896. gada Atēnu, 1908. gada Londonas un 1912. gada Stokholmas spēlēs, kā arī 1906. gada neoficiālajās olimpiskajās spēlēs. Visās šajās olimpiskajās spēlēs viņš bija pārstāvēts šaušanā. Metakss izcīnīja olimpisko bronzas medaļu 1908. gada Londonas spēlēs, kā arī sudraba medaļu 1906. gada neoficiālajās olimpiskajās spēlēs. Pirmajās vasaras olimpiskajās spēlēs 1896. gadā viņš startēja divās šaušanas disciplīnās. 200 metru šaušanā ar militāro šauteni viņš ieguva 1701 vietu, izcīnot 4. vietu. Šajā disciplīnā viņš piekāpās saviem tautiešiem Pantelim Karasevdam (zelta medaļas ieguvējam), Pavlam Pavlidim (sudraba medaļas ieguvējam) un Nikolajam Trikupim (bronzas medaļas ieguvējam). 300 metru šaušanā ar šauteni arī izcīnīja 4. vietu, iegūstot 1102 punktus. Šajā disciplīnā viņš piekāpās grieķiem Georgijam Orfanidim (zelta medaļas ieguvējam) un Joannim Frangudim (sudraba medaļas ieguvējam), kā arī dānim Vigo Jensenam (bronzas medaļas ieguvējam). Pēc desmit gadiem 1906. gada neoficiālajās olimpiskajās spēlēs Metakss startēja deviņās šaušanas disciplīnās. Augstāko rezultātu un arī sudraba medaļu šajās spēlēs viņš izcīnīja trapa šaušanā ar diviem šāvieniem 14 metru attālumā. Šajā disciplīnā viņš piekāpās tikai britam Sidnijam Merlinam. 25 metru šaušanā ar pistoli iegūstot 231 punktus, viņš izcīnīja 10. vietu, bet 50 metru šaušanā ar pistoli iegūstot 180 punktus, izcīnīja 21. vietu. 200 metru šaušanā ar 1873. gada modeļa militāro pistoli viņš ieguva 192 punktus, izcīnot 13. vietu. 200 metru šaušanā ar 1873. gada modeļa standarta pistoli ieguva 233 punktus, izcīnot 8. vietu. 20 metru šaušanā ar duelēšanās pistoli viņš ieguva 192 punktus, izcīnot 15. vietu. 300 metru šaušanā ar šauteni brīvajā pozīcijā viņš ieguva 173 punktus, izcīnot 26. vietu. Komandu sacensībās 300 metru šaušanā ar šauteni trijās pozīcijās viņš bija viens no Grieķijas komandas pārstāvjiem. Komanda kopā ieguva 2986 punktus, izcīnot 4. vietu. Trapa šaušanā ar vienu šāvienu 16 metru attālumā viņš bija viens no četriem sportistiem, kas šajā disciplīnā nefinišēja. 1908. gada vasaras olimpiskajās spēlēs Londonā viņš startēja tikai vienā šaušanas disciplīnā. Viņš startēja individuālajās sacensībās šaušanā trapā. Šajā disciplīnā viņš triju šāvienu kopsummā ieguva 57 punktus, iegūstot 3. vietu un bronzas medaļu. Šo vietu viņš dalīja kopā ar britu sportistu Aleksandru Monderu. 1912. gadā, 50 gadu vecumā, viņš startēja vasaras olimpiskajās spēlēs Stokholmā. Šajās spēlēs viņš bija pārstāvēts divās šaušanas disciplīnās. 30 metru ātršaušanā ar pistoli viņš ar 26 precīziem šāvieniem ieguva 232 punktus, izcīnot 35. vietu. Savukārt trapa šaušanā viņš ieguva 88 punktus, izcīnot 4. vietu, kuru dalīja vēl ar četriem citiem sportistiem. Svētā Andreja katedrāle, Patrās Pallis savrupmāja, Sintagmas skvērs Atēnu Ekonomikas un Biznesa augstskolas galvenā ēka Francijas vēstniecība, Atēnās Aretaieiona slimnīca Sigrsa slimnīca Anastasios Metaxas Arhivēts 2020. gada 18. aprīlī, Wayback Machine vietnē. Sports Reference «Anastasios Metaxas». sansimera.gr. Skatīts: 2017. gada 23. aprīlis. «Shooting at the 1896 Athina Summer Games: Men's Military Rifle, 200 metres». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 14. maijā. Arhivēts 2020. gada 18. aprīlī, Wayback Machine vietnē. «Athens 1896 army rifle 200m men». Starptautiskā Olimpiska komiteja. «Shooting at the 1896 Athina Summer Games: Men's Free Rifle, Three Positions, 300 metres». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 14. maijā. Arhivēts 2020. gada 18. aprīlī, Wayback Machine vietnē. «Athens 1896 army rifle 300m men». Starptautiskā Olimpiska komiteja. Shooting at the 1906 Athina Summer Games:Men's Trap, Double Shot, 14 metres Arhivēts 2020. gada 18. aprīlī, Wayback Machine vietnē. Sports Reference Shooting at the 1906 Athina Summer Games: Men's Free Pistol, 25 metres Arhivēts 2011. gada 15. septembrī, Wayback Machine vietnē. Sports Reference Shooting at the 1906 Athina Summer Games: Men's Free Pistol, 50 metres Arhivēts 2011. gada 20. septembrī, Wayback Machine vietnē. Sports Reference Shooting at the 1906 Athina Summer Games: Men's Military Revolver, 1873-1874 Gras Model, 20 metres Arhivēts 2012. gada 7. novembrī, Wayback Machine vietnē. Sports Reference Shooting at the 1906 Athina Summer Games: Men's Military Revolver, 20 metres Arhivēts 2011. gada 18. augustā, Wayback Machine vietnē. Sports Reference Shooting at the 1906 Athina Summer Games: Men's Dueling Pistol 20 metres Arhivēts 2012. gada 7. novembrī, Wayback Machine vietnē. Sports Reference Shooting at the 1906 Athina Summer Games: Men's Free Rifle, Any Position, 300 metres Arhivēts 2012. gada 7. novembrī, Wayback Machine vietnē. Sports Reference Shooting at the 1906 Athina Summer Games: Men's Free Rifle, Three Positions, 300 metres, Team Arhivēts 2012. gada 7. novembrī, Wayback Machine vietnē. Sports Reference Shooting at the 1906 Athina Summer Games: Men's Trap, Single Shot, 16 metres Arhivēts 2011. gada 26. augustā, Wayback Machine vietnē. Sports Reference Shooting at the 1908 London Summer Games: Men's Trap Arhivēts 2020. gada 17. aprīlī, Wayback Machine vietnē. Sports Reference Shooting at the 1912 Stockholm Summer Games: Men's Dueling Pistol, 30 metres Arhivēts 2020. gada 17. aprīlī, Wayback Machine vietnē. Sports Reference Shooting at the 1912 Stockholm Summer Games: Men's Trap Arhivēts 2020. gada 17. aprīlī, Wayback Machine vietnē. Sports Reference Anastasijs Metakss (SOK profils) (angliski) Anastasijs Metakss (Sports Reference profils) (angliski)