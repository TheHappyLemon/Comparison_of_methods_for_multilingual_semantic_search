Aleksandrs Zubkovs (krievu: Александр Юрьевич Зубков; dzimis 1974. gada 10. augustā, Bratskā, Krievijā) ir krievu kamaniņu braucējs un bobsleja pilots. Līdz 1999. gadam A. Zubkovs piedalījās kamaniņu sporta sacīkstēs un 1998. gada Olimpiskajās spēlēs izcīnīja 20. vietu 34 braucēju konkurencē. 2002. gada Olimpiskajās spēlēs A. Zubkovs jau piedalījās bobsleja sacensībās kā pilots, tāpat kā 2006. gadā, kad izcīnīja sudraba medaļu četriniekos. 2010. gadā viņa vadītā ekipāža ieguva bronzas medaļu divniekos. A. Zubkovs ir arī četrkārtējs pasaules čempionāta medaļnieks un vairākkārtējs Pasaules kausa ieguvējs četrinieku konkurencē. Sakarā ar dopinga lietošanas aizlieguma pārkāpumiem Starptautiskā Olimpiskā komiteja (SOK) 2017. gada novembrī Zubkovam pielēma mūža diskvalifikāciju no olimpiskajām spēlēm un atņēma viņam 2014. gada Soču olimpiskajās spēlēs izcīnītās zelta medaļas divniekos un četriniekos. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta. Pēc Zubkova diskvalifikācijas Krievija zaudējusi uzvaru Soču olimpisko spēļu medaļu kopvērtējumā LETA 2017. gada 24. novembrī Vikikrātuvē par šo tēmu ir pieejami multivides faili. Skatīt: Aleksandrs Zubkovs. Olympedia profils (angliski) The Sport.org profils (angliski) Munzüger Sport profils (vāciski) IBSF profils (angliski)