Asklēpiju dzimta (Asclepiadaceae) ir augu dzimta genciānu rindā, kurā ir galvenokārt tropu un subtropu joslā sastopami krūmi, puskrūmi un lakstaugi. Izplatības centri ir Dienvidamerikā un Dienvidāfrikā. Šīs dzimtas pārstāvjiem ir raksturīga piensula un lapas bez pielapēm, kā arī divdzimumu ziedi, kurus veido pa piecām kopā saaugušas putekšņlapas, vainaglapas un kauslapas. Auglis parasti ir somenis. Dzimtā ir ap 348 ģinšu un 2900 sugu. Latvijā konstatēta tikai viena šīs dzimtas suga — ārstniecības indaine (Vincetoxicum hirundinaria). «Asklēpiju dzimta - Asclepiadaceae - Latvijas daba». www.latvijasdaba.lv. Skatīts: 2022-02-16. Vikikrātuvē par šo tēmu ir pieejami multivides faili. Skatīt: Asklēpiju dzimta. Krievijas Lielās enciklopēdijas raksts (krieviski)