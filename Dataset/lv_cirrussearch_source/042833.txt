Django ir atvērtā pirmkoda tīmekļa lietotņu ietvars, kas sarakstīts Python programmēšanas valodā. Sākotnēji Django tika izstrādāts lai pārvaldītu vairākus ziņu portālus, bet 2005. gada jūlijā tika atvērts tā pirmkods ar BSD licences nosacījumiem. Django ieguvis savu nosaukumu pateicoties džeza ģitāristam Django Reinhardtam. Django ietvara galvenais mērķis ir atvieglot sarežģītu tīmekļa resursu radīšanu, kuru pamatā ir relāciju datu bāzu vadības sistēma. Galvenais uzsvars tiek likts uz komponenšu modularitāti un vēlreizēju izmantošanu, ātru izstrādi, kā arī DRY(Dont Repeat Yourself - neatkārto sevi) principa ievērošanu. Django ir pilnībā uzrakstīts Python programmēšanas valodā - ieskaitot datu modeļus un konfigurācijas failus. Django ietvars sastāv no objektu-relāciju kārtotāja (mapper), kas nodrošina saikni starp datu modeļiem (definētiem Python klašu formā) un relāciju DBVS, regulāro izteiksmju URL pārvaldnieka, skatu (views) sistēmas priekš pieprasījumu apstrādes un šablonu sistēmas. Sākotnējā Django komplektācija ietver: Vienkāršu, patstāvīgu tīmekļa serveri izstrādei un testēšanai. Ievades formu izveides un pārbaudes sistēmu, kas veic informācijas apstrādi no html formas līdz ievadei datubāzē. Kešošanas ietvaru, kas ļauj izmantot vairākas kešošanas metodes. Sistēmu, kas ļauj paplašināt šablonu sistēmu. Lokalizācijas sistēmu, ieskaitot paša Django komponenšu lokalizāciju. Django komplektācija ietver sekojošās lietotnes "contrib" pakotnē: Paplašināmu autorizācijas sistēmu. Automātiski veidotu administrācijas paneli. Rīkus RSS un Atom barotņu izveidei. Elastīgu komentēšanas sistēmu. Rīkus Google Sitemaps ģenerēšanai. Rīkus XSS novēršanai. Šablonu bibliotēku, kas ļauj lietot dažādas pieraksta valodas kā Textile vai Markdown. Django ir savietojams ar Apache 2 tīmekļa serveri izmantojot mod python moduli. Django ir spējīgs darboties izmantojot arī FastCGI serveri, tādējādi ļaujot izmantot jebkuru tīmekļa serveri, kas ir savietojams ar FastCGI. Django oficiāli atbalsta sekojošās DBVS: Oracle PostgreSQL MySQL SQLite Eksistē arī eksperimentāls atbalsts priekš Microsoft SQL Server Django Grāmata ir brīvi pieejama (ar GNU Free Document Licence nosacījumiem) grāmata par Django ietvaru. Tā joprojām ir sagatavošanas stadijā un plānotais publikācijas datums ir 2008 gadā. Esošo versiju iespējams izlasīt http://www.djangobook.com Arhivēts 2020. gada 29. septembrī, Wayback Machine vietnē.. Django projekta mājas lapa Django grāmata Arhivēts 2020. gada 29. septembrī, Wayback Machine vietnē. DjangoSnippets - moduļi Google vēstkopa - Django lietotāji Google vēstkopa - Django attīstītāji Django meklētājs - meklē informāciju ar django tematiku saistītos resursos Django špikeris Arhivēts 2007. gada 14. jūnijā, Wayback Machine vietnē. DjangoSites