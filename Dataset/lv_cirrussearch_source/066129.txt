Haferuta (spāņu: Gaferut, volējiešu: Faiyeewe — ‘klints’) ir neapdzīvota koraļļu sala Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Japas pavalstī, administratīvi pakļauta Faraulepas municipalitātei 115 km uz dienvidrietumiem. Haferuta ir zema koraļļu sala Karolīnu salu centrālajā daļā 115 km uz ziemeļaustrumiem no Faraulepas un 780 km uz austrumiem no Japas. Salas platība ir 13 ha, to apjož koraļļu rifs, kura platība ir ap 0,7 km². Sala neapdzīvota, bet vēl 1970. gados tajā bija 53 iedzīvotāji. Sala un okeāna akvatorija 71 km rādiusā kopš 2012. gada noteikta par aizsargājamu jūras teritoriju. Gaferut Island Marine Holy Crab: Sailing to a Remote Micronesian Island Dedicated to Conservation