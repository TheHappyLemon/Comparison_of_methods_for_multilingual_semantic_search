Jans Ulrihs (vācu: Jan Ullrich; dzimis 1973. gada 2. decembrī) ir bijušais vācu šosejas riteņbraucējs. 1997. gadā kļuva par pirmo Vācijas riteņbraucēju, kas uzvarējis Tour de France. Vēl ir izcīnījis piecas otrās vietas un 4. vietu 2004. gadā. Izcīnījis zeltu un sudrabu 2000. gada vasaras olimpiskajās spēlēs, tāpat guvis uzvaru 1999. gada Vuelta a España. 2006. gadā J. Ulrihs bija iesaistīts dopinga skandālā, pēc tā 2007. gadā arī beidza riteņbraucēja karjeru. 2012. gada februārī viņam tika piespriesta divu gadu diskvalifikācija ar atpakaļejošu datumu (no 2011. gada augusta). Tāpat tika anulēti visi sportista sasniegumi, kas gūti pēc 2005. gada. 2023. gadā J. Ulrihs atzina, ka lietojis dopingu arī agrāk, sākot no brīža, kad 1995. gadā kļuva par profesionāli Telekom komandā. Šī atzīšanās draud ar viņa Sidnejas olimpisko spēļu medaļu un vairāku Pasaules čempionāta medaļu atņemšanu. Pēc karjeras beigām Ulriham bijušas problēmas ar alkohola un narkotiku atkarību, kā arī vardarbības izpausmēm to ietekmē. 2022. gadā pēc Krievijas iebrukuma Ukrainā viņš labdarības izsolē, lai vāktu līdzekļus Ukrainas bērniem, par vairāk nekā 40 000 eiro pārdeva savu 1998. gada Tour de France velosipēdu, ar ko ieguva otro vietu sacensību kopvērtējumā. Jānis Pārums. «Ulrihu diskvalificē uz diviem gadiem; anulē rezultātus kopš 2005. gada». Sportacentrs.com, 2012. gada 9. februārī. Skatīts: 2012. gada 9. februārī. Stephen Farrand published. «‘Yes, I doped’ - Jan Ullrich makes full doping confession». cyclingnews.com (angļu), 2023-11-23. Skatīts: 2024-03-15. «Ulrihs atzīstas dopingā, Belohvoščiks 25 gadus pēc riteņbraukšanas čempionāta pretendē uz medaļu». www.lsm.lv (latviešu). Skatīts: 2024-03-18. «Ullrich fined for assault of escort in Germany». CyclingTips (en-US). 2019-08-29. Arhivēts no oriģināla, laiks: 2019-08-29. Skatīts: 2019-08-29. «Ullrich and Martin sell off bikes and medals to raise funds for Ukraine». CyclingTips (angļu). 2022-04-12. Skatīts: 2022-04-14. Vikikrātuvē par šo tēmu ir pieejami multivides faili. Skatīt: Jans Ulrihs. Brockhaus Enzyklopädie raksts (vāciski) Encyclopædia Universalis raksts (franciski) Oficiālā tīmekļa vietne Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski)