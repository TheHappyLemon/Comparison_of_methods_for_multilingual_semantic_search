France Prešerens (slovēņu: France Prešeren; dzimis 1800. gada 3. decembrī, miris 1849. gada 8. decembrī) bija romantisma slovēņu dzejnieks. Viens no mūsdienu slovēņu literatūras pamatlicējiem, Slovēnijas himnas vārdu Zdravljica ("Tosts") autors. Mācījās ģimnāzijā Ļubļanā. No 1821. līdz 1828. gadam studēja tiesības Vīnes Universitātē, pēc kuras beigšanas atgriezās Ļubļanā un nodarbojās ar jurista praksi. 1833. gadā pirmoreiz satika savu mūža mīlestību un dzejoļu iedvesmas avotu Ļubļanas tirgotāja meitu Jūliju Primicu, kura gan neatbildēja uz dzejnieka jūtām. Dzīves laikā piedzīvodams neveiksmes profesionālajā un privātajā dzīvē, tuvu cilvēku nāvi, Prešerens pastiprināti lietoja alkoholu, 1849. gadā mirstot no aknu cirozes. Vikikrātuvē par šo tēmu ir pieejami multivides faili. Skatīt: France Prešerens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)