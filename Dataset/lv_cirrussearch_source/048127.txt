Roberts Sedraki Kočarjans (armēņu: Ռոբերտ Սեդրակի Քոչարյան, dzimis 1954. gada 31. augustā) ir Armēnijas politiķis, no 1998. līdz 2008. gadam bija Armēnijas prezidents, bet pirms tam, no 1994. līdz 1997. gadam, bija Kalnu Karabahas prezidents. Roberta Kočarjana prezidentūras laikā, 1999. gadā bruņoti cilvēki iebruka Armēnijas parlamentā un nogalināja tā brīža Armēnijas premjerministru Vazgenu Sargsjanu un parlamenta vadītāju Karenu Demirčjanu. Abi bija Kočarjana politiskie pretinieki, tāpēc opozīcijas partijas vainoja viņu šī uzbrukuma noorganizēšanā. 2018. gadā Kočarjans tika apcietināts par Armēnijas prezidenta 2008. gada vēlēšanu krāpniecību. 2008. gadā pēc vēlēšanu rezultātu pasludināšanas, vardarbīgās sadursmēs tika nogalināti 9 protestētāji un viens policists. LETA/AFP. «Armēnijā apcietina eksprezidentu Kočarjanu». tvnet, 2018. gada 28. jūlijs. Skatīts: 2019. gada 11. aprīlī.