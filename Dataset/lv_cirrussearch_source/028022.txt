Robena (afrikandu: Robbeneiland, angļu: Robben Island) ir sala Tafelbājā, 6,7 km uz rietumiem no Keiptaunas krasta Dienvidāfrikā. Aptuveni ovāla formas, ziemeļu—dienvidu virzienā 3,3 km gara, 1,9 km plata. Atrodas tikai dažus metrus virs jūras līmeņa. 16. un 17. gadsimtā sala bija biežs kuģu apstāšanās punkts. Otrā pasaules kara laikā uzcelti nocietinājumi. No 20. gadsimta 60. gadu vidus līdz 1991. gadam te atradās maksimālas drošības cietums. Aparteīda laikā 18 no 27 gadiem ieslodzījuma šeit pavadīja bijušais Dienvidāfrikas prezidents un Nobela miera prēmijas laureāts Nelsons Mandela. Ieslodzījumu šeit pavadījuši arī citi valsts prezidenti: Kgalema Motlante un Jakobs Zuma. Pēdējie ieslodzītie tika atbrīvoti 1991. gadā. Līdz 1996. gadam tas bija vidējas drošības cietums. 1997. gadā cietumu pārveidoja par muzeju. 1999. gadā iekļauts UNESCO Pasaules mantojuma sarakstā. Robenas muzejs Arhivēts 2011. gada 4. oktobrī, Wayback Machine vietnē. Encyclopædia Britannica raksts (angliski)