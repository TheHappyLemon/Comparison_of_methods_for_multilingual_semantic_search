Žans Batists Pjērs Antuāns de Monē (franču: Jean-Baptiste Pierre Antoine de Monet, Chevalier de la Marck; dzimis 1744. gada 1. augustā, miris 1829. gada 18. decembrī), pazīstams kā Lamarks (Lamarck), bija franču dabaspētnieks. Viens no mūsdienu bioloģijas jēdziena ieviesējiem. Agrīnās evolūcijas teorijas (lamarkisma) pamatlicējs. Ieviesis jēdzienu bezmugurkaulnieki. Pēc dienesta armijā, kur piedalījās kaujās Pomerānijā Septiņgadu kara laikā, no 1772. līdz 1776. gadam mācījies Parīzes Augstākajā medicīnas skolā. 1779. gadā kļuva par Francijas Zinātņu akadēmijas locekli. Lamarks bija pirmais, kas ieteicis augu noteikšanai izmantot dihotomisko principu. Sniedzis ieguldījumu dzīvnieku sistematizācijā. Vienā no darbiem ir izklāstījis vienotas evolūcijas mācības pamatus. Iedalījis dzīvniekus mugurkaulniekos un bezmugurkaulniekos. Vienā laikā ar vācieti Gotfrīdu Trevirānusu (Gottfried Reinhold Treviranus) ieviesis terminu "bioloģija". Kopējās Latvijas padomju enciklopēdija. 51. sējums. Rīga : Galvenā enciklopēdiju redakcija. 700. lpp. Vikikrātuvē par šo tēmu ir pieejami multivides faili. Skatīt: Žans Batists Lamarks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Enciklopēdijas Krugosvet raksts (krieviski)