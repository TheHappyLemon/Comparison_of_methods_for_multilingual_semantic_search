Sers Luiss Karls Deividsons Hamiltons (angļu: Sir Lewis Carl Davidson Hamilton; dzimis 1985. gada 7. janvārī Stīveneidžā, Lielbritānijā) ir britu autosportists, kurš piedalās Formula 1 autosacīkstēs, pārstāvot Mercedes komandu. Viņš ir septiņas reizes kļuvis par Formula 1 pasaules čempionu. Luiss Hamiltons bieži vien tiek saukts par skandalozāko mūsdienu Pirmās formulas sacīkšu braucēju, kā arī par vienu no visu laiku labākajiem Pirmās formulas sacīkšu braucējiem sporta vēsturē. 2020. gada beigās par nopelniem autosportā viņš iecelts par bruņinieku-bakalauru ar tiesībām lietot pievārdu "sers". Tā kā Hamiltons nāk no etniski jauktas ģimenes, viņš bieži tiek dēvēts par "pirmo melnādaino sportistu Formula 1 vēsturē", talanta dēļ viņš dažkārt masu medijos tiek salīdzināts ar tumšādaino golfa spēlētāju Taigeru Vudsu. Par sasniegumiem autosportā 2009. gadā viņam tika piešķirts Britu impērijas goda ordenis. Luisa vārds viņam dots par godu slavenajam amerikāņu sprinterim Karlam Lūisam. Atskaitot mazāka mēroga autosporta čempionātu titulus, Luiss Hamiltons ir pazīstams kā 2005. gada F3 Eirosēriju čempions, kā arī 2006. gada GP2 čempions. Savā Formula 1 karjerā Luisam Hamiltonam ir izdevies izcīnīt septiņus pasaules čempiona titulus, tādējādi padarot viņu par vienu no visu laiku sekmīgākajiem pilotiem Pirmās formulas vēsturē. Kopējo uzvarēto sacīkšu skaita ziņā (103 uzvaras) viņš ieņem pirmo vietu, pārspējot Mihaelu Šūmaheru (91 uzvara). Viņš savas karjeras gaitā ir braucis vairākās formulu sērijās, tostarp Formula Renault. 2005. gadā bija F3 Eirosērijas čempions, bet 2006. gadā kļuva par GP2 čempionu, abās reizēs parādot fantastisku sniegumu. Tajā pašā gadā arī ir bijis McLaren komandas testpilots. McLaren komandas jauno braucēju programmā Hamiltons tika pieņemts 13 gadu vecumā. Sākot ar 2007. gadu viņš brauc Formulā 1, McLaren komandā. Jau savā pirmajā sacīkstē viņš kāpa uz goda pjedestāla, izcīnot 3. vietu. Pēc šī panākuma tika izpirktas biļetes uz viņa mājas sacīksti, Lielbritānijas GP. Otrajās sacensībās viņš pakāpās vēl soli augstāk un izcīnīja 2. vietu uzreiz aiz komandas biedra Fernando Alonso. McLaren komanda dubultuzvaru nebija izcīnījusi gandrīz 7 gadus, kopš laika, kad McLaren brauca Mika Hekinens un Deivids Kulthārds. Pēc šīs sacīkstes sekoja vēl trīs izcīnītas otrās vietas, līdz 2007. gada 10. jūnijam, kad Luiss Hamiltons, pēc izcīnītas uzvaras kvalifikācijā, izcīnīja arī savu pirmo uzvaru, finišējot pirmais Kanādas Lielās Balvas izcīņā. Pēc šīs uzvaras viņš kļuva arī par kopvērtējuma līderi. Viņa panākumu sērija turpinājās ASV, kad jau otro reizi karjerā viņš uzvarēja gan kvalifikācijā, gan sacīkstē. Pirmo reizi uz goda pjedestāla Hamiltons nekāpa lietainajā 2007. gada Eiropas GP, kad viņš finišēja devītajā vietā, nedaudz atpaliekot no astotās vietas īpašnieka Heiki Kovalainena. Pirmo reizi viņš izstājās Ķīnas Grand Prix, kad ar nodilušām riepām viņš pārāk ātri iebrauca boksu celiņā un iestiga grants joslā. Sezonas pēdējā sacīkstē cerības uz titulu sabojāja ātrumkārbas problēmas; pusi apļa Hamiltons bija spiests braukt neitrālā pārnesumā un viņš zaudēja apmēram 30 sekundes. Viņam tomēr izdevās izcīnīt vicečempiona titulu, bet, tam par spīti, McLaren komanda komandu kopvērtējumā palika pēdējā vietā sakarā ar spiegošanas skandālu. Arī savā otrajā sezonā Hamiltons bija viens no kandidātiem uz titulu. Pēc uzvarām Lielbritānijas Grand Prix un Vācijas Grand Prix viņš izvirzījās pirmajā vietā kopvērtējumā, par četriem punktiem pārspējot tuvāko sekotāju Felipi Masu. Beļģijas Grand Prix Hamiltons sākumā uzvarēja, tomēr pēc sacīkstes viņam uzvaru atņēma, piespriežot 25 sekunžu sodu par trases īsināšanu. Sezonas pēdējā sacīkstē Hamiltons nodrošināja titulu un kļuva par pirmo melnādaino F1 čempionu, visu laiku jaunāko F1 čempionu un pirmo britu F1 čempionu kopš 1996. gada. 2009. gadā McLaren sezonu iesāka slikti, jo sakarā ar daudzajām formulu dizaina maiņām komanda nebija sagatavojusi konkurētspējīgu bolīdu. Sezonas otrajā pusē Hamiltons izcīnīja vairākas uzvaras, tomēr cīņā par titulu neiesaistījās. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * — Pašreizējā sezona † — Nefinišēja, bet ieskaitīts klasifikācijā, jo paveica vismaz 90% no distances ‡ — Iegūta puse no punktiem, jo netika veikti 75% sacīkstes. 2007. gadā tika ziņots, ka, lai iegūtu lielāku ietekmi pār savu privāto dzīvi, kā arī tiktu projām no daudzajiem medijiem Apvienotajā Karalsitē, Luiss Hamiltons izvēlējās pārcelties uz dzīvi Šveicē. Vēlāk Hamiltons norādīja, ka arī pārlieku lielais nodokļu slogs, kas ir sastopams Lielbritānijā, kalpoja par vienu no galvenajiem iemesliem tam, lai kādu laiku padzīvotu Šveicē. Visbeidzot 2012. gada sākumā Luiss Hamiltons pārcēlās dzīvot uz Monako, kas mūsdienās sava relatīvi zemā nodokļu sloga dēļ kalpo par mājvietu daudziem turīgiem cilvēkiem. Šī iemesla dēļ trīskārtējais Pirmās formulas pasaules čempions ir paspējis izpelnīties asu kritiku par to, ka labprātāk izvēlas maksāt savus nodokļus ārpus Apvienotās Karalistes. Tāpat Luisam Hamiltonam zināmu laiku patīk pavadīt arī Amerikas Savienotajās Valstīs kā Losandželosā un Kolorādo štatā, kur Hamiltonam pieder savs zemes īpašums. Hamiltons ir arī uzsvēris, ka neizslēdz domu kādreiz tālākā nākotnē audzināt savu potenciālo ģimeni ASV, nevis Apvienotajā Karalistē. 2017. gada februārī tika oficiāli paziņots, ka Luisa Hamiltona ienākumi par 2017. gada F1 sezonu būs mērāmi 31 miljona ASV dolāru apjomā, kas tādējādi viņu padarīs par otru vispelnošāko F1 pilotu 2017. gadā. Gerald Donaldson. «Lewis Hamilton». formula1.com (Formula One administration). Skatīts: 2016. gada 29. decembris. «Lewis Hamilton signs new Mercedes contract until 2018 season». skysports.com. 2015. gada 21. maijs. Skatīts: 2016. gada 29. decembris. David Coulthard. «Lewis Hamilton has proved himself to be the best F1 driver of his generation». The Daily Telegraph, 2015. gada 26. oktobris. Skatīts: 2016. gada 29. decembris. Andrew Benson. «Formula One's Greatest Drivers». BBC Sport, 2012. gada 22. maijs. Skatīts: 2016. gada 29. decembris. «Top 100 F1 Driver Rankings». F1-Fansite. Skatīts: 2016. gada 29. decembris. «Top 15 All Time Drivers». F1-Grand Prix. Skatīts: 2016. gada 29. decembris. "The New Year Honours list 2021". www.thegazette.co.uk. 2020-12-30 Aleksandrs Volfs. «'Labāks nekā sekss' (angliski)». SI.com (Associated Press), 2006. gada 12. jūnijs. Arhivēts no oriģināla, laiks: 2008. gada 21. janvārī. Skatīts: 2016. gada 29. decembris. Kevin Garside, Britten, Nick. «Formula One's first black driver to take his place on grid». The Daily Telegraph, 2006. gada 13. septembris. Arhivēts no oriģināla, laiks: 2008. gada 31. augustā. Skatīts: 2016. gada 29. decembris. Adam Smith. «Lewis Hamilton: The Tiger Woods of Racing?». Time, 2007. gada 12. aprīlis. Arhivēts no oriģināla, laiks: 2008. gada 23. aprīlī. Skatīts: 2016. gada 29. decembris. Arhivēts 2008. gada 23. aprīlī, Wayback Machine vietnē. Kenneth Hall. «Queen inducts Lewis Hamilton into the Order of the British Empire today». motorauthority.com, 2009. gada 10. marts. Skatīts: 2016. gada 29. decembris. «2005 F3 Euroseries Standings». motorsportmagazine.com. Arhivēts no oriģināla, laiks: 2017. gada 16. jūlijā. Skatīts: 2016. gada 30. decembris. «Lewis Hamilton: GP2 Hall of Fame». gp2series.com. Skatīts: 2016. gada 30. decembris. «Hamiltons saņem sodu». eSports. 07.09.2008. Arhivēts no oriģināla, laiks: 09.09.2008. Skatīts: 07.09.2008. «Hamilton makes tax move admission». bbc.com. 2007. gada 10. novembris. Skatīts: 2017. gada 14. februāris. Paul Weaver. «Lewis Hamilton feels content in Monaco after getting rid of baggage». thegurdian.com, 2012. gada 23. maijs. Skatīts: 2017. gada 14. februāris. Lucy Osborne. «How 2,000 Britons living in Monaco are costing UK £1bn a year in lost taxes». dailymail.com, 2012. gada 20. septembris. Skatīts: 2017. gada 14. februāris. Byron Young, Mark Jefferies. «Lewis Hamilton snubs Britain again, saying he’ll bring up his kids in the US». mirror.com, 2015. gada 25. septembris. Skatīts: 2017. gada 14. februāris. «Vispelnošākie F1 piloti 2017. gadā būs Alonso, Hamiltons un Fetels». nra.lv. 2017. gada 14. februāris. Skatīts: 2017. gada 14. februāris. Vikikrātuvē par šo tēmu ir pieejami multivides faili. Skatīt: Luiss Hamiltons. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa Arhivēts 2006. gada 11. aprīlī, Wayback Machine vietnē. (angliski)