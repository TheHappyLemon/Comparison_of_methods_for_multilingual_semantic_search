Kārepere (igauņu: Kaarepere) ir stacija Tapas—Tartu dzelzceļa līnijā Igaunijā, Jegevas apriņķa Palamuses pagastā un atrodas 35,5 km attālumā no Tartu, 77 km attālumā no Tapas un 154,6 km attālumā no Tallinas. Kāreperē pietur visi Tapas (Tallinas) un Tartu (Koidulas un Valgas) virzienā kursējošie dīzeļvilcieni, izņemot Tallinas-Tartu ekspresvilcienu. 2012. gadā Kāreperes stacijā izbūvēta jauna, Eiropas standarta pasažieru starpceļu platforma. Platformas augstums - 550 mm, garums - 102 metri. Kāreperes stacijas ēka celta 1929. gadā pēc tipveida projekta. Koka stāvbūves būvapjoma kompozīciju veido divstāvu pamatapjoms ar augstu četrslīpes jumtu un vienstāva blakusapjoms ar trijām jumta slīpnēm. Pamatapjoma stāvus nodala starpstāvu jumta dzega. Ēkas sienas apšūtas ar vertikāliem fasādes dēļiem. Kāreperes stacijas teritorijā atrodas 20. gs. pirmajā pusē celta dzelzsbetona noliktava. Pēc tipveida projekta celtajā ēkā nolasāmas modernisma arhitektūras iezīmes. Ēkas konstruktīvajā uzbūvē dominē monolītais dzelzsbetons, tai skaitā izliektajā ēkas jumtā. Identiska noliktavas ēka atrodas arī Paluperas stacijā. AS EVR Infra raudteerajatistel võimaldatavad operatsioonid 2011/2012 Avaleht | Edelaraudtee «Eesti Raudtee - www.evr.ee». Arhivēts no oriģināla, laiks: 2009. gada 29. decembrī. Skatīts: 2012. gada 18. septembrī. «Eesti Raudtee - www.evr.ee». Arhivēts no oriģināla, laiks: 2016. gada 5. martā. Skatīts: 2012. gada 18. septembrī.