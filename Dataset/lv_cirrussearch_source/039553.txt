Doktors (angļu: The Doctor) ir televīzijas seriāla Doctor Who galvenais varonis. Doktors ir citplanētietis no planētas Galifreja. Sākotnēji viņa raksturs un izcelsme bija noslēpumaina. Viņš ir apveltīts ar ļoti augstu intelektu. Doktors ir ekscentrisks ceļotājs laikā un telpā, viņš cīnās pret netaisnību Visumā. Doktoram piemīt spēja atjaunoties (reģenerēties), ja viņš ir nāvējoši ievainots. Zināms, ka atjaunošanās var notikt 13 reizes, bet 2013. gada sērijā Time of the Doctor Doktoram tiek piešķirtas vēl 12 dzīvības. Katru reizi, kad Doktors atjaunojas, mainās ne tikai viņa izskats, bet arī raksturs. Kopš seriāla pirmsākumiem 1963. gadā doktoru ir tēlojuši 14 dažādi aktieri. Doktora tēls līdz šim (2015. gadam) ir atjaunojies 15 reizes (10. Doktors ir atjaunojies divreiz). Neoficiālās un parodiju filmās Doktoru ir tēlojuši arī tādi aktieri kā Rovans Atkinsons, Hjū Grānts un citi. Comic Relief: Doctor Who — The Curse of Fatal Death (1999) (TV)