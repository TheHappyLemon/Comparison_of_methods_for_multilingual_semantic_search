Furunkuls (latīņu: furunculus) jeb augonis ir izolēts mata maisiņa kopā ar tauku dziedzeri iekaisums (mata maisiņa iekaisumu ar nenozīmīgu klīnisko ainu sauc par folikulītu). Vispirms veidojas niezošs ādas apsārtums, pēc tam tā vidū rodas strutu pūslītis. Furunkuli biežāk veidojas uz kakla, muguras, gurniem — vietās, kur drēbes kairina ādu. Retāk tie mēdz būt uz sejas, taču sejas furunkuli ir bīstamāki, jo var rasties tromboflebīts un pat meningīts. Furunkuli var veidoties ādas netīrības, avitaminožu, cukura diabēta ietekmē. Daudzu furunkulu vienlaicīgu veidošanos sauc par furunkulozi. Furunkulus parasti ārstē konservatīvi, ar spirtā vai hipertoniskajā šķīdumā samērcētiem pārsējiem. Hroniskos gadījumos lieto pretstafilokoku vakcīnu. Furunkula saturu nedrīkst izspiest, jo tas var izraisīt apkārtējo audu inficēšanos, karbunkula un pat abscesa veidošanos. Jāņa Gardovska red. Ķirurģija. 2. izdevums. Rīgas Stradiņa universitāte : Rīga, 2013, 92. lpp. ISBN 978-9984-793-28-3 «Furunkuls» (latviski). neslimo.lv. Skatīts: 2014. gada 15. aprīlī. Vikikrātuvē par šo tēmu ir pieejami multivides faili. Skatīt: Furunkuls. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)