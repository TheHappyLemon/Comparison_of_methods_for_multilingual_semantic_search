Termopilu kauja bija militārs konflikts trīs dienu garumā starp grieķu un persiešu karaspēku grieķu—persiešu karu laikā. Grieķu polisas vadīja Spartas valdnieks Leonids I, savukārt persiešus — Kserkss I. Kauja notika vienā laikā ar Artemisijas jūras kauju 480. gada augustā vai septembrī p.m.ē. Termopilu kalnu pārejā. Grieķu armijas sastāvā bijuši aptuveni 7000 vīri, savukārt persiešiem bija liels pārspēks cilvēku skaita ziņā. Mūsdienās tiek uzskatīts, ka Kserksa vadībā bija aptuveni 100—150 tūkstoši vīru, atšķirībā no senajos avotos minētā vairāk nekā miljona. Grieķu karaspēks aizkavēja persiešus, lai tie nevarētu virzīties uz priekšu. Leonids nosūtīja lielāko daļu sava karaspēka Atēnu aizstāvēšanai, kad persieši atrada taku, pa kuru nokļūt grieķu karaspēka aizmugurē. Leonids un 300 spartieši, 700 tespiānieši, 400 tēbieši un, iespējams, vēl daži simti citu karavīru turpināja cīnīties ar persiešiem. Lielākā daļa grieķu krita kaujā. Par kaujas notikumiem ir uzņemtas filmas "300: Termopilu kauja" un The 300 Spartans. Ernle Bradford. Thermopylae: The Battle for the West. Da Capo Press, 2004. 162. lpp. ISBN 0-306-81360-2. Edward Greswell. Origines kalendariæ Hellenicæ. E. Duychinck, Collin & co, 1827. 374. lpp. «BBC Radio 4 - In Our Time, Thermopylae». BBC. Skatīts: 2014. gada 26. novembris. Herodotus VIII, 25 Herodotus VIII, 24 Vikikrātuvē par šo tēmu ir pieejami multivides faili. Skatīt: Termopilu kauja. Encyclopædia Britannica ieraksts (angliski)