Ako (Akra) (ivritā: עכו, arābu: عكّا) ir pilsēta Izraēlas ziemeļu daļā, Galilejas rietumos, Vidusjūras krastā. Tā ir viena no vecākajām nepārtraukti apdzīvotajām pilsētām valstī. Vēsturiski tā ir bijusi svarīgs Levantes transporta mezgls. Ako atrodas apmēram 18 km attālumā no Haifas, bet pieder Izraēlas Ziemeļu apgabalam, tajā dzīvo 46 500 iedzīvotāji. Ako vecpilsēta ir iekļauta UNESCO Pasaules mantojuma sarakstā. Pilsētas vēsture sākas vēl kanāniešu laikos, bet tagadējo pilsētu uzcēla arābi un krustneši. 1099. gadā krustneši ieņēma Jeruzalemi un vēlāk nostiprinājās Ako pilsētā, kas kļuva par ordeņu bruņinieku galveno ostu mājupceļā uz Eiropu. Musulmaņu armija uz laiku atguva Ako, bet drīz to no jauna iekaroja Ričards I Lauvassirds. 13. gadsimtā, kad Jeruzaleme bija arābu kontrolē, Ako bija krustnešu pēdējais bastions. Pilsēta no jauna uzplauka Osmaņu impērijas laikos. 1799. gadā tās valdnieks Ahmeds Pašā El-Džazars veiksmīgi aizstāvēja Ako pret Napoleona iebrukumu. https://www.cbs.gov.il/he/publications/doclib/2019/2.shnatonpopulation/st02_24.xls; Q93255746; izdevums: 70; pārbaudes datums: 3 maijs 2020. POPULATION, BY POPULATION GROUP, RELIGION, AGE, SEX AND TYPE OF LOCALITY Arhivēts 2012. gada 13. novembrī, Wayback Machine vietnē. CBS, STATISTICAL ABSTRACT OF ISRAEL 2012 Jeruzaleme un Svētā Zeme. Zvaigzne ABC. 2008. 178. lpp. ISBN 978-9934-0-0154-3. Ako vecpilsēta UNESCO pasaules mantojuma centrs. (angliski)