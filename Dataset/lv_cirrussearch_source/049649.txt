Kate Vilka (dzimusi Kate Krēsliņa 1996. gada 14. aprīlī Rīgā) ir latviešu basketboliste, spēlē veglās uzbrucējas pozīcijā, Latvijas sieviešu basketbola izlases dalībniece. 2023. gadā pārstāv Francijas klubu Charnay, bet līdzšinējā karjerā visvairāk pārstāvējusi Rīgas TTT. Rīgas TTT sastāvā trīs reizes kļuvusi par Latvijas čempioni, 2019. gadā tika atzīta par finālsērijas vērtīgāko spēlētāju. 2020.—2021. gada sezonā spēlēja vienā no titulētākajiem Beļģijas klubiem Castors Braine. Pēc sezonas beigām 2021. gadā pārtrauca profesionālā basketbola karjeru, gaidot bērna piedzimšanu. 2022. gada rudenī K. Vilka atgriezās sportā, pievienojoties Rīgas TTT komandai. Šajā pašā sezonā atgriezās arī Latvijas valstsvienības apritē. 2023. gada vasarā K. Vilka pievienojās Francijas klubam Charnay. Spēlējusi visu vecumu Latvijas jaunatnes izlasēs. Laika posmā no 2011. līdz 2016. gadam piedalījusies sešos Eiropas jaunatnes čempionātos (U-16 izlase 2011. un 2012. gadā, U-18 izlase 2013. gadā, U-20 izlase 2013., 2014. un 2016. gadā). Latvijas sieviešu basketbola izlases sastāvā spēlējusi 2017. gada Eiropas čempionātā un 2018. gada Pasaules kausā. «“TTT Rīga” basketbolistes bez lielas iespringšanas tiek pie kārtējā valsts čempionu titula». LA.lv (latviešu). Skatīts: 2019. gada 25. jūnijā. Altius Basket. «Kate Vilka». Altius Basket. Skatīts: 2022-10-10. Basketboliste Krēsliņa: Dzīve nebeidzas ar basketbolu LSM «Kate Vilka atgriezīsies basketbolā un spēlēs TTT». Sportacentrs.com (latviešu). 2022-10-10. Skatīts: 2022-10-10. Eurobasket spēlētāja(-s) profils (angliski) FIBA ARCHIVE profils (angliski)