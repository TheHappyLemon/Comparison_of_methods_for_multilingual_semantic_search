Māršala Salas (māršaliešu: Aolepān Aorōkin M̧ajeļ; angļu: Marshall Islands) ir salu valsts Mikronēzijā, kas aizņem tāda paša nosaukuma arhipelāgu. Māršala salas sastāv no vairāk nekā 1150 koraļļu salām, no kurām tikai 20 ir apdzīvotas. Līdz 1986. gadam Māršala salas bija ANO aizbilstamā teritorija, kas atradās ASV pārvaldījumā. Māršala salas sastāv no divām koraļļu salu virknēm — Raliku salām un Rataku salām. Ralika tulkojumā nozīmē saulriets, šīs salas atrodas rietumos, bet Rataka — saullēkts, un tās atrodas austrumos. Salu virkne viena no otras ir apmēram 200 km attālumā un stiepjas aptuveni 1200 km garumā. Daudzas salas gredzenveidā ieskauj koraļļu atoli. Salas atrodas uz ziemeļiem no Nauru un Kiribati. Austrumos ir Mikronēzija, un uz dienvidiem ir ASV piederošā Veika sala, uz kuru pretendē Māršala Salas. Neapdzīvotie atoli ir šādi: Ailinginae atols Bikara atols Bikini atols Bokaka atols Erikuba atols Jemo sala Nadikdika atols Rongerika atols Toke atols Ujelanga atols Māršala Salas pretendē uz Veika salu, kas pieder ASV kopš 1899. gada. Māršala Salu valdība dēvē to par Enenkio. 2022. gada septembrī Latvija nodibināja diplomātiskās attiecības ar Māršala Salām. Māršala Salu ekonomika lielā mērā ir atkarīga no ārzemēs dzīvojošo iedzīvotāju investīcijām un atbalsta, 2014. gadā šie emigrantu naudas pārvedumi veidoja 14% no IKP. https://www.apollo.lv/7608901/latvija-nodibina-diplomatiskas-attiecibas-ar-marsala-salu «Migration and Remittances Factbook 2016». Pasaules Banka. 2016. Arhivēts no oriģināla, laiks: 2016. gada 30. novembrī. Skatīts: 2016. gada 12. decembrī. Vikikrātuvē par šo tēmu ir pieejami multivides faili. Skatīt: Māršala Salas. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) Prezidenta birojs Māršala Salu Republikas vēstniecība Vašingtonā Arhivēts 2021. gada 2. decembrī, Wayback Machine vietnē. Marshall Islands Journal Digital Micronesia - Marshalls'