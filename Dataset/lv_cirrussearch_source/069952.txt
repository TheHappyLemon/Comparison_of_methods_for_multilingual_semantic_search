Sanfernando (filipīniešu: Lungsod ng San Fernando, angļu: City of San Fernando, pampangu: Lakanbalen ning San Fernandu) ir pilsēta Filipīnās, Centrālās Lusonas reģiona Pampangas provincē, reģiona un provinces centrs. Atrodas Lusonas salas vidusdaļā provinces centrā, kopā ar ziemeļos esošajām Anhelesas un Mabalakatas pilsētām veido aglomerāciju ar vairāk kā miljonu iedzīvotāju. Lielākā daļa iedzīvotāju ir pampangi. Nosaukta par godu Kastīlijas un Leonas karalim Ferdinandam III. Dibināta 1754. gadā, nodalot zemes no kaimiņu Bakoloras un Mehiko municipalitātēm. 1829. gadā no Sanfernando tika nodalīta mūsdienu Anhelesa. 1852. gadā tika nolemts no Bakoloras uz Sanfernando pārcelt provinces galvaspilsētu, bet īstenota pārcelšana tika vien 1904. gadā. 1892. gadā tika atklāts Manilas—Dagupanas dzelzceļš, kas ievērojami sekmēja pilsētas attīstību. 2001. gadā Sanfernando piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Sanfernando.