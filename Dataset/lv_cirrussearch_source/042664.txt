2018. gada Latvijas futbola 1. līgas sezona (oficiālais nosaukums — 2018. gada komanda.lv Latvijas Pirmās līgas čempionāts futbolā) bija 27. Latvijas futbola 1. līgas sezona. Tā sākās 21. aprīlī un noslēdzās novembra sākumā. 1. līgas čempionātā piedalījās 12 komandas. Tas tika aizvadīts divos posmos. Pirmajā posmā visi klubi aizvadīja pa divām spēlēm katrs ar katru. Otrajam posmam kvalificējas četras labākās komandas, saglabājot visus iegūtos punktus. Tās vēl aizvadīja viena apļa savstarpēju turnīru. Par 1. līgas čempioniem kļuva BFC Daugavpils/Progress, iegūstot tiesības 2019. gada sezonā spēlēt Virslīgā. Otrās vietas ieguvēji SK Super Nova kvalificējās pārspēlēm par tiesībām spēlēt Virslīgā. Tajās komanda sacentās ar Virslīgas turnīra septītās vietas ieguvējiem FK Metta/LU, bet divu spēļu summā zaudēja ar 2:10 (2:7 un 0:3). Pēc 2017. gada sezonas rezultātiem Valmiera Glass VIA kvalificējās Virslīgai. 2. vietas ieguvēji FK Progress/AFA Olaine apvienojās ar BFC Daugavpils, izveidojot komandu ar nosaukumu BFC Daugavpils/Progress.FK Ogre un FK Jēkabpils/JSC tika izslēgti no 2017. gada čempionāta un zaudēja tiesības piedalīties 2018. gada sezonā. No 2. līgas klubiem licences dalībai 1. līgā ieguva SK Super Nova un Balvu Sporta centrs. Metta/LU uzvarēja divu spēļu kopsummā ar 10-2 un saglabāja vietu Virslīgā. «BFC Daugavpils apvienojas ar FK Progress dalībai Komanda.lv 1. līga». LFF.lv. 2018. gada 13. februāris. Skatīts: 2018. gada 4. maijā. «Licences dalībai 2018. gada 1. līgas čempionātā piešķirtas 12 klubiem». LFF.lv. 2018. gada 28. februāris. Skatīts: 2018. gada 4. maijā. LFF statistikas portāls Reglaments