Spožais saulkrēsliņš (Thalictrum lucidum) ir daudzgadīgs Gundegu dzimtas lakstaugs. Augums liels, līdz 120 cm. Stumbrs stāvs, zarojas (visbiežāk ziedkopā). Lapas trīsstūrainas, divkārt vai trīskārt plūksnaini saliktas no lineārām lapiņām. Apakšējās lapas ar kātu, augšējās sēdošas. Ziedi gaiši dzelteni, sakārtoti blīvā ziedkopā. Zied jūnijā, jūlijā. Auglis — riekstiņš. Suga izplatīta Eiropas centrālajā un austrumu daļā. Latvijā ir sastopams visā teritorijā. Aug mitrās pļavās, upju krastos. Iecienīts dekoratīvais augs dārzos, smaržo pēc rozēm.