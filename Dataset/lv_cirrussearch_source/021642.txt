Žubītes, žubīšu ģints (Fringilla) ir neliela žubīšu dzimtas (Fringillidae) ģints, kas ir vienīgā ģints žubīšu apakšdzimtā (Fringillinae). Tā apvieno 4 mūsdienās dzīvojošas sugas, kuras izplatītas Vecajā pasaulē. Visplašāk sastopama ir parastā žubīte (Fringilla coelebs), kas mājo ne tikai Eirāzijā, bet arī Ziemeļāfrikā. Toties Tenerifes zilā žubīte (Fringilla teydea) un Grankanārijas zilā žubīte (Fringilla polatzeki) ir endēmiskas Kanāriju salām. Abas Kanāriju salu zilās žubītes nesenā pagātnē tika sistematizētas kā viena suga. Visas trīs sugas ir apmēram vienādi lielas (15 cm garas) un to forma ir apmēram vienāda. Tām ir raksturīgais žubīšu dzimtas putnu lidojums - ātrs un viļņveidīgs (augšā, lejā), mijoties ātrai spārnu sasišanai un planēšanai ar piekļautiem spārniem. Žubītes barojas gan ar sēklām, gan kukaiņiem. Savus mazuļus tās baro pamatā ar kukaiņiem. Žubīšu apakšdzimta (Fringillinae) Žubīšu ģints (Fringilla) Grankanārijas zilā žubīte (Fringilla polatzeki) Tenerifes zilā žubīte (Fringilla teydea) Ziemas žubīte (Fringilla montifringilla) Žubīte (Fringilla coelebs) World Bird List: Finches, euphonias, longspurs, Thrush-tanager, 2020 IUCN: Fringilla coelebs «IUCN: Fringilla teydea». Arhivēts no oriģināla, laiks: 2014. gada 3. novembrī. Skatīts: 2013. gada 5. decembrī. Newton, Ian (1973). Finches. New Naturalist 55. New York: Taplinger. ISBN 0-8008-2720-1. Clement, Peter; Harris, Alan; Davis, John (1993). Finches and Sparrows. Princeton, New Jersey: Princeton University Press. ISBN 0-691-03424-9. Putni dabā[novecojusi saite] IBC: Finches (Fringillidae) Check List: Fringilla Linnaeus, 1758 Encyclo: Look up: Fringilla