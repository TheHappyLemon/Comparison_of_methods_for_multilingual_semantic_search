Krokpārka stadions (angļu: Croke Park, īru: Páirc an Chrócaigh) ir 1884. gadā uzbūvēts stadions Īrijas galvaspilsētas Dublinas ziemeļaustrumos. Stadions galvenokārt paredzēts gēlu sporta veidu sacensībām un ir lielākais Eiropas stadions, kas nav speciāli paredzēts futbola sacensībām. Tajā var ietilpt vairāk nekā 82 000 skatītāju. Stadions nosaukts īru arhibīskapa Tomasa Krouka (Thomas Croke, 1824—1902) vārdā. Šeit notiek sacensības gēlu futbolā un harlingā (hurling), arī citos sporta veidos. Stadionā tiek rīkoti koncerti. 1920. gada 21. novembrī, Īrijas neatkarības kara laikā, pie stadiona notika 1920. gada asiņainās svētdienas notikumi, kad britu policijas spēki šaujot nogalināja vairāk nekā 30 neapbruņotus gēlu futbola skatītājus. 2012. gada jūnijā stadionā notika Romas katoļu 50. starptautiskais euharistiskais kongress. Vikikrātuvē par šo tēmu ir pieejami multivides faili. Skatīt: Krokpārka stadions.