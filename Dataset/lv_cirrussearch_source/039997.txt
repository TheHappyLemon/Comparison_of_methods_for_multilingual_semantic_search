Aprikožu samtbeka (Xerocomus armeniacus jeb Rheubarbariboletus armeniacus, agrāk arī Xerocomellus armeniacus un Boletus armeniacus) ir neliela Latvijā, iespējams, ļoti reti sastopama beku dzimtas sēne, kuras augļķermeņi ir ēdami. Ir novecojušas ziņas par šīs sugas atrašanu Latvijā, taču iespējams, ka tā patiesībā bijusi līdzīgā bifeļādas samtbeka. 2008. gadā šī suga tika pārcelta no samtbeku ģints uz jaunizveidotu ģinti Xerocomellus, bet pēc 2013. gada DNS pētījumiem, 2015. gadā - uz jaunizveidotu ģinti Rheubarbariboletus, kurā izraudzīta par tipisko sugu. Latvijas mikologi šai sugai pagaidām saglabājuši samtbekas nosaukumu. Cepurīte: krāsa sākumā oranža (aprikožu), vēlāk okerkrāsā. Forma sākumā lodveida, vēlāk plakani izliekta, bieži viļņota. Platums līdz 6, reti 10 cm. Virsmiziņa sausa, samtaina, reizēm saplaisājusi. Mīkstums cepurītē dzeltenīgs, zem virsmiziņas šaurā kārtā sarkanīgs, ar patīkamu smaržu un skābenu augļu garšu, griezumu vietās bieži zilē. Stobriņi: gan stobriņi, gan atveres sākumā dzeltenīgi, sēnei augot kļūst dzeltenzaļi līdz olīvzaļi, iespiedumu vietās nedaudz zilē. Kātiņš: augšdaļa dzeltena, pārējā daļa klāta ar sarkanīgu līdz brūnu tīklojumu. Garums līdz 8 cm, resnums 0,5—1,5 cm. Kātiņa mīkstums oranždzeltens, ar sarkanīgu nokrāsu. Sporas: masā olīvbrūnas, 10—15/4,5—6 µm. Bazīdijas: četrsporu, 28—35/9—12 µm. Cistīdas: 40—55/9—12 µm. Mikorizas sēne. Vidus un dienvidu Eiropā novērota augšana zem papelēm, ozoliem, priedēm. Viduseiropā sastopama no jūlija līdz oktobrim. Ēdama bez iepriekšējas novārīšanas. Līdzīgas šai sēnei ir sarkanā samtbeka, kuras cepurīte sarkana, un bifeļādas samtbeka, kuras cepurītes virsma ļoti nelīdzena. Sēņošana Sēnes kulinārijā Sēņu tirdzniecība Samtbeku ģints Sēnes.lv Šutara J. (2008). "Xerocomus s. l. in the light of the present state of knowledge". Czech Mycology. 60 (1): 29–62. Index Fungorum no. 244 Vikikrātuvē par šo tēmu ir pieejami multivides faili. Skatīt: Aprikožu samtbeka. Index Fungorum Mycobank Hřib meruňkový (čehu) Asociación micológica “La Cocorra” (spāņu)[novecojusi saite] Aprikosenfarbener Filzröhrling Boletales.com