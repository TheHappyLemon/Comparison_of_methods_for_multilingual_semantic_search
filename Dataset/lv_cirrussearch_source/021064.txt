Urumči (uiguru: ئۈرۈمچى , Ürümçi; ķīniešu: 乌鲁木齐, piņjiņs: Wūlǔmùqí) ir prefektūras līmeņa municipalitāte, Siņdzjanas Uiguru autonomā reģiona administratīvais centrs Ķīnas Tautas republikas ziemeļrietumos. Rietumos un austrumos robežojas ar Čandzji Hueju autonomo prefektūru, ziemeļos — ar Altaja prefektūru, dienvidos — ar Turpanu un Bajangolas Mongoļu autonomo prefektūru. Tanu dinastijas laikā bija viens no Zīda ceļa galvenajiem mezgla punktiem. Tiek uzskatīta par pasaulē no jūrām vistālāk izvietoto lielpilsētu. Ķīniešu Haņu dinastijas laikā tagadējās Urumči vietā atradās Zīda ceļa apmetne. 13. gadsimtā to pakļāva Mongoļu impērija, 17. gadsimtā Džungārijas haniste, kuru 1755. gadā sagrāva mandžūru Cjinu dinastijas karaspēks. 1763. gadā ķīnieši šo pilsētu nosauca par Dihua (ķīniešu: 迪化), bet 1854. gadā uiguru valodas vārdā par Urumči (ئۈرۈمچی), kas tulkojumā no senās mongoļu valodas nozīmē "skaistas ganības". 1884. gadā tā kļuva par reģinālo administratīvo centru. 1953. gadā ĶTR Dihua īpašo reģionu pārdēvēja par Urumči īpašo reģionu, kuru likvidēja 1958. gadā. http://ca.china-embassy.org/zgxw/202106/t20210615_9021879.htm; Ķīnas Tautas Republikas Septītā nacionālā tautskaite. Craig Glenday. Guinness World Records 2008 (angļu). Bantam Books, 2008-04-29. ISBN 9780553589955. «Land farthest from sea». Guinness World Records (en-GB). Skatīts: 2017-09-07.