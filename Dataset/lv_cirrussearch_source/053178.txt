Marko Roze (vācu: Marco Rose; dzimis 1976. gada 11. septembrī Leipcigā) ir vācu futbola treneris un bijušais futbolists. Spēlējis aizsarga pozīcijā. Trenera karjerā guvis panākumus ar Austrijas klubu Red Bull Salzburg, bijis arī Vācijas Bundeslīgas klubu Menhengladbahas "Borussia" un Dortmundes "Borussia" galvenais treneris. Kopš 2022. gada septembra ir RB Leipzig galvenais treneris. Ar futbolu sāka nodarboties dzimtās pilsētas Leipcigas komandā "Rotation". Profesionāla futbolista karjeru uzsāka VfB Leipzig klubā. 2000. gadā pārgāja uz Hannover 96, kas tolaik spēlēja 2. Bundeslīgā. 2002. gadā kļuva par 2. Bundeslīgas uzvarētāju, bet uz nākamo sezonu tika izīrēts klubam Mainz 05, turpinot spēlēt 2. Bundeslīgā. 2004. gadā, kad Maincas klubs iekļuva Bundeslīgā, kļuva par pilnvērtīgu kluba spēlētāju. Profesionālo karjeru beidza 2010. gadā, bet vēl turpināja spēlēt Mainz 05 otrajā komandā reģionālajā līgā. Pēc spēlētāja karjeras beigām kļuva par treneri. No 2010. līdz 2012. gadam strādāja par trenera asistentu Mainz 05. Vēlāk kļuva par Leipcigas "Lokomotive" galveno treneri Ziemeļaustrumu reģionālajā līgā. 2012.—2013. gada sezonā palīdzēja klubam saglabāt vietu līgā, bet pēc sezonas amatu atstāja. 2013. gadā pārgāja uz Austrijas klubu Red Bull Salzburg, kur trenēja dažādu vecumu jauniešu komandas. 2016.—2017. gada sezonā ar kluba U-19 komandu uzvarēja UEFA Jaunatnes līgā. 2017. gada jūnijā kļuva par Red Bull Salzburg galveno treneri. Jau savā pirmajā sezonā ar šo klubu uzvarēja Austrijas Bundeslīgā. Panākumu atkārtoja 2018.—2019. gada sezonā. 2019. gadā ar Zalcburgas klubu uzvarēja arī Austrijas kausa izcīņā. Tā paša gada aprīlī tika paziņots, ka no 2019.—2020. gada sezonas Marko Roze kļūs par Vācijas Bundeslīgas kluba Menhengladbahas "Borussia" galveno treneri. Pēc 2020.—2021. gada sezonas beigām atstāja Menhengladbahas klubu un kļuva par Dortmundes "Borussia" galveno treneri. Neskatoties uz to, ka viņa vadībā komanda ieņēma 2. vietu Bundeslīgā, sezonas beigās tika atbrīvots no amata. 2022. gada septembrī tika iecelts par RB Leipzig galveno treneri, nomainot amatā Domeniko Tedesko. «Salzburg succeed Chelsea as Youth League winners». uefa.com (angļu). Skatīts: 2020. gada 21. maijā. " «Marco Rose will be the new Borussia head coach as of 2019/20». borussia.de (angļu). 2019. gada 10. aprīlī. Skatīts: 2020. gada 21. maijā.[novecojusi saite] «Rose agrees to BVB move». bvb.de (angļu). 2021. gada 15. februāris. Skatīts: 2021. gada 15. augustā. «BVB und Marco Rose gehen getrennte Wege». bvb.de (vācu). 2022. gada 20. maijs. Skatīts: 2022. gada 13. jūlijā. «Leipciga žigli atrod jaunu galveno treneri: divu gadu līgums ar Rozi». sportacentrs.com. 2022. gada 8. septembris. Skatīts: 2022. gada 8. septembrī. Vikikrātuvē par šo tēmu ir pieejami multivides faili. Skatīt: Marko Roze. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)