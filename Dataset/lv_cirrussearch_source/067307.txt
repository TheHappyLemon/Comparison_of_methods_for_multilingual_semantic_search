Rhenus grupas apgrozījums pārsniedz 3 miljardus EUR, tādējādi padarot to par vienu no vadošajiem loģistikas pakalpojumu uzņēmumiem Eiropā. Rhenus pieder 290 biroji dažādās valstīs un tas nodarbina 18000 cilvēku. Kompleksas piegādes iespējas un inovatīvi pakalpojumi, kam ir lielāka pievienotā vērtība, tiek sniegti četrās dažādās biznesa nozarēs: Rhenus sniedz plašu loģistikas pakalpojumu klāstu visā Eiropā, ietverot katru loģistikas aspektu. Kā uzņēmums ar senu vēsturi un akcentu uz savu iespēju izmantošanu, Rhenus, pateicoties savam loģistikas centru tīklam Eiropā, nodrošina specifiskus risinājumus klientu kravu plūsmai. Sniegtie pakalpojumi ietver vispusīgus loģistikas risinājumus sagādes, ražošanas un piegādes loģistikā. Kompānijas portfolio ietver piegādes ķēžu organizēšanu un vadīšanu, apvienojot to ar pievienotās vērtības pakalpojumiem un veicot sarežģītus uzglabāšanas uzdevumus. Rhenus sniedz īpašus pakalpojumus tādos sektoros kā rūpniecisko preču nozare, auto un transporta nozare, veselības aprūpe, patērētājpreču nozare, masu saziņas līdzekļi, tirdzniecība, biroju sistēmas un gaisa loģistika. Pārvadāt kravas pa visu pasauli ir milzīgs izaicinājums. Tas ietver pastāvigu jaunu maršrutu un tirgus attīstību. Rhenus ir spējīgs pilnībā izmantot katru iespēju, pārvadājot kravas pa ceļu, dzelzceļu, gaisu vai jūru. Kompānija nodarbojas ar saliktajām un pilnajām kravām, standarta un negabarītkravām, parastajām un ekspress piegādēm, iekšzemes satiksmi vai starptautisku piegādes un distribūcijas loģistiku — turklāt sniegtais servisss ietver arī sūtījuma līdzsekošanas sistēmu. Šis viss notiek kompānijas 140 birojos Eiropā un Āzijā, kā arī ar 140 partneru un aģentūru tīkla potenciālu visā pasaulē. Rhenus kravu loģistika ir daļa no System Alliance tīkla Vācijā un darbojas kopā ar citiem System Alliance Europe grupas uzņēmumiem visā pasaulē. Katru dienu uz ceļiem Rhenus nodarbina 4000 kravu automašīnas. Katru gadu kompānija pārvadā vairāk kā deviņus miljonus sūtījumu — kas ir apmēram 7.7 miljoni tonnas dažāda veidu preču. Rhenus ostu loģistika izstrādā koncepcijas, kas spēj pilnībā apmierināt klientu piegādes un distribūcijas vajadzības. Rhenus izveido, vada un operē efektīvu starpkontinentālu piegādes ķēdi. Kompānijai ir pašai savas iespējas jūras ostās un tālāk iekšzemē un tā pilnībā izmanto arī dzelzceļa pakalpojumus. Rhenus sniedz pilnu pakalpojumu klāstu liela apjoma, smagu kravu un iekārtu transportēšanai un uzglabāšanai. Rhenus spēj sniegt īpaši sagatavotus risinājumus, tādējādi atbrīvojot kompānijas no daudz un dažādiem pienākumiem, ieskaitot ievestās koksnes žāvēšanu un sagriešanu vai ogļu sijāšanu un jaukšanu. Kad runa ir par vietējo sabiedrisko transportu, Rhenus apvieno savas reģionālās saknes ar Eiropas pieredzi: Rhenus piedāvā pievilcīgus, zemu cenu pakalpojumus. Ja kompānija pārņem vietējo un reģionālo autobusu pakalpojumus, sabiedriskā budžeta slogs tiek atvieglots uz ilgu laiku. Tiklīdz Rhenus pārņem maršrutus, pasažieri ievēro jūtamus uzlabojumus vietējā dzelzceļa un servisa kvalitātē— sabiedrība iegūst šos uzlabojumus par to pašu cenu. Kad vietēja sabiedriskā transporta kompānija tiek privatizēta, parasti rodas ievērojamas iespējas manevrēt. Rhenus ir spējīgs pilnībā izmantot šo potenciālu, jo ir iegūta lieliska iepriekšējā pieredze citās sfērās. Tas nodrošina kompānijai iespēju attīstīt īpašus, vispiemērotākos risinājumus pasažieriem, darbiniekiem un īpašniekiem. Rhenus latvia[novecojusi saite]