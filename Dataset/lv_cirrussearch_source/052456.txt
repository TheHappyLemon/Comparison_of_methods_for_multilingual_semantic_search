Svētā Knuta katedrāle (dāņu: Sankt Knuds Kirke) jeb Odenses doms (dāņu: Odense Domkirke) ir 14. gadsimta Dānijas baznīcas katedrāle, kas atrodas Dānijas pilsētā Odensē. Katedrālē apglabāts Dānijas karalis Knuts IV Svētais, kas, kā vēsta tradīcija, 1086. gadā tika nogalināts Odensē. Karaļa Knuta kapeņu vietā tika uzcelta pirmā, koka Odenses katedrāle, kas tika nodedzināta 1247. gadā, pilsoņu kara laikā. Odenses bīskaps no 1286. līdz 1300. gadam lika pamatus jaunai baznīcai. Katedrāli cēla apmēram 200 gadus un to iesvētīja 1499. gadā. 1513. gadā baznīcā tika apglabāts Dānijas karalis Johans. 19. gadsimtā baznīcā tika pārapbedīts arī karalis Kristiāns II. Šeit tika pārcelts arī greznais Klausa Berga altāris, kas saglabājās caur reformācijas gadiem. Klausa Berga altāris Vikikrātuvē par šo tēmu ir pieejami multivides faili. Skatīt: Svētā Knuta katedrāle. Oficiālā tīmekļa vietne