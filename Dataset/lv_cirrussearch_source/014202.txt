Mario Gece (vācu: Mario Götze; dzimis 1992. gada 3. jūnijā Memmingenē) ir vācu futbolists, spēlē pussarga pozīcijā, Vācijas futbola izlases dalībnieks. Kopš 2022. gada pārstāv Vācijas Bundeslīgas komandu Eintracht Frankfurt. Profesionāļa karjeras lielāko daļu aizvadījis Vācijas Bundeslīgas klubā Dortmundes "Borussia". Kluba sastāvā divas reizes kļuvis par Vācijas čempionu (2010—11, 2011—12) un vienu reizi uzvarējis Vācijas kausa izcīņā. 2013. gada pavasarī "Borussia" izcīnīja vietu Čempionu līgas finālā, kur tikās ar citu Vācijas klubu Minhenes "Bayern". Tieši par šī kluba spēlētāju M. Gece kļuva pēc 2012.—2013. gada sezonas, un viņa pārejas maksa 37 miljonu eiro vērtībā ir lielākais darījums Vācijas futbola vēsturē (iepriekšējais rekords bija Mario Gomesa pāreja no "Bayern" uz VfB Stuttgart 2009. gadā). "Bayern" sastāvā M. Gece kļuva par Bundeslīgas čempionu jau savā pirmajā sezonā (2013—14) un arī otrajā sezonā. 2016. gada jūlijā atgriezās savā pirmajā klubā Dortmundes "Borussia". 2020. gadā Gece parakstīja divu gadu līgumu ar Eredivisie klubu PSV Eindhoven. 2022. gada jūnijā Gece noslēdza trīs gadu līgumu ar Eintracht Frankfurt, tādejādi atgriežoties Vācijas Bundeslīgā. Vācijas izlases sastāvā spēlē kopš 2010. gada. Pārstāvēja izlasi 2012. gada Eiropas čempionātā. 2014. gada FIFA Pasaules kausa finālspēlē pret Argentīnu M. Gece, laukumā iznācis uz maiņu, papildlaikā guva vienīgos un izšķirošos vārtus, kas nodrošināja Vācijai Pasaules kausu. Viņš kļuva par pirmo uz maiņu iznākušo futbolistu Pasaules kausa vēsturē, kas finālspēlē gūst uzvaru turnīrā nesošos vārtus. Borussia Dortmun Vācijas Bundeslīga: 2010–11, 2011–12 DFB Pokal: 2011–12, 2016–17 DFL Supercup: 2019 Bayern Munich Vācijas Bundeslīga: 2013–14, 2014–15, 2015–16 DFB Pokal: 2013–14, 2015–16 UEFA Superkauss: 2013 FIFA Klubu Pasaules kauss: 2013 PSV Eindhoven Nīderlandes kauss: 2021–22 Nīderlandes Superkauss: 2021 Vācija FIFA Pasaules kauss: 2014 «PSV sign Mario Götze». www.psv.nl (en-US). 2020-10-06. Arhivēts no oriģināla, laiks: 2021-05-13. Skatīts: 2021-04-08. «Germany 1-0 Argentina». BBC. 2014. gada 13. jūlijs. Skatīts: 2014. gada 14. jūlijs. Oficiālā tīmekļa vietne (vāciski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)