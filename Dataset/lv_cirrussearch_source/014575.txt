Libors Hudāčeks (slovāku: Libor Hudáček; dzimis 1990. gada 7. novembrī) ir slovāku hokejists, centra uzbrucējs. Pašlaik (2024) Hudāčeks spēlē Čehijas Ekstralīgas klubā Tšinecas "Ocelari". Viņa brālis Jūliuss Hudāčeks arī ir hokejists. Profesionāļa karjeru Hudāčeks uzsāka 2009.—10. gada sezonā spēlēja Slovākijas U-20 izlases sastāvā Slovākijas Ekstralīgā. Tiesa, sezonas vidū hokejists pārcēlās uz Bratislavas "Slovan" rindām. "Slovan" rindās Hudāčeks nākamajās divās sezonās kļuva par vienu no komandas rezultatīvākajiem spēlētājiem, 2011.—12. gada sezonā izcīnot arī līgas čempiona titulu. 2012.—13. gada sezonā "Slovan" pārcēlās uz KHL, Hudāčekam turpinot spēlēt komandas sastāvā. 2014.—15. gada sezonā īslaicīgi tika izīrēts Slovākijas Ekstralīgas klubam HK Banska Bistrica. 2015. gada vasarā pievienojās Zviedrijas hokeja līgas klubam Örebro HK, tās sastāvā aizvadot nākamās trīs sezonas. No 2018. līdz 2020. gadam spēlēja Čehijas Ekstralīgas klubā Liberecas "Bili Tygri", 2019.—20. gada sezonā bija līgas rezultatīvākais ārzemju spēlētājs. Slovākijas hokeja izlases rindās spēlējis 2011., 2012., 2013. 2015., 2016., 2017., 2019.un 2023. gada Pasaules čempionātos, 2012. gadā kopā ar izlasi izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)