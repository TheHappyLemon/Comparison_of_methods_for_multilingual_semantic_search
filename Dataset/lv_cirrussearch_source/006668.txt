Astronomiskā vienība (au jeb AU, arī ua), pilnā nosaukumā astronomiskā garuma vienība ir garuma mērvienība, kas vienāda ar 149 597 870 700 metriem un atbilst aptuveni vidējam attālumam no Zemes līdz Saulei (un vienāda ar Zemes orbītas lielo pusasi). Izmanto attālumu mērīšanai astronomijā, galvenokārt Saules sistēmā un citu zvaigžņu sistēmās. 1 au = 149 597 870 700 ± 3 m = 1,49597870700×10¹¹ m ≈ 8,317 gaismas minūtes ≈ 499 gaismas sekundes 1 gaismas sekunde ≈ 0,002 au 1 gaismas minūte ≈ 0,120 au 1 gaismas stunda ≈ 7,214 au 1 gaismas diena ≈ 173 au 1 gaismas gads ≈ 63 241 au 1 pc ≈ 206 265 au Kopš 1976. gada oficiāli astronomiskā vienība bija noteikta 149 597 870,691 ± 0,030 km. Tā bija balstīta uz Gausa gravitācijas konstanti un ņēma vērā Saules masu. 2012. gada 31, augustā Starptautiskās Astronomijas savienības Ģenerālajā asamblejā Pekinā tika pieņemta jauna astronomiskās vienības definīcija ar garumu 149 597 870 700 ± 3 m. Jaunais attālums vairs netiek piesaistīts Saules masai, kura ir mainīga laika gaitā. Bez tam Starptautiskā Astronomijas savienība par astronomiskās vienības simbolu ieteica lietot "au" IAU WG on NSFA Current Best Estimates. Atjaunināts: 25 September 2009 "RESOLUTION B2 on the re-definition of the astronomical unit of length", RESOLUTION B2, Beijing, Kina: International Astronomical Union, 31 August 2012. Atjaunināts: 2012-09-19 Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)