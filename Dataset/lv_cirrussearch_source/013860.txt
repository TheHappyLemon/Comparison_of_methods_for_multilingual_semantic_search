Kohei Učimura (japāņu: 内村航平, Kōhei Uchimura; dzimis 1989. gada 3. janvārī) ir profesionāls japāņu vingrotājs. Arī viņa vecāki bijuši vingrotāji. Ar vingrošanu sācis nodarboties triju gadu vecumā, pirmajās sacensībās piedalījies sešu gadu vecumā un bija palicis pēdējais. 2007. gadā pievienojies Japānas nacionālajai izlasei. Piedalījies divās Olimpiskajās spēlēs (2008, 2012). 2008. gadā Pekinā izcīnīja divas sudraba medaļas: komandu un individuālajās sacensībās. 2012. gadā Londonā komandu sacensībās un brīvajās kustībās izcīnīja sudrabu, savukārt individuālajā daudzcīņā izcīnīja savu pirmo Olimpisko spēļu zelta medaļu. Ar panākumiem startējis arī Pasaules čempionātā, kur sešas reizes kļuvis par čempionu, trīs reizes bijis otrais un četras reizes ierindojies trešajā vietā. Laikā no 2009. līdz 2011. gadam viņš triumfēja trijās individuālajās sacensībās Pasaules čempionātos, kļūdams par pirmo vingrotāju, kas to paveicis. Uzvarot arī 2013. gadā, Učimura kļuva par pirmo vingrotāju, kas uzvar četrās individuālajās daudzcīņās pēc kārtas. 2011. gada aprīlī K. Učimura uzstādīja augstāko rezultātu individuālajās sacensībās kopš 2006. gada, kad tika mainīta punktu sistēma. «Kohei Uchimura». Nbcolympics.com. Skatīts: 2012. gada 31. maijā. «51. Kohei Uchimura». Time.com. Arhivēts no oriģināla, laiks: 2012. gada 15. maijā. Skatīts: 2012. gada 21. maijā. Arhivēts 2012. gada 15. maijā, Wayback Machine vietnē. «50 worldwide contenders for 2012: Kohei Uchimura». BBC.com. Skatīts: 2012. gada 21. maijā. «From the IG Vault: The Kohei Uchimura Story». Intlgymnast.com. Skatīts: 2012. gada 21. maijā. «2012 Olympic Profile: Kohei Uchimura». Wsj.com. Skatīts: 2012. gada 21. maijā. «Kohei Uchimura’s place in gymnastics history after record-breaking fourth world all-around championship». Nbcsports.com. Arhivēts no oriģināla, laiks: 2013. gada 14. oktobrī. Skatīts: 2013. gada 18. oktobrī. Olympedia profils (angliski) Munzüger Sport profils (vāciski) FIG profils (angliski)