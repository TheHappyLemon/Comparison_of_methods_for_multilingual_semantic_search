Mets Molsons (angļu: Matt Moulson; dzimis 1983. gada 1. novembrī) ir bijušais kanādiešu hokejists, malējais uzbrucējs. Pašlaik (2022) Molsons pilda skauta funkcijas Nacionālās hokeja līgas klubā Toronto "Maple Leafs". NHL aizvadījis 650 spēles, galvenokārt Ņujorkas "Islanders" un Bufalo "Sabres" komandās. 2006. gada vasarā Molsons noslēdza līgumu ar Losandželosas "Kings", nākamajā sezonā uzsākot savas profesionālā spēlētāja gaitas. 2006.—07. gada sezonu viņš aizvadīja AHL vienībā Mančestras "Monarchs". 2007.—08. gada sezonā uzbrucējs 22 spēles aizvadīja NHL kluba "Kings" rindās, taču arī 2008.—09. gada sezonā viņam tajā nostiprināties neizdevās. 2009. gada vasarā uzbrucējs noslēdza viena gada līgumu ar Ņujorkas "Islanders". Jau 2009.—10. gada sezonā viņš kļuva par vienu "Islanders" vadošajiem uzbrucējiem. 2011.—12. gada sezona bija rezultatīvāka Molsona līdzšinējā NHL karjerā. To viņš noslēdza ar 69 punktiem, tādējādi esot otrs rezultatīvākais komandas spēlētājs aiz Džona Tavaresa. 2013.—14. gada sezonas ievadā Molsons tika aizmainīts uz Bufalo "Sabres", savukārt sezonas otrajā pusē nonāca Minesotas "Wild" rindās. Vasarā Molsons noslēdza jaunu līgumu ar Bufalo "Sabres". Eliteprospects profils (angliski) Internet Hockey Database profils (angliski) Hockey-Reference profils (angliski)