Napoleons Hills (angļu: Napoleon Hill; dzimis 1883. gada 26. oktobrī, miris 1970. gada 8. novembrī) bija amerikāņu Jaunās domāšanas (New Thought) kustības personālās attīstības grāmatu autors. Viņa 1937. gadā publicētā "Domā un kļūsti bagāts" (Think and Grow Rich) Hilla nāves brīdī bija publicēta 20 miljonos eksemplāru. Dzimis Virdžīnijas štatā, nabadzīgā ģimenē. 1908. gadā, strādādams par reportieri, intervēja Endrū Kārnegiju, kurš esot ieteicis Hillam veikt pētījumu par bagātu un ietekmīgu cilvēku rakstura īpašībām, tos intervējot. To darīdams, Hills esot nonācis pie secinājumiem, kurus izklāstījis savās grāmatās. No 1933. līdz 1936. gadam bija prezidenta Franklina Rūzvelta padomnieks. Vikikrātuvē par šo tēmu ir pieejami multivides faili. Skatīt: Napoleons Hills.