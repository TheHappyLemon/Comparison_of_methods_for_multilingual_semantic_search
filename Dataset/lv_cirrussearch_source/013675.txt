Punktu klasifikācija Giro d'Italia ir viena no papildus klasifikācijām Giro d'Italia sacensībās. To nosaka pēc iegūtās vietas katrā no posmiem, neatkarīgi no laika atstarpēm starp dalībniekiem. Laika posmā no 1967. līdz 1969. gadam līderis nēsāja sakranu krekliņu, bet 1970. gadā krāsa tika nomainīta uz gaišsārti violetu, sauktu par Maglia Ciclamino, alpu vijolītes krāsā. Sarkanā krāsa atkal tika ieviesta 2010. gadā. Tagad līdera krekliņu sauc par Maglia Rosso Passione. Kopš 2009. gada katra posma uzvarētājs saņem 25 punktus, neatkarīgi no posma veida (atšķirībā no Tour de France, kur par uzvarām kalnu posmos tiek piešķirti mazāk punktu kā līdzenumu posmos). Nākamās vietas ieguvējs saņem 20 punktus, bet pārējie 16, 14, 12, 10, 9, 8, 7, 6, 5, 4, 3, 2, līdz pat piecpadsmitās vietas ieguvējam, kurš saņem vienu punktu. Katrā posmā, izņemot individuālo un komandas braucienu, ir sprinta starpfiniši. Pirmajam, kurš šķērso starpfiniša līniju, piešķir 8 punktus, nākamajam 6 punktus, pēc tam 4, 3, 2, līdz pat sestajam, kurš saņem vienu punktu. Ja diviem vai vairāk sportistiem ir vienāds punktu skaits, rangu nosaka pēc uzvaru skaita posmos, pēc tam pēc starpfinišu sprintu uzvaru skaita un visbeidzot pēc mazāka kopējā laika sacensību kopvērtējumā. 2010 Giro Jersey Presented In Florence | Cyclingnews.com Laura Weislo. «Giro d'Italia classifications demystified». Cyclingnews, 2008. gada 13. maijs. Skatīts: 2009. gada 7. oktobris.