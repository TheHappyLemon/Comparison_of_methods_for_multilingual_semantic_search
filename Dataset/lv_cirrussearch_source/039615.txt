Melnējošā beka (Cyanoboletus pulverulentus) ir Latvijā ļoti reta beku dzimtas sēne, kuras augļķermeņi ir ēdami. Citi sēnes latīniskie nosaukumi - Boletus pulverulentus, Tubiporus pulverulentus un Xerocomus pulverulentus. Visi šie nosaukumi saistīti ar pulveri, pateicoties jaunu melnējošo beku viegli miltainajai virsmai. Latvijā pirmoreiz konstatēta 2013. gadā Kazdangā. Cepurīte: krāsa no tumši brūnas līdz sarkanbrūnai vai dzeltenbrūnai. Diametrs līdz 10 cm. Virsma gluda un samtaina. Mīkstums dzeltens, blīvs, ar maigu garšu, saspieduma rezultātā stipri zilē un vēlāk nomelnē. Stobriņi: gaiši dzelteni līdz olīvdzelteniem. Atveres netīri dzeltenas. Kātiņš: augšdaļā dzeltens ar sarkaniem punktiņiem, lejpusē sarkans, salīdzinoši tievs. Garums līdz 10 cm, resnums līdz 3 cm. Sporas: olīvbrūnas, 11-15/4-6 µm. Bazīdijas: 22-35/6-9 µm. Mikorizas sēne. Aug vasarā un rudenī, lapu koku mežos mitrās auglīgās augsnēs, īpaši zem dižskābaržiem un ozoliem, atklātās vietās, nogāzēs vai pie taciņām. Sēne nedaudz līdzīga pārslainajai bekai un parastajai raganbekai, kurām abām stobriņu atveres sarkanīgas, kamēr melnējošajai bekai - dzeltenas. Ēdama, bet tiek vērtēta ne tik augstu kā vairums beku. Sēņošana Sēnes kulinārijā Sēņu tirdzniecība «Kazdangas parkā atrod Latvijā vēl nereģistrētu beku – melnējošo». Arhivēts no oriģināla, laiks: 2021. gada 23. janvārī. Skatīts: 2017. gada 15. septembrī. Arhivēts 2021. gada 23. janvārī, Wayback Machine vietnē. T. Lessoe, Sēnes, 192. lpp., “Zvaigzne ABC”, ISBN 9984-22-283-7. Bessette AE, Roody WC, Bessette AR. Mushrooms of the Southeastern United States. Syracuse, New York : Syracuse University Press, 2007. 222–3. lpp. ISBN 978-0-8156-3112-5. Š. Evansa, Dž. Kibijs, Sēnes, 196. lpp., “Zvaigzne ABC”, ISBN 9984-37-648-6. Mikologu biedrība Dabas muzejā Arhivēts 2017. gada 5. maijā, Wayback Machine vietnē. Sēnes.lv