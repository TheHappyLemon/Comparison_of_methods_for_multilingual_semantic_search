Vēju tornis (grieķu: Αέρηδες) ir antīkā celtne Atēnu Romiešu Agorā, kas tiek uzskatīta par pirmo pasaules meteoroloģisko staciju. Marmora celtni, kas ir 12 metrus augsta un kuras diametrs ir 8 metri, visticamāk uzbūvēja astronoms Kiras Andronīks 1. gadsimtā pirms mūsu ēras, bet, iespējams, celtne ir senāka. Celtnei ir astoņstūra forma, un tā orientēta debess pušu virzienā. Katrā no astoņiem virzieniem frīzē attēlots attiecīgā vēja dievs — ziemeļvējam — Borejs, rietumvējam — Zefīrs u.t.t. Kompleksā ietilpa arī vēja rādītājs Tritona izskatā, klepsidra (ūdens pulkstenis) un saules pulkstenis. Bizantijas laikā celtne kalpoja kā baznīcas zvanu tornis, bet Osmaņu impērijas laikā — dervišu mītne. 19. gadsimtā pa pusei aizgruvošo celtni atraka Atēnu arheoloģiskā biedrība. Pēc Vēju torņa parauga celtas vairākas citas celtnes, tostarp Redklifa observatorija Oksfordā. Atēnu Romiešu Agora ar Vēju tornis un Akropoli fonā Torņa frīze ar vēja dieviem Torņa plāns ar vēju nosaukumiem Iekštelpas grīda Vikikrātuvē par šo tēmu ir pieejami multivides faili. Skatīt: Vēju tornis. Encyclopædia Britannica ieraksts