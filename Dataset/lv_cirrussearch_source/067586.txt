Bustrofedons (no sengrieķu: βοῦς — ‘vērsis’ un στρέφω — ‘pagriežu’) ir rakstības veids, kurā katrā jaunā rindiņā raksta virziens tiek mainīts uz pretējo, burtu formu pielāgojot raksta virzienam, faktiski spoguļrakstā. Joprojām neatšifrētajā Lieldienu salas rongorongo rakstībā novērojams tā sauktais apvērstais bustrofedons, kurā jaunās rindas pagrieztas par 180°, nemainot grafēmas spoguļrakstā. Vēsturiski bustrofedons izmantots Senajā Grieķijā, kā arī etrusku, dienvidarābu, rūnu un citās rakstībās. Mūsdienās pielietots tikai mazizmantotajā avoiuli rakstībā Pentekostas salā Vanuatu, kā arī atsevišķās mākslīgās valodās un dekoratīviem nolūkiem. Tezaurs.lv Bustrofedons Vikikrātuvē par šo tēmu ir pieejami multivides faili. Skatīt: Bustrofedons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)