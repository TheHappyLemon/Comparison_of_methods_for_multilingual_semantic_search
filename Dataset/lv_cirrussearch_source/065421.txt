Tadžikijas ASPR (tadžiku: جمهوريت اجتماعی شوروى مختار تاجيكستان / Çumhūrijati Sūsiolistiji Şūraviji Muxtori Toçikston) bija no 1924. līdz 1929. gadam Tadžikistānas teritorijā eksistējoša autonoma padomju republika Uzbekijas PSR sastāvā. Tās galvaspilsēta bija Dušanbe. Pēc tam, kad Krievijas Turkestānu, kā arī Buhāras emirāta un Hivas hanistes teritorijas ieņēma Sarkanā armija, to teritorijā izveidoja Turkestānas APSR, Buhāras SPR un Horezmas SPR. 1924. gada 14. oktobrī tās likvidēja un uzbeku un tadžiku apdzīvotajā teritorijā izveidoja Uzbekijas SPR ar Tadžikijas ASPR. 1929. gadā izveidoja Tadžikijas PSR.