Anklāvs ir kāda valsts vai valsts daļa, kura no visām pusēm robežojas ar citas valsts teritoriju. Valstu anklāvi ir Vatikāns, Sanmarīno (abus iekļauj Itālija), Lesoto (iekļauj Dienvidāfrika). Ja anklāvs ir valsts daļa, tas vienlaicīgi ir arī eksklāvs — teritorija, kas nerobežojas ar valsts pamatteritoriju. Taču ne visi eksklāvi ir anklāvi, jo šāda teritorija var robežoties ar vairāk kā vienu valsti. Piemēram, Kabinda, kas pieder Angolai, robežojas ar Kongo Demokrātisko Republiku un Kongo Republiku, bet Azerbaidžānai piederošais eksklāvs Nahčivana robežojas ar Irānu, Armēniju un Turciju. Vikikrātuvē par šo tēmu ir pieejami multivides faili. Skatīt: Anklāvs. Krievijas Lielās enciklopēdijas raksts (krieviski) Encyclopædia Universalis raksts (franciski)