Para ledus hokejs (angļu: Para ice hockey; arī roku hokejs vai kamaniņu hokejs (angļu: ice sledge hockey, sled hockey)) ir komandas sporta spēle uz ledus, analoga hokejam ar ripu, taču domāta cilvēkiem ar īpašām vajadzībām. Divas spēlētāju komandas sacenšas savā starpā, pārvietojoties pa ledu ar speciālām kamaniņām un ar hokeja nūju palīdzību cenšas izdarīt pēc iespējas vairāk metienu pretinieka vārtos, aizsargājot savējos. Uzvar komanda, kas iemetusi visvairāk ripu pretinieka vārtos. Para ledus hokejs ir iekļauts paraolimpisko ziemas spēļu programmā. Para ledus hokejs parādījās Stokholmā 20. gadsimta 60. gadu sākumā, kādā no rehabilitācijas centriem cilvēkiem ar īpašām vajadzībām. 1969. gadā pilsētā jau darbojās no piecām komandām sastāvoša para ledus hokeja līga, kurā sacentās gan spēlētāji ar fiziskiem traucējumiem, gan fiziski veseli spēlētāji. Tajā pašā gadā notika pirmā šī sporta veida starptautiskā spēle: Stokholmā ieradās Oslo komanda. Drīz para ledus hokejs sāka attīstīties arī citās valstīs. 1976. gada paraolimpiskajās ziemas spēlēs tika nospēlēta viena para ledus hokeja paraugspēle, un, sākot ar 1994. gadu, šo sportu regulāri iekļāva paraolimpiskajās ziemas spēlēs, kur tas ir viens no populārākajiem sporta veidiem. Kopš 1996. gada norisinās para ledus hokeja pasaules čempionāti. Pēdējā laikā para ledus hokeja komandās iesaistās arī sievietes. Spēles noteikumi neierobežo dalībnieku dzimumu, komandās, arī visaugstākā līmeņa turnīros un paraolimpisko spēļu laikā var vienlīdzīgi spēlēt arī sievietes. 1993. gadā para ledus hokeja komanda tika izveidota arī Igaunijā. Attīstību Latvijā para ledus hokejs varēs uzsākt, pateicoties Agitos Foundation piešķirtajam grantam (šī ir pirmā reize, kad Latvija saņem Agitos Foundation atbalstu). Plānots iegādāties nepieciešamo šī sporta veida inventāru, kā arī veikt treneru un spēlētāju apmācību, attīstot šo sporta veidu ciešā sadarbībā ar Latvijas Hokeja federāciju. Ar para ledus hokeja popularizēšanu un tā darbības attīstīšanu Latvijā nodarbosies Latvijas Para ledus hokeja federācija, kas nodibināta 2018. gada 2. novembrī. «Sports - Latvijas Paralimpiskā komiteja». Latvijas Paralimpiskā komiteja (lv-LV). Skatīts: 2018-11-09. «Paralympics unhappy with CTV's plan». Toronto. Arhivēts no oriģināla, laiks: 2010. gada 17. marts. «Sledge hockey teams can add women for 2010 Games». CTVOlympics.ca. 2009-04-03. Skatīts: 2010-02-22. «Latvijā sākta para ledus hokeja attīstība - Latvijas Paralimpiskā komiteja». Latvijas Paralimpiskā komiteja (lv-LV). Skatīts: 2018-11-07. LURSOFT. «Latvijas Para Ledus Hokeja Federācija, 40008281694 - par uzņēmumu». company.lursoft.lv (latviešu), 2018-11-07. Skatīts: 2018-11-07. Vikikrātuvē par šo tēmu ir pieejami multivides faili. Skatīt: Para ledus hokejs. Следж-хоккей на сайте Международного паралимпийского комитета Что такое следж-хоккей? Представление программы Паралимпийских игр в Сочи в газете «БИЗНЕС Онлайн» от 7 марта 2014 года http://usawarriorshockey.org/?p=432 http://video.capitals.nhl.com/videocenter/console?id=186113 Arhivēts 2013. gada 6. jūnijā, Wayback Machine vietnē. World Para Ice Hockey