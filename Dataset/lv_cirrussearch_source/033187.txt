Gedeons Barca (ungāru: Barcza Gedeon; 1911. gada 21. augusts Kišūjzālāša — 1986. gada 27. februāris Budapešta) bija Ungārijas starptautiskais lielmeistars šahā (1954). No 1940. gadu sākuma līdz 1960. gadu beigām bijis viens no spēcīgākajiem Ungārijas šahistiem. Astoņas reizes uzvarējis Ungārijas šaha čempionātos (1942, 1943, 1947, 1950, 1951, 1955, 1957, 1958). Daudzu starptautisko šaha turnīru uzvarētājs un godalgoto vietu ieguvējs. Par panākumiem turnīros FIDE 1950. gadā viņam kā vienam no pirmajiem piešķīrusi starptautiskā meistara (IM), bet 1954. gadā - starptautiskā lielmeistara (GM) nosaukumu. Vēlākajos gados sekmīgi piedalījies arī korespondencšaha turnīros. 1966. gadā kļuvis par ICCF starptautisko meistaru (ICM). Piedalījies Pasaules šaha čempiona nosaukuma izcīņas cikla starpzonas turnīros: 1952. gadā Stokholmā ieņēmis 15. vietu, bet 1962. gadā turpat palicis 14. vietā. Sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 7 reizes (1952-1962, 1968). Komandu vērtējumā izcīnījis bronzas (1956) medaļu, bet individuālajā vērtējumā izcīnījis zelta (1954), sudraba (1956) un bronzas (1968) medaļas; neoficiālajā Pasaules šaha olimpiādē piedalījies 1936. gadā un izcīnījis zelta medaļu komandu vērtējumā; Eiropas komandu šaha čempionātā piedalījies 3 reizes (1961-1970). Komandu vērtējumā izcīnījis sudraba (1970) un 2 bronzas (1961, 1965) medaļas, bet individuālajā vērtējumā izcīnījis zelta (1965) medaļu. Pēc izglītības matemātiķis, bijis matemātikas profesors. Bijis Ungārijas šaha žurnāla Magyar Sakkélet redaktors (1952—1972) un sarakstījis grāmatas par šahu. Devis ieguldījumu šaha atklātņu teorijā. Barcas vārdā ir nosaukta atklātnes sistēma — 1. Zf3 d5 2. g3. 1952 Stockholm Interzonal Tournament 1962 Stockholm Interzonal Tournament OlimpBase :: Men's Chess Olympiads :: Gedeon Barcza OlimpBase :: unofficial Chess Olympiads :: Gedeon Barcza OlimpBase :: European Men's Team Chess Championship :: Gedeon Barcza Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)