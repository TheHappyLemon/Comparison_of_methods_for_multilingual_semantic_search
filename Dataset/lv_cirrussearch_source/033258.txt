Ivans Radulovs (bulgāru: Иван Радулов; dzimis 1939. gada 7. janvārī Burgasā) ir Bulgārijas starptautiskais lielmeistars šahā (1972). 1970. un 1980. gados bijis viens no spēcīgākajiem Bulgārijas šahistiem. Trīskārtējs Bulgārijas šaha čempions (1971, 1977, 1980). 1973. gadā Ļeņingradā piedalījies Pasaules šaha čempiona izcīņas cikla starpzonu turnīrā, kurā ierindojies 12. vietā. 1982. gadā Polaņicazdrojā izcīnījis trešo vietu Akibas Rubinšteina memoriālā. 2005. gadā uzvarējis plašā starptautiskā šaha turnīrā Francijā. Par panākumiem turnīros FIDE 1968. gadā Radulovam piešķīrusi starptautiskā meistara (IM), bet 1972. gadā - starptautiskā lielmeistara (GM) nosaukumu. 2013. gadā Plovdivā uzvarējis Eiropas čempionātā ātrajā šahā. Pārstāvējis Bulgārijas komandu lielākajos komandu šaha turnīros: Pasaules šaha olimpiādēs piedalījies 8 reizes (1968-1974, 1978-1982, 1986). Komandu un individuālajā vērtējumā izcīnījis 2 bronzas (1968) medaļas; Eiropas komandu šaha čempionātos piedalījies 4 reizes (1970, 1977-1983); Pasaules studentu šaha čempionātos piedalījies 6 reizes (1961-1966). Komandu vērtējumā izcīnījis bronzas (1963) medaļu, bet individuālajā vērtējumā izcīnījis zelta (1961) medaļu; Balkānu valstu komandu šaha čempionātos piedalījies 14 reizes (1971-1982, 1986, 1990). Komandu vērtējumā izcīnījis 4 zelta (1973, 1974, 1982, 1986), 5 sudraba (1971, 1972, 1975, 1976, 1979) un 5 bronzas (1977, 1978, 1980, 1981, 1990) medaļas, bet individuālajā - 3 zelta (1973, 1975, 1976), 3 sudraba (1977, 1980, 1990) un 7 bronzas (1971, 1974, 1978, 1979, 1981, 1982, 1986) medaļas. Pēc profesijas ir inženieris. Piedalījies Sofijas dzelzceļa stacijas projektēšanas darbos. Precējies, ir divi bērni un četri mazbērni. 1973 Leningrad Interzonal Tournament «XX Memoriał Akiby Rubinsteina Polanica Zdrój 1982». Arhivēts no oriģināla, laiks: 2016. gada 14. martā. Skatīts: 2016. gada 20. maijā. «St Quentin 2005 - la ronde 9». Arhivēts no oriģināla, laiks: 2012. gada 20. jūlijā. Skatīts: 2012. gada 20. jūlijā. OlimpBase :: Men's Chess Olympiads :: Ivan Radulov OlimpBase :: European Men's Team Chess Championship :: Ivan Radulov OlimpBase :: World Student Team Chess Championship :: Ivan Radulov OlimpBase :: Men's Chess Balkaniads :: Ivan Radulov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)