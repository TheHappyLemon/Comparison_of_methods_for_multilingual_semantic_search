Cetiju dzimta (Cettiidae) ir maza auguma zvirbuļveidīgo (Passeriformes) putnu dzimta, kas apvieno 32 mūsdienās dzīvojošas sugas un kas tiek iedalītas 7 ģintīs. Daži sistemātiķi cetiju dzimtā sistematizē arī zaļās hīlijas, žubīšķauķus un Grauera ķauķus, lai gan to piederība dzimtai ir neskaidra. Nesenā pagātnē visas cetiju dzimtas sugas tika sistematizētas ķauķu dzimtā (Sylviidae), tomēr saskaņā ar jaunākajiem ģenētiskajiem atklājumiem zvirbuļveidīgo putnu sistemātikā ir veikta klasifikācijas revīzija. Cetijām vistuvāk radniecīgā ir garastīšu dzimta (Aegithalidae). Cetiju dzimtas putni mājo galvenokārt Āzijā un Āfrikā, bet sastopami arī Eiropā un Okeānijā. Viens no plašākajiem izplatības areāliem ir cetiju ģintij. Šīs grupas putni sastopami, sākot ar Rietumeiropu un beidzot ar Klusā okeāna krastu Āzijā. Lielākā daļa dzimtas sugu ir nometnieki, toties Āzijas īsastīte ir izteikts gājputns, bet dziedātājcetija un cetija ir daļēji migrējoši putni. Dažas sugas, piemēram, gaišpēdu īsastīte migrē, sezonāli mainot augstumu virs jūras līmeņa. Cetiju dzimtas sugas ir maza auguma dziedātājputni, kuriem ir vidēji gara vai gara aste, izņemot īsastītes un tesijas. Daļai ir neuzkrītošs, pelēkbrūns vai brūns apspalvojums. Tomēr vairākas ģintis apvieno krāsainākus putniņus, piemēram, tesijas un kalnu ķauķi. Šīs dzimtas putniņi mājo krūmājos un kokos, barojas ar kukaiņiem. Cetiju dzimta (Cettiidae) Cetijas (Cettia) Bērgalvas īsastīte (Cettia castaneocoronata) Cetija (Cettia cetti) Lielā cetija (Cettia major) Pelēksānu cetija (Cettia brunnifrons) Dziedātājcetijas (Horornis) Bugenvila cetija (Horornis haddeni) Dzeltenvēdera cetija (Horornis acanthizoides) Dziedātājcetija (Horornis diphone) Fidži cetija (Horornis ruficapilla) Filipīnu cetija (Horornis seebohmi) Himalaju cetija (Horornis brunnescens) Kalnu cetija (Horornis fortipes) Mandžūrijas cetija (Horornis borealis) Olīvu cetija (Horornis flavolivaceus) Palau cetija (Horornis annae) Tanimbāras cetija (Horornis carolinae) Zālamanu cetija (Horornis parens) Zunda cetija (Horornis vulcanius) Īsastītes (Urosphena) Āfrikas īsastīte (Urosphena neumanni) Āzijas īsastīte (Urosphena squameiceps) Borneo īsastīte (Urosphena whiteheadi) Gaišpēdu īsastīte (Urosphena pallidipes) Timoras īsastīte (Urosphena subulata) Kalnu ķauķi (Abroscopus) Dzeltenvēdera ķauķis (Abroscopus superciliaris) Kalnu melnsejas ķauķis (Abroscopus schisticeps) Rudsejas ķauķis (Abroscopus albogularis) Kalnu šuvējputni (Phyllergates) Kalnu šuvējputns (Phyllergates cuculatus) Rudgalvas šuvējputns (Phyllergates heterolaemus) Platknābja ķauķi (Tickellia) Platknābja ķauķis (Tickellia hodgsoni) Tesijas (Tesia) Javas tesija (Tesia superciliaris) Olīvmuguras tesija (Tesia olivea) Pelēkvēdera tesija (Tesia cyaniventer) Rudgalvas tesija (Tesia everetti) Incertae Sedis: Grauera ķauķi (Graueria) Grauera ķauķis (Graueria vittata) Zaļās hīlijas (Hylia) Zaļā hīlija (Hylia prasina) Žubīšķauķi (Pholidornis) Žubīšķauķis (Pholidornis rushiae) «World Bird List: Wren-babblers, crombecs, bush warblers, Streaked Scrub Warbler, yellow flycatchers & hylias, 2018». Arhivēts no oriģināla, laiks: 2017. gada 29. maijā. Skatīts: 2017. gada 25. maijā. Bush-warblers, Stubtails, Tesias and allies Alström, P.; Ericson, P.G.P.; Olsson, U. & Sundberg, P. (2006): Phylogeny and classification of the avian superfamily Sylvioidea. Mol. Phylogenet. Evol. 38(2): 381–397. doi:10.1016/j.ympev.2005.05.015 PMID 16054402 IUCN: Urosphena squameiceps IUCN: Horornis diphone IUCN: Cettia cetti Oiseaux: Family : Cettiidae Cettiidae – Cettia Bush Warblers and Allies