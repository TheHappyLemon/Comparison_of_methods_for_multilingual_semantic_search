SAP SE ir Vācijas uzņēmums, kas nodarbojas ar uzņēmējdarbības programmatūras izstrādi un apkalpošanu. Tā galvenais birojs atrodas Valdorfā. Uzņēmums dibināts 1972. gadā. Tas ir viens no lielākajiem programmatūras uzņēmumiem pasaulē. SAP pazīstamākie produkti ir uzņēmuma resursu plānošanas sistēma (SAP S/4HANA), klientu attiecību pārvaldība un klientu pieredze (SAP C/4HANA), tīkla un izdevumu pārvaldība, digitālā piegādes ķēde, cilvēkresursu un personu iesaiste, biznesa tehnoloģiju platforma. SAP AG akcijas tiek kotētas Frankfurtes un Ņujorkas fondu biržā. Lielākie akcionāri (2019. gada decembrī): Dītmara Hopa ģimene (5,04 %), Haso Platnera ģimene (5,89 %), pārvaldnieku grupa (5,89 %), BlackRock, Inc. (5,6 %). Uzņēmums ir Manheimas sporta arēnas SAP Arena sponsors. 1972. gada jūnijā pieci bijušie IBM darbinieki Haso Platners, Dītmars Hops, Klauss Čira un Hanss Verners Hektors Veinheimā dibināja privātās partnerības uzņēmumu SAP (Systemanalyse und Programmenentwicklung — "Sistēmanalīze un programmattīstība"). Pirmais lielākais klients bija britu Imperial Chemical Industries nodaļa, kam tika izstrādāta grāmatvedības un algu programma. 1973. gadā tika izlaista pirmais komercprodukts — finanšu grāmatvedības programma RF (vēlāk tā nodēvēta par SAP R/1), kas darbojās uz lieldatora. 1976. gadā tika reģistrēta sabiedrība ar ierobežotu atbildību SAP GmbH, akronīmu atšifrējot kā Systeme, Anwendungen und Produkte in der Datenverarbeitung ("Sistēma, lietojumprogrammas un produkts datu apstrādē"). Pēc pieciem gadiem privātā partnerība likvidēta, un tās tiesības nodotas SAP GmbH. 1977. gadā uzņēmums pārcēlās uz Valdorfu; tas sāka programmatūras piegādāšanu klientiem ārpus Vācijas. 1979. gadā tika izlaista uzņēmējdarbības programmatūras uzlabota versija SAP R/2. 1984. gadā Šveicē tika dibināts pirmais meitas uzņēmums ārvalstīs SAP (International) AG. 1987. gadā sākās darbs pie SAP R/3. 1988. gadā uzņēmums tika pārreģistrēts kā publiska akciju sabiedrība SAP AG. Akcijas sāka kotēt Frankfurtes un Štutgartes fondu biržā. 1990. gadā tika iegūti 50 % Vācijas programmatūras uzņēmuma Steeb Anwendungssysteme kapitāldaļu un iegūts uzņēmums CAS. Austrumvācijā tika izveidots kopuzņēmums kopā ar Siemens Nixdorf un Robotron. 1991. gadā tika prezentēta sistēma SAP R/3. 1991. gadā SAP ieguva 100 % Steeb kapitāldaļu, tādējādi klientus varēja labāk apkalpot starptautiskā mērogā. 1993. gadā sākās sadarbība ar Microsoft, lai SAP R/3 portētu uz Windows NT operētājsistēmu, kas tika izlaista nākamajā gadā. 1994. gadā tika iegādāts uzņēmums Dacos Software, kas nodrošināja mazumtirdzniecības risinājumus. 1995. gadā SAP iekļuva Vācijas biržas indeksā DAX. 1997. gadā tika iegādāts uzņēmums Kieffer & Veittinger, kas izstrādāja pārdošanas atbalsta programmatūru. 1998. gadā SAP akcijas sāka kotēt Ņujorkas fondu biržā. 1998. gadā tika iegādāts ASV uzņēmums Campbell Software, kas bija darbaspēka pārvaldības un personiskā laika un apmeklētības reģistrēšanas programmatūras nodrošinātājs. 1998. gadā SAP ieguva vairākumu Izraēlas uzņēmumā OFEK-Tech, kas specializējies noliktavu loģistikas pārvaldībā un kontrolē. 2001. gadā tika iegādāts ASV un Izraēlas uzņēmums TopTier Software, kas izstrādāja portālu programmatūru un integrācijas produktus. 2002. gadā tika nopirkts Izraēlas uzņēmums TopManage Financial Solutions, kas nodrošināja atbalsta un apmācības pakalpojumus grāmatvedības un biznesa pārvaldības programmatūrai TopManage. 2004. gadā tika izlaista integrētā platforma SAP NetWeaver, ko izstrādāja Izraēlas speciālisti; iegādāti uzņēmumi: Norvēģijas iLytix Systems (attīstīja atskaišu un budžeta rīku XL Reporter), ASV A2i (attīstīja platformu xCat produktu satura pārvaldībai), Vācijas SAP Systems Integration AG. 2004. gadā tika iegādāti uzņēmumi: ASV TomorrowNow (trešās puses uzņēmumu programmatūras uzturētājs), Apvienotās Karelistes DCS Quantum (automašīnu izplatīšanas pārvaldības risinājumi), ASV Lighthammer Software (ražošanas uzraudzības un pārvaldības sistēmas), Kanādas Triversity (tirdzniecības vietas programmatūras risinājumi), Transact In Memory (atmiņas datubāzes risinājumi), ASV Khimetrics (klientu pieprasījuma pārvaldības risinājumi), ASV Callixa (uzņēmuma informācijas integrācijas programmatūra). 2006. gadā tika prezentēta uzņēmuma resursu plānošanas sistēma SAP ERP; iegādāti uzņēmumi: ASV Virsa Systems (uzņēmuma riska pārvaldības programmatūra), ASV Frictionless Commerce (pēc pieprasījuma piegādātāja attiecību pārvaldības programmatūra), ASV Praxis Software (klientu attiecību pārvaldības sistēma e-komercijā), ASV Factory Logic (ražotnes darbu plānošana un piegādes sinhronizācija). 2007. gadā SAP nopirka uzņēmumus: ASV Pilot Software (biznesa inteliģences risinājumi), ASV OutlookSoft (uzņēmuma veiktspējas pārvaldības programmatūra), Somijas Wicom Communications (uzņēmuma sakaru risinājumi), Norvēģijas MaXware (identitātes pārvaldības programmatūra), Indijas Yasu Technologies (biznesa noteikumu un biznesa procesu pārvaldības sistēma), Francijas Business Objects (biznesa inteliģences risinājumi). 2008. gadā tika iegādāts ASV uzņēmums Visiprise, kas izstrādāja ražošanas izpildes programmatūras risinājumus. 2009. gadā tika iegādāti uzņēmumi: Coghead (platforma kā pakalpojums), SkyData (klientu attiecību pārvaldības mobilie risinājumi), Clear Standards (uzņēmumu oglekļa dioksīda emisiju pārvaldība), Francijas Highdeal (cenu noteikšanas, novērtēšanas un maksājumu programmatūra), SOALogix (integrācijas programmatūra ar SAP), SAF Simulation Analytics (pasūtīšanas, prognozēšanas un papildināšanas programmatūra mazumtirdzniecības un vairumtirdzniecības nozarē). 2010. gada aprīlī tika iegādāts Vācijas uzņēmums TechniData, kas nodrošināja produktu drošuma un vides, veselības un drošības (EHS) risinājumus. Maijā par 5,8 miljoniem USD tika nopirkts ASV uzņēmums Sybase, kas specializējies datubāzes pārvaldības sistēmās, informācijas analīzē un mobilo datu apstrādē. Decembrī tika iegādāts Vācijas IT konsultāciju uzņēmums Cundus. 2011. gadā tika izlaista atmiņas datubāzes sistēma SAP HANA. 2011. gada martā no Vācijas uzņēmuma SECUDE tika nopirkta drošības un identifikācijas risinājumu izstrāde. Septembrī tika iegādāts Vācijas uzņēmums Crossgate (biznesa integācijas nodrošinātājs) un ASV uzņēmums Right Hemisphere (3D vizualizācija). Decembrī par 3,4 miljardiem USD tika iegādāts ASV uzņēmums SuccessFactors, kas nodrošināja mākoņbāzētu cilvēkresursu pārvaldības risinājumus. 2011. gada 1. decembrī konsultāciju un ārpakalpojumu uzņēmums Steeb Anwendungssysteme GmbH tika pārdots Vācijas uzņēmumam All for One Midmarket AG (kopš 2012. gada All for One Steeb). 2012. gada janvārī tika iegādāts Vācijas uzņēmums Datango, kas nodrošināja darbaspēka veiktspējas atbalsta programmatūru. Jūnijā tika nopirkts ASV uzņemums Syclo, kas izstrādāja mobilo ierīču risinājumus uzņēmumiem. Oktobrī par 4,3 miljardiem dolāru tika iegādāts ASV uzņēmums Ariba, kas piedāvāja mākoņbāzētus biznesa komercijas risinājumus. 2013. gada februārī tika nopirkts Vācijas uzņēmums Ticket-Web (piedāvāja biļešu sistēmas sporta un izklaides pasākumiem) un ASV uzņēmums SmartOps (krājumu un pakalpojumu optimizācijas programmatūra). Martā tika iegādāts Kanādas uzņēmums Camilion, kas izstrādāja apdrošināšanas risinājumus. Maijā par 1,5 miljardiem USD tika iegādāts Šveices uzņēmums Hybris, kas izstrādāja komercijas programmatūru. Septembrī tika nopirkts Francijas uzņēmums KXEN, kas izstrādāja mākoņbāzētus risinājumus ar pareģošanas analītiku. 2014. gada martā tika iegādāts ASV uzņēmums Fieldglass, kas nodrošināja darbaspēka pārvaldības risinājumus. Maijā par 1,1 miljardu dolāru tika iegādāts ASV uzņēmums SeeWhy, kas izstrādāja mākoņbāzētu uzvedības mērķa mārketinga programmatūra. 2014. gada 7. jūlijā uzņēmums tika pārreģistrēts par Eiropas komercsabiedrību SAP SE. Septembrī par 8,3 miljardiem ASV dolāru tika nopirks uzņēmums Concur Technologies, kas uzturēja mākoņbāzētu ceļojumu un izmaksu pārvaldības programmatūru; šis bija līdz šim dārgākais SAP darījums. 2014. gadā SAP sāka sadarbību ar IBM mākoņbāzētu pakalpojumu pārdošanā. 2015. gadā tika sākta sadarbība ar HPE, lai nodrošinātu SAP platformas drošus hibrīdus mākoņbāzētus pakalpojumus. Tika paziņota arī partnerība ar Microsoft, lai klientiem būtu pieejami rīki datu vizualizācijai, kā arī uzlabotām mobilajām lietotnēm. 2015. gadā tika prezentēta jaunas paaudzes uzņēmumu programmatūra SAP S/4HANA. 2015. gadā tika nopirkts Francijas jaunuzņēmums Multiposting, kas bija izveidojis automātiskas darba reklāmu publicēšanas risinājumu. 2016. gadā SAP paziņoja par nodomu veikt lielas investīcijas lietu interneta tehnoloģijās. 2016. gadā tika noslēgts sadarbības līgums ar Apple par iPhone un iPad lietotņu izstrādi SAP HANA platformai. Februārī tika iegādāts ASV uzņēmums MeLLmo Inc., kas izstrādāja datu analīzes un vizualizācijas risinājumu Roambi. Jūnija tika iegādāts Norvēģijas uzņēmums Fedem, kas specializējies inženiertehniskajā analīzē un celtniecības programmatūrā dinamiskai modelēšanai un noslogotu konstrukciju un mehānisku sistēmu mūža aprēķināšanai. Augustā tika nopirkts ASV uzņēmums Altiscale, kas nodrošina lielo datu risinājumus. Septembrī tika iegādāts Itālijas uzņēmums Plat.One, kas izstrādāja lietu interneta risinājumus. Septembrī Concur iegādājās jaunuzņēmumu Hipmunk, kas piedāvāja ceļojumu meklēšanas risinājumu. Decembrī tika nopirkts ASV uzņēmums Abakus, kas nodrošina mākoņveida risinājumu starpkanālu mārketinga mērīšanai un optimizēšanai. 2017. gadā tika noslēgts sadarbības līgums ar Google par SAP HANA pieejamību Google publiskajā mākoņplatformā. 2017. gadā tika palaista jauna SAP Leonardo sistēma, kas apvienoja dalītas programmatūras iespējas mašīnmācīšanā, lietu internetā, lielajos datos, analītikā un blokķēdēs. 2017. gada septembrī tika nopirkts Izraēlas uzņēmums Gigya, kas piedāvāja risinājumus klientu identifikācijas un piekļuves pārvaldībai. 2018. gada janvārī SAP iegādājās francijas uzņēmumu Recast.AI, kas nodrošināja uz mašīnmācību balstītu vidi, kas uzlaboja SAP produktu runas iespējas. Janvārī par 2,4 miljardiem USD tika nopirkts ASV uzņēmums CallidusCloud, kas piedāvāja pārdošanas veiktspējas pārvaldības rīkus. Jūnijā tika iegādāts Šveices uzņēmums Coresystems, kas piedāvāja platformu āra infrastruktūras apkalpošanas pakalpojumu pārvaldībai. novembrī par 8 miljardiem dolāru tika nopirkts ASV uzņēmums Qualtrics, kas nodrošināja platformu, ko organizācijas izmanto, lai apkopotu, pārvaldītu un strādātu ar pieredzes datiem. Novembrī tika nopirkts Francijas uzņēmums Contextor, kas izstrādāja un ieviesa robotikas procesu automatizāciju. 2019. gadā tika noslēgts sadarbības līgums ar Intel. 2020. gada 5. maijā tika panākta vienošanās par SAP mākoņbāzētu sakaru mobilo risinājumu vienības SAP Digital Interconnect pārdošanu Zviedrijas mākoņsakaru uzņēmumam Sinch AB par 225 miljoniem eiro. Oktobrī tika nopirkts Austrijas uzņēmums Emarsys, kas piedāvāja klientu piesaistes platformu. 2021. gada janvārī tika iegādāts Vācijas uzņēmums Signavio, kas bija līderis uzņēmuma biznesa procesa inteliģences un procesu vadības jomā. Februārī tika iegādāts Somijas uzņēmums AppGyver Oy, kas viens no pirmajiem izstrādāja bezkoda izstrādes platformas, kas ļauj lietotājiem bez kodēšanas prasmes veidot lietojumprogrammas lietošanai tīmeklī un mobilajās ierīcēs. 2022. gada 10. martā SAP pabeidza ASV uzņēmuma Taulia iegādi, kas bija vadošais apgrozāmā kapitāla pārvaldības risinājumu sniedzējs. 2023. gada 7. septembrī tika paziņots, ka panākta vienošanās par Vācijas uzņēmuma LeanIX GmbH iegādi, kas bija uzņēmumu arhitektūras pārvaldības programmatūras līderis. SAP datu noliktava SQL Anywhere Top 10 enterprise software companies Harry Menear, Gigabit, Apr 19, 2018 SAP AG History 2002-present: real-time data where and when you need it Vikikrātuvē par šo tēmu ir pieejami multivides faili. Skatīt: SAP. SAP