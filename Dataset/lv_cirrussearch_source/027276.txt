Boforta jūra (angļu: Beaufort Sea) ir Ziemeļu Ledus okeānam piederīga malas jūra, apskalo Aļaskas un Kanādas Ziemeļrietumu teritoriju krastus. Nosaukta britu hidrogrāfa Frensisa Boforta (1774-1857) vārdā. Par ziemeļu robežu uzskata pastāvīgās ledus segas dienvidu malu, rietumu robežu — Kanādas Arktiskais arhipelāgs (Benksa sala), dienvidos jūra apskalo Kanādas Ziemeļrietumu teritorija un Aļaska, bet rietumos sastopas ar Čukču jūru. Galējais dienvidrietumu punkts ir Barova rags. Lielāko daļu gada jūra aizsalusi. Virsējā ūdens slāņa temperatūra vasarā -1,5 °C, ziemā -1,8 °C, sāļums 27—32 ‰. Jūrā ietek lielā Makenzi upe un citas mazākas upes. Jūra ir nozīmīga dzīvotne vaļiem un jūras putniem, relatīvi maz skarta un dabiska. Jūras robeža starp Kanādu un ASV joprojām nav nosprausta — pastāv viedoklis, ka zem jūras ir nozīmīgi naftas un dabasgāzes krājumi, jau ir atklātas atradnes pie Makenzi ietekas. Naftas resursu izpēte Boforta jūrā uzsākta 1960. gadā, 1986. gadā sāka darboties pirmā naftas platforma (Amaugilakas projekts). Vikikrātuvē par šo tēmu ir pieejami multivides faili. Skatīt: Boforta jūra. Encyclopædia Britannica raksts (angliski) Krievijas Lielās enciklopēdijas raksts (krieviski) NASA Earth observatory, ledus izplatība Boforta jūrā (angliski) Arhivēts 2006. gada 1. oktobrī, Wayback Machine vietnē.