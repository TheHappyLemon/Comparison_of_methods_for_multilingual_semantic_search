Džons Havličeks (angļu: John Havlicek; dzimis 1940. gada 8. aprīlī Martinsferijā, Ohaio štatā, ASV; miris 2019. gada 25. aprīlī) bija amerikāņu basketbolists, spēlējis aizsarga un vieglā uzbrucēja pozīcijā. Profesionāļa karjeru aizvadījis NBA klubā Bostonas "Celtics", kā sastāvā spēlēja 16 sezonas. Dž. Havličeks ir izcīnījis astoņus NBA čempiona titulus, vairāk ir tikai Billam Raselam un Semam Džonsam. Viņš tiek uzskatīts par vienu no visu laiku labākajiem NBA spēlētājiem, it īpaši par vienu no labākajiem spēlētājiem aizsardzībā. 1984. gadā basketbolists tika uzņemts basketbola slavas zālē. Kopumā viņš ir piedalījies 13 NBA Visu zvaigžņu spēlēs, 1974. gadā ticis atzīts par finālsērijas vērtīgāko spēlētāju. Pirms karjeras NBA viņš pārstāvēja Ohaio štata universitāti NCAA, ar ko 1960. gadā tika izcīnīts NCAA čempiontituls. Dž. Havličeks tika iekļauts simboliskajā 35 gadu NBA jubilejas izlasē un 1996. gadā tika nosaukts par vienu no 50 izcilākajiem NBA spēlētājiem. «John Havlicek, one of the greatest Celtics ever, dies at 79». Boston Globe. «NBA Finals: Players With Five or More Titles». nba.com. Arhivēts no oriģināla, laiks: 2019. gada 27. aprīlī. Skatīts: 2019. gada 28. aprīlī. «John Havlicek». Basketball-Reference,com. Sports Reference LLC. Skatīts: 2019. gada 26. aprīlis. NBA profils (angliski) Basketball Reference profils (angliski)