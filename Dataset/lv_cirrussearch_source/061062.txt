"Nakts karstumā" (angļu: In the Heat of the Night) ir 1967. gada ASV drāmas filma, kuras režisors ir Normans Džuisons. Filmā galvenās lomas atveido Sidnijs Puatjē, Rods Steigers, Vorens Outss un Lī Grānta. Filma balstīta uz Džona Bola 1965. gada romānu In the Heat of the Night. Filma vēsta par afroamerikāņu policistu no Filadelfijas Virdžilu Tibsu (tēlo Puatjē), kurš tiek iesaistīts slepkavības izmeklēšanā mazā Misisipi pilsētā. "Nakts karstumā" pirmizrāde notika 1967. gada 2. augustā. Filmu nominēja Amerikas Kinoakadēmijas balvai septiņās kategorijās, iegūstot piecas — labākā filma, labākais aktieris galvenajā lomā (Steigers), labākais adaptētais scenārijs, labākā montāža un labākā skaņa. "Nakts karstumā" iekļauta Amerikas Kinoinstitūta 100 labāko amerikāņu filmu sarakstā. 2002. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Filmai izdoti divi turpinājumi ar Puatjē galvenajā lomā — They Call Me Mister Tibbs! (1970) un The Organization (1971). «In the Heat of the Night (1967)». The Numbers. Skatīts: 2022. gada 5. aprīlī. «Librarian of Congress Adds 25 Films to National Film Registry». Library of Congress, Washington, D.C. 20540 USA. Skatīts: 2022-04-05. IMDb profils (angliski) AllMovie profils (angliski) Turner Classic Movies profils (angliski) Box Office Mojo profils (angliski) Rotten Tomatoes profils (angliski)