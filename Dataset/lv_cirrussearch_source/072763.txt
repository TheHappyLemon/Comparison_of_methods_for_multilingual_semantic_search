Tomijs Antero Mekinens (somu: Tommi Antero Mäkinen, dzimis 1964. gada 26. jūnijā, Pūpolā, Somijā) ir bijušais somu rallija pilots, četrkārtējs WRC pasaules čempions. Viņam pieder visvairāk izcīnīto titulu rekords, kuru viņš dala ar Sebastjēnu Lēbu un Juha Kankunenu. Lēbs, tāpat kā Mekinens, visus savus titulus izcīnīja pēc kārtas. Mekinens ir precējies un viņam ir divi bērni. Mekinens ir viens no motoru sporta "lidojošajiem somiem". Visus savus titulus viņš ir izcīnījis Mitsubishi komandas sastāvā, turklāt, palīdzot komandai izcīnīt konstruktoru kausu 1998. gadā. Soms ir kļuvis arī par Čempionu sacīkstes uzvarētāju 2000. gadā. Mekinenam karjeras laikā ir bijuši vairāki stūrmaņi — Sepo Harjanne, Risto Manisenmeki un Kajs Lindstrēms. Tommi Mäkinen Racing Ltd. (angliski)