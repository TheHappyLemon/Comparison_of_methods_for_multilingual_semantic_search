Noršēpinga (zviedru: Norrköping) ir pilsēta Zviedrijas austrumos, Esterjētlandes lēnē. Pilsētai cauri tek Mūtalas upe, kas netālu no Noršēpingas ietek Baltijas jūrā. Upe un tuvējais jūras līcis ļāva šeit izveidot dzirnavas tekstila, papīra ražošanai, kā arī kuģu būvētavas. Straujš rūpniecības uzplaukums un industrializācija norisinājās 19. gadsimtā. Tāpēc nereti Noršēpinga tiek saukta arī par "Zviedrijas Mančestru" vai "Pekinu". Lai arī 20. gadsimtā vairākas no iepriekšminētajām nozarēm zaudēja savu nozīmi vai pavisam pazuda no pilsētas, tomēr tās centrā gar Mūtalas upi joprojām ir apskatāms kādreizējā industriālā apbūve. Mūsdienās Noršēpingā, kuras kopējā platība ir 35 kvadrātkilometri, dzīvo vairāk kā 87 tūkstoši zviedru. Pilsētā darbojas universitāte, Noršēpingas Zinātnes parks un citas izglītības iestādes. Noršēpingā atrodas Zviedrijā lielākais zoodārzs. Q112914414. Zviedrijas statistikas dati (zviedriski) Norrköping - Sweden Arhivēts 2011. gada 20. oktobrī, Wayback Machine vietnē. (angliski) Industrilandskapet Arhivēts 2009. gada 28. aprīlī, Wayback Machine vietnē. (zviedriski) "EE Times" — For Sweden's planners, visualization's the real deal Arhivēts 2011. gada 15. jūnijā, Wayback Machine vietnē. (angliski) Kolmården — känns i hela kroppen! Arhivēts 2010. gada 29. janvārī, Wayback Machine vietnē. (krieviski)