Grēta Garbo (zviedru: Greta Garbo; dzimusi 1905. gada 18. septembrī Stokholmā, mirusi 1990. gada 15. aprīlī Ņujorkā) bija zviedru kinoaktrise, pamatā pazīstama ar galvenajām lomām Holivudā 30. gadu lielbudžeta vēsturiskajās filmās un drāmās. Trīs reizes nominēta Amerikas Kinoakadēmijas balvai kategorijā "Labākā aktrise galvenajā lomā" par lomām filmās Romance (1930) / Anna Christie (1930), Camille (1936) un Ninotchka (1939). Saņēmusi Kinoakadēmijas goda balvu (1954). 1999. gadā Amerikas Kinoinstitūts Grētu Garbo ierindoja dižāko Amerikas ekrāna leģendu saraksta "Visu laiku izcilākā sieviešu kārtas zvaigzne" 5. vietā. Pirmās kino lomas Zviedrijā un Vācijā vēl 20. gadu pirmajā pusē, tomēr veiksmīgu starptautisko kinokarjeru uzsāk 1925. gadā, pārceļoties uz Holivudu, kur kļūst par kinostudijas MGM lielāko zvaigzni. Starp pazīstamākajiem aktierdarbiem ir lomas filmās "Karaliene Kristīne", "Anna Kareņina", "Mata Hari", Grand Hotel, "Ņinočka". Pēdējā loma 1941. gadā režisora Džordža Kjūkora komēdijā "Sieviete ar divām sejām". 20. gadu beigās un 30. gados bijusi viena no populārākajām kinoaktrisēm neatkarīgajā Latvijā. "Miesa un velns" (Flesh and the Devil, 1926, režisors Klarenss Brauns) "Anna Kristija" (Anna Christie, 1930, režisors Klarenss Brauns) Grand Hotel (1932, režisors Edmunds Goldings) "Karaliene Kristīne" (Queen Christina, 1933, režisors Rubens Mamuljans) "Anna Kareņina" (Anna Karenina, 1935, režisors Klarenss Brauns) "Kamēliju dāma" (Camille, 1936, režisors Džordžs Kjūkors) "Ņinočka" (Ninotchka, 1939, režisors Ernsts Lubičs) "Sieviete ar divām sejām" (Two-Faced Woman, 1941, režisors Džordžs Kjūkors) «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. Pērkone I. Kino Latvijā 1920-1940. — Rīga, "Zinātne", 2008. — 155.-122.lpp. Vikikrātuvē par šo tēmu ir pieejami multivides faili. Skatīt: Grēta Garbo. Oficiālā mājaslapa (angliski) IMDb profils (angliski) AllMovie profils (angliski) TCM Tērnera Klasiskās filmas (angliski) Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)