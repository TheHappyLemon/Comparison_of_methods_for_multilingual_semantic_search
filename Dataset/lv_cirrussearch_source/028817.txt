Foša līnija bija pēc Pirmā pasaules kara starptautiski noteikta demarkācijas līnija, kas sadalīja Polijas un Lietuvas robežreģionus, par kuriem valstu starpā pastāvēja domstarpības. Līnijas projektu, kas tajā skaitā paredzēja Viļņas nonākšanu poļu kontrolē, izstrādāja maršala Ferdinanda Foša štābs un tas 1919. gada 26. jūlijā tika apstiprināts Antantes virspavēlniecībā. Foša līnija ar nelielām korekcijām pastāvēja kā Polijas un Lietuvas robeža līdz pat Otrā pasaules kara sākumam. Teritoriālo izmaiņu dēļ vēlākā starpvalstu robeža atbilst Foša līnijai tikai galējā rietumu daļā, pie Suvalkiem, Polijā. Alfonsas Eidintas, Vytautas Tuskenis Zalys, Edvardas Tuskenis. Lithuania in European Politics: The Years of the First Republic, 1918-1940. Palgrave Macmillan, 1999. gada 1. oktobris. 72. lpp. ISBN 978-0-312-22458-5. Skatīts: 2012. gada 22. jūnijs.