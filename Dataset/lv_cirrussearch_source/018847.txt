Boila—Mariota likums, pazīstams arī kā Boila likums un Taunlija likums, ir viens no ideālās gāzes likumiem, gāzu saspiešanas likums. Tas apgalvo, ka noslēgtā sistēmā dotajai gāzes masai nemainīgā temperatūrā (tātad izotermiskā procesā) spiediens mainās apgriezti proporcionāli tilpumam. Šis ir viens no pirmajiem eksperimentāli iegūtajiem gāzu likumiem. Līkni, kas raksturo Boila—Mariota likumu, sauc par izotermu. Šo likumu viens no otra neatkarīgi atklāja britu dabaszinātnieks Roberts Boils un franču fiziķis Edms Mariots (Edme Mariotte). Boils to atklāja ar savu palīgu, amatieri no Lankasteras Taunliju, 1662. gadā atklājumus publicēja darbā "Doktrīna par gaisa elastību un svaru un tās aizstāvība", novērojumus eksperimentos formulējot kā "gaisa elastība ir apgrieztā attiecībā pret tā tilpumu". 1676. gadā līdzīgus novērojumus publicēja Mariots darbā "Pētījums par gaisa dabu". Boila—Mariota, Šarla un Gē-Lisaka likums kopā ar Avogadro likumu kopā veido ideālās gāzes likumu. Matemātiskais Boila—Mariota likuma pieraksts ir šāds: pV=const{\displaystyle pV=const} kur: p — sistēmas spiediens (Pa) V — gāzes tilpums (m3) Valdis Rēvalds. «Gāzu likumi». Fizikas un tehnikas vēstures lappuses. Rīga : LU Akadēmiskais apgāds, 2008. 212.—213. lpp. ISBN 9984-802-20-5. Fizikas rokasgrāmata. Rīga : Zvaigzne. 1985. 96. lpp. Walter Greiner, Ludwig Neise, Horst Stöcker. Thermodynamics and Statistical Mechanics (Corr. 2nd printing izd.). Springer, 1997. 9. lpp. ISBN 0-3-87-94299-8. Skatīts: 2012. gada 22. novembris. Already in 1664, R. Boyle, and shortly later (1676) but independently from him, E. Mariotte found a general relationship between the pressure and the volume of a gas at constant temperature... Vikikrātuvē par šo tēmu ir pieejami multivides faili. Skatīt: Boila—Mariota likums. Encyclopædia Britannica raksts (angliski) Krievijas Lielās enciklopēdijas raksts (krieviski)