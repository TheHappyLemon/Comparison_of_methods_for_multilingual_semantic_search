Jūdze ir garuma mērvienība. Eksistē vairākas mērvienības ar nosaukumu "jūdze", to garums ir no 1 līdz 15 km. Plašāk izplatītajām garums ir robežās no 1,6 līdz 2 km. Parasti ar jēdzienu "jūdze" saprot ASV lietoto attāluma mērvienību statute mile jeb survey mile, kuru lieto ģeogrāfisku attālumu mērīšanai. Šīs jūdzes garums kilometros ir 1,6093 km. Starptautiski plaši tiek lietota jūras jūdze (angļu: nautical mile). Tā sākotnēji bija definēta kā viena zemes meridiāna loka minūte. Mūsdienās jūras jūdze ir definēta precīzi 1852 metri. Ātruma mērvienību "jūras jūdzes stundā" sauc par mezglu. Jūras jūdzes vēl lieto aviācijā un kuģniecībā, jo tās tuvāk atbilst kartes iedaļām (1 jūdze ir apmēram 1 grāda minūte uz kartes). ASV un Apvienotās Karalistes: 1 jūdze = 1,609344 km = 1609,344 m = 5280 pēdas = 1760 jardi Starptautiskā jūras jūdze: 1 jūdze = 1,852 km = 1852 m Senās Romas: 1 jūdze = 1,598 km (pēc citiem datiem 1,480 km) = 1000 romiešu soļi Senā Krievijas: 1 jūdze = 7,4676 km = 7 verstis Ģeogrāfiskā Vācijas: 1 jūdze = 7,420 km = 1/15° ekvatora Zviedrijas: 1 jūdze = 10,7 km Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)