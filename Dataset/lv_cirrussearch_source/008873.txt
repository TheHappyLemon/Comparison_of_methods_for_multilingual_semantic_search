Asparagīnskābe (Asp, 2-aminobutāndiskābe, d-aminodzintarskābe, C4H7NO4) ir dzīvo organismu aminoskābe. Tās nosaukums, tāpat kā asparagīnam, cēlies no grieķu vārda asparagos - sparģelis. Asparagīnskābes sāļus un esterus sauc par asparaginātiem jeb aspartātiem (arī asparagīnskābi bieži dēvē par vienkārši par aspartātu). Atrodama dzīvos organismos kā olbaltumvielu sastāvā, tā arī brīvā veidā. Asparagīnskābe pieder pie aizstājamām aminoskābēm, jo organismā veidojas, oksidējoties homoserīnam, kurš ir treonīna izomerizācijas produkts. Asparagīnskābe rodas arī, hidrolizējoties asparagīnam. Organismā asparagīnskābei ir svarīga loma slāpekļa vielmaiņā.