Artemijs Ļebedevs (krievu: Артемий Андреевич Лебедев, dzimis 1975. gada 13. februārī) ir krievu dizaineris, uzņēmējs un blogeris. Artemija Ļebedeva studijas dibinātājs, līdzīpašnieks un izpilddirektors. Kā blogeris ir pazīstams ar provokatīviem izteicieniem un biežu nenormatīvās leksikas lietošanu. Dzimis filologa Andreja Ļebedeva un rakstnieces Tatjanas Tolstajas ģimenē. 1989. gadā kopā ar vecākiem pārcēlās uz Baltimoru, kur māte pasniedza krievu literatūru. Vienu gadu mācījās Pārkvilas vidusskolā, pēc tam atgriezās Maskavā, kur pabeidza 57. skolu. Pēc skolas iestājās MVU Žurnālistikas fakultātē, no kuras viņu izslēdza 2. mācību gadā. Turpmākos gadus strādāja vairākās dizaina studijās. 1995. gadā nodibināja savu uzņēmumu WebDesign, kas vēlāk kļuva par A. Ļebedeva studiju. Studija izpildīja ap 5000 pasūtījumu, veidojot grāmatu, žurnālu, ceļa zīmju, piktogrammu, grafisko un fizisko saskarņu, tīmekļa vietņu, rūpnieciskās grafikas objektu un skatlogu dizainus. Pašlaik tā ir viena no lielākajām tīmekļa dizaina studijām Krievijā un pārējās pēcpadomju valstīs, tās klientu vidū ir Microsoft, Yandex, Samsung, Kyivstar, GSM, Nokia, PeopleNet, Alfa-Bank. 2001. gadā izveidoja savu emuāru platformā LiveJournal. Kopš 2008. gada ir kompānijas SUP Media akcionāru pārstāvis. 2016. gada aprīļa beigās bez Ukrainas robežsardzes atļaujas apmeklēja Krievijas kontrolētās Doneckas un Luhanskas apgabalu teritorijas, par ko iekļauts mājaslapas Mirotvorec datu bāzē kā persona, kura tiek turēta aizdomās par noziegumu veikšanu pret valsts drošību. Atbalsta Krimas okupāciju un neatzīst Ukrainas teritoriālo vērtību. 2017. gada 25. janvārī debatēja ar Alekseju Navaļniju televīzijas kanāla Doždj studijā. Konflikts sācies, tāpēc ka Ļebedevs Facebook publicēja ierakstus, kuros kritizēja Korupcijas apkarošanas fondu un tā pieprasījumus Federālajā pretmonopola dienestā. Navaļnija galvenie iebildumi bija saistīti ar to, ka Ļebedeva studija slēpa datus par valsts līgumiem. Rezultātā Ļebedevs atzina, ka ir zaudējis debatēs, atsaucoties uz mazu pieredzi šāda veida publiskās uzstāšanās. Kopš 2019. gada beigām Ļebedevs savā YouTube kanālā pārskata ziņas un dizaina jaunumus, kā arī publicē ceļojumu blogus. 2020. gada Baltkrievijas protestu laikā atbalstīja Aļaksandru Lukašenku un asi kritizēja opozīcijas kanāla Nexta dibinātāju Scjapanu Pucilu, vainojot viņu sadarbībā ar ārzemju izlūkdienestiem. 2022. gada 23. janvārī Ukrainas prezidents Volodimirs Zelenskis ieviesa sankcijas pret 52 Krievijas pilsoņiem, kuru vidū ir Artemijs Ļebedevs. 2023. gada 22. februārī Youtube nobloķēja Ļebedeva kanālu. «Лебедев, Артемий Основатель и владелец дизайнерской фирмы "Студия Артемия Лебедева"». Lenta.ru. Arhivēts no oriģināla, laiks: 2020. gada 3. augustā. Skatīts: 2022. gada 29. jūlijā. «Фотография судебного иска от Аэрофлота». tema.ru. Skatīts: 2022. gada 29. jūlijā. «Артемий Лебедев набросился на обиженного Чичваркина из-за "колхозного" сайта». lenta.ru. Skatīts: 2018-12-21. «Артемий Лебедев надеется, что Украина избавится от позорной власти». РИА Новости (krievu). 2017. Skatīts: 2018-12-21. ntv.ru. «Артемию Лебедеву запретили въезд на Украину». NTV.RU (angļu). Skatīts: 2018-12-21. «Ненаглядный список работ студии Лебедева». artlebedev.ru. «Артемий Лебедев нецензурно раскритиковал новый туристический логотип Одессы». dumskaya.net. Arhivēts no oriģināla, laiks: 2016. gada 4. martā. Skatīts: 2023. gada 25. februārī. «Лебедев Артемий Андреевич». Mirotvorec. Arhivēts no oriģināla, laiks: 2016. gada 2. jūnijā. Skatīts: 2023. gada 25. februārī. «Артемий Лебедев вызвал Алексея Навального на дебаты». BBC News krievu dienests. «Навальный попросил Артемия Лебедева раскрыть данные о контрактах с государством». Meduza. 2017. gada 17. janvārī. «После дебатов». Ļebedeva Livejournal. «Артемий Лебедев завел влог на YouTube». «Артемий Лебедев сравнил основателя белорусского оппозиционного канала Nexta с Бандерой и посоветовал силовикам Белоруссии «этот канал заткнуть»». polit.ru. 2020. gada 23. septembrī. Arhivēts no oriģināla, laiks: 2020. gada 25. septembrī. Skatīts: 2023. gada 25. februārī. «УКАЗ ПРЕЗИДЕНТА УКРАЇНИ №4/2023». Ukrainas prezidenta mājaslapa. «YouTube заблокировал канал Артемия Лебедева». vc.ru.