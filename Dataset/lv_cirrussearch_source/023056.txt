Los Angeles Times (saīsināti LA Times) ir viena no populārākajām ASV avīzēm. Laikraksts tiek publicēts Losandželosā un pirmkārt uzsver pilsētas notikumu atspoguļošanu. Pēc tirāžas ieņem ceturto vietu ASV. Laikraksts pieder Patrikam Sunšiongam. Avīze izveidota 1881. gadā un līdz 1917. gadam to izdeva Harisons Grejs Otiss, pēc tam tā tika nodota znotam Harijam Čandleram. 1922. gadā Los Angeles Times bija pirmais laikraksts, kam izveidoja savu radiostaciju. 1928. gadā pirmo reizi veica avīzes piegādi ar aviotransporta palīdzību abonentiem ārpus Kalifornijas. Pēc kara periodā Los Angeles Times, zināma ar savu reti konservatīvo redakcijas politiku, sāka ieņemt daudz liberālāku stāvokli. No 1948. līdz 1962. gadam izdeva svētdienas avīzes pielikumu Los Angeles Mirror. 2000. gadā Los Angeles Times izdevēju Times-Mirror Company iegādājās uzņēmums Tribune Company. 2014. gadā no Tribune Company tika atdalīts izdevējdarbības bizness uzņēmumā Tribune Publishing (tagad Tronc) 2018. gada 7. februārī laikraksts Los Angeles Times un citi Dienvidkalifornijas īpašumi par 500 miljoniem ASV dolāru tika pārdoti biotehnoloģiju miljardierim un investoram Patrikam Sunšiongam. Robert MacMillan Tribune hires former DirecTV CEO to run LA Times "Reuters", 2008. gada 16. augustā Biotehnoloģiju miljardieris iegādājas laikrakstu Los Angeles Times LETA/AFP/AP, 2018. gada 08. februāris Vikikrātuvē par šo tēmu ir pieejami multivides faili. Skatīt: Los Angeles Times. Encyclopædia Britannica raksts (angliski) Oficiālā tīmekļa vietne Facebook profils Twitter profils