Die Ärzte (no vācu valodas — 'ārsti') ir pankroka mūzikas grupa no Berlīnes, Vācijas. Viņi sevi sauc arī par labāko grupu pasaulē (die beste Band der Welt). Neskatoties uz humoristisko pašapzīmējums, grupa arī ir viena no vadošajām Vācijas mūzikā. Grupas Die Ärzte darbība aizsākās 1982. gadā, kad to nodibināja Fārins Urlaubs, Bela B. un Zānijs (Hanss Runge). Fārins un Dirks jau iepriekš bija spēlējuši kopā grupā Soilent Grün. Pirmais grupas koncerts notika 1982. gada beigās, kādā namā Rietumberlīnē. Gadu pēc otrā Die Ärzte albuma izdošanas, 1986. gadā, grupu pameta Hanss Runge. Fārins un Bela viņam pārmeta nenopietnu attieksmi pret mūziku, jo Zānijam svarīgākas bija studijas, viņš, pēc pārējo grupas dalībnieku uzskatiem, muzicēja tikai naudas un viņa pielūdzēju dēļ. Viņš atteicās arī no savām tiesībām uz Die Ärzte mūziku Fārina un Belas labā, saņemdams par to 10 000 marku atlīdzību. Trešajā albumā ar nosaukumu Die Ärzte Zānija vietu ieņēma mūziķis ar iesauku The Incredible Hagen (Hāgens Lībings), tomēr uz albuma vāka bija redzami tikai Fārins Urlaubs un Bela B. Jaunais grupas dalībnieks iestājās arī par Die Ärzte mūzikas izplatīšanu VDR. Austrumvācijā tika noorganizēta viena koncertu turneja ar 10 koncertiem, kā arī tika izdots albums, kā rezultātā Die Ärzte ieguva popularitāti VDR. Jau pirms albuma "Das ist nicht die ganze Wahrheit..." izdošanas, 1988. gada aprīlī, grupas dalībnieki bija izlēmuši par tās darbības beigām. 1988. gada 9. jūlijā Vesterlandē, Ziltas salā, notika atvadu koncerts. 1989. gadā, pēc atvadīšanās no publikas, grupa publicēja vēl vienu albumu, kas bija veidota kā labāko dziesmu izlase, lai arī saturēja 4 jaunas dziesmas. 1993. gadā Fārins kādā vēstulē Belam B. ierosināja atjaunot grupu, "lai atkal nopelnītu naudu". Tas arī tika īstenots, un par trešo dalībnieku kļuva Rodrigo Gonzalezs, kurš jau ilgu pazina Belu B. Pirmajā albumā pēc grupas darbības atsākšanas tika iekļauta arī dziesma "Schrei nach Liebe", kas nosodīja labējo radikālismu (akūtu problēmu Vācijā pēc atkalapvienošanās) un kļuva ļoti populāra. 2002. gada 21. jūnijā Die Ärzte sniedza 20 gadu jubilejas koncertu Berlīnē, uz kuru bija ieradušies 35 000 skatītāju. Koncerta nosaukums bija "15 gadi neto" (15 Jahre netto), kas bija ironiska atsauce uz pārtraukuma laiku 1988—1993. Tā paša gada 31. augustā grupai tika noorganizēts MTV-Unplugged koncerts, kas notika Alberta-Šveicera ģimnāzijā (Albert-Schweitzer-Gymnasium), Hamburgā. Ar grupu kopā uzstājās arī ģimnāzijas orķestris un koris, kā arī vairāki citi mūziķi. Fārins Urlaubs (Jans Ulrihs Makss Feters) — balss, ģitāra Bela B. (Dirks Felzenheimers) — sitamie instrumenti Rod (Rodrigo Gonsaless) — basģitāra 1984 : Uns geht's prima... 1984 : Debil 1985 : Im Schatten der Ärzte 1986 : Die Ärzte 1987 : Ist das alles ? (13 Höhepunkte mit den Ärzten) 1987 : Ab 18 1988 : Das ist nicht die ganze Wahrheit 1988 : Live — Nach uns die Sintflut 1989 : Die Ärzte früher !/Der Ausverkauf geht weiter ! 1993 : Die Bestie in Menschengestalt 1994 : Das Beste von kurz nach früher bis jetze 1995 : Planet Punk 1996 : Le Frisur 1998 : 13 1999 : Wir wollen nur Deine Seele 2000 : Satanische Pferde 2000 : Runter mit den Spendierhosen, Unsichtbarer! 2001 : 5, 6, 7, 8 — Bullenstaat! 2002 : Unplugged — Rock'n'Roll Realschule 2003 : Geräusch 2005 : Devil 2006 : Bäst of 2007 : Jazz ist anders 2012 : Auch Vikikrātuvē par šo tēmu ir pieejami multivides faili. Skatīt: Die Ärzte. Grupas oficiālā mājaslapa DÄOF (grupas oficiālais fanu klubs) (vāciski)