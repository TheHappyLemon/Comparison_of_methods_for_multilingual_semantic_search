Lohīda sala (angļu: Lougheed Island) ir Kanādai piederoša neapdzīvota sala Kanādas Arktiskajā arhipelāgā, lielākā no Findleja salām. Administratīvi pieder Nunavutas teritorijas Kikiktālukas reģionam. Sala izvietojusies Kanādas Arktiskā arhipelāga ziemeļrietumos. Ietilpst Perija salu grupā, kas savukārt pieder Karalienes Elizabetes salu grupai. 67 km platais Maklīna šaurums ziemeļaustrumos to atdala no Ellefa Ringnesa un Karaļa Kristiana salām, Lohīda baseins rietumos — no Makenzija Kinga un Melvila salām. Dienvidaustrumos no Lohīda salas atrodas četras mazākās Findleja salu grupas salas. Valda arktiska tuksneša klimats. Pirmie no eiropiešiem Findleja salas 1853. gada 27. aprīlī atklāja Edvarda Belčera ekspedīcija, kas to noturēja par vienotu zemes masu. Detāli salas pētīja Vilhjalmura Stefansona ekspedīcija 1913.—1918. gadā, kas noteica atsevišķās salas. Nodēvēta par godu kanādiešu politiķim Aleksandram Lohīdam (Alexander Lougheed). The Atlas of Canada. Sea Islands Canadian Geographical Names Database (CGNDB). Lougheed Island Vikikrātuvē par šo tēmu ir pieejami multivides faili. Skatīt: Lohīda sala. International Map of the World 1:1,000,000 Belcher Channel NT-12/13/14/15/16