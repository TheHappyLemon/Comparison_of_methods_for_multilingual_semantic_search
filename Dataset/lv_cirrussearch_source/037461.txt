Kristiāns I (dāņu: Christian 1., zviedru: Kristian I; dzimis 1426. gada februārī, miris 1481. gada 21. maijā) bija pirmais Oldenburgas dinastijas karalis Dānijas tronī, Dānijas karalis no 1448. līdz 1481. gadam, Norvēģijas karalis no 1450. gada līdz 1481. gadam un Zviedrijas karalis no 1457. līdz 1464. gadam. Ar mērķi atjaunot Kalmāras ūnijas vienotību ar centru Zviedrijas karalistē, 1448. gada 20. jūnijā par Zviedrijas karali tika ievēlēts Kārlis Knutsons. 1449. gadā viņš kļuva arī par Norvēģijas karali. Tomēr par Dānijas karali 1448. gada septembrī tika ievēlēts Kristiāns I, bet 1450. gadā viņš kļuva arī par Norvēģijas karali. 1457. gadā, pēc sacelšanās pret Kārli Knutsonu, Kristiāns I kļuva arī par Zviedrijas karali. Tomēr 1463. gadā Zviedrija pirmoreiz pameta ūniju. Kristiāns I devās karagājienā pret Zviedriju, tomēr zviedru karaspēks Svena Stūres Vecākā vadībā sakāva dāņus Brunkebergas kaujā 1471. gada 10. oktobrī. Kristiāna I valdīšanas laikā tika nodibināta Kopenhāgenas Universitāte. Vikikrātuvē par šo tēmu ir pieejami multivides faili. Skatīt: Kristiāns I. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)