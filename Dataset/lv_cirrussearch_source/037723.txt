Digitālais mārketings ir tirgzinības forma, kas koncentrējas uz mārketinga aktivitātēm digitālajā vidē, ar to saprotot vairākas galveno aktivitāšu platformas – e-pasta mārketingu, interneta pārlūku mārketingu, sociālo tīklu mārketingu, mobilo (viedtālruņu) mārketingu. Katrā no šīm platformām tiek izmantoti dažādi mērķa tirgus sasniegšanas kanāli un tehniskie risinājumi, bet, ņemot vērā digitālo tehnoloģiju savstarpējo saistību, laba digitālā mārketinga kampaņa parasti notiek visās platformās. Piemēram, viedtālruņa lietotājam tiek nosūtīts e-pasts, kura saturā iekļauta saite uz sociālā tīkla lapu ar informāciju, kas atrodama arī interneta pārlūka meklēšanas rezultātos. Digitālā mārketinga pamatā ir klasiskā tirgzinības nepieciešamība segmentēt un sasniegt potenciālos vai esošos klientus ar savu mārketinga ziņu, lai veicinātu produktu vai pakalpojumu pārdošanu. Strauji pieaugot to cilvēku skaitam, kam ir pieeja interneta pārlūkiem, viedtālruņiem, sociālajiem tīkliem un e-pasta tehnoloģijām, mārketings izmanto šos kanālus savu komerciālo mērķu sasniegšanai. Digitālais mārketings ir cieši saistīts ar datubāzu mārketingu un satura mārketingu. Viens no iemesliem digitālā mārketinga popularitātei mārketinga profesionāļu un uzņēmēju vidū ir tā dotā iespēja precīzi zināt audiences lielumu, izmērīt ziņas skatījumu skaitu, sasniegto sekotāju skaitu un citus parametrus. Vienlaikus, lielākā daļa digitālo platformu nekādi nespēj demonstrēt saistību ar pirkuma veikšanu, kā arī lielākajai daļai uzņēmumu sociālo tīklu sekotāju un e-pasta datubāzu lielums ir niecīgs, salīdzinot ar kopējo klientu skaitu. Tādēļ digitālais mārketings bieži tiek kritizēts par savas ietekmes pārspīlēšanu un tradicionālo masu mediju nozīmes noniecināšanu. Sociālo tīklu mārketings koncentrējas uz sociālo tīklu lietotāju sasniegšanu. Lai arī pasaulē zināmākie globālie sociālie tīkli ir Facebook, Twitter un Baidu, pēdējos gados strauju popularitāti guvuši arī Instagram un Snapchat. Vienlaikus, ļoti populāri savos mājas tirgos ir VKontakte Krievijā un WeChat Ķīnā. Paralēli līderiem pastāv neskaitāms daudzums mazāku sociālo tīklu, kas atrodas dažādās produkta dzīves cikla stadijās – tie vai nu jau zaudējuši popularitāti, nav to vēl ieguvuši vai darbojas kādā konkrētā nišā – MySpace, Tumblr, Pinterest, LinkedIn, Draugiem.lv u.c. Līdzīgi kā ar citiem masu medijiem, mārketings savām vajadzībām parasti izvēlas tos sociālos tīklus, kam ir vislielākais lietotāju skaits, vai kas vislabāk sasniedz nepieciešamo mērķa tirgu. Divas pamata taktikas sociālo tīklu mārketingā ir: sociālā tīkla dotās iespējas komerciālā satura izvietošanai tajā – reklāmas bloki, sponsorētas ziņas. uzņēmuma vai zīmola profila izveidošana sociālajā tīklā, kas tiek izmantots par bāzi tālākai komunikācijai ar sekotājiem. Līdz ar drukāto mediju pāriešanu uz digitālo vidi, tiem sekoja arī TV, radio un mūzikas kanāli. Par video satura populārāko platformu ir kļuvis YouTube. Par attēlu populārākajām platformām var uzskatīt Flickr, Instagram un Pinterest. Daudzo un dažādo mūzikas platformu vidū populārākie ir SoundCloud, iTunes un Spotify. Digitālais mārketings šajās platformās izmanto divas pamata taktikas: izmanto kanālu dotās iespējas reklāmas banneru izvietošanai vai nu kanāla mājas lapā, vai tieši pašā saturā. veido savu audio vizuālo saturu, kas tad tiek izvietots uzņēmuma vai produkta profilā, lai uzrunātu sekotājus. E-pasta mārketings, kas ir tiešā mārketinga un datubāzu mārketinga produkts, tiek uzskatīts par digitālā mārketinga veidu, kas darbojas tradicionālajos datoros un aizvien plašāk arī viedtālruņos. E-pasta mārketinga kampaņai ir nepieciešama kontaktu datubāze, tāpēc viens no galvenajiem mārketinga uzdevumiem ir potenciālo un esošo klientu e-pasta adrešu iegūšana. Lai veiksmīgāk uzrunātu e-pasta saņēmēju, tiek izmantotas pievilcīga un interaktīva dizaina iespējas, kā arī e-pasta ziņās ievietotās sīkdatnes, kas ļauj izmērīt atvērto e-pastu skaitu, un to, vai ziņas lasītāji devās uz norādītajām interneta adresēm. Strauji pieaugot viedtālruņu un planšetdatoru lietotāju skaitam, digitālā mārketinga kampaņas lielu uzmanību pievērš tam, lai to radītais saturs būtu piemērots šo ierīču tehniskajiem parametriem. Uzņēmumi izstrādā lietotnes, kas paredzētas uzņēmuma produktu un pakalpojumu lietošanai tieši viedierīcēs. Lietotāju uzrunāšanai tiek izmantotas šo ierīču tehnoloģijas, pēc kā iespējams noteikt lietotāju biežākās atrašanās vietas, kā arī sasniegt visus konkrētā vietā esošos viedierīču lietotājus. Plaši tiek izmantots tehniski vienkāršākais komercziņu nosūtīšana veids – SMS. Viens no senākajiem digitālā mārketinga veidiem koncentrējas uz to, lai uzņēmuma mājaslapa un piedāvāto produktu mājaslapas atrastos populārāko interneta pārlūku – Google, Yahoo, Baidu - pirmajos meklēšanas rezultātos. Līdzīgi kā citās platformās, arī šeit mārketings izmanto divas taktikas: Tiek nopirkti reklāmas laukumi meklēšanas rezultātos. Zināmākais no šādiem reklāmas pakalpojumiem ir Google Adwords. Tiek radīts pašu saturs. Šeit tiek izmantots satura mārketings, kura uzdevums ir radīt dažādāko saturu ar ko piepildīt interneta pārlūku rezultātus. Meklētājprogrammas optimizācijas (SEO) speciālisti nodarbojas ar to, lai radītais saturs atbilstu pārlūku meklēšanas algoritmu prasībām. Lai nodrošinātu to, ka meklēšanas rezultātus neaizpilda tikai SEO veicinātais komercsaturs, interneta pārlūku meklēšanas algoritmi regulāri tiek mainīti un turēti slepenībā. Nelineārais mārketings, interaktīvāmārketinga veids, ir ilgtermiņa mārketinga pieeja, kas balstās uz to, ka uzņēmumi vāc informāciju par interneta lietotāju aktivitātēm tiešsaistē un cenšas būt redzami daudzās jomās. Kopā ar plašākām patērētāju zināšanām un pieprasījumu pēc sarežģītākiem piedāvājumiem patērētājiem šīs pārmaiņas ir likušas daudziem uzņēmumiem pārdomāt informācijas izplatīšanas stratēģiju un ieviest daudzkanālu, nelineāras mārketinga metodes, lai saglabātu pietiekamu zīmola atpazīstamību, iesaisti un sasniedzamību. Nelineārās mārketinga stratēģijas ietver centienus pielāgot reklāmu dažādām platformām un mērķtiecīgi virzīt reklāmu uz dažādiem individuāliem pircējiem, nevis uz lielu vienotu auditoriju. Var izmantot šādas taktikas: Optimizācija meklētājprogrammām (SEO) Sociālo mediju mārketings Video mārketings Meklētājprogrammu mārketings E-pasta mārketings Blogošana & afiliātu mārketings & afiliātu mārketings Tīmekļa vietnes mārketings Maksas meklēšana/kontekstuālā reklāma Daži pētījumi liecina, ka patērētāju reakcija uz tradicionālajām mārketinga pieejām uzņēmumiem kļūst arvien mazāk prognozējama. Saskaņā ar 2018. gada pētījumu gandrīz 90 % tiešsaistes patērētāju ASV pirms veikala apmeklējuma vai pirkuma veikšanas ir izpētījuši produktus un zīmolus tiešsaistē. The 5 Most Common Digital Marketing Strategies «Digital Marketing Explained». Arhivēts no oriģināla, laiks: 2017. gada 6. jūlijā. Skatīts: 2017. gada 7. martā. «Interneta mārketings». Interneta Mārketings (lv-LV). Skatīts: 2019-07-23. Facebook, Twitter and Instagram massively over-rated by marketers, says Prof Mark Ritson Digital Marketing Explained For Small and Medium Business Owners «SEO F.A.Q.». Digitālais Mārketings no A-Z (lv-LV). Arhivēts no oriģināla, laiks: 2018. gada 21. augustā. Skatīts: 2019. gada 4. janvārī. «Integrated marketing: the nonlinear connected buyer’s journey». www.i-scoop.eu. Skatīts: 2023. gada 7. novembris. «The evolution of consumer behavior in the digital age». medium.com. Skatīts: 2023. gada 7. novembris. «5 Major Brands that Use Nonlinear Digital Marketing to Engage Consumers». businessdiary.com.ph. Skatīts: 2023. gada 7. novembris. «How to Make an SEO Plan Part of Your Company’s Culture». jasonpittock.com. Skatīts: 2023. gada 7. novembris. «How brands are using nonlinear marketing to address consumer resistance to traditional marketing strategies». www.ingentaconnect.com. Skatīts: 2023. gada 7. novembris. «Consumers Are Increasingly Researching Purchases Online». www.pymnts.com. Skatīts: 2023. gada 7. novembris.