Pēteris Greste (angļu: Peter Greste, dzimis 1965. gadā) ir latviešu izcelsmes Austrālijas žurnālists, kuram ir arī Latvijas pilsonība. No 1991. līdz 1995. gadam viņš strādāja Londonā, Bosnijā un Dienvidāfrikā Reuters, CNN, WTN un BBC. Strādājot Al Jazeera English Ēģiptē, 2013. gada 29. decembrī kopā ar vēl diviem šīs raidsabiedrības darbiniekiem viņš tika aizturēts, bet 2014. gada 23. jūnijā notiesāts uz septiņiem gadiem cietumā. Par šo spriedumu Ēģiptes valdība izpelnījusies plašu rietumvalstu nosodījumu, jo tas tika uzskatīts par politiski motivētu. 2015. gada 1. februārī atbrīvots no ieslodzījuma un izraidīts no Ēģiptes. P. Grestes vecaistēvs bija industriālais ķīmiķis, Liepājā vadīja rūpnīcu, pievienojies Vācijas armijai Otrā pasaules kara laikā un miris karagūstekņu nometnē Beļģijā. Vecāmāte kopā ar ģimeni pameta Latviju kara beigās, sākotnēji dodoties bēgļu gaitās uz Vāciju, pēc tam pārceļoties uz Austrāliju. Žurnālista tēvs ir dzimis Latvijā, Liepājā. Pirmo reizi Latviju P. Greste apmeklēja 2012. gadā. Ieslodzījuma laikā P. Greste uzzināja, ka viņam ir dubultpilsonība un viņš ir arī Latvijas pilsonis. Latvija aktīvi iesaistījās cīņā par žurnālista atbrīvošanu no cietuma. «UN urges Egypt to release foreign journalists, including Peter Greste». The guardian. Australian Associated Press. 2014. gada 1. februārī. «Canadian journalist asks Egyptian judge to free him: ‘I ask for acquittal’». Toronto Star (Thestar.com). 2014. gada 30. aprīlī. Skatīts: 2014. gada 23. jūnijā. «Secretary Kerry: Prison sentences for Al Jazeera reporters 'deeply disturbing set-back' for Egypt». Big News Network. Skatīts: 2014. gada 23. jūnijā. Žurnālists Pēteris Greste: Ierodoties Latvijā, sajutos kā mājās LSM Ēģiptē apcietinātais žurnālists Pēteris Greste izrādās arī Latvijas pilsonis[novecojusi saite] ir.lv