2022. gada Eiropas čempionāts vieglatlētikā bija 25. Eiropas čempionāts vieglatlētikā. Tas notika Minhenē, Vācijā, no 2022. gada 15. līdz 21. augustam. Sacensības pamatā notika Minhenes olimpiskajā stadionā. Vieglatlētikas sacensības bija daļa no apvienotā Eiropas čempionāta vairākos sporta veidos. Čempionāta rīkošanas tiesības Minhenei tika piešķirtas 2019. gada novembrī. Medaļas izcīnīja 29 valstu pārstāvji. Visvairāk zelta medaļu ieguva mājinieki — Vācijas vieglatlēti (7). Kopā visvairāk medaļu (20) izcīnīja Lielbritānijas un Ziemeļīrijas sportisti. Čempionātā piedalījās astoņi Latvijas vieglatlēti. Labāko rezultātu sasniedza Patriks Gailums, kurš šķēpa mešanas sacensībās izcīnīja 6. vietu.   *   Mājinieki (Vācija) Avots: European Athletics «Munich to host multi-sport European Championships in 2022». european-athletics.com (angļu). 2019. gada 12. novembris. Skatīts: 2022. gada 26. jūlijā. Vikikrātuvē par šo tēmu ir pieejami multivides faili. Skatīt: 2022. gada Eiropas čempionāts vieglatlētikā. Oficiālā tīmekļa vietne Arhivēts 2022. gada 8. decembrī, Wayback Machine vietnē. (angliski)