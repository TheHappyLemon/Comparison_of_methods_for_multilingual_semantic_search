Eba Kristīna Andešone (zviedru: Ebba Kristina Andersson; dzimusi 1997. gada 10. jūlijā) ir zviedru distanču slēpotāja. Pasaules kausā debitēja 2015. gada februārī Estešundā. 19 gadu vecumā piedalījās savā pirmajā pasaules čempionātā — 2017. gadā Lahti. Zviedrijas komandas sastāvā izcīnīja sudraba medaļu, individuāli labāko rezultātu sasniedza 30 km distancē ar kopēju sartu, iegūstot 17. vietu. 2018. gada ziemas olimpiskajās spēlēs Phjončhanā izcīnīja sudraba medaļu stafetē, bet individuāli labākais rezultāts bija 4. vieta 15 km skiatlonā. 2018. gada novembrī pirmo reizi izcīnīja vietu uz goda pjedestāla Pasaules kausa posmā, iegūstot 3. vietu 10 km distancē klasiskajā stilā. 2019. gada Pasaules čempionātā Zēfeldē kopā ar Frīdu Kārsoni, Šarloti Kallu un Stīnu Nilsoni izcīnīja zelta medaļu stafetē. 2021. gada Pasaules čempionātā ieguva divas bronzas medaļas: skiatlonā un 10 km distancē brīvajā stilā. 2022. gada ziemas olimpiskajās spēlēs Pekinā visās disciplīnās, kurās startēja, iekļuva labāko desmitniekā. Stafetē izcīnīja bronzas medaļu, bet individuāli labāko rezultātu sasniedza 10 km distancē klasiskajā stilā, ieņemot 6. vietu. 2023. gada Pasaules čempionātā Planīcā E. Andešone kļuva par pasaules čempioni skiatlonā un 30 km distancē klasiskajā stilā ar kopēju startu (vēsturē pirmā uzvarētāja no Zviedrijas abās disciplīnās), kā arī ieguva bronzu 10 km distancē brīvajā stilā. «Johaug and Bolshunov on top of the podium at the 10/15 km C in Ruka». fis-ski.com (angļu). 2018. gada 25. novembrī. Skatīts: 2019. gada 6. martā. «Zviedrijas distanču slēpotājas uzvar pasaules čempionāta stafetē». sportacentrs.com. 2019. gada 28. februārī. Skatīts: 2019. gada 6. martā. Vikikrātuvē par šo tēmu ir pieejami multivides faili. Skatīt: Eba Andešone. Olympedia profils (angliski) IAAF profils (angliski) FIS profils (distanču slēpošana) (angliski)