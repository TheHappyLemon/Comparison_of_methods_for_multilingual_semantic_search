Jorgs Kiriakoss Panajotu (grieķu: Γιώργος-Κυριάκος Παναγιώτου; dzimis 1963. gada 25. jūnijā, miris 2016. gada 25. decembrī), plašāk pazīstams kā Džordžs Maikls (George Michael), bija grieķu izcelsmes angļu dziedātājs, komponists un ierakstu producents. Mūziķa karjeru Maikls sāka 1981. gadā duetā Wham! kopā ar Endrū Ridžliju. Kopā ar Wham! Džordžs Maikls izdeva 3 albumus un kļuva par pasaulē populāru dziedātāju. Pēc grupas izjukšanas 1986. gadā Maikls uzsāka ļoti veiksmīgu solo karjeru. Viņa ieraksti ir pārdoti vairāk nekā 100 miljonos kopiju visā pasaulē, no tiem komerciāli veiksmīgākais ir viņa 1987. gadā iznākušais solo debijas albums Faith, kas visā pasaulē pārdots vairāk nekā 20 miljonos eksemplāru. Vairākas Džordža Maikla dziesmas kļuvušas par pasaulē populāriem hitiem, viņa kontā ir 12 nr. 1 dziesmas Lielbritānijā, kā arī 10 1. vietas ASV Billboard topā. Džordžs Maikls ir kļuvis par britu radio stacijās visvairāk spēlēto mūziķi pēdējo 20 gadu laikā. Fantastic (1982) Make It Big (1984) Music from the Edge of Heaven (1986) Faith (1987) Listen without Prejudice, Vol. 1 (1990) Older (1996) Songs from the Last Century (1999) Patience (2004) «George Micahel at HP Pavilion at San Jose». Yahoo Inc. 2008. gada 24. marts. Arhivēts no oriģināla, laiks: 2010. gada 1. Februāris. Skatīts: 2008. gada 21. Maijs. Amazon.com Listen Without Prejudice, Vol. 1 Oficiālā tīmekļa vietne IMDb profils (angliski) AllMovie profils (angliski) Daiga Mazvērsīte (2017. gada 1. janvāris). Dziedonis Džordžs Maikls, kura dzīvesceļš aprāvās 2016. gada nogalē. Dzīves ritmi mūzikā. Latvijas Radio 1. Lsm.lv. Skatīts: 2017. gada 1. janvārī.