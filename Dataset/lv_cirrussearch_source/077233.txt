Severodvinska (krievu: Северодвинск) ir pilsēta Arhangeļskas apgabalā Krievijā pie Ziemeļu Dvinas ietekas Baltajā jūrā, 35 km uz rietumiem no apgabala centra Arhangeļskas. Otra lielākā apgabala pilsēta un Krievijas atomzemūdeņu būves centrs un kara flotes bāze. Krievijas federālā autoceļa M8 galapunkts. Tiek uzskatīts, ka pilsēta rakstos pirmoreiz minēta 1419. gadā, kad minēts, ka zviedri nopostījuši Nikolo-Korelas klosteri (Николо-Корельский монастырь), kas atrodas mūsdienu pilsētas teritorijā. 1613. gadā klosteri izlaupīja poļi. Mūsdienu pilsēta attīstījās no 1936. gada, kad ar PSKP CK Politbiroja lēmumu šeit tika attīstīta kuģu būve. Iesākumā apdzīvoto vietu sauca Sudostroja (Судострой). 1938. gadā tai piešķīra pilsētas tiesības un nosauca par Molotovsku (Молотовск), Vjačeslava Molotova vārdā. 1957. gadā tai piešķira mūsdienu nosaukumu. Vikikrātuvē par šo tēmu ir pieejami multivides faili. Skatīt: Severodvinska. Encyclopædia Britannica raksts (angliski) Krievijas Lielās enciklopēdijas raksts (krieviski) Uzņēmums "Sevmaš" (krieviski), (angliski) Kuģu remonta uzņēmums "Zvjozdočka" Arhivēts 2015. gada 25. jūnijā, Wayback Machine vietnē. (krieviski)