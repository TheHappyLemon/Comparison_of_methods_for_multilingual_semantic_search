Nikolass Karadoks Holts (angļu: Nicholas Caradoc Hoult; dzimis 1989. gada 7. decembrī) ir angļu aktieris, tēlojis gan lielbudžeta, gan arī neatkarīgajās filmās Lielbritānijā un ASV. Saņēmis vairākus apbalvojumus, kā arī BAFTA kino balvas, divu Zelta globusa balvu un Emmy balvas nominācijas. Savu kinodebiju piecu gadu vecumā piedzīvojis filmā Intimate Relations (1996), vēlāk attēlojis lomas vairākos televīzijas seriālos. Ieguvis atpazīstamību pēc lomas filmā "Par puiku" (2002). Vēlāk piedalījies arī populārajā seriālā Skins (2007—2008). Par lomu drāmā "Vientuļais vīrs" (2009) nominēts BAFTA kino balvai kategorijā "Uzlecošā zvaigzne". Attēlojis lomu arī "X-cilvēki" filmu sērijā. 2013. gadā attēlojis galveno lomu fantāzijas filmā "Džeks milžu bende" (Jack the Giant Slayer) un zombiju filmā "Mans draugs zombijs" (Warm Bodies). Vēlāk attēlojis lomas spraiga sižeta filmā "Trakais Makss: Skarbais ceļš" (2015), melnajā komēdijā "Favorīte" (2018), biogrāfiskajā drāmā "Tolkīns" (Tolkien, 2019) un šausmu komēdijās "Ēdienkarte" (2022) un "Renfīlds" (2023). Vikikrātuvē par šo tēmu ir pieejami multivides faili. Skatīt: Nikolass Holts. IMDb profils (angliski) AllMovie profils (angliski) Box Office Mojo profils (angliski)