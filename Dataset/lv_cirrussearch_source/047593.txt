Linna Pēšone (zviedru: Linn Persson; dzimusi 1994. gada 27. jūnijā) ir zviedru biatloniste, 2022. gada ziemas olimpisko spēļu čempione stafetē, vairākkārtēja pasaules čempionātu medaļniece. Ar biatlonu nodarbojas kopš 2003. gada. Pasaules kausa sacensībās debitēja 2015. gada 20. martā Hantimansijskā. Pirmo reizi pasaules čempionātā piedalījās 2016. gadā Holmenkollenē. 2018. gada ziemas olimpiskajās spēlēs Phjončhanā Zviedrijas komandas sastāvā kļuva par sudraba medaļas ieguvēju stafetē. Individuāli labāko rezultātu sasniedza 15 km distancē, ieņemot 11. vietu. 2019. gada Pasaules čempionātā Estešundā izcīnīja sudraba medaļu stafetē. 2021. gada Pasaules čempionātā Pokļukā ieguva bronzu jauktajā stafetē. 2022. gada ziemas olimpiskajās spēlēs kļuva par čempioni sieviešu stafetē. 2023. gada Pasaules čempionātā Oberhofā izcīnīja savu pirmo individuālo pasaules čempionātu medaļu — bronzu sprintā. Čempionāta turpinājumā 15 km individuālajā distancē ieguva sudrabu. 2024. gada Pasaules čempionātā Nove Mesto ieguva sudrabu stafetē. Vikikrātuvē par šo tēmu ir pieejami multivides faili. Skatīt: Linna Pēšone. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)