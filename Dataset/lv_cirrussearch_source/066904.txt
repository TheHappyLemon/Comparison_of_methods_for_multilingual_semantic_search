Aksaraja (turku: Aksaray — ‘baltā pils’) ir pilsēta Turcijas vidienē, Aksarajas ila administratīvais centrs un lielākā apdzīvotā vieta. Izvietojusies tektoniskā ieplakā uz dienvidaustrumiem no Tuza ezera un 240 km no galvaspilsētas Ankaras. Sena pilsēta Zīda ceļā, pirmoreiz minēta hetu tekstos kā Šinaḫuttum-Šinuhtu, bet vēlāk kā Nenesa (Nenaşşa) un Garsaura (Kurşaura). Senie grieķi pilsētu dēvēja par Arhelaisu (Ἀρχελαΐς), bet Romas impērijas laikā to dēvēja par Koloniju (Colonia, Κολώνεια). Pēc nonākšanas Seldžuku impērijas sastāvā to sāka dēvēt par Taksaru vai Aksaru, kas bija atvasināts no Garsauras. Nozīmīgs tirdzniecības un garīdzniecības centrs, Otomaņu Impērijas laikā uzplauka no sāls ieguves netālajā Tuza ezerā. Vikikrātuvē par šo tēmu ir pieejami multivides faili. Skatīt: Aksaraja. Oficiālā tīmekļa vietne