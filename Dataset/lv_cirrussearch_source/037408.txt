Atusa Purkašjana (persiešu: آتوسا پورکاشیان, armēņu: Աթուսա Պուրկաշյան; dzimusi 1988. gada 16. maijā Teherānā) ir armēņu izcelsmes Irānā dzimusi starptautiskā lielmeistare šahā (2009), kas kopš 2022. gada pārstāv ASV. Divas reizes izcīnījusi medaļas Pasaules junioru šaha čempionātos: 2000. gadā zeltu U12 vecuma grupā, bet 2002. gadā bronzu U14 vecuma grupā. Sešas reizes uzvarējusi Irānas sieviešu šaha čempionātos (2007, 2008, 2009, 2011, 2013, 2014). Divas reizes izcīnījusi medaļas Āzijas sieviešu šaha čempionātos: 2010. gadā zeltu un 2014. gadā sudrabu. 2015. gadā zaudējusi maču pret Sarasādatu Hademālšārīhu un nekvalificējusies FIDE sieviešu Grand Prix sērijas turnīriem 2015./2016. gadā. 2023. gada oktobrī Sentluisā ierindojusies 10. vietā ASV sieviešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2006. gadā Jekaterinburgā 1. kārtā zaudējusi Viktorijai Čmilītei; 2008. gadā Naļčikā 1. kārtā zaudējusi Aleksandrai Kosteņukai; 2012. gadā Hantimansijskā 1. kārtā zaudējusi Dzjui Veņdzjuņai; 2017. gadā Teherānā 1. kārtā zaudējusi Elizabetei Pēcai. Pārstāvējusi Irānas komandu lielākajos komandu šaha turnīros: Pasaules šaha olimpiādēs piedalījusies 9 reizes (2000-2016); Āzijas komandu šaha čempionātā sievietēm piedalījusies 7 reizes (2003-2016). Komandu vērtējumā izcīnījusi 2 bronzas (2009, 2014) medaļas. Individuālajā vērtējumā izcīnījusi sudraba (2009) un 3 bronzas (2005, 2008, 2014) medaļas. Āzijas spēļu komandu šaha turnīrā piedalījusies 2006. gadā un komandu vērtējumā izcīnījusi bronzas medaļu; Āzijas spēļu sieviešu komandu šaha turnīrā piedalījusies 2010. gadā; Āzijas spēļu telpās komandu šaha turnīrā piedalījusies 2009. gadā. Par panākumiem turnīros FIDE 2009. gadā viņai piešķīra starptautiskās lielmeistares (WGM) nosaukumu. Atusa ir precējusies ar ASV šaha lielmeistaru un pieckārtējo ASV šaha čempionu Hikaru Nakamuru. «Армянские шахматисты успешно стартовали на Всемирной олимпиаде». Arhivēts no oriģināla, laiks: 2013. gada 17. februārī. Skatīts: 2017. gada 9. februārī. 9th Asian Continental/Individual (Women) 13th Asian Continental Women Chess Championships 2014 Qualification Match for FIDE Women GrandPrix 2015 2023 U.S. Women's Championship 2006 FIDE Knockout Matches 2008 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 8. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. OlimpBase :: Women's Chess Olympiads :: Atousa Pourkashiyan OlimpBase :: Women's Asian Team Chess Championship :: Atousa Pourkashiyan OlimpBase :: Asian Games (chess) :: Atousa Pourkashiyan[novecojusi saite] OlimpBase :: Asian Games (chess - women) :: Atousa Pourkashiyan OlimpBase :: Asian Indoor Games (chess) :: Atousa Pourkashiyan Title Applications (WGM): Pourkashiyan, Atousa Atousa Pourkashiyan | آتوسا پورکاشیان‎ on Instagram Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)