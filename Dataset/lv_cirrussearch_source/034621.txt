Metilglioksāls (pirovīnogskābes aldehīds, 2-oksopropanāls, acetilformaldehīds, propāndions, α-ketopropionaldehīds, propanolons, CH3−CO−CHO) ir vienkāršākais ketoaldehīds. Organismā metilglioksāls veidojas no 3-aminoacetona (treonīna katabolisma starpprodukta). Var iegūt, iedarbojoties ar skābēm uz izonitrozoacetonu CH3COCH=NOH, oksidējot acetolu un citos veidos. Fermentu vai sārmu ietekmē pārvēršas par pienskābi (iekšmolekulāra Kanicāro reakcija): CH3−CO−CHO + H2O → CH3−CHOH−COOH