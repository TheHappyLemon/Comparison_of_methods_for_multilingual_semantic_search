Metjū Morisons (angļu: Matthew James Morrison; dzimis 1978. gada 30. oktobrī) ir amerikāņu aktieris, dejotājs, mūziķis, dziedātājs, dziesmu autors. Karjeru sācis 1998. gadā ar lomu Brodvejas mūziklā Footloose. Viņš ir pazīstams ar vairākām lomām Brodvejas izrādēs, kā arī ar Villa Šustera lomu Fox seriālā "Radīti skatuvei". Par V. Šustera attēlošanu ir saņēmis Satellite balvu kā labākais komēdijseriālu aktieris 2009. gadā, tāpat bijis nominēts vairākām balvām par šo lomu (Primetime Emmy Award, Zelta globusa balva, People's Choice balva). Vēl ir filmējies tādās filmās kā "Kas gaidāms, kad gaidāms bērns" un "Mūzika un vārdi" (Music and Lyrics). Vikikrātuvē par šo tēmu ir pieejami multivides faili. Skatīt: Metjū Morisons. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski) Twitter profils