Dapitana (filipīniešu: Lungsod ng Dapitan, angļu: City of Dapitan, sebuāņu: Dakbayan sa Dapitan) ir pilsēta Filipīnās, Zamboangas Pussalas reģionā, Ziemeļzamboangas provinces trešā lielākā apdzīvotā vieta. Atrodas Mindanao salas rietumos Zamboangas pussalas ziemeļaustrumu piekrastē. Pilsētas urbānais centrs atrodas uz nelielas saliņas Dapitanas upes grīvā pie ietekas Sulu jūrā. Pēc etniskās piederības lielākā daļa iedzīvotāju ir sebuāņi un subanoni; pēc konfesionālās piederības pārsvarā katoļi. Dapitana bija plaukstoša pilsētiņa jau 1595. gadā, kad šeit ieradās spāņu konkistadori Migela Lopesa de Legaspi vadībā. Par pilsētas dibināšanas gadu tiek uzskatīts 1629. gads, kad šeit tika izveidota patstāvīga jezuītu misija un Dapitana kļuva par Mindanao rietumdaļas kristianizācijas centru. 1834. gadā no Dapitanas nodalīta Dipologa, kas vēlāk attīstībā apsteidza Dapitanu un kļuva par provinces galvaspilsētu. 1963. gadā Dapitanai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Dapitana. Encyclopædia Britannica raksts (angliski)