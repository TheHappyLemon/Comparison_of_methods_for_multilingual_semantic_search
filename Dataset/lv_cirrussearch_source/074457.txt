Bads Spensers (angļu: Bud Spencer), īstajā vārdā Karlo Pedersoli (itāļu: Carlo Pedersoli; dzimis 1929. gada 31. oktobrī, miris 2016. gada 27. jūnijā), bija itāliešu aktieris, dziedātājs, bijušais peldētājs, scenogrāfists, modes dizainers. Viņš kļuva pazīstams ar savām lomām kopā ar Terensī Hilu. Bada Spensera tēls pārsvarā bija drukns, neattapīgs, taču labsirdīgs un spēcīgs vīrietis vesterna tipa un piedzīvojumu komēdijās. Karlo Pedersoli ir dzimis Neapolē, Itālijas dienvidos, 1929. gadā. 1937. gadā viņš sāka nodarboties ar peldēšanu vietējā sporta apvienībā. 1940. gadā viņa ģimene pārcēlās uz Romu, kur Pedersoli 1946. gadā uzsāka ķīmijas studijas, taču, sakarā ar ģimenes pārcelšanos uz Dienvidameriku, tās bija jāpārtrauc. Viņa aizraušanās ar peldēšu lika sevi manīt. 1948. gadā Pedersoli pārcēlās atpakaļ uz Romu un sāka studēt jurisprudenci, taču galvenokārt koncentrējās uz peldēšanu. Viņš kļuva par Itālijas čempionu brasa stilā, neilgi pēc tam arī par Itālijas čempionu 100m brīvajā stilā. Pedersoli kļuva par pirmo itāli, kurš šo distanci veica ātrāk nekā 1 minūtē. Viņš uzvarēja Itālijas peldēšanas čempionātā turpmākos 7 gadus pēc kārtas. Viņš pārstāvēja Itālijas komandu 1952. gada vasaras olimpiskajās spēlēs, kā arī 1956. gada vasaras olimpiskajās spēlēs, kur sasniedza salīdzinoši labus rezultātus, lai arī neieguva nevienu medaļu. 1950. gadā Pedersoli uzsāka savu filmu karjeru, sākotnēji kā statists. Lielu panākumu filmogrāfijā sākotnēji nebija līdz 1967. gada itāliešu vesterna filmai Dio perdona... Io no!, kurā Pedersoli iepazinās ar Mario Džiroti (jeb Terensī Hilu). Tā izveidojās duets, kam vēlāk bija lemts vēlāk iekarot vispasaules kino un TV ekrānus. Abiem itāļiem sava tēla uzlabošanai tika ieteikts pieņemt angļu pseidonīmus. Džiroti izvēlējās pseidonīmu Terence Hill no kāda saraksta, savukārt Pedersoli stāsta: "Man nebija nekāda saraksta! Man bija pudele Budweiser alus — mana vismīļākā. Un Spensers Treisijs vienmēr bija bijis mans mīļākais aktieris, tā ka mana izvēle bija ļoti vienkārša!". "Dižvīrs" (1988) «Hotdog Magazine intervija ar Badu Spenseru un Terensī Hilu (Asīze 2006.g.)». Arhivēts no oriģināla, laiks: 2016. gada 16. janvārī. Skatīts: 2008. gada 20. decembrī. IMDb profils (angliski) Internet Broadway Database profils (angliski) AllMovie profils (angliski)