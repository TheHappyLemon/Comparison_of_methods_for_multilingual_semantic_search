Biržas kods jeb akcijas kods ir īsa publiska uzņēmuma vai finanšu instrumenta abreviatūra, kas tiek lietota biržās. Katrs unikālais kods sastāv no skaitļiem, burtiem, vai abiem, piemēram, SAF Tehnikas biržas kods Nasdaq Riga biržā ir SAF1R. Katrai no pasaules fondu biržām ir sava kodu sistēma. ASV un Eiropas biržās parasti tiek izmantoti kodi, kuri satur 3–4 burtus, kas bieži apzīmē uzņēmuma nosaukumu, piemēram, ASV Nasdaq biržā Alphabet Inc biržas kods ir GOOG un Apple Inc – AAPL. Āzijā akciju kodi lielākoties ir ciparu sērijas, piemēram, HSBC Honkongas fondu biržā tiek apzīmēts ar ciparu virkni 0005. Daži biržas kodi satur noderīgu informāciju par pieejamajiem vērtspapīriem. Piemēram, Nasdaq biržas parasti ir 4 burti, bet dažkārt tiem ir arī 5. burts, kas sniedz sīkāku informāciju par konkrēto akciju, piemēram, J nozīmē, ka akcijām ir balsstiesības, un Q nozīmē, ka uzņēmums iepriekš ir pasludināts par maksātnespējīgu. «Akcijas kods:nozīme un definīcija». capital.com (latviešu). Skatīts: 2022-12-02. «SAF Tehnika | Tirdzniecība — Nasdaq Baltija». nasdaqbaltic.com (latviešu). Skatīts: 2022-12-02.