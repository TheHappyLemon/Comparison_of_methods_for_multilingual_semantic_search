Eiropas komercsabiedrība (latīņu: Societas Europaea, saīsinājums SE) ir komercsabiedrības veids, kas darbojas saskaņā ar Eiropas uzņēmējsabiedrības statūtiem, kas tika pieņemti 2001. gadā. Tāds uzņēmuma statuss ļauj reģistrēties kādā no Eiropas Savienības valstīm un vienkāršoti pārvietot uzņēmumu uz kādu citu ES dalībvalsti. Uz 2011. gada janvāri šādi bija reģistrējušies 702 uzņēmumi Neeksistē kopējs Eiropas komercsabiedrību reģistrs (SE tiek reģistrēts tajā valstī, kur atrodas tās galvenais birojs), bet katra reģistrācija tiek publicēta Eiropas Savienības Oficiālajā Vēstnesī. Latvijā SE reģistrāciju veic Uzņēmumu reģistrs. Eiropas komercsabiedrības minimālajam pamatkapitālam jābūt vismaz 120 000 eiro. SE var izveidot četros veidos: apvienojoties akciju sabiedrībām; akciju sabiedrībām vai sabiedrībām ar ierobežotu atbildību izveidojot SE kā pārvaldītājsabiedrību; juridiskām personām izveidojot SE kā meitas uzņēmumu pārveidojot esošu akciju sabiedrību par SE, ja tai ir bijusi meitas kompānija citā ES dalībvalstī. Societas Europaea registrations Arhivēts 2017. gada 14. jūlijā, Wayback Machine vietnē. seeurope-network.org Stājies spēkā Eiropas komercsabiedrību likums[novecojusi saite] Mārtiņš Lācis, Uzņēmumu reģistrs, 2009 Eiropas komercsabiedrība[novecojusi saite] Tieslietu ministrijas valsts sekretāra vietniece likumdošanas jautājumos LL.M. Inese Nikuļceva Societas Europaea Network (angliski)