Ukrainas PSR (ukraiņu: Українська Радянська Соціалістична Республіка, krievu: Украинская Советская Социалистическая Республика) bija padomju republika no 1917. līdz 1991. gadam un Padomju Savienības sastāvdaļa (1922–1991). Galvaspilsēta Harkiva (1919–1934), vēlāk Kijiva (1934–1991). Ukrainas Strādnieku, zemnieku, karavīru un kazaku deputātu padomju tautas republika (Українська Народна Республіка Рад робітничих, селянських, солдатських і козацьких депутатів), pasludināta Harkivā 1917. gada 25. decembrī, Ukrainas Padomju Republika (Українська Радянська Республіка), izveidota 1918. gada 17.-18. martā Ukrainas Sociālistiskā Padomju Republika (Українська Соціалістична Радянська Республіка), izveidota 1919. gada 10. martā Ukrainas Padomju Sociālistiskā Republika (Українська Радянська Соціалістична Республіка), pārdēvēta 1937. gada 30. janvārī Harkivā 1917. gada 25. decembrī sanākušais 1. Visukrainas padomju kongress pasludināja Ukrainas Strādnieku, zaldātu un zemnieku padomju deputātu republikas izveidi. Līdztekus šajā laikā Kijivā nodibinājās Ukrainas Tautas Republika, rietumu daļā Rietumukrainas Tautas Republika. Pēc Brestļitovskas miera līguma noslēgšanas dažādos reģionos nodibinātās padomju republikas 1918. gada 17.-18. martā apvienojās Ukrainas Padomju Republikā (Українська Радянська Республіка), ko aprīlī okupēja Vācijas armija. Pēc Vācijas zaudējuma Pirmajā pasaules karā 3. Visukrainas padomju kongresā Harkivā 1919. gada 10. martā izsludināja Ukrainas Sociālistiskās Padomju Republikas (Ukrainas SPR) izveidi, kurā ietilpa sešas guberņas. Pilsoņu kara laikā Ukrainas teritorijas lielākā daļa nokļuva Baltās kustības militāro vienību kontrolē. Pēc Sarkanās Armijas uzvarām 1920. gada decembrī Ukrainas SPR parakstīja vienošanos ar Krievijas PFSR par militāras un ekonomiskas savienības izveidi. No 1920. gada septembra līdz 1921. gada martam Ukrainas PSR delegācija kopā ar Padomju Krievijas delegāciju piedalījās Rīgas miera sarunās, kurā pirmo reizi tika atzīta kā Ukrainas starptautisko tiesību pārņēmēja Ukrainas Tautas Republikas vietā. 1922. gada 29. decembrī Ukrainas SPR parakstīja vienošanos ar Krievijas PFSR, Baltkrievijas PSR un Aizkaukāza FPSR par PSRS izveidi. PSRS sabrukuma laikā Ukraina 1991. gada 8. decembrī parakstīja Belovežas gāršas vienošanos par NVS izveidi, kas bija formālais iemesls PSRS likvidācijai. Vikikrātuvē par šo tēmu ir pieejami multivides faili. Skatīt: Ukrainas PSR.