Spidiļķu dzimta (Acheilognathidae) ir viena no karpveidīgo kārtas (Cypriniformes) dzimtām, kas apvieno 72 saldūdens zivju sugas un kas tiek iedalītas 6 ģintīs. Lielākā daļa sugu mājo Āzijā, un tikai divas sugas sastopamas Eiropā (spidiļķis un dienvidu spidiļķis). Latvijā mājo viena spidiļķu dzimtas suga — spidiļķis (Rhodeus amarus), kas sastopams daudzās upēs un ezeros. Līdz šim nav informācijas par spidiļķa sastopamību Austrumlatvijā. Līdz ar ģenētisko pētījumu attīstību, dzimta piedzīvojusi vairākkārtējas izmaiņas. Piemēram, Latvijā sastopamais spidiļķis ir izdalīts kā atsevišķa Eiropā dzīvojoša suga, bet vecais zinātniskais nosaukums tiek lietots kādreizējās Āzijas populācijas (nominālpasugas) spidiļķim jeb Amūras spidiļķim (Rhodeus sericeus). Trīs spidiļķu ģintis no sešām ir monotipiskas: dzeloņainie spidiļķi (Acanthorhodeus), Taivānas spidiļķi (Paratanakia) un Tokijas spidiļķi (Pseudorhodeus). Tās izdalītas kā atsevišķas ģintis nesenā pagātnē. Balstoties uz ģenētiskajiem atklājumiem, 2016. gadā tika izdalīta spidiļķu dzimta. Pirms tam šī zivju grupa tika sistematizēta kā karpu dzimtas apakšdzimta. Spidiļķu dzimta (Acheilognathidae) ģints: Austrumāzijas spidiļķi (Tanakia) ģints: Āzijas spidiļķi (Acheilognathus) ģints: Dzeloņainie spidiļķi (Acanthorhodeus) ģints: Spidiļķi (Rhodeus) ģints: Taivānas spidiļķi (Paratanakia) ģints: Tokijas spidiļķi (Pseudorhodeus) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī. FishBase: Subfamily: Acheilognathinae Differentiation of visual spectra and nuptial colorations of two Paratanakia himantegus subspecies (Cyprinoidea: Acheilognathidae) in response to the distinct photic conditions of their habitats Catalog of Fishes «Latvijas daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 3. februārī. Latvijas Daba: Spidiļķis