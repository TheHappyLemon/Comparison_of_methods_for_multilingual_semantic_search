Nikola Lorena Olislagersa (angļu: Nicola Lauren Olyslagers; dzimusi Makdermota (McDermott) 1996. gada 28. decembrī) ir Austrālijas vieglatlēte, startē augstlēkšanas sacensībās. Viņa ir 2020. gada vasaras olimpisko spēļu sudraba medaļas ieguvēja, 2023. gada Pasaules čempionāta bronzas medaļniece, Austrālijas un Okeānijas rekordiste, 2024. gada pasaules čempione telpās. Pasaules čempionātā pirmo reizi piedalījās 2017. gadā Londonā, tomēr palika bez rezultāta, jo kvalifikācijā nepārvarēja sākuma augstumu. 2018. gada Nāciju Sadraudzības spēlēs Goldkostā izcīnīja bronzas medaļu, pārvarot 1,91 m un sasniedzot personisko rekordu. 2019. gada Pasaules čempionātā Dohā nepārvarēja kvalifikāciju un ieņēma 15. vietu. 2021. gada 18. aprīlī Austrālijas čempionātā Sidnejā pirmo reizi pārvarēja 2 metrus, labojot Austrālijas rekordu. Tā paša gada 4. jūlijā Dimanta līgas posmā Stokholmā uzlaboja rekordu līdz 2,01 m. 2020. gada vasaras olimpiskajās spēlēs, kas notika 2021. gada augustā Tokijā, izcīnīja sudraba medaļu, vēlreiz labojot savu rekordu un pārvarot 2,02 metrus. 2022. gada Pasaules čempionātā Jūdžīnā ieņēma 5. vietu. 2022. gada Nāciju Sadraudzības spēlēs iekļuva finālsacensībās, bet savainojuma dēļ finālā nestartēja. 2023. gada 29. jūnijā Dimanta līgas posmā Lozannā vēlreiz pārvarēja 2,02 metrus. 2023. gada Pasaules čempionātā Budapeštā izcīnīja bronzas medaļu. 2024. gada martā izcīnīja zelta godalgu Pasaules čempionātā telpās Glāzgovā. «Nicola McDermott becomes first Australian woman to break high jump's 2-metre barrier». abc.net.au (angļu). 2021. gada 18. aprīlī. Skatīts: 2023. gada 27. augustā. «Australians impress in Stockholm as Tokyo approaches». athletics.com.au (angļu). 2021. gada 5. jūlijā. Skatīts: 2023. gada 27. augustā. «McDermott Soars to Silver - Day Nine Review». athletics.com.au (angļu). 2021. gada 8. augustā. Skatīts: 2023. gada 27. augustā. «Olyslagers withdraws from Commonwealth Games final». athletics.com.au (angļu). 2022. gada 6. augustā. Skatīts: 2023. gada 27. augustā. «High jump: World's best performance for Olyslagers». diamondleague.com (angļu). 2023. gada 29. jūnijā. Arhivēts no oriģināla, laiks: 2023. gada 27. augustā. Skatīts: 2023. gada 27. augustā. «Olyslagers completes set of global high jump medals in Glasgow». worldathletics.org/ (angļu). 2024. gada 2. martā. Skatīts: 2024. gada 6. martā. Vikikrātuvē par šo tēmu ir pieejami multivides faili. Skatīt: Nikola Olislagersa. Olympedia profils (angliski) IAAF profils (angliski)