Emīlija Sonka (bijusi arī Putniņa; dzimusi 1939. gada 4. novembrī Kuldīgā) ir bijusī latviešu riteņbraucēja, vēlāk — trenere. Pārstāvējusi sporta biedrību "Vārpa", vēlāk — "Dinamo". Dzimusi Kuldīgā, bet bērnību pavadīja vecāku lauku mājās Alsungas pagasta "Lazdās". 1964. gadā PSRS izlases sastāvā viņa izcīnīja uzvaru Pasaules čempionāta šosejas riteņbraukšanā grupas braucienā. Tāpat trīs uzvaras guva PSRS čempionātos: 1963. gadā kļuva par čempioni treka riteņbraukšanā, 1964. gadā uzvarēja 20 km grupas braucienā šosejā un 1968. gadā — 20 km individuālajā braucienā šosejā. Kopumā PSRS čempionātos izcīnīja 12 medaļas. Vēl E. Sonka izcīnīja vairākas uzvaras Latvijas čempionātā. 1965. gadā kļuva par PSRS Nopelniem bagāto sporta meistari. Laikā no 1976. līdz 1990. gadam bija sporta biedrības "Dinamo" riteņbraukšanas trenere. «Zelta vēstures priekšplānā - Emīlija Sonka (1. daļa)». Arhivēts no oriģināla, laiks: 2015. gada 13. martā. Skatīts: 2015. gada 12. februārī. Latvijas enciklopēdija. 5. sējums. Rīga : Valērija Belokoņa izdevniecība. 2009. 273. lpp. ISBN 978-9934-8068-0-3. Ievērojami cilvēki Alsungas, Kuldīgas, Skrundas novadā[novecojusi saite]Kuldīgas Galvenā bibliotēka Latvijas sporta vēsture. Latvijas izglītības fonds. 1994. 110. lpp. «Atklās izstādi ”Sieviete uz riteņa”». Diena.lv. Skatīts: 2012. gada 27. augustā. Cycling Archives profils (angliski) CycleDatabase profils (angliski)