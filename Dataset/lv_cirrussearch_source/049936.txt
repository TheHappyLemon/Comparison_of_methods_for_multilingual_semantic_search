Šis raksts ir par 2019. gada filmu. Par 1994. gada filmu skatīt rakstu Karalis Lauva. "Karalis Lauva" (angļu: The Lion King) ir 2019. gada ASV datoranimācijas mūzikls, ko producēja studija Walt Disney Pictures. Filmas režisors un producents ir Džons Favro, scenārija autors Džefs Natansons. Šī ir Disneja 1994. gada tāda paša nosaukuma animācijas filmas fotoreālistiska datoranimācijas versija. Galvenos varoņus ieskaņojuši Donalds Glovers, Sets Rogens, Čīvetels Edžiofors, Elfrija Vudārda, Billijs Aikners, Džons Kani, Džons Olivers un Bejonse Noulza, kā arī Džeimss Erls Džonss atkārtoti ieskaņoja to pašu lomu, ko oriģinālajā filmā. Filmas sižets seko Simbam, jaunam lauvam, kam ir jāuzņemas taisnīga karaļa loma pēc viņa tēva Mufasas slepkavības no viņa tēvoča Naga rokas. Par plāniem veidot animācijas filmas "Karalis Lauva" rīmeiku tika paziņots 2016. gada septembrī pēc Disneja filmas "Džungļu grāmata" panākumiem, kuru arī režisēja Favro. Lielākā daļa no filmēšanas grupas sastāva parakstīja līgumus 2017. gada sākumā, un filmēšana Losandželosā uz zilā fona sākās tā paša gada vidū. Ar aptuveno filmas budžetu 260 miljonu ASV dolāru apmērā, šī ir viena no dārgākajām jebkad uzņemtajām filmām. Filmu ASV un Latvijas kinoteātros sāka rādīt no 2019. gada 19. jūlija un tā visā pasaulē ir nopelnījusi vairāk ka vienu miljardu ASV dolāru, kļūstot par otro ienesīgāko 2019. gada filmu, visu laiku ienesīgāko animācijas filmu un 7. visu laiku ienesīgāko filmu. Filma saņēmusi dažādas kritiķu atsauksmes slavējot tās vizuālos efektus, skaņu celiņu un aktieru vokālos sniegumus, bet kritizēta par oriģinalitātes trūkumu un varoņu sejas mīmiku. Filma tika nominēta 77. Zelta globusa balvai un kā labāka animācijas filma un kategorijā "Labākā oriģināldziesma". Tāpat filma tika nominēta vizuālo efektu kategorijās 73. BAFTA kino balvai un 92. Kinoakadēmijas balvai. 2020. gada septembrī, paziņoja, ka veids Barija Dženkinsa režisētu filmas priekšstāstu, kura pirmizrāde ieplānota 2024. gada nogalē. Filmas tēlus latviešu valodā ieskaņojuši un dublējuši: Simba — Lauris Reiniks (mazais Simba — Rauls Strapcāns) Nala — Ilze Ķuzule-Skrastiņa (mazā Nala — Melisa Kovaļova) Mufasa — Ģirts Jakovļevs Zazu — Kaspars Roga Pumba — Nauris Brikmanis Timons — Gints Andžāns Nags — Artūrs Mangulis Šenzi — Rēzija Kalniņa Sarabi — Esmeralda Ermale «The Lion King (PG)». Britu filmu klasifikācijas padome. 2019. gada 4. jūlijs. Arhivēts no oriģināla, laiks: 2019. gada 21. jūlijā. Skatīts: 2019. gada 11. jūlijs. Carolyn Giardina. «The Lion King' "Virtual Production" Could Be a Game-Changer for Filmmaking». The Hollywood Reporter, 2019. gada 19. jūlijs. Skatīts: 2019. gada 2. augusts. Anthony D'Alessandro, Nancy Tartaglione. «'The Lion King’ Expected To Leave A Big Paw Print Around The World With $450M+ Total By Sunday – Preview». Deadline Hollywood, 2019. gada 16. jūlijs. Skatīts: 2019. gada 16. jūlijs. «The Lion King (2019)». Box Office Mojo. IMDb. Skatīts: 2020. gada 25. oktobris. «Golden Globes: Full List of Nominations». The Hollywood Reporter. Skatīts: 2019. gada 9. decembris. «Oscar Nominations 2020». Mike Fleming Jr. «'The Lion King' Followup Set With 'Moonlight' Director Barry Jenkins To Helm For Walt Disney Studios». Deadline Hollywood, 2020. gada 29. septembris. Arhivēts no oriģināla, laiks: 2020. gada 29. septembris. Skatīts: 2020. gada 29. septembris. J. Kim Murphy. «Marvel Delays 'Deadpool 3,' 'Captain America 4' and 'Thunderbolts' in Post-Strike Disney Release Shake-Up». Variety, 2023. gada 10. novembris. Skatīts: 2023. gada 10. novembris. Vikikrātuvē par šo tēmu ir pieejami multivides faili. Skatīt: Karalis Lauva. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)