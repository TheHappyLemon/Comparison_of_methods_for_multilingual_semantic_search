Japiji (angļu: Yuppie) ir jauni, labi apmaksāti profesionāļi, kuri piekopj luksusa dzīvesveidu. Japijisms nav definējams tikai pēc algas apjoma vai piederības kādai noteiktai sociālai šķirai. Tas ir narcistisku, augsti atalgotu, jaunu profesionāļu kulturālais fenomens, kas radies 20. gadsimtā. Parasti japiji ir vidusšķiras izcelsmes cilvēki, kuriem ir augstākā izglītība, dzīvo lielās pilsētās vai piepilsētās. Lielākoties vīriešu dzimtes japiji strādā ar informācijas tehnoloģijām, finansēm un likumdošanu saistītajās sfērās. Viņi bauda izsmalcinātu pilsētniecisku dzīvesveidu, uzturas liberāli domājošas elites sabiedrībā. Parasti japiji ir vecumā no 20 līdz 30 gadiem. Japiji bieži sadarbojas ar citiem tāda paša dzīvesveida piekopējiem, tādējādi vēl papildinot savas finanses. Japijiem nav bērnu, galvenās intereses ir luksusa preces un pakalpojumi - dārgas automašīnas, grezni nekustamie īpašumi utt. Tiek uzskatīts, ka šo vārdu pirmo reizi sāka lietot Džozefs Epšteins (Joseph Epstein) 1985. gadā, lai arī šis apgalvojums tiek apstrīdēts. Pirmo reizi vārdu "japijs" drukātā veidā izplatīja Dans Rotenbergs (Dan Rottenberg) no laikraksta Chicago, kā rezultātā šis vārds ieguva ievērojamu popularitāti. Astoņdesmitajos gados parādījās akronīma alternatīva – jampiji (yumpie), taču šis vārds nekļuva populārs. Skaidrojošā vārdnīca vocabulary.com