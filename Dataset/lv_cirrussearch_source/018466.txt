USA-230, zināms arī kā SBIRS GEO-1, ir ASV militārs pavadonis, Space Based Infrared System (SBIRS) pirmais ģeostacionārās orbītas (GEO) segmenta aparāts. Tas tika palaists 2011. gada maijā ASV Gaisa spēku vajadzībām. Tas apgādāts ar infrasarkano sensoru un spējīgs uztvert starpkontinentālo ballistisko raķešu startus. Kosmisko aparātu izgatavoja Lockheed Martin uz platformas A2100M bāzes. Instrumentus izgatavoja Northrop Grumman. Pavadonis tika palaists 2011. gada 7. maijā 18:10 UTC ar nesējraķeti Atlas V/401 (AV-022) no Kanaveralas zemesraga Gaisa spēku stacijas. 43 minūtes 19,5 sekundes pēc starta SBIRS GEO-1 atdalījās no pēdējās pakāpes un iegāja ģeostacionārajā pārejas orbītā. Deviņu dienu laikā pavadonis veica sešas dzinēja iedarbināšanas, līdz tika ievadīts ģeostacionārā orbītā. 2012. gada 5. jūnijā paziņots, ka SBIRS GEO-1 ir sasniedzis paredzēto veiktspēju un tiks sertificēts vēlāk. Kosmiskā aparāta sakaru problēmu dēļ, kuras izdevās atrisināt ar izlabotu programmatūru, pavadonis ekspluatācijā nodots tikai 2013. gada 17. maijā, divus gadus pēc starta. 2011 - Launches to Orbit and Beyond Atlas V launches with SBIRS GEO-1 at second attempt NASASpaceFlight.com, William Graham, 2011-05-07 (angliski) SBIRS GEO-1 Nears Operational Certification Lockheed Martin Corporation, 2012-06-05 Two Years Later, SBIRS Geo-1 Finally Declared Operational SpaceNew, 2013-06-07, (angliski) Air Force welcomes new craft into early warning network NASASpaceFlight.com, William Graham, 2013-11-26 (angliski) SBIRS-GEO 1, 2, 3, 4, 5, 6 Gunter Dirk Krebs (angliski)