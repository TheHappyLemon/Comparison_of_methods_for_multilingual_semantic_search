Karla Kamila Kaveljo Estravao (spāņu: Karla Camila Cabello Estrabao, izrunā: [ka'mila ka'beʎo]; dzimusi 1997. gada 3. martā) ir kubiešu-amerikāņu dziedātāja un dziesmu autore. Viņa kļuva slavena kā meiteņu grupas Fifth Harmony dalībniece, kas 2012. gadā ieguva trešo vietu otrajā X Factor sezonā. Pēc tam grupa piekrita ierakstu darījumam ar Syco Music un Epic Records un izlaida vienu Extended Play minialbumu un divus studiju albumus. Kaveljo sāka veidot sevi kā solo mākslinieci ar tādām muzikālām sadarbībām kā I Know What You Did Last Summer ar Šonu Mendezu un Bad Things ar Machine Gun Kelly, abi no tiem sasniedza 20. vietu Billboard Hot 100 singlu topā Amerikas Savienotajās Valstīs. Pēc tam, kad 2016. gadā māksliniece oficiāli atstāja Fifth Harmony, viņa izlaida savu debijas solo singlu 2017. gadā Crying in the Club. Tā paša gada 8. septembrī mūziķe izdeva Havana, kas pēc vairākiem mēnešiem sasniedza augstāko pozīciju gan ASV, gan Lielbritānijas singlu topā. Pārorientējot savas mūzikas skanējumu uz latīņamerikāniskāku, Kamila 2018. gadā izdeva savu debijas solo albumu Camila, kas sasniedza pirmo vietu Billboard Hot 100. Camila (2018)