Voldemārs Fricis Kaņeps (dzimis 1916. gada 10. augustā Ventspilī, miris 1981. gada 30. novembrī Staicelē) bija Latvijas futbolists, viens no rezultātīvākajiem uzbrucējiem 20. gadsimta 30. gados. Dzimis Ventspilī Kārļa Kaņepa un viņa sievas Lavīzes dzimušas Pole ģimenē. Futbolists bija arī Friča brālis Žanis Kaņeps (1918-?), ilggadīgs Venspils "Spara" futbolists. 1938. gadā saslima ar plaušu karsoni, tika ievietots Rīgas Kara slimnīcā un kādu laiku nevarēja nodarboties ar sportu. 1939. gadā izgāja obligāto karadienestu Latvijas armijā. Otrā pasaules kara laikā Kaņepu pastāvīgi vajājušo traumu dēļ līdz pat 1944. gadam viņam izdevās izvairīties no iesaukšanas vācu armijā, taču tad viņam tika uzticēts apsargāt krievu karagūstekņus, kas pēc kara noveda pie tā, ka 1945. gadā viņš tika apcietināts un izsūtīts uz Sibīriju. Pēc izsūtījuma nedrīkstēja dzīvot un strādāt Rīgā, taču viņš apmetās uz dzīvi Staicelē, kur aizritēja viņa atlikusī dzīves daļa. Miris Staicelē 1981. gadā, apbedīts Alojas kapos. Latvijas čempions — 2 (1936, 1939/40) Latvijas kausa ieguvējs — 2 (1937, 1939) Baltijas kausa ieguvējs — 1 (1937) Latvijas čempionāta labākais vārtu guvējs — 1 (1939/40) Latvijas futbola vēsture 1907-1940