Cilvēku virsģints (Hominina) ir viena no divām hominīnu cilts (Hominini) virsģintīm, kurā ir tikai viena cilvēku ģints (Homo), pie kuras pieder vienīgā mūsdienās eksistējošā cilvēku suga — saprātīgais cilvēks (Homo sapiens). Visas pārējās cilvēku sugas ir izmirušas. Šī taksonomiskā vienība mūsdienās ir zaudējusi savu nozīmi un tiek izmantota ļoti reti. Vecākās klasifikācijās cilvēku virsģintī tika sistematizēta ne tikai cilvēku ģints (Homo), bet arī visas senās, vertikāli staigājošās ģintis un sugas, kā, piemēram, australopitēki, ardipitēki, parantropi, ororīni un sāhelantropi, jo hominīnu cilts apvienoja cilvēku virsģinti un šimpanžu virsģinti (Panina). Izmainot hominīnu sistemātiku, izdalot šimpanžu virsģinti šimpanžu ciltī (Panini), izmainījās cilvēku virsģints sistemātika. Senās cilvēku ģintis mūsdienās tiek klasificētas australopitēku virsģintī (Australopithecina) vai incertae sedis grupā (ororīni un sāhelantropi). Daži zinātnieki nesen atklāto keniantropu (Kenyanthropus platyops) sistematizē cilvēku ģintī, to saucot par Homo platyops. Cilvēku virsģints (Hominina) Cilvēki (Homo) †Austrumu cilvēks (Homo orientalis) †Floresas cilvēks (Homo floresiensis) †Gruzijas cilvēks (Homo georgicus) †Heidelbergas cilvēks (Homo heidelbergensis) †Neandertālietis (Homo neanderthalensis) †Prasmīgais cilvēks (Homo habilis) †Priekšcilvēks (Homo antecessor) †Rodēzijas cilvēks (Homo rhodesiensis) †Rūdolfa cilvēks (Homo rudolfensis) †Seprano cilvēks (Homo cepranensis) †Stāvus ejošais cilvēks (Homo erectus) †Strādājošais cilvēks (Homo ergaster) Saprātīgais cilvēks (Homo sapiens) †Agrākais saprātīgais cilvēks (Homo sapiens idaltu) Mūsdienu saprātīgais cilvēks (Homo sapiens sapiens) Human evolution: taxonomy and paleobiology Mann, Alan and Mark Weiss (1996). "Hominoid Phylogeny and Taxonomy: a consideration of the molecular and Fossil Evidence in an Historical Perspective". Molecular Phylogenetics and Evolution 5 (1): 169–181. doi:10.1006/mpev.1996.0011. PMID 8673284 Bradley, B.J. (2006). "Reconstructing Phylogenies and Phenotypes: A Molecular View of Human Evolution". Journal of Anatomy 212 (4): 337–353. doi:10.1111/j.1469-7580.2007.00840.x Genera of the human lineage Paleoantropoloģijas termini latviešu valodā