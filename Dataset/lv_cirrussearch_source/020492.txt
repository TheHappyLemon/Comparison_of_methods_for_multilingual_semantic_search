"5 salauztas kameras" (arābu: خمس كاميرات محطمة Khamas Kamīrāt Muḥaṭṭamah; ivritā: חמש מצלמות שבורות Hamesh Matslemot Shvurot) ir 2011. gada dokumentālā filma. Filmas režisori ir palestīnietis Emads Bernats un izraēlietis Gajs Davidi. "5 salauztas kameras" ir stāsts par protestiem Bilinā, Rietumkrasta ciemā, kas cietis no Izraēlas Rietumkrasta barjeras. Dokumentālo filmu gandrīz pilnībā uzfilmējis palestīniešu fermeris Emads Bernats, kurš savu pirmo kameru nopirka 2005. gadā, lai uzfilmētu sava jaunākā dēla piedzimšanu. 2009. gada izraēliešu režisors Gajs Davidi viņam piedāvāja izveidot filmu. Filma stāsta par Bernata sabojātajām kamerām un filmas veidotāja ģimenes ikdienu piecos satricinājuma pilnos gados. Filma ieguva balvu 2012. gada Sandensas kinofestivālā, kā arī Zelta aprikozes balvu 2012. gada Erevānas kinofestivālā Armēnijā. Filma izvirzīta 85. Kinoakadēmijas balvai nominācijā "Labākā dokumentālā filma". «5 Broken Cameras (2011)». Box Office Mojo. Skatīts: 2022. gada 2. novembrī. «5 Broken Cameras». 5 Broken Cameras - Official USA Website. Arhivēts no oriģināla, laiks: 2013. gada 5. augustā. Skatīts: 2013. gada 5. augustā. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)