Štarnbergas ezers (vācu: Starnberger See), agrāk Virmezers (Würmsee), ir ezers Vācijas dienvidos, Bavārijā, dienvidrietumos no Minhenes. Pēc ūdens tilpuma lielākais ezers Vācijā, ja neskaita Bodenezeru. 1886. gadā ezerā noslīka Bavārijas karalis Ludvigs II. Līdz 1962. gadam dēvēja arī par Virmezeru. Veidojies ledāja darbības rezultātā. Ezeru nesasniedz netālo Alpu upes — tajā ietek mazāki strauti no vietējiem pakalniem. Nelielās pieteces un lielā tilpuma dēļ ūdens apmaiņas periods ir 21 gads. Mezotrofs. Lēnais ūdens apmaiņas periods padara ezeru jūtīgu pret vides piesārņojumu. Kopš 1960. gadiem pat attīrītos notekūdeņus novada pa apvadkanāliem ap ezeru tā, lai tie ezeru nesasniegtu. Pie rietumu krasta atrodas vienīgā sala Rozene (Roseninsel). Salā atrasts bronzas makšķerāķis kā arī pirms 2800 gadiem izgatavota vienkoča laiva. Ezerā turpinās profesionāla zveja, daļa zvejnieku nodarbojas ar to jau paaudzēm ilgi. Vikikrātuvē par šo tēmu ir pieejami multivides faili. Skatīt: Štarnbergas ezers.