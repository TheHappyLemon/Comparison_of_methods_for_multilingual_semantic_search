Heinrihs Magnuss Manske (vācu: Heinrich Magnus Manske; dzimis 1974. gada 24. maijā Ķelnē) ir vecākais pētnieks Sengera institūtā Kembridžā, Lielbritānijā un programmētājs, kurš strādājis pie vienas no pirmajām MediaWiki programmatūras versijām. Manske Ķelnes Universitātē studējis bioķīmiju un 2006. gadā to pabeidzis ar doktora grādu; viņa disertācija bija par atvērtā pirmkoda rīku molekulārajai bioloģijai GENtle. Kā students Manske bija viens no pirmajiem Interneta enciklopēdijas Nupedia (Vikipēdijas priekštecis) aktīviem lietotājiem un satura veidotājiem un vēlāk viņš sarakstīja vienu no pirmajām MediaWiki programmatūras versijām, uz kuras darbojās Vikipēdija. Manske kopš 2007. gada aprīļa strādā Sengera institūtā Kembridžā, bet joprojām izstrādā rīkus Vikipēdijas vajadzībām. 2012. gadā Manske bija līdzautors publikācijai Nature žurnālā, kas demonstrēja jaunus veidus, kā identificēt reģionus, kur attīstās malārijas parazīti un aprakstīja paņēmienus malārijas zāļu pretestības kartēšanai. Pētnieki izstrādāja paņēmienu, kā iegūt malārijas parazīta DNS no asinīm, kas samazina kļūdu iespējamību sekvencēšanā. Kā students viņš bija viens no aktīvākajiem satura veidotājiem Nupedia projektā, publicējot informāciju par bioloģijas tēmām un izstrādājot rīkus un paplašinājumus priekš Nupedia. Vēlāk, nebūdams apmierināts ar esošās programmatūras ierobežojumiem, Manske izstrādāja vienu no pirmajām versijām, kas vēlāk kļuva par MediaWiki. Viņa jaunā versija tika uzstādīta 2002. gadā. Vikipēdijai sākotnēji izmantotā viki programmatūra bija UseModWiki, sarakstīta Perl. Rodoties problēmām ar mērogojamību, 2001. gada vasarā Manske uzsāka darbu pie UseModWiki aizvietotāja, kas izmantotu datubāzi un saturētu Vikipēdijai specifiskas iespējas. 2002. gada 25. janvārī Manske izlaida pirmo versiju MySQL bāzētam PHP viki dzinējam, sauktam par Phase II. Viens jauninājums, ko Manske ieviesa bija vārdtelpas, lai nodalītu dažādu veidu lapas, tādas kā diskusiju vai lietotāja vārdtelpa, tas Phase II atšķīra no vecās viki programmatūras, kam nebija dažādu vārdtelpu. Phase II ieviesa arī citas iespējas, kas joprojām ir pieejamas, ieskaitot failu augšupielādi, uzraugāmo darbu sarakstu, automātiskus parakstus un lietotāja devuma sarakstu. Manskes ieguldījums ļāva vienkāršāk iekļaut fotogrāfijas Vikipēdijas rakstos, tika radīta arī administratoru lietotāju grupa, kam bija tiesības dzēst lapas un bloķēt vandaļus. Manske bija atvērtā pirmkoda piekritējs, īpaši attiecībā uz GPL licenci. Viņa ieguldījums pirmajās MediaWiki versijās tika izlaists saskaņā ar GPL licenci. Vikipēdijai pieaugot Manskes Phase II saskārās ar ātrdarbības problēmām, tāpēc Lī Denjels Krokers sistēmu pārrakstīja vēlreiz, kas noveda pie Phase III sistēmas, ko izmantoja no 2002. gada jūnija un kopš 2003. gada to sāka saukt par "MediaWiki". Šī MediaWiki programmatūra šobrīd tiek izmantota kā pamata platforma gan Vikipēdijai, gan daudziem citiem Wikimedia projektiem. Tā ir pieejama bez maksas un to izmanto arī daudzas citas organizācijas. Manske turpināja izstrādāt rīkus un MediaWiki paplašinājumus, ieskaitot rīkus, lai attēlotu piederību kategorijām, aprēķinātu kategoriju šķēlumu un importētu attēlus no Flickr uz Vikikrātuvi. Manske izstrādāja arī Cite paplašinājumu, kas atsauču pārvaldībā ieviesa XML līdzīgu sintaksi. Manske tiek atzīts par pirmā raksta autoru vācu valodas Vikipēdijā, kas bija polimēru ķēdes reakcija, ko viņš pirmoreiz sarakstīja 2001. gadā. 2002. gadā Džimijs Veilss 25. janvāri nosauca par Magnusa Manskes dienu, godinot viņa ieguldījumu Vikipēdijā, paziņojot, ka "šodien pie vakariņām katram vikipēdistam ir jāsaka tosts par godu Magnusam un viņa daudzajiem izgudrojumiem." Lerijs Sendžers savos memuāros par Vikipēdijas pirmsākumiem izcēla Manskes ieguldījumu projektā un piedēvē viņam lielu nozīmi Vikipēdijas veiksmes stāstā: Vikipēdija sākās ar saujiņu cilvēku, daudziem no Nupedia. Šo Nupedia lietotāju ietekme bija izšķiroša. Es domāju, ka īpaši nenogurstošā Magnusa Manskes (kurš abos projektos strādāja pie programmatūras), mūsu dedzīgā atbalstītāja Rūta Ifčere un ļoti gudrais pokeru spēlējošais programmētājs Lī Denjels Krokers, tie ir tikai daži... Taču, tā kā projekts sākās ar šiem labajiem cilvēkiem un mēs spējām pielāgoties, izskaidrot un veicināt labus ieradumus un politikas jauniem lietotājiem, projekta Nupedia saknes palīdzēja izveidot robustu, funkcionējošu un veiksmīgu kopienu. Manske, līdz ar citiem, tika atzīmēts par ievērojamu devumu MediaWiki, kad USENIX Advanced Computing Technical Association 2010. gadā MediaWiki un Wikimedia Foundation tika godināti ar STUG balvu (Software Tools User Group). Publikāciju saraksts no Google Scholar Magnus Manske no DBLP bibliogrāfijas servera Publikāciju saraksts no Microsoft Academic Search Magnuss Manske no Scopus bibliogrāfiskās datubāzes. Magnus Manske (2006). GENtle, a free multi-purpose molecular biology tool. University of Cologne. Alastair Kerr. «Desktop Sequence Analysis: software review». Bioinformatics Knowledge Blog, 2011. gada 21. jūnijs. Arhivēts no oriģināla, laiks: 2013. gada 27. jūnijā. Skatīts: 2013. gada 4. jūnijs. Claudia Lehnen. «Der Wikipedia-Pionier aus Köln» [The Wikipedia pioneer from Cologne]. Kölner Stadt-Anzeiger (German), 2008. gada 2. februāris. Skatīts: 2013. gada 22. jūnijs. «Magnus Manske». Skatīts: 2013. gada 4. jūnijs. «DNA Research; Putting parasites on the world map». China Weekly News. 2012. gada 26. jūnijs. Kurt Jansson. «Zehn Jahre Wikipedia – Der kurze Sommer der Anarchie». Der Spiegel, 2011. gada 14. janvāris. Jennifer Joline Anderson. Wikipedia: The Company and Its Founders. ABDO, 2011. 44. lpp. ISBN 9781617148125. Torsten Kleinz. «Neues Werkzeug soll Anfänger zur Wikipedia locken». Die Zeit, 2012. gada 16. decembris. Sumana Harihareswara, Guillaume Paumier. «MediaWiki». In Amy Brown, Greg Wilson. The Architecture of Open Source Applications. Kristian Hermansen, 2012. ISBN 9781105571817. Rajeev Kumar. «Wiki Installation and Customization». Arhivēts no oriģināla, laiks: 2015. gada 21. jūlijā. Skatīts: 2013. gada 4. jūnijs. «Wikipedia:PHP script new features». 2002. gada 27. janvāris. Skatīts: 2013. gada 4. jūnijs. Magnus Manske. «[Wikipedia-l] New features list», 2002. gada 27. janvāris. Skatīts: 2013. gada 4. jūnijs. Erik Möller. «Das Wiki-Prinzip». Heise online, 2003. gada 9. maijs. N. A. Polukarova (June 2007). "The concept of open editing from the copyright viewpoint". Automatic Documentation and Mathematical Linguistics (Allerton Press, Inc.) 41 (3): 104–107. doi:10.3103/S0005105507030053. ISSN 1934-8371. "In simpler words, while the developers of proprietary programs use their copyrights to deprive most of the users of most of their freedoms, GPL adherents, including above-mentioned Magnus Manske, use these privileges to guarantee these freedoms to users." «Magnus' toys'n'tools». Skatīts: 2013. gada 4. jūnijs. «Magnus' tools on wmflabs». Skatīts: 2013. gada 4. jūnijs. Mathias Schindler, Denny Vrandečić. «Introducing new features to Wikipedia». In Jim Hendler, Helen Margetts. Proceedings of the First International Conference on Web Sciences WebSci09. Athens, Greece, March 2009. Skatīts: 2013. gada 4. jūnijs. «German Wikipedia reaches landmark millionth entry». Deutsche Welle. 2009. gada 28. decembris. dpa/mos. «Deutsche Wikipedia erreicht eine Million Einträge». Die Zeit, 2009. gada 28. decembris. Achim Sawall. «Deutschsprachige Wikipedia erreicht die Millionenmarke». golem.de, 2009. gada 28. decembris. «[Wikipedia-l] Celebration». 2002. gada 25. janvāris. Skatīts: 2013. gada 4. jūnijs. Larry Sanger. «The Early History of Nupedia and Wikipedia: A Memoir». In Chris DiBona, Danese Cooper, and Mark Stone. Open Sources 2.0: The Continuing Evolution. O'Reilly Media, 2008. 317. lpp. ISBN 9780596553890. Kopā ar |accessdate= jālieto |url= «STUG award». Arhivēts no oriģināla, laiks: 2012. gada 11. janvārī. Skatīts: 2013. gada 4. jūnijs. Robert Zeschke. WikiHooks - Eine protoypenhafte Webhook Extension für MediaWiki. 9. lpp. ISBN 978-3-640-96452-9. Manskes sarakstītie Wikimedia rīki Wikimedia Labs vidē Manskes Vikipēdijas lietotāja lapa angliskajā Vikipēdijā Ieraksts Arhivēts 2015. gada 13. februārī, Wayback Machine vietnē. malariagen.net