Vīpuri lēne (somu: Viipurin lääni, zviedru: Viborgs län) bija dibināta 1634. gadā kā Zviedrijas Karalistes Vīpuri un Savonlinnas lēne (Viborgs och Nyslotts län, Viipurin ja Savonlinnan lääni). No Lielajā Ziemeļu karā un krievu—zviedru karā okupētajām Somijas daļām 1744. gadā izveidoja Viborgas guberņu (Выборгская губерния) Krievijas impērijas sastāvā, ko 1783.–1796. gadā sauca par Viborgas vietniecību, bet 1802. gadā pārdēvēja par Somijas guberņu (Финляндская губерния). Pēc visas Somijas pakļaušanas un Somijas lielhercogistes izveides Viborgas guberņu 1812. gadā iekļāva tās sastāvā. Guberņas centrs bija Vīpuri (Viborgas) pilsēta. Pēc 1917. gada Somijas Republikas sastāvā to latviski dēvēja par Vīpuri apgabalu. Tā austrumu daļu Ziemas kara laikā 1940. gadā okupēja Sarkanā armija un inkorporēja Karēļu-somu PSR sastāvā. Somijā palikušo rietumu daļu 1945. gadā pārdēvēja par Kimi lēni (Kymen lääni). Pēc administratīvās reformas 1997. gadā tā kļuva par Dienvidsomijas provinces (Etelä-Suomen lääni, Södra Finlands län) daļu, ko pēc 2011. gada reformas sadalīja. Mūsdienās neokupētā Vīpuri lēnes daļa ietilpst Kimenlākso un Dienvidkarēlijas reģionos. 1856. gada ģeogrāfiskā kartiņa 1721. un 1743. gadā Krievijas impērijai pievienotā daļa 1796. gada karte Somijas guberņa (1803) 1835. gada karte Vīpuri guberņa (1897) Vīpuri guberņa (1913) Vīpuri lēne Otrā pasaules kara laikā (1942–1944) Latviešu konversācijas vārdnīca. XX. sējums. Rīga : Anša Gulbja izdevniecība. 39 775. sleja.