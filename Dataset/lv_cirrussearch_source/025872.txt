Andi (pašnosaukums — Андал, Къӏваннал, Кохерал) ir viena no Ziemeļkaukāza tautām Krievijā (šodien tiek uzskatīti par avāru etnisko grupu). Nosaukums (eksoetnonīms «andi») cēlies no Kvanhidatli ciema Botlihas rajonā. Apdzīvo kalnaino Dagestānas dienvidrietumu daļu galvenokārt 10 ciemos Botlihas rajonā (12 021 cilvēks 2002. gadā). Neliela andu daļa dzīvo arī Hasavjurtas (4792 cilvēku) un Kiziljurtas (2010 cilvēku) rajonā. Kopējais skaits tiek lēsts no 40 000. Runā andu un avāru valodās, oficiālajā saziņā plaši izmanto krievu valodu. Ticīgie musulmaņi sunnīti. THE ANDIS Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 45. lpp. Krievijas Lielās enciklopēdijas raksts (krieviski)