"Bezbožņik" (krievu: «Безбожник» — 'bezdievis') bija ateistiska satura avīze, kas tika izdota Padomju Krievijā, pēc tam Padomju Savienībā no 1922. gada 21. decembra līdz 1941. gada 20. jūlijam ar pārtraukumu no 1935. gada janvāra līdz 1938. gada martam. 1922. gada beigās, sākot avīzes izdošanu, Padomju Krievijā jau tika drukāti antireliģiozi laikraksti (par piemēru, avīze, vēlāk žurnāls «Атеист», žurnāls «Наука и религия» — "Zinātne un Reliģija"). Avīzes saturu veidoja raksti un karikatūras. Tika pausti uzskati par reliģijas līdzdalību darbaļaužu apspiešanā, imperiālisma atbalstīšanā, darbībā pret padomju valsti, alkohola lietošanas popularizēšanā; pozitīvi tika vērtēti tādi gadījumi, kad reliģiskās celtnes pārveidotas par saimniecības objektiem u.c. Pretreliģiozais saturs pirmām kārtām bija vērsts pret kristietību un jūdaismu. 30. gados avīzē tika samazināta reliģijas kritika, vairāk tika izklāstīta vispārēja valsts un Komunistiskās partijas politika. Avīzes izdeviecība tika izbeigta drīzumā pēc Vācijas iebrukuma PSRS. Avīzes pirmo numuru metiens bija 15 000, 1931. gadā tas bija 500 000. "Bezbožņik" izdevniecība izlaida arī žurnālus «Безбожник» (1923—1941) un «Безбожный крокодил» (1924—1925). Līdzīga satura laikraksti tika izlaisti arī vietējās valodās Ukrainas PSR un Aizkaukāza PFSR: avīze "Bezvirņik" (ukraiņu «Безвірник» — 'bezdievis', 1924—1935), avīze "Anastvac" (armēņu «Անաստված» — 'bezdievis', 1928—1935), avīze "Molla Nasraddin" (azerbaidžāņu ملا نصرالدین — 'Molla Nasradins', 1906—1931), vēlākā "Allahsiz" (azerbaidžāņu "Allahsiz" — 'bezdievis', 1931—1933). «Антирелигиозник» «Безбожник у станка» «Деревенский безбожник»