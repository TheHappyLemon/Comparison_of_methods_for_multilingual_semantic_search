Tomāšs Kloučeks (čehu: Tomáš Klouček; dzimis 1980. gada 7. martā) ir bijušais čehu hokejists, aizsargs. Karjeras laikā aizvadījis 141 spēles Nacionālajā hokeja līgā, karjeras otrajā pusē spēlējot dažādās Eiropas līgās. Profesionāļa karjeru Kloučeks uzsāka 1999.—2000. gada sezonā, kuru aizvadīja Amerikas hokeja līgas vienībā Hartfordas "Wolf Pack". Nākamajā sezonā hokejistam izdevās debitēt arī NHL, aizvadot 43 spēles Ņujorkas "Rangers" rindās. 2002.—03. gada sezonas vidū Kloučeks tika aizmainīts uz Našvilas "Predators", tās sastāvā aizvadot vien astoņas spēles, pirms 2003.—04. gada sezonā tika aizmainīts uz Atlantas "Thrashers". 2004.—05. gada NHL sezonas lokauta laikā Kloučeks spēlēja Čehijas Ekstralīgas vienībā Liberecas "Bílí Tygři", taču tad atgriezās "Thrashers", lai tās sastāvā nākamo divu sezonu gaitā aizvadītu vienu spēli, pārējo laiku pavadot AHL vienībā Sirakūzas "Crunch". 2007. gada vasarā Kloučeks atgriezās Eiropā, pievienojoties Čehijas Ekstralīgas klubam HK Zlīna. No 2008. līdz pat 2011. gadam Kloučeks spēlēja KHL vienības Astanas "Baris" sastāvā. 2011.—12. gada sezonu hokejists uzsāka Popradas "Lev" sastāvā, taču sezonas vidū pievienojās Tržinecas "Oceláři". Turpmākajās sezonās spēlēja dažādos Čehijas, Slovākijas un Francijas klubos, līdz 2017. gadā noslēdza karjeru. Eliteprospects profils (angliski) Internet Hockey Database profils (angliski) Hockey-Reference profils (angliski)