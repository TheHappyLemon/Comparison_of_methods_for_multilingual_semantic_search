Rimi Baltic ir pārtikas un nepārtikas preču mazumtirdzniecības ķēde Baltijas valstīs, kura bāzējas Latvijas galvaspilsētā Rīgā. Rimi Baltic veikalu tīkls ir Zviedrijas mazumtirdzniecības kompānijas ICA AB meitas uzņēmums. Rimi Baltic ietilpst uzņēmumi Rimi Latvia (Latvijā), Rimi Lietuva (Lietuvā) un Rimi Eesti Food (Igaunijā). Šobrīd Baltijā ir 270 Rimi veikali, kā arī trīs preču izplatīšanas centri Latvijā, Lietuvā un Igaunijā. Uzņēmuma veikalos un administrācijā strādā vairāk kā 11 200 darbinieki. 2017. gadā ar apgrozījumu 830 874 miljoni eiro Rimi Latvia ieņēma pirmo vietu Latvijā, sekojot Maxima Latvija, kuras apgrozījums bija 723 05 miljoni eiro. 2021. gadā Latvijā 28 pilsētās darbojās 37 Rimi Hyper, 33 Rimi Super, 54 Rimi Mini, 7 Rimi Express veikali. Rimi veikalus iedala vairākās kategorijās (formātos), kuru dalījums ir atkarīgs no preču klāsta, kā arī veikala izmēra: Rimi Hyper — hipermārketi; Rimi Super — lielveikali; Rimi Mini — mazā formāta veikali; Rimi Express — ātrās iepirkšanās veikali. Rimi lielveikalu (iepriekš pazīstami arī kā kompaktie hipermārketi) interjera dizainu var redzēt ICA mazākos lielveikalos Zviedrijā, tādos kā ICA Maxi Västra Hamnen Malmē un ICA Maxi Enköping. Kompānija Rimi Baltic tika izveidota 2004. gadā kā Somijas Kesko Food un Zviedrijas ICA AB kopuzņēmums ar 50 % daļu katrai. Abas kompānijas vienojās par darbības apvienošanu Baltijas valstīs. Oficiāli Rimi Baltic darbu uzsāka 2005. gada 1. janvārī. Pirms tam Kesko Food piederēja 6 Citymarket hipermārketu un 45 Säästumarket zemo cenu veikalu ķēde Igaunijā, kā arī 5 Citymarket hipermārketu un 17 Super Netto zemo cenu veikalu ķēde Latvijā. ICA piederēja 33 Rimi veikalu (supermārketu un kompakto hipermārketu) ķēde visās trijās Baltijas valstīs. Pēc apvienošanās 2005. gada laikā visi Citymarket veikali tika rekonstruēti par Rimi Hypermarket veikaliem. 2006. gada nogalē Kesko Food nolēma izstāties no apvienotās kompānijas un pārdeva Rimi Baltic daļas ICA, tādējādi no 2007. gada 1. janvāra Rimi Baltic pilnībā piederēja kompānijai ICA AB. Darījumi ar īpašumiem, kas attiecās uz Kesko īpašumtiesībām uz bijušajiem Citymarket veikaliem, tika pabeigti dažas dienas vēlāk. 2009. gada nogalē visā Baltijas reģionā Rimi sāka pāriet uz jaunu lielveikala koncepciju. Jaunais formāts ietvēra pircēju iepirkšanās paradumiem atbilstošu veikala iekārtojumu — nodaļu izvietojumu, pamanāmu norāžu sistēmu, videi draudzīgāku tehnoloģiju lietošanu un jaunu grafisko identitāti. 2010. gadā, saistībā ar ekonomisko recesiju, pēc pirmajā pusgadā piedzīvotā pārdošanas apjomu krituma, Lietuvā līdz gada beigām tika slēgti 24 nerentabli Rimi veikali. Rimi Baltic grupas veikalu pārdošanas apjoms, neieskaitot pievienotās vērtības nodokli, 2010. gada pirmajā pusgadā bija 524,4 miljoni eiro. Salīdzinot ar iepriekšējā gada tādu pašu periodu, tas samazinājās par 12,5 %. Latvijā tika reģistrēts kritums par 12,1 %, Lietuvā par 16,9 %, bet Igaunijā par 10,1 %. 2016. gada 23. decembrī ICA Gruppen noslēdza vienošanās par Lietuvas uzņēmuma UAB Palink pirkšanu par 213 miljoniem eiro. Palink pārvaldīja Lietuvā otro lielāko pārtikas mazumtirdzniecības tīklu IKI. Lietuvas Konkurences padome šo iegādi atļāva 2017. gada oktobrī ar nosacījumu, ka trešajām personām tiks pārdoti 17 Rimi un Iki veikali Viļņā, Kauņā, Klaipēdā un Panevēžā. 2018. gada marta vidū Rimi Lietuva iesniedza Konkurences padomei potenciālo pircēju kandidatūras. Padome tās neatbalstīja, pamatojot to, ka šie pircēji "nenodrošinātu stabilu un vismaz tikpat efektīvu konkurenci", kādu līdz darījuma īstenošanai nodrošina pašreizējais uzņēmums. Aprīlī Konkurences padome paziņoja, ka tiek pārtraukta Iki pārdošana Rimi. Rimi Latvia vēsture aizsākās 1996. gadā, kad Latvijā nodibināja uzņēmumu SIA "Rimi Baltija". 1997. gada 20. februārī tirdzniecības centrā "Dole" atklāja pirmo Rimi veikalu Latvijā, tādējādi Latvijā iedibinot lielveikalu tradīcijas. 2000. gadā Rimi Baltija apvienojās ar Interpegro tīklu, kā rezultātā Rimi Baltija kļuva par tirgus līderi. 2001. gadā Latvijā ienāca Somijas uzņēmums Kesko Food un tika atklāts pirmais lielveikals Citymarket. Tajā pašā gadā nodibināja uzņēmumu SIA "Rimi Latvia". 2001. gada maijā atklāja pirmo hipermārketu Latvijā — MAXI RIMI hipermārketu tirdzniecības centrā Alfa. 2002. gadā Kesko Latvijā atklāja pirmo zemo cenu veikalu Supernetto. Tas atradās Saharova ielā 23a Rīgā. 2003. gadā A. Deglava ielā 161 atklāja Rimi izplatīšanas centru, kas bija pirmais un lielākais Rimi izplatīšanas centrs Baltijas valstīs. Tajā pašā gadā Rimi investori Zviedrijas kompānija ICA AB un Somijas kompānija Kesko Food Ltd parakstīja nodomu protokolu par kopuzņēmuma izveidi Baltijas valstīs. 2004. gadā ieviesa jauno Rimi hipermārketu koncepciju, atbilstoši tai pārveidojot visus kompānijas hipermārketus, bet 2005. gada 1. janvārī darbību Baltijas valstīs sāka kopuzņēmums Rimi Baltic. 2005. gada laikā Rimi lielveikalus pārveidoja atbilstoši jaunajai koncepcijai ar jaunu logo un interjeru. 2006. gadā Zviedrijas kompānija ICA AB, iegādājoties Kesko daļu, pilnībā pārņēma savā īpašumā Rimi Baltic. 2007. gadā Rimi zīmolu atzina par spēcīgāko starp tirdzniecības tīkliem Latvijā. 2008. gada jūnijā Ādažos tika atvērts pirmais jaunā vizuālā koncepta zemo cenu veikals Supernetto. Līdz 2009. gada vidum Latvijā pārveidoja visus Supernetto veikalus. 2009. gada nogalē Rimi sāka pāriet uz jaunu lielveikala koncepciju. Pirmais jaunā formāta veikals Latvijā bija Rimi "Nīcgale" tirdzniecības centrā "Minska", ko atvēra 2009. gada 22. decembrī. Rimi veikaliem Latvijā ir bijuši tādi saukļi kā "Mans ♡ veikals", "Vienmēr labāk, lētāk ērtāk", "Tuvāk sirdij, tuvāk mājām", "Maksā mazāk, dzīvo labāk!" un "Tas nav veikals, tā ir dzīve". Kopš 2019. gada rudens sauklis ir "Katra diena arvien labāka". Edgar Sesemann — Rimi Baltic valdes priekšsēdētājs Valdis Turlais — Rimi Latvia valdes priekšsēdētājs Vaido Padumae — Rimi Eesti food valdes priekšsēdētājs Giedrius Bandzevičius — Rimi Lietuva valdes priekšsēdētājs Maria Holmström — finanšu direktore Judit Campos — sortimenta un iepirkumu vadītāja Gustav Fernström — mārketinga un biznesa attīstības vadītājs Pārsla Baško — uzņēmuma zīmola un komunikācijas direktore Dainis Bērziņš — IT vadītājs Mečislavs Maculēvičs — personāla vadītājs Valdis Turlais — valdes priekšsēdētājs Gatis Pakalnieks — hipermārketu tīkla direktors Oļegs Kopačs — veikalu tīkla Rimi Mini direktors Milans Blūms — kategoriju departamenta direktors Gundega Kirilka — personāla vadītāja Kristīne Ciemīte — mārketinga un sabiedrisko attiecību vadītāja Didzis Kirstuks — e-komercijas formāta direktors Vjačeslavs Gavriļuks — piegādes tīkla procesu direktors Māra Tamane — kvalitātes vadītāja Kristīne Miezīte-Zeltiņa — finanšu un biznesa kontroles vadītāja Edijs Pavlovs — IT biznesa partneris Jānis Rutkovskis — nekustamo īpašumu un mazumtirdzniecības tīkla attīstības vadītājs Andrejs Akermanis — supermārketu tīkla direktors Latvijā šobrīd ir 38 Rimi Hyper, 34 Rimi Super, 53 Rimi Mini, 9 Rimi Express veikali. Lietuvā uzņēmums pašlaik darbojas ar 36 Rimi Hyper, 18 Rimi Super, 5 Rimi Mini un 11 Rimi Express veikaliem, savukārt Igaunijā pašlaik darbojas 17 Rimi Hyper, 20 Rimi Super, 45 Rimi Mini un 5 Rimi Express veikali. 2003. gadā uzbūvētais Rimi izplatīšanas centrs Dreiliņos ir modernākais Baltijas valstīs, tas nodrošina svaigas produkcijas piegādi visiem uzņēmuma Rimi Latvia veikaliem Rīgā un citos Latvijas novados. Izplatīšanas kompleksa izveidē, celtniecībā un iekārtās uzņēmums investējis 13 miljonus latu. Izveidojot šo centru, būtiski tika atvieglots piegādātāju darbs un samazināta transporta plūsma Rīgas centrā. Izplatīšanas centra teritorija ir 28 tūkstoši m², darbinieku skaits aptuveni 600. Mēneša laikā preču aprites plūsma izplatīšanas centrā pārsniedz 30 000 tonnas. Rimi Izplatīšanas centrā atrodas saldēto un atdzesēto produktu noliktavas, augļu un dārzeņu, sauso un iepakoto preču noliktavas, kā arī atgriežamā iepakojuma preču un muitas zona. Preču piegādes zonā (dokos) vienlaikus var apkalpot vairāk nekā 40 automašīnas. Dažas noliktavas strādā visu diennakti. Loģistikas servisu un personālu izplatīšanas kompleksā nodrošināja SIA "BalDis", kas ir starptautiskā loģistikas uzņēmuma Havi Logistics meitas uzņēmums. 2009. gada oktobrī SIA "BalDis" mainīja savu nosaukumu uz Havi Logistics. 2018. gada nogalē tika uzsākti pārbūves darbi Rimi noliktavu telpās Augusta Deglava ielā, tādēļ 2018. gada septembrī Rimi Latvia pārcēla savas loģistikas operācijas uz pagaidu telpām Ķekavā. Realizējot loģistikas centra projektu, Rimi noliktavu telpas Augusta Deglava ielā kļūs trīs reizes lielākas, kopumā sasniedzot 84 000 kvadrātmetru, tādējādi kļūstot par centrālo loģistikas punktu Rimi veikalu tīklam visās Baltijas valstīs. Plānots, ka noliktava pilnvērtīgu darbu varētu uzsākt 2020. gada otrajā pusē. No šīs noliktavas tiks veikta preču komplektēšana Latvijas veikaliem, kā arī centrāli iepirkto preču komplektēšana Igaunijas un Lietuvas veikaliem. 2023. gada nogalē ICA Gruppen loģistikas centru Deglava ielā pārdeva, lai samazinātu savus parādus. Vienlaikus Rimi parakstīja līgumu, ka tas uz 15 gadiem paliks šī centra nomnieks. Rimi Hyper Mārupē Rimi Hyper Rīgā, Zolitūdē Rimi Hyper Rīgā, Ķengaragā Rimi Hyper Rīgā, Dārzciemā Rimi Hyper Rīgā, Purvciemā Rimi Hyper Rīgā, Jaunmīlgrāvī Rimi Hyper Rīgā, Imantā Rimi Hyper Rīgā, Brasā Rimi Hyper Latvijas otrajā lielākajā pilsētā Daugavpilī Rimi Hyper Latvijas ceturtajā lielākajā pilsētā Jelgavā Supernetto Rīgā, Juglā Rimi Super Jelgavā Rimi Hyper RAF centrā, Jelgavā Rimi Hyper Rīgā, Mežciemā Rimi Hyper Rīgā, Pļavniekos Rimi Hyper T/C "Sēlija" Jēkabpilī Rimi Super Rīgā, Pļavniekos Rimi Mini Rīgā, Dzelzavas ielā Rimi Express Rīgā, Grēcinieku ielā Rimi Express Rīgā, Merķeļa ielā Rimi Express Rīgā, Brīvības ielā Rimi Express Rīgā, Šķūņu ielā Rimi Express Rīgā, Pērnavas ielā Rimi Super T/C "Minska" Rīgā, Purvciemā Rimi Hyper Ķekavas novadā Rimi Super Rīgā, Atgāzenē Rimi Mini Rīgā, Biķernieku ielā Rimi Super Rīgā, Purvciemā Rimi Mini Rīgā, Brīvības gatvē Rimi Mini Rīgā, Vienības gatvē «Management - Rimi Baltic». rimibaltic.com. Arhivēts no oriģināla, laiks: 2020-11-24. Skatīts: 2020-12-23. «Mazumtirgotājs "Rimi Latvia" pērn nopelnīja 33,16 miljonus eiro, apgrozījums pieauga par 2,6% | Ziņas». www.firmas.lv. Skatīts: 2020-12-23. «About us - Rimi Baltic». rimibaltic.com. Arhivēts no oriģināla, laiks: 2020-11-24. Skatīts: 2020-12-23. «About us - Rimi Baltic». rimibaltic.com. Arhivēts no oriģināla, laiks: 2020-11-24. Skatīts: 2020-12-24. DELFI. «'Maxima Latvija' pērn strādājusi ar rekordpeļņu un apgrozījumu». DELFI (latviešu), 2018-05-29. Skatīts: 2018-07-24. DELFI. «'Rimi Latvia' peļņa pagājušajā gadā sasniegusi 32,079 miljonus eiro». DELFI (latviešu), 2017-08-04. Skatīts: 2018-07-24. https://www.rimi.lv/jaunumi/rimi-piesaka-jaunu-konceptu-un-atver-veikalu-nicgales-iela Rimi jāslēdz trešdaļa veikalu Lietuvā Arhivēts 2010. gada 23. augustā, Wayback Machine vietnē., db.lv 19.08.2010. Rimi par 213 miljoniem nopērk Lietuvas pārtikas preču mazumtirdzniecības ķēdi IKI Lelde Petrāne, Dienas Bizness, 2016. gada 23. decembris Lietuvas Konkurences padome atļauj «Rimi» pārņemt veikalu tīklu «Iki» LETA, 2017. trešdiena 18. oktobris "Rimi" Lietuvā tomēr neizdodas pārpirkt "Iki" veikalus Jauns.lv, 2018. gada 18. aprīlī Rīgā topošā "Rimi" noliktavu un biroju ēka būs uzņēmuma centrālais ofiss Baltijas valstīs, financenet.lv, 30.08.2002. «Rimi Latvia vēsture». Arhivēts no oriģināla, laiks: 2009. gada 25. martā. Skatīts: 2009. gada 8. oktobrī. Darbību uzsāk "Rimi" un "Kesko Food" kopuzņēmums "Rimi Baltic", tvnet.lv, 03.01.2005. Rimi — labākais zīmols starp tirdzniecības tīkliem Arhivēts 2008. gada 7. oktobrī, Wayback Machine vietnē. 13.06.2007. Ādažos durvis ver jauns zemo cenu veikals Supernetto, tvnet.lv, 20.06.2008. «Management - Rimi Baltic». rimibaltic.com. Arhivēts no oriģināla, laiks: 24.11.2020. Skatīts: 05.04.2019. «Rimi - Vadība». www.rimi.lv (latviešu). Skatīts: 05.04.2019. «Rimi - Kauplused». www.rimi.ee (evu). Skatīts: 02.07.2019. «Rimi - Parduotuvės». www.rimi.lt (lietuviešu). Skatīts: 02.07.2019. «Rimi - Veikali». www.rimi.lv (latviešu). Skatīts: 02.07.2019. 'Rimi Latvia' pērn sasniedzis rekordapgrozījumu un peļņu, delfi.lv 2018. gada 13. maijā ««Rimi Baltic» veikalu apgrozījums pērn pieaudzis par 1,4%; Latvijā kāpums par 4,3%». Financenet (latviešu). Skatīts: 2018-05-02. Rimi izplatīšanas centrs Arhivēts 2009. gada 17. novembrī, Wayback Machine vietnē., rimi.lv HAVI Logistics in Latvia Arhivēts 2009. gada 15. jūlijā, Wayback Machine vietnē., havi-logistics.com (angliski) «Rimi loģistikas centru būvēs YIT Kausta». www.rimi.lv (latviešu). Skatīts: 2018-12-02. «Par 83 miljoniem eiro pārdots Rimi Baltic loģistikas centrs». Dienas Bizness (latviešu). Skatīts: 2023-12-10. Rimi Baltic oficiālā tīmekļa vietne Rimi Latvia oficiālā tīmekļa vietne Paziņojums presei par Kesko Food un ICA apvienošanos (angliski) ICA tīmekļa vietne Supernetto oficiālā tīmekļa vietne Arhivēts 2009. gada 19. decembrī, Wayback Machine vietnē.