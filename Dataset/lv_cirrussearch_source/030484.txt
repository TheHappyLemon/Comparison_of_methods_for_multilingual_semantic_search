Alfonss Maria Muha (čehu: Alfons Maria Mucha; dzimis 1860. gada 24. jūlijā, miris 1939. gada 14. jūlijā) bija čehu jūgendstila mākslinieks un dizainers. Dzimis Ivančicē, skolā mācījās Brno. Neveiksmīgi centās iestāties Prāgas Mākslas akadēmijā. No 1879. gada Muha strādāja Vīnē teātra dekorāciju darbnīcā. Kad 1881. gadā darbnīca nodega ugunsgrākā, Muha atgriezās Morāvijā. Vēlāk Muha studēja Minhenes Mākslas akadēmijā. 1887. gadā pārcēlās uz Parīzi, kur studēja Žiliāna akadēmijā un Kolorasī akadēmijā. 1894. gadā Muha ieguva plašu atpazīstamību kā Sāras Bernāras teātra plakātu autors. Pēc laulībām ar Marušku Čitilovu 1906. gadā, Muha devās uz ASV, kur nodzīvoja līdz 1910. gadam. Vēlāk atgriezās Čehijā, kur radīja milzīgu gleznu ciklu "Slāvu eposs". Nodibinoties Čehoslovākijas valstij, Muha kļuva jaunās valsts banknošu, pastmarku, dokumentu dizaina autoru. Vikikrātuvē par šo tēmu ir pieejami multivides faili. Skatīt: Alfonss Muha. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Muhas fonds (angliski) Muhas muzejs Prāgā