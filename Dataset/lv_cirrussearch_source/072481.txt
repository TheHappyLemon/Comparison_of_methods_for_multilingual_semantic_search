Vezinas balva jau kopš 1926. gada pēc katras NHL sezonas noslēguma tiek piešķirta labākajam līgas vārtsargam, kuru nosaka visu līgas klubu ģenerālmenedžeru balsojumā. Līdz 1981.—82. gada sezonai šo balvu piešķīra vārtsargam, kurš regulārajā sezonā bija ielaidis vismazāk vārtu. Taču tad tika atzīts, ka šādā gadījumā vārtsargs, kurš spēlē spēcīgākā komandā, iegūst jūtamas priekšrocības pār saviem konkurentiem ne tik labās komandās. Kopš tā laika vismazāk vārtus ielaidušajam vārtsargam tiek piešķirta Dženingsa balvu. Balva nosaukta par godu kādreizējam Monreālas "Canadiens" vārtsargam Džordžam Vezinam. Žaks Plānts (1929-1986) ir šo balvu ieguvis visvairāk reižu - 7, par vienu mazāk ir čeham Dominikam Hašekam, kurš Vezinas balvu pēc piešķiršanas kritēriju maiņas saņēmis visbiežāk. https://sportacentrs.com/hokejs/nhl/27062023-195_par_viens_pret_makdeivids_parliecinos https://thehockeynews.com/news/shesterkin-wins-2022-vezina-trophy