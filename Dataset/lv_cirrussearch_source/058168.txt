"Ļaunuma izsaukšana: Man to lika darīt velns" (angļu: The Conjuring: The Devil Made Me Do It) ir 2021. gada ASV pārdabiskā šausmu filma. Filmas režisors ir Maikls Čavess, scenārija autors ir Deivids Leslijs Džonsons-Makgoldriks. Filma ir turpinājums filmām "Ļaunuma izsaukšana" (2013) un "Ļaunuma izsaukšana 2" (2016), kā arī kā astotā filma Ļaunuma izsaukšanas filmu sērijā. Patriks Vilsons un Vera Fārmiga tāpat kā iepriekšējās filmu sērijas daļās atveido paranormālu lietu izmeklētājus Edu un Loreinu Vorenus, pārējās lomās ir Ruairi O'Konors, Sāra Ketrīna Huka un Džulians Hiljards. Džeimss Vans un Pīters Safrans producēja filmu, kuras pamatā ir 1981. gadā Konektikutā notikusī Arni Čeiena Džonsona tiesas prāva un Džeralda Britlija grāmata par tiesas prāvu The Devil in Connecticut. Sākotnēji trešās "Ļaunuma izsaukšanas" filmas izstrāde sākās 2016. gadā, lai gan Vans paziņoja, ka viņš nerežisēs nākamo sērijas filmu, jo ir aizņemts ar citiem projektiem. Safrans apstiprināja, ka nākamā filma nebūs spoku mājas filma. 2017. gada jūnijā tika oficiāli paziņots, ka tiek izstrādāta filmas sērijas trešā daļa — scenārija rakstīšanai tika nolīgts Deivids Leslijs Džonsons. Maikls Čavess tika apstiprināts par filmas režisoru pēc tam, kad iepriekš bija režisējis filmas "Raudošās sievietes lāsts" (The Curse of La Llorona, 2019). Filmēšana norisinājās 2019. gada vasarā Džordžijā. Filmas sākotnējā pirmizrāde bija paredzēta 2020. gada septembrī, tomēr sakarā ar COVID-19 pandēmijas ierobežojumiem tā tika atlikta. "Ļaunuma izsaukšana: Man to lika darīt velns" pirmizrāde norisinājās 2021. gada 26. maijā Apvienotajā Karalistē, bet no 4. jūnijā to sāka demonstrēt ASV kinoteātros un straumēšanas servisā HBO Max. Latvijā filmas pirmizrāde notika 2021. gada 2. jūlijā. Filma starptautiskie kases ieņēmumi ir 201 miljons ASV dolāru ar 39 miljoniem ASV dolāru filmas veidošanas budžetā. Tā saņēmusi dažādas kritiķu atsauksmes, kas slavēja Vilsona un Fārmigas aktierspēli, bet kritizēja scenāriju un atzīmēja, ka šī ir vājākā no filmu sērijas daļām. «Find a movie rating». Alberta.ca. Skatīts: 2021. gada 13. maijs. Rebecca Rubin. «'A Quiet Place Part II' Battles 'The Conjuring: The Devil Made Me Do It' at the Box Office». Variety, 2021. gada 3. jūnijs. Skatīts: 2021. gada 3. jūnijs. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)