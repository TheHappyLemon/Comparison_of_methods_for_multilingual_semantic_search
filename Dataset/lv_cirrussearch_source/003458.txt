Šis raksts ir par kinorežisoru A. Leimani. Par citām jēdziena Leimanis nozīmēm skatīt nozīmju atdalīšanas lapu. Aleksandrs Leimanis (dzimis 1913. gada 17. septembrī, miris 1990. gada 17. jūnijā) bija latviešu kinorežisors un scenārists. Pamatā uzņēmis piedzīvojumu žanra filmas. Aleksandrs Leimanis dzimis 1913. gadā Smoļenskas guberņas Gavrilovas ciemā, latviešu kolonistu ģimenē. Pēc Jāņa Streiča atstāstītajiem Leimaņa vārdiem, visi viņa vīriešu kārtas radinieki esot gājuši bojā padomju represijās. 1939. gadā absolvējis A. Lunačarska Teātra mākslas institūtu Maskavā. Strādājis par režisoru vairāku Krievijas PFSR pilsētu teātros. 1944. gadā pārcēlies uz Latviju. Darbojies vairākos Latvijas teātros, bijis Jaunatnes (1946—1947) un Jelgavas (1952—1953) teātru galvenais režisors. 1954. gadā sācis strādāt Rīgas Kinostudijā par dublāžas režisoru. Kinorežijā debitējis 1959. gadā — režisējis īsfilmu "Atzītā kļūda". Pirmā Leimaņa pilnmetrāžas filma "Cielaviņas armija" iznākusi 1964. gadā. 1970. gadā uzņēmis muzikālo piedzīvojumu komēdiju "Vella kalpi" — pirmo latviešu kostīmfilmu. Darbojies arī kā scenārists un kinoaktieris. A. Leimanis ir bijis pedagogs Latvijas Valsts konservatorijas Teātra fakultātē (1948—1957), katedras vadītājs (1971—1973). Laulībā ar aktrisi Baibu Indriksoni dzimis dēls, pazīstamais baletdejotājs Aivars Leimanis. Miris 1990. gada 17. jūnijā Rīgā. 2003. gadā režisore Agita Cāne uzņēmusi dokumentālo filmu "Aleksandrs Leimanis". Vecie labie laiki, 1968 Atzītā kļūda, 1959 (īsfilma) Cielaviņas armija, 1964 "Tobago" maina kursu, 1965 Cielaviņas armija atkal cīnās, 1968 Vella kalpi, 1970 Vella kalpi Vella dzirnavās, 1972 — arī scenārija līdzautors Oļegs un Aina, 1973 (TV filma) Melnā vēža spīlēs, 1975 — arī scenārija līdzautors Atklātā pasaule, 1979 Kapteiņa Enriko pulkstenis, 1967 — epizode Vella kalpi Vella dzirnavās, 1972 — epizode Teātris, 1978 — mācītājs Nepabeigtās vakariņas, 1979 — inspektors Mogensens Jānis Streičs: «Es esmu rokdarbnieks», tvnet.lv, 23.09.2004. Biogrāfija IMDb profils (angliski)