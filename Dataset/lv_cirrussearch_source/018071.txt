Mihails Miholaps (dzimis 1974. gada 24. augustā) ir bijušais Latvijas futbolists, uzbrucējs. Miholaps ir dzimis Karaļaučos, Krievijas PFSR un tur arī sāka savu futbolista karjeru. 1995. gadā viņš nonāca Latvijas Virslīgas komandā Amstrig, bet nākamajā gadā - FK Daugava sastāvā. 1996. gadā Miholaps ar 33 vārtiem kļuva par Virslīgas rezultatīvāko spēlētāju un nākamajā sezonā pārgāja uz Skonto FC. 1998. gada rudenī Mihails Miholaps ieguva Latvijas pilsonību un pirmo spēli Latvijas izlasē aizvadīja 1998. gada oktobrī pret Slovēnijas izlasi. Tomēr Miholaps nespēja nostabilizēties izlases pamatsastāvā un turpmāko gadu gaitā nekļuva par komandas pamatuzbrucēju, kā bija plānots piešķirot viņam pilsonību. Miholaps turpināja spēlēt Skonto sastāvā, līdz 2003. gadā nonāca Krievijas komandā Spartak-Alania. Tomēr pēc pussezonas viņš atgriezās Skonto komandā. Tālāk līdz 2006. gada beigām Miholaps spēlēja "Skonto", bet 2007. gada sākumā pievienojās Kazahstānas komandai Karaghandi "Šahtjor". 2008. gada sezonā Miholaps pievienojās pagājušās sezonas 4. vietas ieguvējiem Virslīgā FK Rīga, ko sezonas vidū atkal pameta, lai atgrieztos Karaghandi komandā. 2009. gada sezonu Miholaps kopā ar citiem pieredzējušiem futbolistiem kā Astafjevs, Koliņko un Štolcers uzsāka Olimps/RFS. Kopā ar Skonto FC Miholaps ir kļuvis par astoņkārtēju Latvijas čempionu, kā arī piecreiz ieguvis Latvijas kausu. Mihails Miholaps četras reizes ir kļuvis par Latvijas čempionāta labāko vārtu guvēju, viņš ir arī visu laiku Virslīgas rezultatīvākais futbolists ar 210 vārtiem. No 2010. gada Miholaps strādā JFK Olimps/RFS par jaunatnes programmas vadītāju. Tā paša gada jūnijā, viņš kļuva par galveno treneri, aizejot Antonam Jorem. Latvijas čempions - 8 (1997-2004) Latvijas kausa ieguvējs - 5 (1997, 1998, 2000-2002) Latvijas čempionāta labākais uzbrucējs - 2 (1996, 1997) Latvijas čempionāta labākais vārtu guvējs - 4 (1996, 2001, 2002, 2006) Latvijas Republikas 6.Saeimas rudens sesijas desmitā sēde 1998. gada 14. oktobrī Arhivēts 2005. gada 26. aprīlī, Wayback Machine vietnē. (stenogramma) «JFK Olimps/RFS Pieteikums 2010. gada LMT Virslīgas čempionātam un Latvijas Kausa izcīņai». Arhivēts no oriģināla, laiks: 2010. gada 13. aprīlī. Skatīts: 2010. gada 9. aprīlī. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)