Utilītprogramma (no angļu: utility — "derīgums", saukta arī utilīta) ir datoru programmatūra, kas paredzēta datoraparatūras, operētājsistēmas vai lietojumprogrammatūras apkalpošanai. Utilītprogrammas parasti ir nelielas un veic kādu noteiktu, šauras specializācijas uzdevumu. Daudzas utilītprogrammas ir jau iekļautas operētājsistēmās. Diska, failsistēmas programmas — veic diska defragmentēšanu, tīrīšanu, sadalīšanu. Tīkla programmas — veic datortīkla un datu pārraides pārbaudi, iežurnalēšanu. Arhivatori — veic vairāku failu apvienošanu vienā failā. Datu saspiedēji — veic datu apstrādi, kuras rezultātā iegūst failu ar mazāku izmēru nekā sākotnējais. Iestatīšanas utilīta - utilītprogramma, kas glabājas lasāmatmiņā, un kuru var lietot informācijas iegūšanai un pielāgojumu veikšanai pat tad, kad operētājsistēma Windows nedarbojas. «Latvijas Nacionālais terminoloģijas portāls». Latvijas Nacionālais terminoloģijas portāls (latviešu). Skatīts: 2022-11-17. «Iestatīšanas utilīta» (latviešu). Skatīts: 2022-11-17.