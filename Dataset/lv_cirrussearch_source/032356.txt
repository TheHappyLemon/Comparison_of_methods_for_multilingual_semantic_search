Lauma Skride (dzimusi 1982. gada 20. martā) ir latviešu pianiste. 2001. gadā beigusi Emīla Dārziņa mūzikas vidusskolu. 2007. gadā absolvējusi Mūzikas un teātra augstskolu Hamburgā, Vācijā. Daudz muzicējusi duetā ar māsu Baibu, arī trijatā iesaistot otru māsu Lindu. 2007. gadā abas ierakstījušas albumu ar Bēthovena, Šūberta un Ravēla mūziku, tajā pašā gadā Lauma arī izdeva soloalbumu. 2008. gada Bēthovena festivālā Bonnā saņēmusi Bēthovena gredzena balvu. Latvijas enciklopēdija. 5. sējums. Rīga : Valērija Belokoņa izdevniecība. 2009. 219. lpp. ISBN 978-9934-8068-0-3.