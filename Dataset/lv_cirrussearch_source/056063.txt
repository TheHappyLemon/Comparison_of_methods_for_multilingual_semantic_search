Patriks Džozefs Vilsons (angļu: Patrick Joseph Wilson, dzimis 1973. gada 3. jūlijā) ir amerikāņu aktieris, dziedātājs un režisors. Savu karjeru sāka 1995. gadā, piedaloties dažādos Brodvejas mūziklos. Divas reizes ticis nominēts Tony balvai par lomām mūziklos The Full Monty (2000—2001) un Oklahoma! (2002). 2003. gadā Vilsons piedalījās HBO minisēriālā Angels in America, par ko ticis nominēts Zelta globusa balvai un Emmy balvai. Vēlāk piedalījies tādās filmās kā "Operas spoks" (2004), Hard Candy (2005), Little Children (2006), "Sargi" (2009), "A komanda" (2010) un "Cilvēks vilcienā" (2018). Piedalījies arī šausmu filmās "Ļaunuma izsaukšana" (2013) un "Ļaunuma izsaukšana 2" (2016), "Anabella 3" (Anabelle Comes Home, 2019) un "Ļaunuma izsaukšana: Man to lika darīt velns" (2021). Piedalījies CBS drāmas seriālā A Gifted Man (2011—2012), kā arī FX seriālā "Fārgo" (2015), par ko arī otro reizi ticis nominēts Zelta globusa balvai. Bijušas arī nelielas lomas DC Extended Universe filmās "Akvamens" (2018) un "Betmens pret Supermenu: Taisnības rītausma" (2016). «Patrick's Day». www.advocate.com (angļu). 2010-10-13. Skatīts: 2021-02-23. Vikikrātuvē par šo tēmu ir pieejami multivides faili. Skatīt: Patriks Vilsons. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)