621. gads (DCXXI) bija gads, kas pēc Jūlija kalendāra sākās ceturtdienā. Imperators Hēraklijs apmaiņā pret ikgadējiem mesliem noslēdza miera līgumu ar avāriem Balkānu pussalā, ļaujot viņam apkopot bizantiešu spēkus Anatolijā pret Sasanīdu impēriju. Pēc deviņu gadu valdīšanas mira karalis Sisebuts, kuru nomainīja viņa dēls Rekareds II (būdams vēl bērns). Viņš tika kronēts par vestgotu karali, bet nomira jau pēc diviem mēnešiem. Par Vestgotu Karalistes valdnieku kļuva reģents un viņa mātes pusbrālis Svintila. Pravietis Muhameds no Mekas pārcēlās uz Medīnu un sāka savu valdīšanu tajā. Ķīnas Impērijā tiek izveidota iestāde porcelāna ražošanai. Šī tehnoloģija tālāk attīstīta Tanu dinastijas valdīšanas laikā (aptuvens datums). Ardaširs III — Sasanīdu impērijas karalis (miris 629. gadā) Nivelas Ģertrūde — abate (mirusi 659. gadā) Malo — velsiešu bīskaps Rekareds II — vestgotu karalis Sisebuts — vestgotu karalis The Early Medieval Balkans: A Critical Survey from the Sixth to the Late Twelfth Century (1991), John V.A. Fine, Jr, p. 42. ISBN 978-0472-08149-3 Roger Collins, "Visigothic Spain 409–711", p. 76