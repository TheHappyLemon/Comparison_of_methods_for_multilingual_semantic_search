Mūnbejs (angļu: Moon Bay) vai Lunas līcis (spāņu: Bahía Luna), tulkojumā — ‘Mēness līcis’, ir ap 8,5 km garš un platākajā vietā līdz 13,5 km plats līcis Livingstona salas austrumu piekrastē Antarktikā, Dienvidšetlendas salu arhipelāgā. Izvietojies starp Edinburgas kalnu ziemeļos un Renjē ragu dienvidos, tā atvērtā daļa piekļaujas Makfārleina šaurumam. Līcī vairākas salas, lielākā no kurām ir Hāfmūna. Līci atklāja un aptuveni nokartēja 19. gadsimta sākuma britu un amerikāņu roņu mednieki un sauca to par Elefantbeju (Elephant Bay) pēc tā piekrastē mītošajiem jūras ziloņiem vai Megija līci (Maggys Cove). 1935. gadā līci atkārtoti nokartēja Discovery International ekspedīcija un pārdēvēja to pēc asociācijas ar Hāfmūnas salu. Kopš 1953. gada Hāfmūnas salā darbojas Argentīnas polārstacija Kamara. SCAR Composite Gazetteer