Zasas pagasts ir viena no Jēkabpils novada administratīvajām teritorijām tā centrālajā daļā. Robežojas ar sava novada Dignājas, Dunavas, Rubenes un Leimaņu pagastiem. Upes: Aldaunīca, Bērze, Landzānu upīte, Ridupīte, Skujupīte, Zasa, Ziemeļsusēja. Ūdenstilpes: Ļūļu ezers. Mūsdienu Zasas pagasta teritorijā vēsturiski atradās Zasas muiža (Gut Wiessen, Zasa). 1935. gadā Jēkabpils apriņķa Zasas pagasta platība bija 81,8 km² un tajā dzīvoja 1222 iedzīvotāji. 1945. gadā pagastā izveidoja Liepas un Zasas ciema padomes, bet pagastu 1949. gadā likvidēja. Zasas ciems ietilpis Aknīstes (1949-1956) un Jēkabpils (pēc 1956. gada) rajonos. Zasas ciemam 1951. gadā pievienoja likvidēto Liepas ciemu, 1954. gadā — likvidēto Bērzones ciemu, 1980. gadā — daļu likvidētā Slates ciema. 1990. gadā ciemu reorganizēja par pagastu. 2009. gadā Zasas pagastu kā administratīvo teritoriju iekļāva Jēkabpils novadā. Lielākās apdzīvotās vietas ir Zasa (pagasta centrs), Akmeņāres, Bērzone, Eikava, Ģērķāni, Kalvāni, Landzāni, Liepas, Sīpulāni, Spietiņi, Staģi, Vidsmiests. Krišjānis Ļūļaks (1883—1981), Latvijas Bruņoto spēku pulkvežleitnants. Zasas vidusskola Zasas vidusskola Zasas upe Autobusu pietura Pašvaldība Medpunkts Ūdensdzirnavas Ūdensdzirnavas Koka skulptūra Piemiņas akmens Zasas parks Zasas parks Zasas parks Zasas parks Zasas parks Zasa Veikals "Vesko" Kafejnīca Zasas baznīca «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9