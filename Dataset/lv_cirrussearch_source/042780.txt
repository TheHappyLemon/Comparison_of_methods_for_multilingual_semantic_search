Žečpospolita (poļu: Rzeczpospolita — 'kopvalsts, republika') ir tradicionāli lietots saīsinājums apzīmējums kopēji pārvaldītajai Polijas valstij dažādos tās attīstības posmos. Saliktenī Žečpospolita ietverti divi poļu valodas vārdi: rzecz (lieta) un pospolita (kopējs), proti, "kopēja lieta", "kopvalsts". Līdzīga nozīme ir latīņu vārdam res publica (res — 'lieta', publica — 'kopējs'). Ar to var apzīmēt: Polijas—Lietuvas ūniju jeb Abu Tautu Republiku (kopvalsti) (poļu: Rzecz pospolita Obojga Narodów, baltkrievu: Рэч Паспалі́тая, lietuviešu: Žečpospolita), oficiālais nosaukums: Suverēnā Polijas karalistes un Lietuvas lielhercogistes Kroņu Kopvalsts (latīņu: Serenissima Res Publica Coronae Regni Poloniae Magnique Ducatus Lithuaniae), kas pastāvēja no 1569. līdz 1795. gadam. Vēsturnieki to dēvē par Pirmo Republiku (poļu: Pierwsza Rzeczpospolita). Krakovas Republiku (Rzeczpospolita Krakowska) jeb Krakovas brīvpilsētu (1815—1846). Polijas Republiku (Rzeczpospolita Polska, RP), kas pastāvēja starp Pirmo un Otro pasaules karu (1918—1939). Vēsturnieki to dēvē par Otro Republiku (Druga Rzeczpospolita). Polijas Tautas Republiku (Polska Rzeczpospolita Ludowa, PRL), kas pastāvēja pēc tam, kad varu Polijā pārņēma komunisti (1952—1989). Pašreizējo Polijas Republiku (no 1989), ko vēsturnieki reizēm dēvē par Trešo Republiku (Trzecia Rzeczpospolita).