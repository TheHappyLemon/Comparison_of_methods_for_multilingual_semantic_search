Eižens Anrī Gravlots (franču: Eugène-Henri Gravelotte; dzimis 1876. gada 6. februārī, miris 1939. gada 23. augustā) bija franču paukotājs. Viņš piedalījās 1896. gada vasaras olimpiskajās spēlēs un bija pirmais olimpiskais čempions paukošanā ar floreti. Gravlots 1896. gada vasaras olimpiskajās spēlēs Atēnās startēja paukošanā ar floreti. Viņš priekšsacīkšu grupā uzvarēja Grieķijas sportistus Atanasiju Vuru, Konstantinu Milioti-Komninu un Georgiju Balakaki. Savukārt finālā viņa pretinieks bija tautietis Anrī Kallo. Gravlots viņu fināla cīņā uzvarēja ar trim floretes pieskārieniem pret vienu pieskārienu. Līdz ar to viņš izcīnīja zelta medaļu. Eugene Henry Gravelotte Arhivēts 2020. gada 17. aprīlī, Wayback Machine vietnē. Sports Reference «Fencing at the 1896 Athina Summer Games: Men's Foil, Individual». Sports Reference. Arhivēts no oriģināla, laiks: 2011. gada 4. oktobrī. Skatīts: 2020. gada 5. maijā. Arhivēts 2011. gada 4. oktobrī, Wayback Machine vietnē. «Athens 1896 Foil individual Men». Starptautiskā Olimpiska komiteja. Eižens Anrī Gravlots (SOK profils) (angliski) Eižens Anrī Gravlots (Sports Reference profils) (angliski)