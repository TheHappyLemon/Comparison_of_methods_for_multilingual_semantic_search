Edgars Siksna (dzimis 1993. gada 15. janvārī) ir latviešu hokejists, aizsargs, Latvijas hokeja izlases dalībnieks. Pašlaik (2019) Siksna spēlē Krievijas Augstākās līgas kluba Karaghandi "Saryarka" rindās. Jau kopš bērnības Siksna ir spēlējis HK Liepājas Metalurga sistēmā. 2009.—10. gada sezonā Siksna uzsāka savu profesionāļa karjeru, debitējot Latvijas hokeja līgā, taču kopš 2011.—12. gada sezonas aizsargs spēlē Liepājas Metalurga pirmajā sastāvā Baltkrievijas Ekstralīgā. 2013. gada vasarā noslēdza līgumu ar KHL vienību Rīgas "Dinamo". Komandas rindās debitēja 2013. gada 21. septembra spēlē pret Podoļskas "Vitjaz", kurā "Dinamo" izcīnīja uzvaru ar 6:1. Sezonas lielāko daļu hokejists gan aizvadīja MHL vienībā HK Rīga. 2014. gada rudenī pievienojās Krievijas Augstākās līgas klubam Balašihas "Dynamo". Latvijas hokeja izlases sastāvā debitējis 2013. gada 17. decembra pārbaudes spēlē pret Vācijas izlasi. Siksna spēlējis arī 2012. un 2013. gada Pasaules čempionātos junioriem. Eliteprospects profils (angliski) Internet Hockey Database profils (angliski) Eurohockey profils (angliski)