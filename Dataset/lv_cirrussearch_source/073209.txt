Andora la Velja (katalāņu: Andorra la Vella, spāņu: Andorra la Vieja) ir Andoras galvaspilsēta. Pilsēta atrodas Pireneju kalnos vairāk nekā 1000 metru augstumā, divu upju (Valira d’Ordino un Valira d’Encamp) satecē, veidojot upi Valiru. Pilsēta dibināta 9. gadsimta sākumā. No 1278. gada kļuva par Andoras kņazistes centru. No 1993. gada, kad tika pieņemta pirmā valsts konstitūcija, nostiprinot parlamentāru demokrātiju, šeit tika izvietotas likumdošanas, izpildvaras un tiesas varas institūcijas. Ģenerālā padome (katalāņu: Consell General) — Andoras parlaments — darbojas namā ar nosaukumu "Ieleju Nams" (katalāņu: Casa de la Vall). Galvenie pilsētas ienākumi nāk no tūrisma, tirdzniecības un banku darbības. Vikikrātuvē par šo tēmu ir pieejami multivides faili. Skatīt: Andora la Velja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) https://www.estadistica.ad/portal/apps/sites/#/estadistica-ca/pages/estadistiques-i-dades-detall?Idioma=ca&N2=605&N3=606&DV=798&From=2023&To=2023&Var=; Q51674118.