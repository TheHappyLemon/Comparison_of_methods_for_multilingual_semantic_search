Bumbu patvertnes ir būves, kas paredzētas iedzīvotāju aizsardzībai pret ienaidnieka uzbrukumiem no gaisa (bombardēšanas). Daudzējādā ziņā tās ir līdzīgas bunkuriem, lai gan tās nav paredzētas aizsardzībai pret uzbrukumiem no zemes. Otrā pasaules kara laikā kā pretgaisa patvertnes tika izmantotas dažāda veida būves, piemēram, pagrabi. Pirmā pasaules kara laikā bombardēšanas uzlidojumu dēļ Apvienotajā Karalistē par patvertnēm tika pārbūvētas 80 īpaši pielāgotas Londonas metro stacijas. Aukstā kara gados Latvijā tika uzbūvēts simtiem patvertņu, kur padomju nomenklatūrai un militārpersonām patverties kodolkara gadījumā. Pēc neatkarības atgūšanas valsts formāli rūpējās par šiem civilās aizsardzības objektiem, bet faktiski nekādi ieguldījumi un uzturēšana nenotika. 2008. gada krīzes laikā, lai ietaupītu līdzekļus, valdība atlikušajiem 300 bunkuriem atcēla civilās aizsardzības objekta statusu, ļaujot īpašniekiem ar tiem rīkoties pēc saviem ieskatiem. Vairums tika privatizēti, nojaukti, applūduši, sagruvuši vai tiek izmantoti citiem mērķiem, piemēram, kā rūpniecības cehs, noliktava vai muzejs. Gan Rīgas pilsētas, gan Latvijas valsts civilās aizsardzības plānos militāra apdraudējuma gadījumā uzsvars tiek likts uz iedzīvotāju apziņošanu un evakuāciju, nevis patvertnēm. Tātad – par vietu, kur droši sagaidīt evakuāciju, katram jāparūpējas pašam. Karastāvoklis Policijas stunda «Latvijā nav bumbu patvertņu, krīzes situācijā par savu drošību jārūpējas pašiem». www.lsm.lv (latviešu). Skatīts: 2023-08-12. Vikikrātuvē par šo tēmu ir pieejami multivides faili. Skatīt: Bumbu patvertne.