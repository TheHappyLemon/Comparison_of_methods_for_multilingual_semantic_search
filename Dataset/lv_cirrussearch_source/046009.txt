Karla Eredija Serrano (spāņu: Carla Heredia Serrano; dzimusi 1991. gada 10. februārī Kito) ir Ekvadoras starptautiskā lielmeistare šahā (2013). Deviņas reizes uzvarējusi Ekvadoras jauniešu šaha čempionātos dažādās meiteņu vecuma grupās. Trīs reizes pārstāvējusi Ekvadoru Pasaules junioru šaha čempionātos (2009-2011). 2009. gadā uzvarējusi Amerikas junioru šaha čempionātā U20 vecuma grupā meitenēm un Ekvadoras sieviešu šaha čempionātā, kā arī kļuvusi par FIDE Pasaules šaha čempiones nosaukuma cikla Dienvidamerikas zonas turnīra uzvarētāju un izcīnījusi tiesības piedalīties Pasaules šaha čempionātā sievietēm. Piedalījusies 2010. gada Pasaules šaha čempionātā sievietēm pēc izslēgšanas sistēmas Antakjā, kurā 1. kārtā zaudējusi Hou Jifaņai. Pārstāvējusi Ekvadoru Pasaules šaha olimpiādēs: 2008. gadā pie ceturtā galdiņa 38. sieviešu šaha olimpiādē Drēzdenē (+2, =2, -5), 2012. gadā pie otrā galdiņa 40. sieviešu šaha olimpiādē Stambulā (+3, =1, -5), 2014. gadā pie pirmā galdiņa 41. sieviešu šaha olimpiādē Trumsē (+2, =3, -4), 2016. gadā pie otrā galdiņa 42. sieviešu šaha olimpiādē Baku (+5, =2, -3), 2018. gadā pie otrā galdiņa 43. sieviešu šaha olimpiādē Batumi (+4, =3, -3). Par panākumiem turnīros FIDE 2010. gadā viņai piešķīrusi starptautiskās meistares (WIM), bet 2013. gadā - starptautiskās lielmeistares (WGM) nosaukumu. «OlimpBase :: World Girls' Junior Chess Championship :: Heredia Serrano, Carla». Arhivēts no oriģināla, laiks: 2018. gada 5. decembrī. Skatīts: 2018. gada 18. novembrī. Biografia Carla Heredia Serrano 2010 FIDE Knockout Matches OlimpBase :: Women's Chess Olympiads :: Carla Heredia Serrano 42nd Olympiad Baku 2016 Women 43rd Olympiad Batumi 2018 Women Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)