Radko Gudass (čehu: Radko Gudas; dzimis 1990. gada 5. jūnijā) ir čehu hokejists, aizsargs. Pašlaik (2023) Gudass spēlē Nacionālās hokeja līgas kluba Anahaimas "Ducks" rindās. Profesionāļa karjeru Gudass sāka 2007.—08. gada sezonas izskaņā, kad Čehijas Ekstralīgas izslēgšanas kārtā aizvadīja vienu spēli HC Kladno sastāvā. Nākamajā sezonā komandas rindās jaunais aizsargs aizvadīja septiņas spēles. 2009.—10. gada sezonu Gudass aizvadīja Rietumu hokeja līgas klubā Everetas "Silvertips". 2010. gadā sāka spēlēt AHL vienībā Norfolkas "Admirals". Kopā ar "Admirals" 2012. gadā izcīnīja Kaldera kausu. 2012.—13. gada sezonā aizvadīja 22 spēles NHL klubā Tampabejas "Lightning". 2013.—14. gada sezonā aizsargs "Lightning" rindās jau bija nostiprinājies. "Lightning" hokejists spēlēja līdz 2015. gada martam, kad tika aizmainīts uz Filadelfijas "Flyers". 2019.—20. gada sezonu aizvadīja Vašingtonas "Capitals" sastāvā, taču tad noslēdza trīs gadu līgumu ar Floridas "Panthers". 2023. gada 1. jūlijā Gudass kā brīvais aģents parakstīja trīs gadu līgumu par 12 miljoniem ASV dolāru ar Anahaimas Ducks. Čehijas hokeja izlases rindās spēlējis 2014. gada Olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.tsn.ca/nhl/anaheim-ducks-bring-in-radko-gudas-on-three-year-deal-1.1979763