Diaspora (no sengrieķu: διασπορά (diaspora) — ‘izkliede, izsēšanās’) ir tautas (etnosa) daļa, kas dzīvo ārpus savas izcelsmes valsts, kā arī vienkārši pastāvīga dzīvošana ārpus dzimtenes. Dažās valstīs (Izraēlā, Armēnijā, Indijā) diasporai, kas sniedz politisku un ekonomisku atbalstu vēsturiskajai dzimtenei, ir īpaši svarīga loma. Diasporai var būt nozīmīga loma arī nacionālās kultūras saglabāšanā un nacionālās identitātes veidošanā. Diasporas diezgan bieži uztur saikni ar savu vēsturisko piederības valsti un ietekmē tās valsts politiku, kurā tās atrodas. Pēc Vecās derības pārtulkošanas grieķu valodā par diasporu sāka dēvēt ebreju izsūtīšanu un uzturēšanos Babilonijā 6. gs. p.m.ē. Diasporas radās iedzīvotāju grupu piespiedu vai brīvprātīgas emigrācijas rezultātā. Tirgotāji bieži vien bija pirmie, kas emigrēja, un jaunizveidotajām kolonijām bija tirdzniecības raksturs. Termins diaspora mūsdienu izpratnē tiek lietots kopš 20. gadsimta beigām, kad tas vairs netiek saistīts tikai ar ebreju etnosu. Termins joprojām nav stingri definēts, un par to notiek aktīvas debates. Ķīniešu — vairāk nekā 50 miljoni cilvēku Indijas — vairāk nekā 25 miljoni Krievu — vairāk nekā 25 miljoni Poļu — 21 miljons Ukraiņu — aptuveni 12 miljoni Armēņu — aptuveni 8 miljoni Ebreju — aptuveni 8 miljoni Itāļu — aptuveni 8 miljoni Grieķu — aptuveni 7 miljoni Čerkēšu (adigu) — vairāk nekā 7,5 miljoni Vjetnamiešu — aptuveni 4 miljoni Turku — vairāk nekā 3,5 miljoni Kazahu — vairāk nekā 3,5 miljoni Vācu — aptuveni 3,5 miljoni Baltkrievu — aptuveni 3,5 miljoni Azerbaidžāņu — aptuveni 3,5 miljoni Svešvārdu vārdnīca (3. pap. izd.), Baldunčiks, J., Pokrotniece, K., The Jewish time line encyclopedia: a year-by-year history from Creation to the Present, (New updated edition), Kantor, M., 53, 105-106 lpp.