Vladimirs Jurzinovs (krievu: Владимир Владимирович Юрзинов; dzimis 1940. gada 20. februārī) ir bijušais krievu hokejists un hokeja treneris. Spēlētāja karjeras laikā spēlēja centra uzbrucēja pozīcijā. Lielāko daļu karjeras aizvadīja Maskavas "Dinamo" sastāvā, karjeru noslēdza Somijas klubā Tamperes "Koo-Vee", kur bija spēlējošais treneris. "Dinamo" sastāvā septiņas reizes izcīnīja sudraba medaļu PSRS čempionātā, kopumā PSRS čempionātā aizvadījis 489 spēles, kurās guvis 239 vārtus. Spēlējis PSRS izlasē. Tās sastāvā divas reizes izcīnījis zeltu Pasaules čempionātā (1963, 1969) un vienu bronzu (1961). Pēc spēlētāja karjeras beigām kļuvis par treneri. Laikā no 1974. līdz 1980. un no 1989. līdz 1992 gadam bijis Maskavas "Dinamo" treneris, vairākas reizes komanda viņa vādībā uzvarēja PSRS čempionātā. Laikā no 1980. līdz 1989. gadam Jurzinovs vadījis Rīgas "Dinamo", kas viņa vadībā 1987.—1988. gada sezonā izcīnīja sudrabu. No 1992. līdz 1998. gadam bijis Somijas kluba Turku TPS galvenais treneris, no 1998. līdz 2004. gadam trenēja Klotenes "Flyers" (Šveice), no 2005. līdz 2006. gadam — Jaroslavļas "Lokomotiv". Bijis Latvijas izlases konsultats 1995., 1997. un 1999. gada Pasaules čempionātā. Vairākkārt Latvijas hokeja federācija apsvērusi Jurzinova kandidatūru izlases galvenā trenera amatam, bet šo amatu tā arī nekad nav ieņēmis. Tāpat trenējis Krievijas izlasi, bijis galvenais treneris 1998. gada Pasaules čempionātā un 1998. gada ziemas olimpiskajās spēlēs. Saņēmis Latvijas PSR un PSRS Nopelniem bagātā trenera goda nosaukumu. Jānis Matulis. Baldera skalpu man nevajag, 2006. ISBN 9984-542-10-6. Vikikrātuvē par šo tēmu ir pieejami multivides faili. Skatīt: Vladimirs Jurzinovs. Eliteprospects profils (angliski) Internet Hockey Database profils (angliski) Eurohockey profils (angliski)