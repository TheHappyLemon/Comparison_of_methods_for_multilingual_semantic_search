Maskavas "Dinamo" (krievu: Динамо Москва) ir Krievijas hokeja klubs, kurš dibināts 1946. gadā un pašlaik spēlē Kontinentālajā hokeja līgā. "Dinamo" ir viens no visu laiku veiksmīgākajiem Krievijas hokeja klubiem. PSRS līgā "Dinamo" triumfējis čettreiz, tikpat reižu tas triumfējis arī Krievijas Superlīgā. Divreiz klubs izcīnījis arī Špenglera kausu. 2011.—2012. un 2012.—2013. gada KHL sezonās klubs izcīnīja Gagarina kausu. No 2010. gada līdz 2014. gadam komandas galvenais treneris bija Latvijas speciālists Oļegs Znaroks (viņa vadībā "Dinamo" divreiz kļuva par KHL čempionu). Harijs Vītoliņš, kurš iepriekšējās sezonās bija galvenā trenera asistents, 2014. gadā pārņēma galvenā trenera pienākumus. Pašlaik (2018) komandas sastāvā spēlē latviešu uzbrucējs Miks Indrašis. Klubs tika dibināts 1946. gadā, un jau pašā pirmajā PSRS čempionāta sezonā tas izcīnīja čempiones titulu, finālā pārspējot Maskavas "Spartak". No kluba dibināšanas līdz pat 1974. gadam tās galvenais treneris bija Arkādijs Černišovs. "Dinamo" bija viena no spēcīgākajām PSRS hokeja komandām, izcīnot četrus līgas čempiones titulus, bet vēl 16 reizes sezonu noslēdzot otrajā vietā, savukārt bronzu izcīnot vēl 18 reizes. 1993. un 1995. gadā "Dinamo" svinēja uzvaru Starptautiskajā hokeja līgā, taču 2000. un 2005. gadā triumfēja arī Krievijas Superlīgā. 2008.-09. sezonā klubs ierindojās 7. vietā, bet Gagarina kausa izslēgšanā sasniedza pusfinālu, kur piekāpās vēlākajai kausa ieguvējai Kazaņas "Ak Bars". Nākamajā sezonā klubs izstājās jau pirmajā kārtā, piekāpjoties Maskavas "Spartak" vienībai. Pēc 2009.—10. gada sezonas "Dinamo" tika apvienota ar Balašihas "HK MVD", komandu, kas 2009.—10. gada sezonā bija sasniegusi Gagarina kausa finālu. Par apvienotās komandas treneriem kļuva Oļegs Znaroks un Harijs Vītoliņš, tāpat "Dinamo" rindām pievienojās virkne agrāko "HK MVD" spēlētāju. 2011.—2012. un 2012.—2013. gada KHL sezonās klubs izcīnīja Gagarina kausu. 2014. gadā Oļegs Znaroks tika iecelts par Krievijas hokeja izlases galveno treneri, savukārt par Maskavas "Dinamo" galveno treneri kļuva Harijs Vītoliņš. Pēdējoreiz atjaunots 2022. gada 22. februārī. 01 Aleksandrs Jerjomenko 60 Ivans Bočarovs 90 Ivans Kulbakovs 27 Vjačeslavs Voinovs 37 Andrejs Pedans 49 Artjoms Volkovs 55 Sergejs Boikovs 74 Ņikita Novikovs 77 Antons Belovs 82 Andrejs Pribilskis 86 Jegors Zaicevs 94 Andrejs Mironovs 99 Andrejs Sergejevs 10 Mihails Fiseņko 12 Robs Klinkhammers 16 Pjotrs Jakovļevs 19 Eriks O'Dells 20 Andrē Petešons 22 Staņislavs Gaļijevs 23 Antons Nazarevičs 24 Oskars Lindberjs 25 Oļegs Zaicevs 31 Aleksandrs Petuņins 43 Jegors Brizgalovs 56 Ivans Igumnovs 65 Vladislavs Jefremovs 71 Ivans Muranovs 76 Bogdans Jakimovs 79 Andrejs Nikonovs 85 Antons Vedins 87 Vadims Šipačovs 88 Bogdans Trinejevs 91 Vladislavs Mihailovs 96 Dmitrijs Raševskis 97 Artjoms Fjodorovs Visvairāk gūto vārtu sezonā: Kaspars Daugaviņš, 22 (2014.—15.) Visvairāk rezultatīvo piespēļu sezonā: Konstantīns Gorovikovs, 27 (2010.—11.) Visvairāk gūto punktu sezonā: Aleksandrs Ovečkins, 40 (2012.—13.) Visvairāk soda minūšu sezonā: Mārtiņš Karsums, 83 (2013.—14.) Visvairāk gūto punktu sezonā, starp aizsargiem: Maksims Solovjovs, 25 (2010.—11.) Visvairāk gūto punktu sezonā, starp junioriem: Andrejs Mironovs, 10 (2013.—14.) * - kā Balašihas "MVD" spēlētājs