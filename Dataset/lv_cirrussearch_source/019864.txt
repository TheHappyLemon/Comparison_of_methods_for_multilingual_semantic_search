Denjels (Denijs) Ričards Grīns (angļu: Daniel (Danny) Richard Green, Jr.; dzimis 1987. gada 22. jūnijā) ir amerikāņu basketbolists, spēlē uzbrūkošā aizsarga pozīcijā. Pašlaik (2021) spēlē NBA kluba Filadelfijas "76ers" sastāvā, taču lielāko karjeras daļu aizvadījis Sanantonio "Spurs". Trīskārtējs NBA čempions ar "Spurs", Toronto "Raptors" un Losandželosas "Lakers" (viens no tikai četriem basketbolistiem līgas vēsturē, kas kļuvuši par čempioniem trīs dažādās komandās). Spēlējis NCAA, kur pārstāvēja Ziemeļkarolīnas universitātes basketbola komandu, 2009. gadā izcīnīja NCAA čempiontitulu. 2009. gada NBA draftā D. Grīnu Klīvlendas "Cavaliers" izraudzījās otrajā kārtā ar kopējo 46. kārtas numuru. Debijas sezonā aizvadījis 20 spēles "Cavaliers" sastāvā. No 2011. līdz 2018. gadam spēlējis Sanantonio "Spurs". Spēlējis arī D līgā. 2011. gada NBA lokauta laikā spēlējis Slovēnijā Ļubļanas "Olimpija" sastāvā. 2013. gadā ar "Spurs" sasniedza finālsēriju, kur piekāpās Maiami "Heat". Arī nākamajā gadā sasniedza finālsēriju, šoreiz "Heat" tika uzvarēts un D. Grīns "Spurs" sastāvā kļuva par NBA čempionu. 2018. gada jūlijā D. Grīns tika iekļauts vērienīgā maiņas darījumā, kura rezultātā viņš kopā ar "Spurs" lielāko zvaigzni Kavai Leonardu tika aizmainīts uz Toronto "Raptors" pret Demaru Derouzenu un Jakobu Peltlu. "Raptors" satāvā kļuva par čempionu jau pirmajā sezonā un to pašu atkārtoja arī sekojošajā sezonā kopā ar Losandželosas "Lakers" sastāvā (ar "Lakers" noslēdza līgumu vasarā kā brīvais aģents). 2020. gada novembrī D. Grīns tika aizmainīts uz Oklahomasitijas "Thunder" pret Denisu Šrēderu (kopā ar Grīnu tika atdota arī "Lakers" drafta izvēle), taču decembra sākumā viņš tika aizmainīts vēlreiz, nokļūstot Filadelfijas "76ers" sastāvā. Vikikrātuvē par šo tēmu ir pieejami multivides faili. Skatīt: Denijs Grīns. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)