Igors Volks (Игорь Петрович Волк; dzimis 1937. gada 12. aprīlī, miris 2017. gada 3. janvārī) bija PSRS kosmonauts, lidotājs, izmēģinātājpilots. Igors Volks dzimis Zmijivā, Ukrainas PSR studentu ģimenē. Pēc studiju beigšanas tēvu nosūtīja darbā Tālajos Austrumos Vorošilovā (tagad Usurijska) par transporta inženieri, un ģimene viņam devās līdzi. Pēc kara ģimene devās uz Kursku. Tur apmeklēja aeroklubu un aizrāvās ar aviāciju. 1954. gadā Volks iestājās Kirovogradas kara aviācijas lidotāju skolā, kuru pabeidza 1956. gadā. Pēc tam viņš dienēja par lidotāju Azerbaidžānas PSR, Baku pretgaisa aizsardzības apgabalā. 1963. gadā Igors Volks demobilizējās un iestājās Aviācijas rūpniecības ministrijas Lidojumu pētnieciskā institūta (LII) Izmēģinātājlidotāju skolā, kuru pabeidza 1965. gadā. Pēc tam viņš strādāja LII Lidojumu pētnieciskajā centrā, lidojot ar dažādām lidmašīnām. Pirmais pasaulē (nejauši) izpildīja augstākās pilotāžas figūru "kobra". 1969. gadā Volks pabeidza Maskavas aviācijas institūta Žukovskas filiāles vakara nodaļu inženiera mehāniķa specialitātē. 1976. gadā veica Spiral programmas orbitālā aparāta MiG-105.11 atmosfēras izmēģinājumus. Igors Volks 1977. gada 12. jūlijā ieskaitīts LII speciālajā kosmiskajā grupā programmā Buran. No 1979. gada aprīļa līdz 1980. gada decembrim viņš Kosmonautu sagatavošanas centrā izgāja kosmonautu vispārējās sagatavošanas kursus. 1980. gada 26. septembrī Volks ieskaitīts kosmonautu pētnieku grupā. 1982. gada 12. februārī viņam piešķirta kvalifikācija "kosmonauts izmēģinātājs". No 1982. gada septembra līdz 1983. gada maijam Igors Volks kopā ar Leonīdu Kizimu un Vladimiru Solovjovu gatavojās kosmiskajam lidojumam pamatapkalpē. Viņu apkalpe tika izformēta līdz ar orbitālās stacijas Saljut-7 lidojumu programmas maiņu. 1983. gada 26. decembrī viņš sāka gatavoties kosmosa kuģa Sojuz-T lidojumam. Igors Volks pirmo un vienīgo kosmisko lidojumu veica no 1984. gada 17. līdz 29. jūlijam kopā ar Vladimiru Džanibekovu un Svetlanu Savicku, ar kosmosa kuģi Sojuz T-12 apmeklējot staciju Saljut-7. Divas stundas pēc nolaišanās Volks veica lidmašīnu vadīšanas eksperimentu (Tu-154, kas bija aprīkota ar Buran vadības sistēmu, un MiG-25, kas pēc aerodinamiskām īpašībām bija līdzīgs Buran), lai novērtētu pilota reakciju pēc kosmiskā lidojuma. Pēc tam Igors Volks veica Buran rokas vadības un automātiskās nosēšanās sistēmas izmēģinājumus lidojošajās laboratorijās Tu-154 un MiG-25. Pēc sākotnējā plāna Volks būtu Buran pirmā kosmiskā lidojuma komandieris (kopā ar Rimantu Stankeviču). Vēlāk plāni mainījās, un Buran kosmosā devās 1988. gada 15. novembrī bez apkalpes. Kosmonautu vienību Igors Volks atstāja 1995. gadā. Līdz 1997. gadam viņš bija LII Lidojumu pētnieciskā centra priekšnieks. Miris 2017. gada 3. janvārī. Kosmisko lidojumu kopsavilkums: Игорь Волк — Чкалов нашего времени rusnext.ru Biogrāfija astronaut.ru Biogrāfija Padomju Savienības Varonņu mājaslapā Игорь Волк — Чкалов нашего времени Arhivēts 2017. gada 3. janvārī, Wayback Machine vietnē.