Romēns Grožāns (franču: Romain Grosjean; dzimis 1986. gada 17. aprīlī Ženēvā, Šveicē) ir Šveices franču autosportists, kurš pārstāv Franciju. 2007. gadā viņš kļuva par F3 Eirosērijas čempionu, 2008. gadā kļuva par Āzijas GP2 čempionu. Pašlaik piedalās Formula 1 sacīkstēs. Kopš 2012. gada pārstāv Lotus F1 komandu. Grožānam ir gan Šveices, gan Francijas pilsonība. 2003. gadā Romēns uzvarēja visos 10 Šveices Formula Renault posmos un 2004. gadā pārcēlās uz Francijas Formula Renault. Pirmajā sezonā Grožāns bija septītais ar vienu uzvaru, otrajā sezonā viņš kļuva par čempionu, izcīnot desmit uzvaras. Viņš piedalījās arī Formula Renault Eirokausā, kur divreiz finišēja uz goda pjedestāla. Franciju pārstāvošais braucējs debitēja Formula 3 sacīkstēs 2005. gadā, Makau posmā, kur kvalificējās 19. vietā un finišēja devītais. Visu 2006. gada sezonu Grožāns piedalījās F3 Eirosērijas sacīkstēs, tomēr šis viņam bija grūts gads un šveicietis tikai reizi kāpa uz goda pjedestāla, kopvērtējumā finišējot 13. pozīcijā. Nākamajā sezonā viņš nokļuva spēcīgajā ASM Formule 3 komandā, pateicoties kurai Romēns sezonas vidū izvirzījās čempionāta vadībā un vēlāk kļuva par čempionu. Prestižajā Formula 3 Masters sacīkstē sportists kvalificējās pirmajā vietā, tomēr sakarā ar problēmām startā sacīksti beidza četrpadsmitais. Grožāns izcīnīja uzvaras pirmajos divos 2008. gada Āzijas GP2 posmos. Kopš 2008. gada viņš ir arī Renault Formula 1 komandas testpilots, aizvietojot Nelsonu Pikē, kurš kļuva par pamatsastāva pilotu. 2008. gadā viņš izcīnīja Āzijas GP2 čempiona titulu divas sacīkstes pirms sezonas beigām. Togad viņš sāka piedalīties GP2 čempionātā, kurā ieguva 4. vietu kopvērtējumā. Šajā čempionātā viņš piedalījās arī nākamajā sezonā, tomēr tās vidū, būdams 2. vietā kopvērtējumā, kļuva par F1 pilotu. Grožāns sākot ar Eiropas Grand Prix aizvieto no komandas atlaisto Nelsinju Pikē. 2012. gada sezonā Romēns Grožāns vairākas reizes bija uz goda pjedestāla. Kopvērtējumā viņš palika 8. vietā. 2013. gada 29. novembrī tika apstiprināts, ka Grožāns paliks Lotus komandā 2014. gada sezonā. 2014 gada sezonā tika pieņemts jauns likums - braucēji var izvēlēties savu formulas numuru, kuru jāizmanto līdz F1 karjeras beigām. Grožāns izvēlējās skaitli 8. Ungārijas Grand Prix Grožāna formula sagriezās un avarēja, kamēr viņš sekoja drošības mašīnai. * Pašreizējā sezona. «Romain Grosjean to be retained by Lotus for 2013». BBC Sport (BBC Sport). 2012. gada 14. oktobris. Skatīts: 2012. gada 17. decembris. Paul Hensby. «Romain Grosjean: "I made a Mistake trying to keep the Tyres Warm"». The Checkered Flag (Black Eagle Media Network), 2014. gada 29. jūlijs. Skatīts: 2014. gada 12. augusts. Vikikrātuvē par šo tēmu ir pieejami multivides faili. Skatīt: Romēns Grožāns. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa (angliski), (franciski) Twitter profils (angliski), (franciski)