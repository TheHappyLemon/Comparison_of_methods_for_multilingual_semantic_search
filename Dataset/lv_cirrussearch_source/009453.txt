Līza Džeina Stensfīlda (angļu: Lisa Jane Stansfield; dzimusi 1966. gada 11. aprīlī Lielā Mančestrā) ir britu dziedātāja un dziesmu autore. Līza Stensfīlda piedzima 1966. gada 11. aprīlī Lielā Mančestrā, Apvienotajā Karalistē. 1982. gadā Līza pirmo reizi piedalījās televīzijas Granada TV raidījumā The Head of Light Entertainment, kur uzvarēja konkursā, nodziedot grupas Human League dziesmu The Things That Dreams Are Made Of. Pēc konkursa viņa noslēdza līgumu ar ierakstu kompāniju Polydor Records. Pēc dažu veiksmīgu singlu izdošanas pusaudzes vecumā, viņa kļuva par vienu no bērnu televīzijas šova Razzamatazz vadītājām. 1983. gadā Līza filmējās bērnu seriālā The Krankies Klub. Dziedātāja pasaules atpazīstamību ieguva ar dziesmu no 1989. gada albuma Affection - All Around the World, kas sasniedza trešo vietu ASV topā Billboard Hot 100 un pirmo UK Singles Chart. Albums Affection ieguva "platīna" diska statusu. 1992. gadā Līza Stensfīlda saņēma BRIT Award nominācijā "Labākā britu dziedātāja". Dziedātāja ir precējusies ar angļu mūziķi Jenu Devani. 1989 — Affection" 1991 — Real Love 1993 — So Natural 1997 — Lisa Stansfield 1999 — Swing 2001 — Face Up 2004 — The Moment 2003 — Biography — The Greatest Hits 2003 — The Complete Collection Oficiālā tīmekļa vietne Last.fm profils (angliski) IMDb profils (angliski) AllMovie profils (angliski) Twitter profils