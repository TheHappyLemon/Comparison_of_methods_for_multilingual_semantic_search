Fomalhauts (no arābu: فم الحوت fam al-hut – 'Zivs mute'), pazīstams arī kā Dienvidu Zivs Alfa jeb Dienvidu Zivs α (α PsA, Alpha PsA, Alpha Piscis Austrini), ir spožākā zvaigzne Dienvidu Zivs zvaigznājā, kā arī astoņpadsmitā spožākā zvaigzne nakts debesīs. Fomalhauts, tāpat kā Vega, atrodas aptuveni 25,1 gaismas gadu attālumā un tiek klasificēts kā A3V tipa zvaigzne. Diametra ziņā Fomalhauts ir gandrīz 1,8 reizes lielāks par Sauli, arī masas ziņā tas ir gandrīz divas reizes lielāks par Sauli — 1,92 Saules masas. Fomalhauta vidējā virsmas temperatūra ir aptuveni 8500 K, līdz ar to tas ir arī vismaz 16 reizes spožāks par Sauli. Savukārt tā vecums tiek mērīts ap 450 miljoniem gadu. 2008. gadā pie Fomalhauta tika atklāta citplanēta, kurai tika dots nosaukums Fomalhauts b. Vēlāk tika nolemts, ka šī atklātā planēta patiesībā ir kosmisko putekļu mākonis, kura centrā varētu atrasties vai neatrasties pundurplanēta vai asteroīds. Nakts debesīs Latvijā Fomalhautu var ieraudzīt tikai ļoti zemu pie apvāršņa. Fomalhauts b jeb Dagons ir kosmisks objekts - putekļu mākonis, kas atrodas orbītā ap zvaigzni Dienvidu Zivs Alfu jeb Fomalhautu A. Fomalhauts, cik zināms 2020. gadu sākumā, ir trīskārša zvaigzne, taču tās komponenti atrodas visai tālu viens no otra. Oranžais punduris Fomalhauts B (spektra klase K4V) atrodas no galvenās zvaigznes 0,9 gaismas gadu attālumā, bet sarkanais punduris Fomalhauts C (spektra klase M4Ve) - 2,5 gaismas gadu attālumā un pašlaik 3,2 gaismas gadus no B komponenta, turklāt pašlaik atrodas pat ne Dienvidu Zivs, bet Ūdensvīra zvaigznājā. Redzamais C komponenta attālums no galvenās zvaigznes ir 5,7 grādi, t.i. ap 11 Mēness redzamajiem diametriem, un tikai 2013. gadā pēc viņa attāluma no Zemes, kustības ātruma un ķīmiskā sastāva tika nospriests, ka šī zvaigzne ir Fomalhauta sistēmas daļa. Pateicoties tam, Fomalhauta sistēma Zemes novērotāja skatījumā ir visplašākā debesīs pēc leņķiskā izmēra, apsteidzot Centaura Alfas sistēmu, kuras tālākā zvaigzne ir 2,2 grādus no centra. Agrāk tika pieņemts, ka C komponents pats ir dubultzvaigzne, tomēr līdz šim pētījumi to nav apstiprinājuši, tās vietā norādot uz putekļu mākoni ap arī šo zvaigzni. Redzamais C komponenta zvaigžņu lielums, t.i. spožums 12,6 ļauj to saredzēt tikai teleskopā. Schaaf, F. The Brightest Stars: Discovering the Universe through the Sky's Most Brilliant Stars. Hoboken, NJ: John Wiley & Sons, 2008. P. 234. Rees, M. (ed.). Universe: The Definitive Visual Guide. London: Dorling Kindersley, 2012. P. 253. Schaaf, F. The Brightest Stars: Discovering the Universe through the Sky's Most Brilliant Stars. Hoboken, NJ: John Wiley & Sons, 2008. P. 230. Schaaf, F. The Brightest Stars: Discovering the Universe through the Sky's Most Brilliant Stars. Hoboken, NJ: John Wiley & Sons, 2008. P. 235. Mamajek, E.E. "On the Age and Binarity of Fomalhaut". Astrophysical Journal Letters. 754 (2): L20. August, 2012. Atjaunināts 21.11.2015. "Formalhaut b". Exoplanet.eu. Atjaunināts 21.11.2015. «2020 Exoplanet Archive News». exoplanetarchive.ipac.caltech.edu. Skatīts: 2022-09-08. "Final Results of NameExoWorlds Public Vote Released". International Astronomical Union. December 15, 2015. Retrieved January 8, 2016. W, Buscombe (1959-01-01). Standard stars for spectral classification. 3. 1. lpp. University of Rochester, New York | Published: Tuesday, October 8, 2013. «Researchers find that bright nearby double star Fomalhaut is actually». Astronomy.com (angļu). Skatīts: 2022-09-08. Mamajek, Eric E.; Bartlett, Jennifer L.; Seifahrt, Andreas; Henry, Todd J.; Dieterich, Sergio B.; Lurie, John C.; Kenworthy, Matthew A.; Jao, Wei-Chun; Riedel, Adric R.; Subasavage, John P.; Winters, Jennifer G.; Finch, Charlie T.; Ianna, Philip A.; Bean, Jacob (2013). "The Solar Neighborhood. XXX. Fomalhaut C". The Astronomical Journal. 146 (6): 154. arXiv:1310.0764. Bibcode:2013AJ....146..154M. doi:10.1088/0004-6256/146/6/154. S2CID 67821813. «Fomalhaut: A Crazy-Wide Triple Star». Sky & Telescope (en-US). 2014-10-01. Skatīts: 2022-09-08.