Biromi ir viena no Nigērijas tautām, Džosas plato pamatiedzīvotāji. Apdzīvo galvenokārt Plato štata ziemeļrietumus un pierobežas rajonus Kadunas un Bauči štatos. Kopējais skaits tiek lēsts no 464 tūkstošiem līdz vairāk kā 1 miljonam. Alternatīvie etnosa nosaukumi ir afango, berumi, gbangi, kibo, kibuni, kibjeni un šošo. Ikdienā runā biromu valodā, oficiālajā saziņā lieto arī angļu valodu. Daļa biromu nosliecas uz pāreju uz hausu valodu. Lielākā daļa biromu ir kristieši, un to apdzīvotības areāls atrodas Nigērijas centrālajā daļā uz kristietības un islāma saskares līnijas, kādēļ biromi nereti ir iesaistīti reliģiskajos konfliktos. Pēc nodarbošanās biromi lielākoties ir lauksaimnieki. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 113. lpp. «Hunter-gatherers data sheet. Berom». Arhivēts no oriģināla, laiks: 2015. gada 21. aprīlī. Skatīts: 2014. gada 14. decembrī. Ethnologue. Berom Joshua Project. Berom Newsrescue.com Jos Crises 101: Understanding the Berom- Fulani War