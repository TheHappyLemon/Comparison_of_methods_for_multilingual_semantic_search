3. Kinoakadēmijas balvas ceremonija norisinājās 1930. gada 5. novembrī Losandželosas viesnīcā Ambassador Hotel. Balvas pasniedza Kino mākslas un zinātnes akadēmija filmām, kas izdotas laika posmā no 1929. gada 1. augusta līdz 1930. gada 31. jūlijam. Kinoakadēmija nolēma rīkot ceremoniju novembrī, lai to tuvinātu atbilstības periodam; tāpēc ceremonija notika tikai septiņus mēnešus pēc 2. Kinoakadēmijas balvas pasniegšanas, padarot 1930. gadu par vienīgo gadu, kurā notika divas Kinoakadēmijas balvas pasniegšanas ceremonijas. "Rietumu frontē bez pārmaiņām" kļuva par pirmo filmu, kas ieguva balvu gan kategorijā "Labākā filma", gan "Labākais režisors", kas bieži atkārtojās arī vēlākos gados. Luiss Mailstouns kļuva par pirmo cilvēku, kurš saņēmis divus Oskarus, saņemot to arī 1. Kinoakadēmijas balvas pasniegšanas ceremonijā. The Love Parade saņēma sešas nominācijas, kas ir lielākais skaits no visām filmām līdz šim, taču nevienu balvu neieguva. Ieviestā kategorija "Labākais skaņas ieraksts", padarīja to par pirmo jauno kategoriju kopš Kinoakadēmijas balvas pasniegšanas sākuma. To piešķīra Daglasam Šīreram, "Labākās aktrises galvenajā lomā" balvas ieguvējas Normas Šīreres brālim, padarot viņus par pirmajiem brāli un māsu Kinoakadēmijas vēsturē, kas saņēmuši balvas. Daļa no balvu pasniegšanas pirmo reizi tika nofilmēta: Universal Pictures līdzdibinātājs un prezidents Kārlis Lemle saņēma īpašo Kinoakadēmijas balvu par filmu "Rietumu frontē bez pārmaiņām", ko viņam pasniedza Luijs B. Meiers, Metro-Goldwyn-Mayer viceprezidents; balvu kategorijā "Labākā aktrise galvenajā lomā" saņēma Norma Šīrere par lomu filmā The Divorcee, bet scenārija autore Frānsisa Meriona saņēma balvu kategorijā "Labākais scenārijs" (The Big House). "Labākā filma" — "Rietumu frontē bez pārmaiņām" "Labākais režisors" — Luiss Mailstouns par filmu "Rietumu frontē bez pārmaiņām" "Labākais aktieris galvenajā lomā" — Džordžs Arliss par Bendžamina Dizraeli lomu filmā "Dizraeli" (Disraeli) "Labākā aktrise galvenajā lomā" — Norma Šīrere par Džerijas Mārtinas lomu filmā The Divorcee "Labākais scenārijs" — Frānsisa Meriona par scenāriju filmai The Big House "Labākā skaņas ieraksts" — Daglass Šīrers par darbu filmā The Big House "Labākais mākslinieka darbs" — Hermans Ross par darbu filmā King of Jazz "Labākais operatora darbs" — Džozefs Rakers un Vilards van der Vers par darbu filmā With Byrd at the South Pole