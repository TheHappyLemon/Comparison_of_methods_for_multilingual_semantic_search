Aršaks Petrosjans (armēņu: Արշակ Պետրոսյան; dzimis 1953. gada 16. decembrī Erevānā) ir Armēnijas starptautiskais lielmeistars šahā (1984). Divas reizes uzvarējis Armēnijas šaha čempionātos (1974, 1976). 1980. gadā dalījis 1.-2. vietu ar Vitāliju Ceškovski starptautiskajā šaha turnīrā Erevānā un uzvarējis starptautiskajā šaha turnīrā Albenā (Bulgārija). 1983. gadā uzvarējis šaha turnīrā Novisadā, bet 1984. gadā uzvarējis Tigrana Petrosjana memoriālā. 1991. gadā PSRS komandu šaha čempionātā izcīnījis 2. vietu Armēnijas izlases sastāvā. Par panākumiem turnīros FIDE 1978. gadā Petrosjanam piešķīrusi starptautiskā meistara (IM), bet 1984. gadā - starptautiskā lielmeistara (GM) nosaukumu. 2004. gadā ir saņēmis FIDE vecākā trenera nosaukumu. Sekmīgi pārstāvējis Armēnijas komandu lielākajos komandu šaha turnīros: Pasaules šaha olimpiādēs piedalījies 2 reizes (1992, 1996). Komandu vērtējumā izcīnījis bronzas (1992) medaļu; Pasaules komandu šaha čempionātos piedalījies 1993. gadā. Kopš 1990. gadu otrās puses vairāk pazīstams kā šaha treneris. Bijis Armēnijas izlases treneris Pasaules šaha olimpiādēs un lielākajos komandu šaha čempionātos (1996—2012). 2000. gada septembrī Petrosjana meita Sofija apprecējusies ar Ungārijas šaha lielmeistaru Pēteri Lēko, un Petrosjans bijis arī ungāru šahista treneris. 34 Championship of Armenia - Erevan 1974 Championship of Armenia - Erevan 7-29.5.1976 «International Tournament Erevan 4-24.6.1980». Arhivēts no oriģināla, laiks: 20.03.2016. Skatīts: 18.10.2016. Memorial T.Petrosian Yerevan October 1984 OlimpBase :: 19th Soviet Team Chess Championship, Azov 1991, Armenian SSR OlimpBase :: Men's Chess Olympiads :: Arshak Petrosian OlimpBase :: World Men's Team Chess Championship :: Arshak Petrosian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)