Lili Ilze Elvenesa (dāņu: Lili Ilse Elvenes), labāk zināma kā Lili Elbe (dāņu: Lili Elbe, dzimusi 1882. gada 28. decembrī, mirusi 1931. gada 13. septembrī) bija dāņu transdzimuma sieviete, viena no pirmajām zināmajām personām, kam ir veikta dzimuma maiņas ķirurģiskā operācija. Elbe kopš dzimšanas bija Einars Magnuss Andreass Vegeners (dāņu: Einar Magnus Andreas Wegener) un ar šo vārdu bija pazīstams kā veiksmīgs gleznotājs. Dažreiz viņu iepazīstināja kā Einara māsu Lili. Pēc veiksmīgas dzimuma maiņas operācijas 1930. gadā viņa oficiāli nomainīja vārdu un uzvārdu uz Lili Ilze Elvenesa un pārstāja gleznot. Vārdu "Lili Elbe" izdomāja žurnālists no Kopenhāgenas Luiss "Lulu" Lasens. Lili nomira no komplikācijām pēc dzemdes pārstādīšanas. Viņas autobiogrāfija Man into Woman tika izdota pēc Lili nāves 1933. gadā. Dažreiz kā Elbes dzimšanas gads nepareizi tiek norādīts 1886. gads. Šis pārpratums ir izveidojies no grāmatas par viņu, kurā vairāki fakti ir nomainīti, lai aizsargātu viņu un ar viņu saistītās personas. Precīzu Lili Elbes dzimšanas gadu norādija Elbes sieva Gerda Vegenere, ar kuru Einars apprecējās 1904. gadā. Uz Lili Elbes un Gerdas Vegeneres dzīves notikumiem balstīta 2015. gadā uzņemtā filma "Dāņu meitene". Filma tika nominēta četrām Amerikas Kinoakadēmijas balvām, no kurām vienu ieguva. Hirschfeld, Magnus. Chirurgische Eingriffe bei Anomalien des Sexuallebens: Therapie der Gegenwart, pp. 67, 451—455 Lili Elbe. andrejkoymasky.com. 17 May 2003 Meyer, Sabine (2015), »Wie Lili zu einem richtigen Mädchen wurde« — Lili Elbe: Zur Konstruktion von Geschlecht und Identität zwischen Medialisierung, Regulierung und Subjektivierung, p. 15, pp. 312-313. (Meyer 2015, 311–314. lpp) «A Trans Timeline - Trans Media Watch». Trans Media Watch. Arhivēts no oriģināla, laiks: 2019. gada 18. decembrī. Skatīts: 2016. gada 3. februāris. «Lili Elbe Biography». Biography.com. A&E Television Networks. Skatīts: 2015. gada 11. decembris. «The Danish Girl (2015)». HistoryVSHollywood.com. History vs Hollywood. Skatīts: 2016. gada 1. februāris. «Lili Elbe - Painter - Biography.com». biography.com. Skatīts: 2015. gada 11. decembris. She and She: The Marriage of Gerda and Einar Wegener. The Copenhagen Post. 3 July 2000 «Ejner Mogens Wegener, 28-12-1882, Vejle Stillinger: Maler». Politietsregisterblade.dk. Skatīts: 2011. gada 30. decembris. Vikikrātuvē par šo tēmu ir pieejami multivides faili. Skatīt: Lili Elbe. Encyclopædia Britannica raksts (angliski) Lili Elbe vietnē Biography.com