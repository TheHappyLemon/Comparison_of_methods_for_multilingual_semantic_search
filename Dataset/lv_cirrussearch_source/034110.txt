Kriss Andersons (angļu: Chris Anderson; dzimis Pakistānā 1957. gadā) ir angļu uzņēmējs, žurnālists un kopš 2002. gada arī ikgadēji rīkotās TED konferences kurators. Kriss Andersons piedzima 1957. gadā Pakistānā kristiešu misionāra un mediķa Džona Andersona ģimenē. Bērnību pavadījis Indijā, Afganistānā un Pakistānā. Līdz 8. klasei mācījies Vudstokas skolā Indijā. Pēc tam pārcēlies uz Angliju, kur turpinājis mācības Manktankoumbas (Monkton Combe) kristiešu internātskolā Bātā. 1978. gadā pabeidza Oksfordas Universitāti, iegūstot bakalauru filozofijā, un pievērsās žurnālistikai. 1985. gadā Andersons nodibināja Future Publishing, bet 1994. gadā pārcēlās uz Sanfrancisko, ASV, kur nodibināja Imagine Media un datorspēļu tīmekļa vietni IGN. 1996. gadā Andersons izveidoja bezpeļņas organizāciju Sapling Foundation, kas 2001. gadā par 6 miljoniem ASV dolāru pārpirka TED, kas viņa vadībā piedzīvoja strauju popularitātes pieaugumu. Mick Brown. «I was losing $1 million a day, every day for 18 months': Meet Chris Anderson, the man behind TED talks» (angliski). The Telegraph, 2016. 29. aprīlis. Skatīts: 2016. gada 8. jūnijā. «Chris Anderson '74» (angliski). Woodstock School. Arhivēts no oriģināla, laiks: 2016. gada 11. novembrī. Skatīts: 2016. gada 8. jūnijā. Vikikrātuvē par šo tēmu ir pieejami multivides faili. Skatīt: Kriss Andersons. Krisa Andersona profils TED.com (angliski) Twitter profils (angliski)