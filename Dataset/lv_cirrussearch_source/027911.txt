Aleksandrs Lazušins (krievu: Александр Валерьевич Лазушин; dzimis 1988. gada 9. aprīlī) ir krievu hokejists, vārtsargs. Pašlaik (2020) Lazušins spēlē Kontinentālās hokeja līgas kluba Rīgas "Dinamo" sastāvā. Pēc vairākām Krievijas Pirmajā līgā aizvadītām sezonā, profesionāļa karjeru Lazušins sāka 2007.—08. gada sezonā, kad uzsāka spēlēt Krievijas Augstākās līgas klubā Orskas "Yuzhny Ural". Tās rindās viņš aizvadīja nākamās trīs sezonas, līdz 2009.—10. gada sezonas noslēgumā debitēja KHL, vairākas spēles aizvadot Jaroslavļas "Lokomotiv" sastāvā. Arī 2010.—11. gada sezonu Lazušins uzsāka "Lokomotiv" taču pavisam drīz tika aizmainīts uz Novokuzņeckas "Metallurg" rindām. 2011.—12. gada sezonā Lazušins bija "Metallurg" otrais vārtsargs aiz Tēmu Lasilas, savukārt 2012.—13. gada sezonā uzņēmās pamatvārtsarga funkcijas. 2013. gada vasarā hokejists pievienojās Maskavas "Dinamo". Tās rindās viņš bija komandas otrais vārtsargs aiz Aleksandra Jerjomenko, un 2014. gadā kopā ar komandu izcīnīja Gagarina kausu. 2014.—15. gada sezonu noslēdza ar labāko atvairīto metienu procentu KHL. "Dinamo" sastāvā Lazušins spēlēja līdz 2017. gadam. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)