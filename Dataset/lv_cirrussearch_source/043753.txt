Helēna Mārnija (angļu: Helen Marnie) ir skotu izcelsmes mūziķe, zināma kā elektroniskās mūzikas grupas Ladytron galvenā vokāliste. Sākot solo karjeru 2012. gadā ar pseidonīmu Marnie, viņa izdeva savu debijas solo albumu CrystalWorld 2013. gada 11. jūnijā. Otrs solo albums, Strange Words and Weird Wars, tika izlaists 2017. gada 2. jūnijā. Helēna Mārnija piedzima un uzauga Glāzgovā, Skotijā. Viņa apguva klasisko klavierspēli Skotijas Karaliskajā Mūzikas un Drāmas akadēmijā, Glāzgovā. Mūziķe izstājās no akadēmijas pirms studēšanas Liverpūles Universitātē, saņemot bakalaura grādu 1999. gadā popmūzikā. 1999. gada vasarā Liverpūles producenti un dīdžeji Daniels Hants un Rūbens Vū iepazinās ar studentēm Helēnu Mārniju (caur vairākiem dīdžeju koncertiem) un Miru Arojo (caur savstarpēju draugu). Tā ka visiem bija līdzīgas intereses mūzikā, viņi tai pašā gadā dibināja elektroniskās mūzikas grupu Ladytron. Kopš tā laika Mārnija uzstājas kā grupas vadošā dziedātāja, kā arī spēlē sintezatoru un piedalās dziesmu vārdu rakstīšanā. 2012. gada 24. maijā viņas grupas biedrs Daniels Hants paziņoja, ka viņš producētu Mārnijas solo albumu Islandē 2012. gada augustā. 2012. gada 16. septembrī Mārnija izveidoja kontu vietnē PledgeMusic, lai palīdzētu finansēt sava albuma īstenošanu. Albums tika producēts 2012. gadā Reikjavikā, pateicoties Daniela Hanta sadarbībai ar islandiešu mūziķi Bardi Johansonu. Mārnija piebilda, ka viņa gribēja "radīt elektronisku albumu vairāk ar popmūzikas elementiem un neiztrūkstošu vokālu". Mārnijas pirmais solo muzikālais videoklips tika uzņemts 30. aprīlī Glāzgovā ar draugu grupu. 2013. gada 16. maijā viņa publicēja albuma vāku un virsrakstu Crystal World. 2013. gada 29. maijā mūziķe izlika muzikālo videoklipu "The Hunter" savā oficiālajā YouTube profilā, kuru producēja Maikls Šeringtons. Pēc dažām atlikšanām Mārnija laida klajā savu debijas albumu Crystal World 2013. gada 11. jūnijā. Pēc PledgeMusic CD kopiju piegādāšanas 2013. gada jūlijā Crystal World tika izsniegts veikalam Les Disques Du Crépuscule 2013. gada augustā. Mārnija atzīmēja Record Store dienu 2014. gada aprīlī ar ierobežotu 12 collu singlu, The Hunter Remixed, ar Stīvena Morisa remiksiem priekšgalā (no Joy Divison/New Order) un Glāzgovas elektroniskās mūzikas radikāļiem Roman Nose, kā arī dziesmas albuma versiju, plus dziesmas Sugarland Marka Rīdera remiksu. Singls tika ierobežots līdz 500 kopijām caurspīdīgā vinilā. Tika izlaists arī Džeimsa Sleitera muzikālais videoklips "Hearts on Fire." 2014. gada 9. septembrī viņa laida klajā jaunu singlu "Wolves" no gaidāmā otrā solo albuma, ko sākotnēji bija plānots izlaist 2015. gadā. Dziesmu producēja Džonijs Skots un tā tika izlaista vietnē iTunes 2014. gada 14. septembrī. Muzikālais videoklips tika publicēts vietnē YouTube 17. septembrī, to kopīgi producēja pati Helēna Mārnija un Maikls Šeringtons. 2015. gada 18. aprīlī (Record Store dienā), "Wolves" ar Marsheaux remiksu B-pusē tika izlaists uz 7 collu vinila, kā ierobežota versija (500 kopijas). 2015. gadā Mārnija izpildīja vokālu Bang Gang dziesmai "Silent Bite". 2016. gadā viņa sadarbojās ar mūziķi RM Hubbert dziesmā "Sweet Dreams". 2017. gada 24. janvārī viņa izlaida savu pirmo singlu ar virsrakstu "Alphabet Block" no gaidāmā solo albuma Strange Words and Weird Wars. Otrais singls, "Lost Maps" tika izdots 30. martā un muzikālais videoklips dienu vēlāk. 2015. gadā Mārnija devās koncertūrē kā solo māksliniece kopā ar savu mūzikas grupu, kas sastāv no Emeras Tumiltijas (sintezators un fona vokāliste), Džonija Skota (ģitāra, sintezators) un Pītera Kelija (bungas). Helēna izpildīja savas solo karjeras dziesmas un dziesmas no Ladytron. Mārnija uzstājās Limā (Peru) un Santjago (Čīle) līdz šim. Helēna Mārnija uzauga, klausoties popmūziku, kuru izpildīja Vitnija Hjūstone, Belinda Karlaila, Maikls Džeksons, Madonna, The Bangles, Karla Saimone un ABBA. Viņa apgalvoja, ka ietekmējās arī no Keitas Bušas, Marijas Kallas un Džonijas Mičelas, kā arī pieminēja izpildītājus - Bat for Lashed, MGMT, Fairport Convention, Seržs Gensburgs, Grimes un Chvrches kā favorītus. Helēna Mārnija apprecējās 2011. gadā. Tuvu 2012. gada beigām viņa pārcēlās uz Glāzgovu, pēc dzīvošanas Londonā vairāk par desmitgadi. Kad Helēna vēl uzstājās kopā ar grupu Ladytron, dziedot, viņa reizēm spēlēja vienu sintezatoru. Viņa spēlēja dzīvajā sekojošus instrumentus: Korg M500 Micro-Preset (604 tūre); Roland Juno 6 (Light & Magic tūre); Korg MS2000B (Witching Hour tūre); Roland Juno-G (early part of Velocifero tūre); Korg Delta (Velocifero, Best of 00—10 un Gravity the Seducer tūrēs). Agrajā Witching Hour tūres daļā Ladytron mēdza dot iesauku saviem identiskajiem sintezatoriem Korg MS2000B, lai tos būtu vieglāk uzstādīt uz skatuves. Helēnas MS2000B tastatūras iesauka bija Kleopatra. Savos solo karjeras koncertos viņa dzied un spēlē uz sintezatora Korg Delta. Studijas albumi 604 (2001) Light & Magic (2002) Witching Hour (2005) Velocifero(2008) Gravity the Seducer(2011) Studijas albumi Crystal World (2013) Strange Words and Weird Wars (2017) Singli "The Hunter" (2013) "Wolves" (2014) "Alphabet Block" (2017) "Lost Maps" (2017) "Electric Youth" (2017) Remiksi "The Hunter Remixed" (2013) "Lost Maps Remixed" (2017) Muzikālie videoklipi "The Hunter" (2013) "Hearts on Fire" (2014) "Wolves" (2014) "Lost Maps" (2017) "Electric Youth" (2017) Sadarbošanās Bang Gang — "Silent Bite" RM Hubbert "Sweet Dreams" «Marnie - A Badge Of Friendship». Arhivēts no oriģināla, laiks: 2018. gada 1. martā. Skatīts: 2018. gada 6. jūlijā. «Interview: Ladytron's Helen Marnie - The Skinny». Will Hodgkinson. «Home entertainment: Ladytron – Culture – The Guardian». London, 2002. gada 4. decembris. Skatīts: 2013. gada 23. marts. «The University of Liverpool: Insight Autumn 2006 – PDF page 11». Arhivēts no oriģināla, laiks: 2014. gada 9. septembrī. Skatīts: 2012. gada 14. decembrī. «Album with sci-fi sheen marks a new beginning – Herald Scotland». «3/29 – Ladytron – 'Best Of: 00 – 10'». Nettwerk Press Blog. 2011. gada 14. februāris. Arhivēts no oriģināla, laiks: 2013. gada 24. decembrī. Skatīts: 2013. gada 8. maijs. «Videovision: Ladytron interview». Skatīts: 2013. gada 8. maijs. Daniel_IV_. «Just confirmed that I'll b». Twitter, 2012. gada 24. maijs. Skatīts: 2012. gada 16. jūnijs. «Marnie: New Album». PledgeMusic. Arhivēts no oriģināla, laiks: 2018. gada 10. aprīlī. Skatīts: 2018. gada 6. jūlijā. «An Interview with MARNIE – The Electricity Club». Arhivēts no oriģināla, laiks: 2013. gada 22. februārī. Skatīts: 2013. gada 23. marts. «Marnie – Shooting my first ever solo music video tomorrow with a...». «Marnie – The Hunter (Official Video) – YouTube». «Marnie - Timeline Photos». «WOLVES by Marnie Official on SoundCloud - Hear the world’s sounds». «Wolves: A Short Conversation with MARNIE - The Electricity Club». The Electricity Club. Arhivēts no oriģināla, laiks: 2015. gada 14. janvārī. Skatīts: 2015. gada 13. janvārī. «iTunes - Music - Wolves - Single by Marnie». «Official website of the independent record label Les Disques du Crépuscule founded in Brussels and associated with Factory Benelux». «[LISTEN] Bang Gang - Silent Bite :: Indie Shuffle». «Marnie — 'Alphabet Block' - Popjustice». «INTRODUCING THE BAND... - MARNIE». «The VPME – LIVE REVIEW – MARNIE – Hebden Bridge Trades Club – 27/6/15». «biyl – Interviews: Helen Marnie (Ladytron)». Arhivēts no oriģināla, laiks: 2012. gada 7. jūlijā. Skatīts: 2013. gada 23. marts. «An Interview». Skatīts: 2013. gada 23. marts. «Five Questions For Ladytron " The FADER». Thefader.com. 2009. gada 27. maijs. Arhivēts no oriģināla, laiks: 2013. gada 5. janvārī. Skatīts: 2012. gada 7. novembris. «Interview: Ladytron's Reuben Wu – Shanghai – Shanghai Blogs Blog – City Weekend Guide». Arhivēts no oriģināla, laiks: 2013. gada 30. oktobrī. Skatīts: 2013. gada 24. marts. «Marnie update - October, 2012». PledgeMusic. Arhivēts no oriģināla, laiks: 2015. gada 24. septembrī. Skatīts: 2018. gada 6. jūlijā. «Artist Details». Korg. Arhivēts no oriģināla, laiks: 2010. gada 2. janvārī. Skatīts: 2012. gada 7. novembris. Helen Marnie official website Ladytron official website Helēnas Mārnijas YouTube kanāls Crystal World page at Crépuscule