Romāns Kreicigers (čehu: Roman Kreuziger; izrunā [ˈroman ˈkrojtsɪɡr̩]; dzimis 1986. gada 6. maijā) ir profesionāls Čehijas šosejas riteņbraucējs, kurš šobrīd pārstāv komandu Gazprom–RusVelo. Kreicigers ir vispusīgs braucējs ar labām kalnu braucēja un individuālā brauciena prasmēm, kas dod viņam labas iespējas cīnīties par kopvērtējuma klasifikācijas uzvaru daudzdienu sacensībās. Uzvarēja 2004. gada Pasaules čempionātā junioriem un jau 22 gadu vecumā 2008. gada Tour de Suisse sacensībās. Viņa tēvs, arī Romāns Kreicigers, arī bija riteņbraukšanas sacensību dalībnieks, 1991. gadā uzvarēja Österreich Rundfahrt un 1983. gadā velokrosa junioru Pasaules čempionātā. Pēc veiksmīgas amatieru karjeras, kuras laikā viņš 2004. gadā uzvarēja Pasaules čempionātā junioriem un 2005. gadā vienā no Giro delle Regioni posmiem, par profesionāli viņš kļuva 2006. gadā ar Liquigas komandu. 2007. gadā viņš ierindojās otrajā vietā Parīze-Nica un Tour de Romandie sacensību prologos, kā arī ieguva sesto vietu Tour de Romandie kopvērtējumā. Savu pirmo profesionāļa uzvaru viņš guva Settimana Ciclistica Lombarda otrajā posmā. 2007. gada beigās viņš noslēdza savu pirmo lielo tūri, ierindojoties 21. vietā Vuelta a España. 2008. gadā viņš ierindojās otrajā vietā Tour de Romandie kopvērtējumā, 35 sekundes aiz Andreasa Klēdena, tobrīd viena no spēcīgākajiem braucējiem. Savu zaudējumu viņš atrieba, uzvarot Tour de Suisse ar 49 sekunžu pārsvaru pār Klēdenu un gūstot uzvaru individuālajā braucienā pret kalnu Klauzenas pārejā. Savās pirmajās Tour de France sacensībās viņš pierādīja sevi kā lielisku kalnos braucēju un ierindojās otrajā vietā jauno braucēju konkurencē un 12. vietā kopvērtējumā. 2009. gadā viņš atgriezās Tour de Romandie un uzvarēja sacensībās, kā arī vienā to posmā. Tour de France viņš ierindojās devītajā vietā. 2010. gadā pēc piecām sezonām Liquigas-Doimo Kreicigers pārgāja uz Astana. Kreicigers 2012. gada sezonas beigās pameta Astana un pievienojās Saxo-Tinkoff uz trijiem gadiem. 2013. gada aprīlī viņš uzvarēja Amstel Gold Race sacensībās. 2014. gada jūnijā Tinkoff-Saxo paziņoja, ka Kreicigers ir īslaicīgi atstādināts no sacensībām pēc tam, kad UCI uzdeva jautājumus par anomālijām viņa bioloģiskajā pasē. UCI sākotnēji izcēla problēmas viņa bioloģiskajos datos 2011. un 2012. gada sezonā savā vēstulē 2013. gada jūnijā, uz kuru Kreicigers atbildēja oktobrī, lai arī vērtības nepārkāpa bioloģiskajā pasē noteiktās bāzes vērtības. 2014. gada maijā UCI paziņoja, ka uztur apsūdzību, līdz ar to liedzot Kreicigeram dalību Tour de France un Tour de Pologne. 2014. gada augustā Sporta Arbitrāžas tiesa noraidīja Kreicigera apelāciju ļaut viņam startēt 2014. gada Vuelta a España. 22. septembrī tika ziņots, ka Čehijas Olimpiskā komiteja ir attaisnojusi viņa dopinga apsūdzību un viņš var atkal startēt sacensībās. UCI un Pasaules antidopinga aģentūra oktobrī pārsūdzēja šo lēmumu Sporta Arbitrāžas tiesā. 2016. gada augustā Orica–Scott paziņoja, ka parakstījusi līgumu ar Kreicigeru uz diviem gadiem. 2018. gada augustā Kreicigers parakstīja līgumu ar Team Qhubeka NextHash uz nākamajām divām sezonām. 2020. gada novembrī parakstīja līgumu ar Gazprom–RusVelo komandu. «Kreuziger joins Saxo Bank-Tinkoff Bank». Cyclingnews.com (Future plc). 2012. gada 18. septembris. Skatīts: 2012. gada 24. septembris. «‘Game-changing’ Kreuziger joins ORICA-BikeExchange». Orica BikeExchange Cycling Australia. Arhivēts no oriģināla, laiks: 2016-08-04. Skatīts: 2016-08-03. Kreuziger Signs With Astana | Cyclingnews.com Nigel Wynn. «Roman Kreuziger wins Amstel Gold Race». Cycling Weekly (IPC Media), 2013. gada 14. aprīlis. Skatīts: 2013. gada 14. aprīlis. Gregor Brown. «Roman Kreuziger out of Tour de France after biological passport problem». Cycling Weekly, 2014. gada 29. jūnijs. Skatīts: 2014. gada 29. jūnijs. «Roman Kreuziger's appeal denied». espn.go.com. 2014. gada 20. augusts. Skatīts: 2014. gada 21. septembris. «Kreuziger cleared by Czech Olympic Committee». Cyclingnews.com (Future plc). 2014. gada 22. septembris. Skatīts: 2014. gada 22. septembris. «Roman Kreuziger: UCI & Wada to appeal after rider cleared of doping». bbc.co.uk. 2014. gada 23. oktobris. Skatīts: 2014. gada 27. oktobris. «Kreuziger signs with Dimension Data for 2019». www.cyclingnews.com. Skatīts: 2019-01-10. «Roman Kreuziger to Gazprom-RusVelo; Kiwi quartet stays put at Mitchelton-Scott». VeloNews.com. 2020-11-18. Skatīts: 2021-02-02. Oficiālā tīmekļa vietne Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)