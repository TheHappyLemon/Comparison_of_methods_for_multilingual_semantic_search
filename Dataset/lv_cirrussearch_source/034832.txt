1960. gada Eirovīzijas dziesmu konkurss bija piektais Eirovīzijas dziesmu konkurss. Tas norisinājās 1960. gada 29. martā Londonā, kas iepriekšējā gada konkursā bija ieguvusi otro vietu. Nīderlande, iepriekšējā gada konkursa laureāte, atteicās rīkot šo konkursu. Kā konkursa vadītāju BBC izvēlējās Katrīnu Boilu. 1960. gada konkursā uzvarēja Francija ar dziesmu "Tom Pillibi", kuru izpildīja Žaklīna Boijera. Tā bija Francijas otrā uzvara konkursā. Londona 1960. gada konkursu rīkoja "Karaliskajā Festivālu hallē" (Royal Festival Hall) Londonā, šajā koncertzālē tajā laikā bija 2900 sēdvietu. Konkursā uzvarēja Francija, iegūstot 32 punktus, otrajā vietā palika Apvienotā Karaliste ar 25 punktiem un trešo vietu ieguva Monako ar 15 punktiem. Iepriekšējā gadā Monako piedalījās konkursā pirmo reizi, taču ieguva pēdējo vietu. Interese par konkursu sāka pieaugt, dalībvalstu skaits šajā konkursā sasniedza 13. Šis bija Norvēģijas debijas gads, konkursā atgriezās Luksemburga, kura bija izlaidusi vienu konkursu. Orķestra diriģentu uzskaitījums:  Lielbritānija — Ēriks Robinsons  Zviedrija — Tors Ērlings  Luksemburga — Eric Robinson  Dānija — Kajs Mortensens  Beļģija — Henrijs Zegers  Norvēģija — Oivind Bergs  Austrija — Roberts Stols  Monako — Raimonds Lefevrē  Šveice — Cedriks Dumonts  Nīderlande — Dolfs van der Lindens  Vācija — Francs Jozefs Brūvers  Itālija — Činiko Andželīni  Francija — Franks Pūrcels «Eurovision History - London 1960». European Broadcasting Union. Skatīts: 2012. gada 5. marts. «About the Southbank Centre». Southbank Centre. Arhivēts no RFH.co.uk oriģināla, laiks: 2005. gada 10. decembrī. Skatīts: 2012. gada 12. jūnijs. «Arhivēta kopija». Arhivēts no oriģināla, laiks: 2018. gada 13. maijā. Skatīts: 2016. gada 2. augustā.