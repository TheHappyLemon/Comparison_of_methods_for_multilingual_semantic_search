Fanta ir gāzēts dzēriens, kas pazīstams visā pasaulē. Tas pieejams vairāk kā 100 dažādos veidos un 188 valstīs. Dzēriens radīts 1940. gadā Vācijā, speciāli Vācijas tirgum, bet ASV šis dzēriens parādījās 1960. gadā. Fanta ir devītais populārākais gāzētais dzēriens ASV. Trešā reiha laikā Coca-Cola bija grūtības importēt savu dzērienu uz nacistisko Vāciju, jo pastāvēja dažādi tirdzniecības ierobežojumi. Lai apietu šos ierobežojumus, Makss Keits Otrā pasaules kara laikā nolēma izveidot jaunu produktu Vācijas tirgum, izmantojot tikai Vācijā pieejamās sastāvdaļas. Dzēriena nosaukums Fanta ir radies no vācu vārda fantasie (latviski — ‘fantāzija’). Cita versija: dzēriena nosaukumu tā autori paņēmuši no Sanskrita substantīva पान्त pānta 'dzēriens', to nedaudz stilizējot ar skaņas "f" palīdzību, iespējams, patiešām ar vēlmi piešķirt tam "fantastiskuma" konotāciju. Uz šādu Fantas nosaukuma izcelsmes versiju netieši norāda arī kompānijas PepsiCo analogā dzēriena "Mirinda" nosaukums, kuram Sanskritā ir fonētisks analogs मरन्द maranda — 'sula'. Otrā pasaules kara laikā rūpnīca tika pilnībā atdalīta no Coca-Cola galvenā uzņēmuma. Pēc kara Coca-Cola pilnībā atguva kontroli pār uzņēmumu, un ātri vien palielināja apgrozījumu un peļņu. 1960. gadā uzņēmums sāka eksportēt dzērienu uz ASV. «Top 10 Soft Drinks». Arhivēts no oriģināla, laiks: 2013. gada 2. decembrī. Skatīts: 2014. gada 19. februārī. Mark Pendergrast. For God, country, and Coca-Cola : the unauthorized history of the great American soft drink and the company that makes it. New York, 1993. ISBN 0-684-19347-7. OCLC 26502804. Brian Palmer. «Why is Fanta so much more popular abroad than in the United States?». Slate Magazine (angļu), 2010-08-05. Skatīts: 2022-09-03.