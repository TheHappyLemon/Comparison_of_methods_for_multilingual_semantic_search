Leimaņu pagasts ir viena no Jēkabpils novada administratīvajām teritorijām. Robežojas ar sava novada Dignājas, Zasas, Rubenes, Kalna un Aknīstes pagastiem. Upes: Aldaunīca, Ērmīte, Jaunaldaunīca, Vecaldaunīca. 1945. gadā Jēkabpils apriņķa Biržu pagastā izveidoja Leimaņu ciema padomi. Jēkabpils rajona Leimaņu ciemam 1954. gadā pievienoja likvidēto Mežgales ciemu, 1963. gadā — Aknīstes lauku teritorijas kolhoza «Zaļā zeme» teritoriju, bet 1977. gadā daļu ciema teritorijas pievienoja Kalna ciemam. 1990. gadā ciemu reorganizēja par pagastu. 2009. gadā Leimaņu pagastu kā administratīvo teritoriju iekļāva Jēkabpils novadā. Lielākās apdzīvotās vietas ir Leimaņi, Mežgale (pagasta centrs), Putraimiņi, Skrīveri, Stradi, Virgulāni, Zānāni. Juris Ķēmanis (1883—1937) — Satversmes sapulces deputāts un iekšlietu ministra biedrs (1920—1922) «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9