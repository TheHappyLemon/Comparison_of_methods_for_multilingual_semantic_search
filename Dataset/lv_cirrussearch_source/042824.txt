Goluba-Dobžiņa (poļu: Golub-Dobrzyń) ir pilsēta Polijā, Kujāvijas-Pomožes vojevodistē uz ziemeļaustrumiem no Toruņas pie Drvencas upes. Līdz 1951. gadam eksistēja divas atsevišķas pilsētas Goluba un Dobžiņa pie Drvencas. Drvencas labajā (ziemeļu) krastā atradās 1258. gadā rakstos pirmoreiz minētā un XIII gadsimtā pilsētas tiesības ieguvusī Goluba, kas vēsturiski atrodas Kulmas zemē. Savukārt upes kreisajā (dienvidu) krastā atradās jaunākā 1789. gadā dibināta Dobžiņa, kas vēsturiski ir Dobžiņas zemē (nosaukta Dobžiņas pie Vislas vārdā). No 1815. līdz 1920. gadam, kad pilsētas iekļāva jaunajā Polijas valstī, pa Drvencas upe bija robeža starp Krieviju (Dobžiņas pusē) un Vāciju (Golubas pusē). Pilsētas Golubas daļā atrodas XIII gadsimtā celtā pils. https://bdl.stat.gov.pl/api/v1/data/localities/by-unit/040410705011-0983155?var-id=1639616&format=jsonapi; P2701: JSON; pārbaudes datums: 3 oktobris 2022. Vikikrātuvē par šo tēmu ir pieejami multivides faili. Skatīt: Goluba-Dobžiņa.