"Staigājošie miroņi" (angļu: The Walking Dead) ir amerikāņu šausmu/drāmas seriāls, kura idejas autors ir Frenks Darabons. Seriāls ir balstīts uz komiksu sēriju ar tādu pašu nosaukumu. Seriālā piedalās Endrū Linkolns, kas tēlo šerifa palīgu Riku Graimsu, kurš ir pamodies no komas un saprot, ka pasauli ir pārņēmuši cilvēku miesu ēdoši un staigājoši miroņi (walkers). Viņš dodas savas ģimenes meklējumos un sastopas ar vairākiem citiem izdzīvojušajiem. Pirmā sērija tika pārraidīta 2010. gada 31. oktobrī kabeļtelevīzijas kanālā AMC. Starptautiskā mērogā seriāls tika pārraidīts 2010. gada novembra pirmajās nedēļās FOX kanālos. Pēdējā sērija tika pārraidīta 2022. gada 20. novembrī. Kopumā ir izlaistas 11 sezonas un 177 sērijas. Seriāls ir guvis plašus panākumus un ir saņēmis vairākas balvas, tai skaitā Zelta globusa balvu par labāko TV seriālu drāmu. Seriāls ir guvis arī labus reitingus. 2015. gadā tika izdots seriāla atvasinājums – Fear the Walking Dead. Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)