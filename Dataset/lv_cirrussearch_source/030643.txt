Johans Bernhards Fišers fon Erlahs (vācu: Johann Bernhard Fischer von Erlach, dzimis 1656. gada 20. jūlijā, miris 1723. gada 5. aprīlī) bija baroka laika austriešu arhitekts, kurš spēcīgi ietekmējis Hābsburgu monarhijas arhitektūras attīstību. No 1671. līdz 1687. gadam uzturējās Itālijā, kur iepzinās ar turienes arhitektūras stiliem. Atgriežoties Austrijā, kļuva par pazīstamu arhitektu. Fišera fon Erlaha pazīstamāko darbu vidū ir Šēnbrunnas pils, Kārļa baznīca Vīnē un Austrijas Nacionālā bibliotēka. Projektējis arī Trautsonas pili Vīnē, kur mūsdienās ir Austrijas Tieslietu ministrija, un celtnes Zalcburgas arhibīskapijā. 1721. gadā izdeva publikāciju Entwurff Einer Historischen Architectur, kas kļuva par pazīstamu izdevumu salīdzinošā arhitektūrā. Vikikrātuvē par šo tēmu ir pieejami multivides faili. Skatīt: Johans Bernhards Fišers fon Erlahs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)