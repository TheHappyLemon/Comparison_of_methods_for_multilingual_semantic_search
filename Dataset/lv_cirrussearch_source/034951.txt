Klints Mansels (angļu: Clint Mansell), pilns vārds — Klintons Derils Mansels (angļu: Clinton Deril Mansell, dzimis 1963. gada 7. janvārī Koventri, Anglijā), ir angļu mūziķis, komponists, bijušais grupas Pop Will Eat Itself vadošais dziedātājs. Mansels bija alternatīvā roka grupas Pop Will Eat Itself dalībnieks kopš tās dibināšanas 1986. gadā. Viņš bija grupas vadošais dziedātājs un ģitārists, daudzu grupas dziesmu autors vai līdzautors. Pēc Pop Will Eat Itself izjukšanas 1996. gadā Klints Mansels uzsāka rakstīt mūziku filmām. Režisors Darens Aronovskis uzaicināja viņu komponēt mūziku savai pirmajai filmai "Pī". Vēlāk Mansels sarakstīja mūziku arī Aronovska nākamajai filmai "Rekviēms sapnim". Galvenā šīs filmas kompozīcija Lux Aeterna ir kļuvusi ļoti populāra, tā izmantota dažādās reklāmās, filmu treileros un YouTube videoierakstos. Kopš sadarbības uzsākšanas 1996. gadā Mansels ir sarakstījis mūziku visām Aronovska filmām. Rakstījis mūziku arī citu režisoru filmām. Ievērojamākās Klinta Mansela partitūras sarakstītas filmām "Pī", "Strūklaka", Moon, "Izsvēpēt dūzi", "Rekviēms sapnim", "Cīkstonis", Doom, "Melnais gulbis" un "Virsotne" (High-Rise). Par oriģinālmūziku filmai "Strūklaka" bijis nominēts Zelta globusa balvai, bet par mūziku filmai "Melnais gulbis" bijis nominēts Grammy balvai. «Artist Biography by Jason Ankeny». allmusic.com. Pete Paphides Clint Mansell: pop ate itself, and out popped Hollywood The Times Retrieved 14 May 2010 Requiem for a Dream – Clint Mansell AllMusic Retrieved 31 January 2011 Requiem for a Tower Dream – Single iTunes The Da Vinci Code Trailer Retrieved 31 January 2011 Sundance 2009 Composers – Clint Mansell Broadcast Music Incorporated Retrieved 31 January 2011 Bray, Elisa (28 January 2011) Duo Darren Aronofsky and Clint Mansell score on pointes The Independent Retrieved 31 January 2011 IMDb profils (angliski) AllMovie profils (angliski) Box Office Mojo profils (angliski) Mansell at Yahoo Movies Arhivēts 2011. gada 13. maijā, Wayback Machine vietnē. Mansell at Rotten Tomatoes Arhivēts 2004. gada 6. aprīlī, Wayback Machine vietnē. Official Myspace Page Official Website Clint Mansell at Movie-OST[novecojusi saite]