Joanna Dvorakovska (poļu: Joanna Dworakowska; dzimusi 1978. gada 21. oktobrī Varšavā) ir Polijas starptautiskā lielmeistare šahā (1997). Pirmos panākumus šahā guvusi 1993. gadā, kad uzvarējusi Polijas junioru šaha čempionātā U20 vecuma grupā. Tajā pašā gadā debitējusi Polijas sieviešu šaha čempionāta finālā. Daudzkārtējā Polijas sieviešu šaha čempionātu laureāte, kuros izcīnījusi 3 zelta (1997, 1998, 2001), 3 sudraba (1995, 2000, 2003) un bronzas (2006) medaļas. 2021. gada maijā Bidgoščā ierindojusies 7. vietā Polijas sieviešu šaha čempionātā. 1996. gadā uzvarējusi starptautiskajā šaha turnīrā Kriņica Zdrojā. 2002. gadā dalījusi 9.-12. vietu Pasaules šaha kausā sievietēm Haidarābādu. Trīs reizes piedalījusies Pasaules šaha čempionātos sievietēm pēc izslēgšanas sistēmas (2000, 2001, 2004), kur labākos panākumus guvusi 2001. gadā Maskavā, kad pēc uzvaras pār Nanu Joseliani tikusi līdz 3. kārtai, kurā zaudējusi Penai Džaocjiņai. Piedalījusies dažādos Eiropas un Pasaules šaha čempionātos junioriem. 1997. gadā bijusi Pasaules vicečempione U20 vecuma grupā. Divas reizes ieguvusi bronzas medaļas Eiropas čempionātos juniorēm ātrajā šahā (2000, 2006). 2004. gadā Stambulā kļuvusi par sudraba laureāti Pasaules studenšu šaha čempionātā. Pārstāvējusi Polijas komandu lielākajos komandu šaha turnīros: Pasaules šaha olimpiādēs, kurās piedalījusies 6 reizes (1996-2004, 2010). Komandu vērtējumā izcīnījusi bronzas (2002) medaļu; Eiropas komandu šaha čempionātos piedalījusies 6 reizes (1999-2001, 2005-2009, 2013). Komandu vērtējumā izcīnījusi zelta (2005) un sudraba (2007) medaļu. Individuālajā vērtējumā izcīnījusi sudraba (2009) medaļu; Pasaules komandu šaha čempionātā piedalījusies 2009. gadā un individuālajā vērtējumā izcīnījusi bronzas medaļu. Par panākumiem turnīros FIDE 1995. gadā viņai piešķīra starptautiskās meistares (WIM), bet 1997. gadā - starptautiskās lielmeistares (WGM) nosaukumu. 2001. gadā saņēmusi arī starptautiskā meistara vīriešiem (IM) nosaukumu. PGNiG TERMIKA Indywidualne Mistrzostwa Polski Kobiet w Szachach - ChessManager 2001-02 FIDE Knockout Matches 8th WUCC Instanbul 2004 OlimpBase :: Women's Chess Olympiads :: Joanna Dworakowska OlimpBase :: European Women's Team Chess Championship :: Joanna Dworakowska OlimpBase :: World Women's Team Chess Championship :: Joanna Dworakowska Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)