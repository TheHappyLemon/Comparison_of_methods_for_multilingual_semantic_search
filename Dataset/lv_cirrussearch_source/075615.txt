Izopropanols (2-propanols, izopropilspirts, (CH3)2CHOH) ir vienkāršākais otrējais spirts. Tas labi šķīst ūdenī (veido azeotropo maisījumu), un to lieto kā šķīdinātāju. Izopropanolu lielākoties iegūst, hidratējot propēnu. Izopropanolu ir iespējams oksidēt par acetonu. Izopropanols ir viens no diviem propanola izomēriem, otrs izomērs ir 1-propanols. Izopropanolu var oksidēt (vai dehidrogenēt) par acetonu, par oksidētājiem var lietot hromskābi, par dehidrogenēšanas katalizatoru var lietot vara katalizatoru: (CH3)2CHOH + 0,5O2 → (CH3)2C=O + H2O Bromēšana par 2-brompropānu ar fosfora bromīdu (PBr3): (CH3)2CHOH + PBr3 → (CH3)2CHBr + POBr + HBr Dehidratācija par propilēnu (karsējot kopā ar sērskābi): (CH3)2CHOH → CH3CH=CH2 + H2O Reakcijas ar aktīviem metāliem, veidojot izopropoksīdus: 2(CH3)2CHOH + 2K → 2(CH3)2CHOK + H2 Reakcijas ar aktīviem metāliem notiek viegli. Lielāka praktiska nozīme ir mazāk aktīvu metālu (Al, Ti) propoksīdiem, tur reakcijas norisei ir nepieciešami katalizatori.