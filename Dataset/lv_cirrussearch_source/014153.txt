Tiagu Mota (portugāļu: Thiago Motta; dzimis 1982. gada 28. augustā) ir Brazīlijā dzimis Itālijas bijušais futbolists, tagad — treneris. Spēlēja pussarga pozīcijā, Itālijas futbola izlases un Brazīlijas futbola izlases bijušais dalībnieks. Kā treneris vadījis A sērijas klubus Genoa un Spezia. Kopš 2022. gada septembra ir Bologna galvenais treneris. Karjeru sācis Spānijas La Liga kluba FC Barcelona sistēmā. Barcelona sastāvā izcīnījis uzvaru 2005.—2006. gada UEFA Čempionu līgā, izcīnījis divus Spānijas čempiontitulus (2004–05, 2005–06). Itālijas kluba Internazionale sastāvā izcīnījis uzvaru 2009.—2010. gada Čempionu līgas turnīrā, kā arī tās pašas sezonas Itālijas čempionātā. Pārstāvējis arī klubus Madrides "Atletico" un Genoa. Futbolista karjeru noslēdza 2018. gadā, pārstāvot Parīzes "Saint-Germain". Sākotnēji pārstāvējis Brazīlijas izlasi, taču kopš 2011. gada pārstāvēja Itāliju. Itālijas izlases sastāvā piedalījies 2014. gada FIFA Pasaules kausa, kā arī 2012. un 2016. gada Eiropas čempionāta finālturnīros. Itālijas izlasē aizvadījis 30 spēles un guvis vienus vārtus. Pēc spēlētāja karjeras beigām kļuva par treneri. 2018. gadā sāka darbu ar Parīzes "Saint-Germain" U-19 komandu. 2019. gada oktobrī kļuva par Genoa galveno treneri. Komandai atrodoties pēdējā vietā A sērijā, tā paša gada 28. decembrī tika atbrīvots no amata. 2021. gada jūlijā tika apstiprināts par Spezia Calcio galveno treneri. Palīdzēja komandai saglabāt vietu A sērijā. 2022. gada 28. jūnijā pēc abpusējas vienošanās atstāja klubu. Barcelona Spānijas La Liga: 2004–05, 2005–06 Supercopa de España: 2006 UEFA Čempionu līga: 2005–06 Inter Milan Itālijas Serie A: 2009–10 Coppa Italia: 2009–10, 2010–11 UEFA Čempionu līga: 2009–10 FIFA Klubu Pasaules kauss: 2010 Supercoppa Italiana: 2010 Paris Saint-Germain Francijas Ligue 1: 2012–13, 2013–14, 2014–15, 2015–16, 2017–18 Coupe de France: 2014–15, 2015–16, 2016–17, 2017–18 Coupe de la Ligue: 2013–14, 2014–15, 2015–16, 2016–17 Trophée des Champions: 2013, 2014, 2015, 2016, 2017 «Thiago Motta appointed Genoa manager after Aurelio Andreazzoli sacked». bbc.com (angļu). 2019. gada 22. oktobrī. Skatīts: 2019. gada 6. novembrī. «ThiagoOfficial: Genoa appoint Nicola». football-italia.net (angļu). 2019. gada 28. decembrī. Skatīts: 2020. gada 8. februārī. «OFFICIAL STATEMENT». acspezia.com (angļu). Spezia. 2022. gada 28. jūnijs. Skatīts: 2022. gada 13. jūlijā. Vikikrātuvē par šo tēmu ir pieejami multivides faili. Skatīt: Tiagu Mota. Genoa profils (itāliski) BDFutbol profils (angliski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)