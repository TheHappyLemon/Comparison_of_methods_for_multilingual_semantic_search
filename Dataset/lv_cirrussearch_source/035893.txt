Mihails Saltajevs (uzbeku: Mixail Saltayev; dzimis 1962. gada 19. novembrī) ir Uzbekistānas starptautiskais lielmeistars šahā (1995). 1991. gadā pēdējā PSRS komandu šaha čempionātā Uzbekistānas izlases sastāvā izcīnījis bronzas medaļu. Daudzu starptautisko šaha turnīru laureāts, tajā skaitā uzvarējis Karlmarksštatē (1990), Vladivostokā (1995), Maskavā (1995, 1996), Neiklosterē (2001), Esenē (2002), Hamburgā (2006). Par panākumiem turnīros FIDE 1990. gadā Saltajevam piešķīrusi starptautiskā meistara (IM), bet 1995. gadā - starptautiskā lielmeistara (GM) nosaukumu. Pārstāvējis Uzbekistānas komandu lielākajos komandu šaha turnīros: Pasaules šaha olimpiādēs piedalījies 3 reizes (1992, 1996-1998). Komandu vērtējumā izcīnījis sudraba (1992) medaļu; Āzijas komandu šaha čempionātā piedalījies 1995. gadā un gan komandu, gan individuālajā vērtējumā izcīnījis bronzas medaļas. 19th Soviet Team Chess Championship: Azov 1991 OlimpBase :: Men's Chess Olympiads :: Mikhail Saltaev OlimpBase :: Men's Asian Team Chess Championship :: Mikhail Saltaev Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)