Dons Čerijs (angļu: Don Cherry; dzimis 1934. gada 5. februārī) ir bijušais kanādiešu hokejists, aizsargs, vēlāk arī treneris. Jau kopš 1980. gada Čerijs ir hokeja komentētājs kanālā CBC. Karjeras laikā kļuvis par četrkārtēju Kaldera kausa ieguvēju, vienu spēli aizvadījis arī NHL klubā Bostonas "Bruins". Vēlāk piecas sezonas bijis arī "Bruins" galvenais treneris, 1976. gadā iegūstot Džeka Adamsa balvu, ko pasniedz līgas labākajam trenerim. 1971.—72. gada sezonas vidū Čerijs kļuva par Amerikas hokeja līgas kluba Ročesteras "Americans" galveno treneri. Tieši "Americans" sastāvā Čerijs bija aizvadījis savas spēlētāja karjeras noslēdzošos gadus. "Americans" galvenā trenera postenī Čerijs strādāja līdz 1973.—74. gada sezonas izskaņai. 1974. gadā Čerijs kļuva par Bostonas "Bruins" galveno treneri. 1976. gadā Čerijs ieguva Džeka Adamsa balvu. 1977. un 1978. gadā "Bruins" Stenlija kausa finālsērijās piekāpās Monreālas "Canadiens", taču pēc gada atzina "Canadiens" pārākumu jau pusfinālā. "Bruins" treneri atlaida, taču Čerijs kļuva par Kolorādo "Rockies" galveno treneri. 1981. gada Pasaules čempionātā Čerijs bija Kanādas hokeja izlases galvenais treneris. Eliteprospects profils (angliski) Internet Hockey Database profils (angliski) Hockey-Reference profils (angliski)