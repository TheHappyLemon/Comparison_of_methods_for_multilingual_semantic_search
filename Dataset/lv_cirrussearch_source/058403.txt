2021. gada Eiropas čempionāts basketbolā sievietēm (EuroBasket Women 2021) bija 38. kontinenta čempionāts, kas notika Francijā un Spānijā no 17. līdz 27. jūnijam. Eiropas čempionātā piedalījās 16 Eiropas sieviešu basketbola izlases. Otro reizi par Eiropas čempionēm kļuva Serbijas izlases basketbolistes. Soņa Vasiča tika atzīta par turnīra vērtīgāko spēlētāju. Šis bija pirmais Eiropas čempionāta finālturnīrs kopš 2003. gada, kurā nepiedalījās Latvijas izlase, kas tādējādi bija spēlējusi 8 finālturnīros pēc kārtas. Turnīra pirmajā posmā — pirmajā kārtā — visas 16 izlases tika sadalītas četrās grupās pa četrām izlasēm katrā. Pirmajā kārtā tika aizvadīts viena apļa turnīrs, pēc kura ceturtdaļfinālam kvalificējās katras grupas uzvarētāja, astotdaļfinālam — katras grupas 2. un 3. vietas ieguvējas, savukārt pēdējo vietu ieņēmušās izlases beidz dalību turnīrā. Izslēgšanas spēlēs ir četras kārtas: astotdaļfināli, ceturtdaļfināli, pusfināli un fināli. Ceturtdaļfinālu zaudētāji savā starpā noskaidroja 5.—8. vietas sadalījumu, savukārt ceturtdaļfinālu uzvarētājas turpināja cīņu par čempiontitulu. Pirmās sešas vietas ieņēmušās izlases kvalificējās 2022. gada FIBA Pasaules kausa basketbolā sievietēm kvalifikācijas turnīram. Avots: FIBA (H) Mājinieki. Avots: FIBA Avots: FIBA Avots: FIBA (H) Mājinieki. Spēles par iekļūšanu Pasaules kausa kvalifikācijas turnīrā «Sonja Vasic crowned TISSOT MVP, headlines All-Star Five in Valencia». fiba.basketball (angļu). 2021. gada 27. jūnijā. Skatīts: 2021. gada 18. septembrī. FIBA Europe mājaslapa