Toluols (metilbenzols, fenilmetāns, C6H5CH3) ir bezkrāsains, degtspējīgs šķidrums ar asu smaku. Toluolam ir samērā liels gaismas laušanas koeficients. Toluols pieder pie aromātiskajiem ogļūdeņražiem. Metilgrupa ir elektrondonorais aizvietotājs, kas novirza elektrofilos aizvietotājus o- un p-pozīcijās, bet nukleofilos — m-pozīcijās. Metilgrupa var tikt oksidēta līdz karboksilgrupai; ar maigākiem oksidētājiem iespējams oksidēt oglekli līdz zemākai oksidēšanas pakāpei. Oksidējot toluolu, iegūst benzoskābi, nitrējot toluolu, var iegūt dinitrometilbenzolu un trinitrotoluolu. Toluolu lieto kā šķīdinātāju, jo tas nav tik toksisks kā benzols. Dažreiz toluolu lieto arī, lai palielinātu degvielu oktānskaitli. Vikikrātuvē par šo tēmu ir pieejami multivides faili. Skatīt: Toluols. Encyclopædia Britannica raksts (angliski) Encyclopædia Universalis raksts (franciski)