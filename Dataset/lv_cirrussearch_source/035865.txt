Bo Horvats (angļu: Bo Horvat; dzimis 1995. gada 5. aprīlī) ir kanādiešu hokejists, centra uzbrucējs. Kopš (2023) Horvats spēlē Nacionālās hokeja līgas vienībā Ņujorkas "Islanders". 2011. gadā Horvats pievienojās Ontārio hokeja līgas komandai Londonas "Knights". Tās rindās uzbrucējs aizvadīja trīs sezonas. 2013. gadā kļuva par OHL čempionu, iegūstot arī līgas izslēgšanas kārtas vērtīgāka spēlētāja balvu. 2013. gada NHL draftā Horvatu ar kopēju 9. numuru izvēlējās Vankūveras "Canucks". Horvats izcīnīja vietu komandas sastāvā vasaras treniņnometnē, taču īsi pirms sezonas sākuma "Canucks" veica vairākas maiņas, kuru rezultātā Horvats vietu sastāvā zaudēja un vēl sezonu aizvadīja "Knights". NHL Horvats debitēja 2014. gada 4. novembrī. Septītajā "Canucks" rindās aizvadītajā spēlē jaunais hokejists guva arī savus pirmos vārtus NHL. Pirmajā sezonā viņš "Canucks" rindās atzīmējās ar 25 rezultativitātes punktiem, taču otrajā sezonā — jau ar 40 punktiem. 2015.—16. gada sezonā viņš bija komandas trešais rezultatīvākais spēlētājs aiz brāļiem Sedīniem. 2019. gada oktobrī Horvats tika apstiprināts par "Canucks" komandas kapteini. 2023. gada 30. janvārī Horvats tika aizmainīts uz Ņujorkas "Islanders", beidzoties viņa deviņu sezonu spēlēšanas laikam Canucks vienībā. https://www.nhl.com/news/islanders-acquire-bo-horvat-in-trade-with-canucks/c-340604068 Eliteprospects profils (angliski) Internet Hockey Database profils (angliski) Hockey-Reference profils (angliski)