ManaBalss.lv ir tīmekļa vietne, kas nodrošina iespēju elektroniski savākt Latvijas Republikas pilsoņu parakstus likumdošanas izmaiņu iniciatīvu iesniegšanai Saeimā. ManaBalss.lv balsotāja identitāti var apstiprināt ar Latvijā reģistrētu internetbanku, starptautisko maksājuma karti vai eID. Iniciatīvas var ierosināt un parakstīt jebkurš Latvijas pilsonis, kas sasniedzis 16 gadu vecumu. Iniciatīvas, ko paraksta vismaz 10 000 pilsoņu un kas atbilst juridiskajiem kritērijiem, tiek iesniegtas Saeimā. Iniciatīvas ar mazāku, nenoteiktu parakstu skaitu var tikt iesniegtas arī kādā no Latvijas pašvaldībām. Par platformas manabalss.lv izveidi Jānis Erts saņēmis Eižena Āriņa balvu. 2015. gada 29. jūnijā vietnes uzturētāji paziņoja par lapas versijas izveidi krievu valodā, ar mērķi integrēt krievvalodīgos Latvijas pilsoņus pilsoniskās līdzdalības procesos. 2016. gada septembrī, sadarbībā ar Eiropas Latviešu apvienību, norisinājās kampaņa “Lai ManaBalss skanēj tālu!”, kuras rezultātā, ārzemju latviešiem kļuva iespējams parakstīties vietnē ar savu banku maksājuma kartēm. Saskaņā ar pašu publicētiem datiem 2019. gadā 3 iniciatīvas Saeima ir atbalstījusi un iestrādājusi likumdošanā. 13 iniciatīvas ir iesniegtas Saeimā. 190 iniciatīvu iesniegumi ir tikuši izskatīti; no tiem 56 iniciatīvas ir publicētas sabiedrības balsošanai. 257 064 balsojumi 2019. gadā par iniciatīvām platformā ManaBalss. 43 825 jauni platformas lietotāji, kas ir balsojuši par iniciatīvām. 285 784 ir kopējais lietotāju skaits kopš 2011. gada, kas ir balsojuši par iniciatīvām — virs 15% no visas Latvijas tautas. Platformas apmeklētāju skaits, kas vienkārši izlasa piedāvājumu un ziņas, ir daudz lielāks. 1 416 446 — par iniciatīvām nodoto balsu skaits no 2011. gada līdz 2020. gada 20. janvārim. 2019. gadā platformas darbu atbalstīja ap 24 000 unikālo ziedotāju! Kopš 2011. gada unikālo ziedotāju skaits ir virs 59 000. Populārākā mikroziedojumu summa ir no 0,50 EUR līdz 5 EUR. «Eižena Āriņa balvas līdzšinējie laureāti». Arhivēts no oriģināla, laiks: 2015. gada 2. februārī. Skatīts: 2015. gada 9. janvārī. Parakstus par likumdošanas izmaiņām portāls ManaBalss.lv varēs vākt arī krieviski «“ManaBalss.lv kopā ar Eiropas Latviešu apvienību uzsāks kampaņu "Lai ManaBalss skanēja tālu!"”, publicēts Oct (2016)». Arhivēts no oriģināla, laiks: 2016. gada 16. martā. Skatīts: 2016. gada 26. janvārī. «ManaBalss.lv - līdzdalības platforma». manabalss.lv. Arhivēts no oriģināla, laiks: 2019-11-08. Skatīts: 2020-01-20. Oficiālā tīmekļa vietne Twitter konts Facebook profils Vikipēdijas lietotāju iesniegtā iniciatīva izmaiņām Autortiesību likumā "Panorāmas brīvības" sakarā