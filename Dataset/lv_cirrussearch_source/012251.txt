Valdis Juris Zeps (1932. gada 29. maijs — 1996. gada 26. jūlijs) bija trimdas latviešu valodnieks, profesors un rakstnieks. Dzimis Latgalē, Daugavpilī. Otrā pasaules kara laikā kopā ar ģimeni 1944. gadā devies bēgļu gaitās uz Vāciju. Tur pabeidzis Lībekas latviešu ģimnāziju. 1949. gadā izceļojis uz Amerikas Savienotajām Valstīm. 1953. gadā ar uzslavu absolvējis Maiami universitāti Ohaio štatā kā franču valodas filologs, tomēr studējot apmeklējis arī socioloģijas un eļļas glezniecības kursus. Pēc tam gadu mācījies Nebraskas Centrālajā Teoloģiskajā Seminārā un pēc tā divus gadus dienējis obligātajā militārajā dienestā. 1957. gadā apprecējis ar amerikāņu apģērbu dizaineri. 1961. gadā Zeps ieguva socioloģijas un filoloģijas doktora grādu Indianas universitātē Blūmingtonā. Pēc tam strādājis kā pasniedzējs Medisonas universitātē. Kopš 1978. gada vadījis šajā universitātē Baltijas pētījumu centru. Zinātniskajā darbā galvenās pētījuma tēmas bijušas latviešu un latgaliešu valodas vēsture, valodu kontaktu jautājumi, valodas struktūrpētījumiem. Zeps tiek uzskatīts par matemātisko metožu iniciatoru trimdas latviešu valodniecībā. Nozīmīgākās monogrāfijas — "Latviešu un somugru valodu lingvistiskā konverģence" un "Latgales vietvārdi". Ar pseidonīmu Jānis Turbads publicējis sacerējumu "Ķēves dēls Kurbads", kas 1959. gadā vairākos fragmentos tika publicēts trimdas kultūras žurnālā "Jaunā Gaita". Vēlāk viss darbs tika izdots 1970. gadā. Zeps, kuram bija latgaliska izcelsme, rakstīja arī latgaliešu valodā. Citi pseidonīmi — Kaņču Jezups, Andrzey Lurba. "Jaunā Gaita" — dzīve un darbi Arhivēts 2015. gada 20. septembrī, Wayback Machine vietnē. (Nr.22., 1959. gads) "Zinātnes Vēstnesis" — Valdis Zeps Arhivēts 2015. gada 23. septembrī, Wayback Machine vietnē. (Nr.9., 1990. gads) Darba fragmenti no "Jaunās Gaitas" — Nr.19. Arhivēts 2012. gada 7. februārī, Wayback Machine vietnē., Nr.20. Arhivēts 2012. gada 7. februārī, Wayback Machine vietnē., Nr.21. Arhivēts 2009. gada 14. jūnijā, Wayback Machine vietnē.