Rafaels Vaganjans (armēņu: Ռաֆայել Վահանյան; dzimis 1951. gada 15. oktobrī Erevānā) ir Armēnijas starptautiskais lielmeistars šahā (1971). 1969. gadā Groningenā kļuvis par Eiropas junioru vicečempionu šahā. Pēc gada debitējis PSRS šaha čempionāta finālā Rīgā. Kopumā PSRS čempionātu finālos piedalījies 11 reizes, bet 1989. gadā Odesā kļuvis par PSRS čempionu šahā. 1971. gadā turnīrā Vrnjačka Banjā (Dienvidslāvija, tagad Serbija) izpildījis lielmeistara normu (GM). 1989. gadā Vaganjanam piešķirts PSRS nopelniem bagātā sporta meistara nosaukums. Vairākkārt piedalījies Pasaules šaha čempiona nosaukuma ciklos. Visveiksmīgākais bijis starpzonu turnīrs 1985. gadā Bīlē (Šveice), kurā Vaganjans kļuvis par uzvarētāju un iekļuvis pretendentu turnīrā. Tajā pašā gadā pretendentu turnīrā Monpeljē ierindojies 2. vietā, iekļūstot pretendentu mačos. 1986. gadā Minskā pretendentu maču pusfinālā zaudējis Andrejam Sokolovam ar 2:6. Nākamajā pretendentu maču ciklā jau 1. kārtā zaudējis Lajošam Portišam ar 2½:3½. Vēlāk piedalījies arī FIDE Pasaules čempionātos pēc izslēgšanas sistēmas (1997, 2000, 2001, 2004), taču tālāk par sacensību 2. kārtu nav ticis. PSRS un Armēnijas izlašu sastāvos sekmīgi piedalījies šaha komandu sacensībās: Pasaules šaha olimpiādēs piedalījies 9 reizes (1978, 1984, 1986, 1992, 1994, 1996, 1998, 2000, 2004). Komandu kopvērtējumā izcīnījis 2 zelta (1984, 1986), sudraba (1978) un 2 bronzas (1992, 2004) medaļas, bet individuālā vērtējumā - 2 zelta (1984, 2004) un sudraba (1984) medaļas; Pasaules komandu šaha čempionātos piedalījies 6 reizes (1985, 1989, 1993, 1997, 2001, 2005). Komandu kopvērtējumā izcīnījis 2 zelta (1985, 1989) un 3 bronzas (1997, 2001, 2005) medaļas, bet individuālā vērtējumā - 2 zelta (1985, 1989) un sudraba (2001) medaļas; Eiropas komandu šaha čempionātos piedalījies 6 reizes (1980, 1983, 1989, 1992, 1997, 2005). Komandu kopvērtējumā izcīnījis 3 zelta (1980, 1983, 1989) un bronzas (1997) medaļas, bet individuālā vērtējumā - zelta (1997) un 2 bronzas (1980, 1983) medaļas; Pasaules studentu komandu šaha čempionātos piedalījies 4 reizes (1972, 1974, 1976, 1977), un visas reizes bijis uzvarētājs gan komandu, gan individuālā vērtējumā. 38 Championship of USSR Riga November 1970 56 Championship of USSR Odessa 22.9-16.10.1989 1985 Biel Interzonal Tournament 1985 Montpellier Candidates Tournament 1985-87 Candidates Matches 1988-90 Candidates Matches Rafaels Vaganjans šahista profils vietnē fide.com Rafaels Vaganjans šahista profils vietnē chessgames.com Rafaels Vaganjans šahista profils vietnē 365chess.com Rafaels Vaganjans šahista profils vietnē chesstempo.com Rafaels Vaganjans. Atjaunināts: 2013. gada 12. decembrī šahista profils vietnē olimpbase.org (Pasaules šaha olimpiādes) Rafaels Vaganjans šahista profils vietnē olimpbase.org (Eiropas komandu šaha čempionāti) Rafaels Vaganjans šahista profils vietnē olimpbase.org (Pasaules komandu šaha čempionāti) Rafaels Vaganjans šahista profils vietnē olimpbase.org (Pasaules studentu komandu šaha čempionāti) Rafaels Vaganjans šahista profils vietnē olimpbase.org (Eiropas klubu komandu šaha čempionāti) Rafaels Vaganjans šahista profils vietnē olimpbase.org (PSRS komandu čempionāti) Rafaels Vaganjans šahista profils vietnē olimpbase.org (PSRS komandu kausi)