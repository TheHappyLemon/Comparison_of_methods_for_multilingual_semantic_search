Clusterpoint ir 2006. gadā Latvijā izveidots IT uzņēmums, kas sniedz datubāzu uzturēšanas un vadības mākoņpakalpojumus (DBaaS) programmētājiem un uzņēmumiem visā pasaulē. Clusterpoint ir izveidojis divus serveru klasterus, viens no tiem atrodas Eiropā, otrs 2015. gadā tika atklāts Dallasā, ASV. Uzņēmums bāzēts Rīgā un Londonā, tajā strādā vairāk nekā 30 darbinieku. Clusterpoint radītā programmēšanas valoda un mākonī bāzētā NoSQL arhitektūras datubāze ļauj lietotājiem palielināt datu apstrādes apjomu reāllaikā un ieekonomēt, maksājot tikai par faktiski patērētajiem mākoņskaitļošanas resursiem (pay-per-use modelis). Clusterpoint sniedz tūlītēju mērogojamību un milzīgu izkliedētās skaitļošanas jaudu, lai nodrošinātu uzņēmumu darbībai kritiskus interneta un mobilo lietotņu risinājumus. Clusterpoint pakalpojumus galvenokārt izmanto uzņēmumi finanšu, veselības aprūpes, telesakaru, elektroniskās tirdzniecības u.c. nozarēs. Uzņēmuma pirmsākumi meklējami 2002. gadā radītajā informācijas meklētājā www.siets.lv, kuru izveidoja programmatūras izstrādātāji — Gints Ernestsons, Jurģis Orups un Oskars Vīksna. 2006. gada 21. augustā tika izveidots Clusterpoint, kas sākumā darbojās kā NoSQL datubāze, nodrošinot atbalstu uzņēmumu darbībai kritisko interneta un mobilo lietotņu risinājumiem. Kopš 2015. gada janvāra Clusterpoint nodrošina tūlītēji mērogojamas datubāzes pakalpojumu (DBaaS), kas lietotājiem ļauj reallaikā apstrādāt savus datus. Clusterpoint vairākas reizes ir piesaistījis vietējo un starptautisko riska kapitālu. 2008. gadā investīcijas tajā veica Otrais Eko Fonds. 2012. gadā investīciju fonds BaltCap investēja 1 miljonu eiro. 2015. gada martā Clusterpoint piesaistīja 1,25 miljonus ASV dolāru no Imprimatur Capital Fund Management un BaltCap. «Latvijā izveidotā Clusterpoint paplašina darbību Ziemeļamerikā». Arhivēts no oriģināla, laiks: 2015. gada 9. augustā. Skatīts: 2015. gada 19. novembrī. The code of Clusterpoint «Clusterpoint Signs Partnership Agreement with Telia Latvija to Provide Database as a Service». Arhivēts no oriģināla, laiks: 2016. gada 5. martā. Skatīts: 2015. gada 20. novembrī. «About Clusterpoint». Arhivēts no oriģināla, laiks: 2016. gada 5. martā. Skatīts: 2015. gada 19. novembrī. Latvijā izstrādāta unikāla datu bāžu vadības sistēma BaltCap investē vienu miljonu eiro Latvijas programmētāju dibinātā uzņēmumā Latvian Database Platform Clusterpoint secures 1.25 million [novecojusi saite]