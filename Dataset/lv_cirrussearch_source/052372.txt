Lēdija Elizabete Rozmonda Teilore (angļu: Dame Elizabeth Rosemond Taylor; 1932. gada 27. februāris — 2011. gada 23. marts) bija angļu/amerikāņu aktrise. Viņa saņēmusi divas Amerikas Kinoakadēmijas balvas kā labākā aktrise galvenajā lomā. Amerikas Kinoinstitūts nosaucis Teilori par vienu no visu laiku labākajām aktrisēm, ierindojot viņu septītajā vietā Dižāko Amerikas ekrāna leģendu sarakstā. Savā laikā Teilore bija pazīstama kā viena no skaistākajām aktrisēm. Viņas personīgā dzīve un astoņas laulības saistīja publikas uzmanību. Elizabete Teilore bija precējusies astoņas reizes: Konrads Hiltons, juniors (Conrad Hilton, Jr.) (1950. gada 6. maijs — 1951. gada 29. janvāris) (šķirta) Maikls Vaildings (Michael Wilding) (1952. gada 21. februāris — 1957. gada 26. janvāris) (šķirta) Maiks Tods (Mike Todd) (1957. gada 2. februāris — 1958. gada 22. marts) (Maiks Tods gāja bojā lidmašīnas katastrofā) Edijs Fišers (Eddie Fisher) (1959. gada 12. maijs — 1964. gada 6. aprīlis) (šķirta) Ričards Bērtons (Richard Burton) (1964. gada 15. marts — 1974. gada 26. jūnijs) (šķirta) Ričards Bērtons (Richard Burton) (atkārtoti) (1975. gada 10. oktobris — 1962. gada 29. jūlijs) (šķirta) Džons Vorners (John Warner) (1976. gada 4. decembris — 1982. gada 7. novembris) (šķirta) Lerijs Fortenskijs (Larry Fortensky) (1991. gada 6. oktobris — 1996. gada 31. oktobris) (šķirta) Teilorei un Vaildingam bija divi dēli, Maikls Hauards Vaildings (dzimis 1953. gada 6. janvārī) un Kristofers Edvards Vaildings (dzimis 1955. gada 27. februārī). Laulībā ar Maiku Todu pasaulē nāca abu meita Elizabete Frânsisa Toda Bērtone (dzimusi 1957. gada 6. augustā), saukta "Laiza". 1964. gadā, esot laulībā ar Ediju Fišeru, tika sākts adopcijas process meitai, bet pēc šķiršanās un jaunas laulības meitu adoptēja Ričards Bērtons. Meita Marija Bērtone (dzimusi 1961. gada 1. augustā). Elizabete Teilore kļuva par vecmāmiņu 39 gadu vecumā, 1971. gada 25. augustā. Elizabete Teilore piedzima Anglijā dzīvojošu amerikāņu ģimenē. Neilgi pirms Otrā pasaules kara viņas vecāki nolāma emigrēt, un ģimene pārcēlās uz Losandželosu, ASV. Elizabetes skaistumu ievēroja daži ģimenes Holivudas paziņas un mudināja studiju Universal Pictures slēgt ar viņu līgumu. Tādejādi Elizabete sāka filmēties jau 9 gadu vecumā. Pirmā filma ar viņas piedalīšanos bija There's One Born Every Minute (1942. gadā). Pēc tam ar Elizabeti kontraktu noslēdza studija Metro-Goldwyn-Mayer. Ar lomu filmā National Velvet (1944. gadā) Elizabete Teilore 12 gadu vecumā kļuva par Holivudas zvaigzni. Teilore turpināja filmēties un gūt panākumus. Piecdesmito gadu beigās viņa trīs gadus pēc kārtas tika nominēta Amerikas Kinoakadēmijas balvai kā labākā aktrise par darbu filmās Raintree County (1957. gadā), "Kaķis uz nokaitēta skārda jumta" (Cat on a Hot Tin Roof) (1958. gadā) un Suddenly Last Summer (1958. gadā). Vēlāk, sešdesmitajos gados Teilore divas reizes saņēma Amerikas Kinoakadēmijas balvu kā labākā aktrise par lomām filmās BUtterfield 8 (1960. gadā) un "Kurš baidās no Virdžīnijas Vulfas?" (1966. gadā). Vēlākos gados Teilore pārsvarā filmējās TV filmās un seriālos, vairs negūstot tik ievērojamus panākumus, ka iepriekš. 1985. gadā pēc sava drauga aktiera Roka Hadsona nāves no AIDS, Teilore aktīvi iesaistījās sabiedriskajā darbā, atbalstot HIV un AIDS labdarības programmas un piedaloties līdzekļu vākšanā AIDS pētniecībai. 1993. gadā viņa nodibināja Elizabetes Teilores AIDS fondu (ETAF), lai palidzētu ar HIV/AIDS slimajiem cilvēkiem. Teilorei arī pašai bija veselības problēmas. 1997. gadā Teilorei izoperēja smadzeņu audzēju. 2009. gadā viņai veica sirds operāciju. 2011. gadā Teilorei atkal bija sirds slimības saasinājums un viņa mira Losandželosas medicīnas centrā Cedars-Sinai Medical Center, klātesot viņas četriem bērniem. 1957 Zelta globusa balva — speciālbalva par konsekventu sniegumu 1958 Balva Laurel Award par labāko sieviešu lomas tēlojumu drāmā: Raintree County (1957. gada filma) 1959 Balva Laurel Award par labāko sieviešu lomas tēlojumu drāmā: "Kaķis uz nokaitēta skārda jumta" (Cat on a Hot Tin Roof) (1958. gada filma) 1960 Zelta globusa balva — labākā aktrise drāmā: Suddenly Last Summer (1959. gada filma) Balva Laurel Award par labāko sieviešu lomas tēlojumu drāmā: Suddenly Last Summer (1959. gada filma) Balva David di Donatello award (Golden Plate) (Itālija) par labāko tēlojumu Suddenly Last Summer (1959. gada filma) 1961 Amerikas Kinoakadēmijas balva — labākā aktrise: BUtterfield 8 (1960. gada filma) 1965 Balva Laurel Award — zvaigzne (sieviešu lomu tēlotāja) 1966 Balva New York Film Critics Circle Award — labākā aktrise: "Kurš baidās no Virdžīnijas Vulfas?" (1966. gada filma) Balva Kansas City Film Critics Circle Award — labākā aktrise: "Kurš baidās no Virdžīnijas Vulfas?" (1966. gada filma) Balva National Board of Review Award — labākā aktrise: "Kurš baidās no Virdžīnijas Vulfas?" (1966. gada filma) 1967 Amerikas Kinoakadēmijas balva — labākā aktrise: "Kurš baidās no Virdžīnijas Vulfas?" (1966. gada filma) BAFTA kino balva — labākā britu aktrise: "Kurš baidās no Virdžīnijas Vulfas?" (1966. gada filma) Balva Laurel Award par labāko sieviešu lomas tēlojumu drāmā: "Kurš baidās no Virdžīnijas Vulfas?" (1966. gada filma) Balva David di Donatello award (Itālija) — labākā ārzemju aktrise: The Taming of the Shrew (1967. gada filma) 1968 Balva Bambi Award (Vācija) — starptautiski labākā aktrise: "Kurš baidās no Virdžīnijas Vulfas?" (1966. gada filma) 1972 22. Berlīnes starptautiskā kinofestivāla balva "Sudraba lācis" (Silver Bear) (Vācija) — labākā aktrise: Hammersmith Is Out (1972. gada filma) Balva David di Donatello award (Itālija) — labākā ārzemju aktrise: X,Y, and Zee (1972. gada filma) 1974 Zelta globusa balvas Henrietas balva — pasaules kino iemīļotākā aktrise 1977 Balva Hasty Pudding Theatricals Award — gada aktrise 1985 Sesila de Milla balva par mūža ieguldījumu Balva Golden Apple — Gada aktrise Balva Women in Film Crystal Award — sievietei, kas ilgstoši un izcili darbojas izklaides industrijā 1988 Goda Leģiona ordenis (Francija) 1992 Astūrijas prinča balva (Spānija) — par cīņu pret HIV/AIDS 1993 Amerikas Kinoakadēmijas balva Jean Hersholt Humanitarian award Amerikas Kinoinstitūts — par mūža ieguldījumu 1997 Ekrāna aktieru ģildes balva — par mūža ieguldījumu 1999 Piešķirts Britu impērijas Lēdijas tituls (Dame Commander) BAFTA kino balva Fellowship Award 2000 Marian Anderson Award (ASV) Vanguard Award', GLAAD mediju balva (ASV) 2001 President’s Citizens Medal (ASV) Balva Maverick Award, Taos Talking Picture festivāls (ASV) 2002 Kenedija Centra laureāte — apbalvojums izpildītājmākslā 2005 BAFTA kino balva Britānijas balva par māksliniecisko izcilību starptautiskajā izklaides industrijā 2011 Balva Women in Film Humanitarian Award «Berlinale 1972: Prize Winners». berlinale.de. Arhivēts no oriģināla, laiks: 2014-04-27. Skatīts: 2010-03-16. «Arhivēta kopija». Arhivēts no oriģināla, laiks: 2011. gada 30. jūnijā. Skatīts: 2011. gada 30. jūlijā. Vikikrātuvē par šo tēmu ir pieejami multivides faili. Skatīt: Elizabete Teilore. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Elizabetes Teilores AIDS fonds (ETAF) (angliski) Biogrāfija, filmas, TV, skatuve, ziņu arhīvs, fotogrāfijas, utt. (angliski) Elizabeth Taylor Beauty (angliski) TCM Tērnera Klasiskās filmas (TCM Turner Classic Movies) (angliski) Džinija Dagērija intervē Teilori Arhivēts 2007. gada 25. janvārī, Wayback Machine vietnē. (1999) (angliski)