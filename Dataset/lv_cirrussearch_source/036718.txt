Šis raksts ir par apdzīvotu vietu Novaja Zemļā. Par pilsētu Baltkrievijā skatīt rakstu Rahačova. Rogačova (krievu: Рогачёво) ir ciemats Krievijas ziemeļos, Arhangeļskas apgabalā, Novaja Zemļas arhipelāgā. Mazākā no divām pastāvīgi apdzīvotajām vietām arhipelāgā. Izvietojies arhipelāga otras lielākās salas Dienvidu salas dienvidrietumos pie Rogačova līča 12 km uz ziemeļaustrumiem no administratīvā centra Belušja Gubas. Ciemats uzbūvēts pie gaisa spēku bāzes un lidostas Amderma-2. Apdzīvotā vieta izveidojusies 2. pasaules kara laikā, kad pie Rogačova līča (nosaukts par godu Augusta Civolkas 1838-1839 ekspedīcijas stūrmanim G. Rogačovam) Novaja Zemļas kara flotes bāzei tika uzbūvēts lidlauks ar diviem savstarpēji krustojošiem skrejceļiem (160x1000 m un 100x700 m). Aukstā kara laikā tā bija slepena apdzīvotā vieta ar kodēto nosaukumu «Arhangeļska-56», bet lidlauks — «Amderma-2». Lielākā daļa ciemata iedzīvotāju ir militārpersonas un to ģimenes locekļi. Līdz 1993. gadam ciematā bija pamatskola. https://rosstat.gov.ru/storage/mediabank/MZmdFJyI/chisl_МО_Site_01-01-2021.xlsx; arhivēšanas datums: 2 maijs 2021; arhīva URL: https://web.archive.org/web/20210502131349/https://rosstat.gov.ru/storage/mediabank/MZmdFJyI/chisl_МО_Site_01-01-2021.xlsx. Всё об архипелаге Новая Земля. Новая Земля в Великой Отечественной войне