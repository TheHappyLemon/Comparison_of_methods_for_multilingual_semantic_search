Nasavas-Zīgenes firsts Johans Morics (nīderlandiešu: Johan Maurits van Nassau-Siegen, vācu: Johann Moritz Fürst von Nassau-Siegen); dzimis 1604. gada 17. jūnijā, miris 1679. gada 20. decembrī) bija vācu firsts nīderlandiešu valsts dienestā, feldmaršals. Nīderlandes dienestā no 1621. gada, kur darbojās radinieka Frīdriha Henriha vadībā. 1636. gadā Nīderlandes Vestindijas kompānija iecēla Johanu Moricu par gubernatoru Nīderlandes īpašumiem Brazīlijā ar centru mūsdienu Resifi pilsētā. Viņam izdevās paplašināt kolonijas teritoriju un pārveidot Resifi pilsētu, kā arī uzaicināt uz koloniju māksliniekus un zinātniekus. Tomēr 1644. gadā Johans Morics tika atsaukts no Brazīlijas. Atgriezies Eiropā, kādu laiku darbojās Brandenburgas dienestā, Otrā angļu-nīderlandiešu kara laikā karoja Nīderlandes pusē. Johana Morica Hāgas rezidence, kas nosaukta viņa vārdā par Mauritshuis, mūsdienās ir ievērojams mākslas muzejs. Vikikrātuvē par šo tēmu ir pieejami multivides faili. Skatīt: Nasavas-Zīgenes Johans Morics. Encyclopædia Britannica raksts (angliski) Brockhaus Enzyklopädie raksts (vāciski)