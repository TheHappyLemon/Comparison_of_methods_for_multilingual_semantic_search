An-2 (krievu: Ан-2, NATO terminoloģijā: Colt; sarunvalodā: kukuruzņiks (krievu: кукурузник)) ir vienmotora biplāns, kas tiek ražots kopš 1947. gada. Lidmašīnai ir vairākas modifikācijas — pasažieru, kravas, ugunsdzēšamā, meteoroloģijas, lauksaimniecības lidmašīna, kā arī vairākas versijas — uz riteņiem, slēpēm un hidroplāna versija. Nosaukumu "kukuruzņiks" lidmašīna ieguva 20. gadsimta piecdesmitajos gados, kad to sāka plaši izmantot lauksaimniecībā, lai apstrādātu kukurūzas un citu kultūru laukus. Lidmašīnas konstruktors bija Oļegs Antonovs. Padomju Savienībā sērijveidā An-2 lidmašīnas ražoja no 1947. līdz 1960. gadam. Kopumā šajā laikā tika saražotas vairāk nekā 5000 šī modeļa lidmašīnas. Kopš 1960. gada pēc Padomju Savienības licences An-2 ražoja Ķīnā, kā arī Polijā. Ķīnā modificētais An-2 variants tiek ražots joprojām. Polijā An-2 ražoja līdz pat 1992. gadam kopumā saražojot aptuveni 12 tūkstošus lidmašīnu. Eksports tika veikts uz 26 pasaules valstīm. An-2 plaši tika ekspluatēta Padomju Savienībā, kur to izmantoja kravas un pasažieru transportēšanai vietējās līnijās. Lauksaimniecībā ar tās palīdzību apstrādāja laukus. Lidmašīnas spēja nosēsties uz negruntētiem skrejceļiem un nelielais ieskrējiena attālums ļāva An-2 plaši izmantot arī valsts maz apdzīvotajos reģionos. LBS Gaisa spēku rīcībā ir četri An-2, kas tika ražoti no 1961. līdz 1982. gadam. Galvenā šī tipa lidmašīnu lielākā priekšrocība ir to izturība un zemās lidojuma izmaksas.Trīs no tiem jau ir atjaunoti, vēl viens ir iekonservēts, jo šobrīd ir vissliktākajā stāvoklī. Tā atjaunošana plānota nākamo divu gadu laikā. Apkalpe: 1 — 2 Pasažieri: 12 pasažieri Garums: 12,4 metri Augšējā spārna platums: 18,2 metri Apakšējā spārna platums: 14,2 metri Augstums: 4,1 metri Spārnu laukums: 71,51 metri Tukšas lidmašīnas svars: 3300 kilogrami Pilnas lidmašīnas svars: 5500 kilogrami Kravas svars: 2140 kilogrami Maksimālais ātrums: 258 km/h Kruīza ātrums: 190 km/h Maksimālais nolidojums: 845 kilometri Maksimālais lidošanas augstums: 4500 metri Sharpe, Michael. Biplanes, Triplanes, and Seaplanes, pg.32. London, England: Friedman/Fairfax Books , 2000. ISBN 1-58663-300-7. (angliski) Gordon,Yefim & Komissarov, Dmitry. “Antonov An-2”. Midland. Hinkley. 2004. ISBN 1-85780-162-8 (angliski) An-2 modernizācija[novecojusi saite] (krieviski) Designations of Soviet and Russian Military Aircraft and Missiles (angliski) Ан-2 Arhivēts 2011. gada 18. augustā, Wayback Machine vietnē. (krieviski) «Gaisa spēki saņem trešo atjaunoto "An-2" lidmašīnu». Sargs.lv (latviešu). 2021-12-10. Skatīts: 2021-12-15.