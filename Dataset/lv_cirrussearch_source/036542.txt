Nothing Suits Me Like a Suit ir aktiera Nīla Patrika Herisa singls no seriāla "Kā es satiku jūsu māti" 100. sērijas Girls Versus Suits. Dziesmas autori Kārters Beiss un Kreigs Tomass tika nominēti "Primetime Emmy balvai par izcilu oriģinālmūziku un vārdiem". Dziesmas pirmizrāde notika 5. sezonas 12. sērijā, kopumā seriāla 100. sērijā. Sērijas beigās Bārnijs Stinsons, Herrisa tēlotais varonis, sapņo un mēģina izlemt, vai saglabāt savu uzvalku kolekciju, vai arī iznīcināt to, lai tiktos ar izskatīgu sievieti. Šī sieviete strādāja par bārmeni bārā, kurā seriāla varoņi bieži uzturējās. Epizodes pirmizrāde notika 2010. gada 11. janvārī, un singls tika izdots nākamajā dienā. Lai sērijā izpildītu dziesmu, tika nolīgti 75 dejotāji un 50 mūziķu liels orķestris. Izpildījuma horeogrāfiju veidoja Zaks Vudlijs, kurš arī ir darbojies seriālā "Radīti skatuvei". Nīls Patriks Heriss kā Bārnijs Stinsons — galvenais vokāls, Džeisons Sīgels kā Māršals Eriksens, Džošs Rednors kā Teds Mosbijs, Elisone Henigana kā Lilija Oldrina un Kobija Smaldersa kā Robina Šerbatska — papildvokāls. 62nd Primetime Emmy Award Nominations – CBS News How I Met Your Mother Readies For Musical 100th Episode – TV Fanatic