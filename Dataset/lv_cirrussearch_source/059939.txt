Gints Bērziņš (dzimis 2002. gada 8. martā Siguldā) ir latviešu kamaniņu braucējs. Ar kamaniņu sportu sāka nodarboties 2014. gadā. 2018.—2019. gada sezonā izcīnīja uzvaru Pasaules kausa jauniešiem kopvērtējumā. Šo panākumu atkārtoja arī 2019.—2020. gada sezonā. 2020. gada ziemas jaunatnes olimpiskajās spēlēs izcīnīja zelta medaļu vieninieku sacensībās, bet komandu stafetē ieguva bronzu. 2020. gada Pasaules čempionātā junioriem ieguva divas sudraba godalgas, izcīnot 2. vietu gan vieninieku sacensībās, gan stafetē. 2020.—2021. gada sezonā sāka startēt pieaugušo sacensībās. Pasaules kausa pamatsacensībās debitēja 2020. gada 6. decembrī ar 24. vietu Altenbergas trasē. 2021. gada Eiropas čempionātā Siguldas trasē ieņēma 12. vietu, bet U-23 ieskaitē sudraba godalgu. 2021. gada Pasaules čempionātā Kēnigszē sprinta sacensībās ieņēma 10. vietu, bet vīriešu pamatsacensībās sasniedza 17. rezultātu, vienlaikus notiekošajā U-23 čempionātā tika izcīnīta bronzas medaļa. 2020.—2021. gada Pasaules kausa kopvērtējumā ierindojās 17. vietā. 2021.—2022. gada sezonā labāko rezultātu sasniedza sprinta sacensībās Insbrukā (Īglsas trasē), ieņemot 5. vietu. PK posmā Siguldā sprintā tika iegūta 6. vieta. Sezonas kopvērtējumā, skaitot gan pamatsacensības, gan sprinta kausu, tika izcīnīta 10. vieta. 2022. gada Eiropas čempionātā Sanktmoricā ieņēma 12. vietu, bet U-23 Eiropas čempionāta ieskaitē ieguva bronzu. Tika iekļauts Latvijas izlases sastāvā dalībai 2022. gada ziemas olimpiskajās spēlēs Pekinā, kur izcīnīja 7. vietu. «Kamaniņu braucēji sagādā Latvijai ceturto medaļu jaunatnes olimpiskajās spēlēs». sportacentrs.com. 2020. gada 20. janvārī. Skatīts: 2022. gada 29. janvārī. «Bērziņam sudrabs Junioru Pasaules čempionātā». kamanas.lv. 2020. gada 21. februārī. Skatīts: 2022. gada 29. janvārī. «Latvijas stafetes komanda izcīna sudrabu junioru pasaules čempionātā». sportacentrs.com. 2020. gada 22. februārī. Skatīts: 2022. gada 29. janvārī. «Apstiprināts Latvijas Nacionālās kamaniņu sporta izlases sastāvs XXIV Ziemas olimpiskajām spēlēm Pekinā». kamanas.lv. 2022. gada 13. janvārī. Skatīts: 2022. gada 29. janvārī. Vikikrātuvē par šo tēmu ir pieejami multivides faili. Skatīt: Gints Bērziņš. Olympedia profils (angliski) The Sport.org profils (angliski) FIL profils (angliski) kamanas.lv profils