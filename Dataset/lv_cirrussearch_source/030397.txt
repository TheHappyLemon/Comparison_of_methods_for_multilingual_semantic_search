Gemini 6A jeb Gemini VI-A bija ASV NASA Gemini programmas kosmosa kuģa Gemini pilotējams lidojums. Palaists 1965. gada decembrī. Tas veica pirmo pilotējamo kosmosa kuģa tuvošanās manevru citam kuģim Gemini 7. Kuģa Gemini apkalpe augšupceļā un lejupceļā: Dublējošā apkalpe: Virdžils Grisoms, komandējošais pilots Džons Jangs, pilots Sākotnējā Gemini 6 misija tika atcelta, kad 25. oktobrī palaišanas laikā eksplodēja pasīvais mērķis Agena Target Vehicle GATV 5002, kuram kosmosa kuģim vajadzētu pietuvoties un ar to saslēgties četras reizes. Tuvošanās uzdevums bija tik svarīgs, ka tika nolemts izmainīt Gemini 6 uzdevumus un par pasīvo mērķi izmantot Gemini 7. Misija tika pārdēvēta par Gemini 6A. Pirmais no abiem kosmosa kuģiem tika palaists Gemini 7 4. decembrī. 12. decembrī vajadzēja notikt Gemini 6A startam. 1,5 sekundi pēc dzinēju iedarbināšanas kļūmīga sensora dēļ vadības dators izslēdza dzinējus. Pēc instrukcijas komandierim šādā gadījumā vajadzēja aktivizēt katapultējamos sēdekļus, lai apkalpi novirzītu drošā attālumā no problemātiskās raķetes. Širra to neizdarīja, secinot, ka nesējs nav pacēlies no starta vietas. Gemini 6A tika palaists 1965. gada 15. decembrī 13:37:26 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Gemini 6A veica manevru sēriju un pietuvojās Gemini 7. 270 minūšu laikā abi kuģi pietuvojās attālumā no 90 m līdz 30 cm. Nolaišanās notika nākamajā dienā, 16. decembrī. Nolaižamais aparāts 15:28:50 UTC nolaidās 18 km attālumā no plānotās vietas Atlantijas okeānā. Gemini 6 Encyclopedia Astronautica NASA Gemini 7/Gemini 6 press kit - Nov 29, 1965