30. februāris ir bijis trīs reizes pasaules vēsturē dažās valstīs, lai gan pēc Gregora kalendāra februārī ir 28 dienas parastajā gadā vai 29 dienas garajā gadā. Zviedrijai sākot pāreju no Jūlija kalendāra uz Gregora kalendāru 1700. gadā, karu dēļ process aizkavējās, un nācās atgriezties uz Jūlija kalendāru. Lai saskaņotu abus kalendārus, 1712. gadā februārī tika pielikta 30. diena. 1929. gadā PSRS tika ieviests padomju revolucionārais kalendārs. Šajā kalendārā nedēļā bija piecas dienas, bet mēnesī bija 30 dienas (sešas nedēļas). Tādējādi arī februārī bija 30 dienas. Šis kalendārs daļēji tika atcelts 1931. gadā, bet pilnībā no tā atteicās 1940. gadā.