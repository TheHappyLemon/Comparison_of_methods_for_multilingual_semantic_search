Manilas līcis (filipīniešu: Look ng Maynila, angļu: Manila Bay) ir Dienvidķīnas jūras līcis Filipīnās, Lusonas salas dienvidrietumu piekrastē. Rietumos to norobežo Bataanas pussala. Stiepjas 48 km garumā dienvidrietumu—ziemeļaustrumu virzienā. Līcī ietek vairākas upes, lielākās no kurām ir Pampanga un Angata, kas pie ietekas veido plašu deltu, kā arī Pasiga, kas novada uz līci Bajas ezera ūdeņus. Līcī vairākas salas, lielākā no kurām ir Korrigedora pie līča ieejas. Līča ziemeļaustrumu krastā plešas Manilas aglomerācija. Piekrastē pie pilsētas īstenoti vairāki sauszemes atgūšanas projekti, tajā skaitā jaunās Manilas lidostas būvniecība. Intensīva kuģniecība un zveja. Pāri līča ieejai no Bataanas pussalas uz Kaviti plānots būvēt tiltu. Bataan-Cavite bridge underway Vikikrātuvē par šo tēmu ir pieejami multivides faili. Skatīt: Manilas līcis. Encyclopædia Britannica raksts (angliski)