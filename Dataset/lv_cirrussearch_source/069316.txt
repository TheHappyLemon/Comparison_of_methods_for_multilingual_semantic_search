2028. gada Eiropas čempionāts futbolā jeb Euro 2028 būs 18. Eiropas čempionāts futbolā, ko rīko UEFA. Tas 2028. gada jūnijā un jūlijā notiks Apvienotā Karalistē (Anglijas, Skotijas, Ziemeļīrijas un Velsas futbola asociācijas) un Īrijā. Šī būs jau trešā reize, kad turnīrs notiks Anglijā. Tā iepriekš rīkoja 1996. gada turnīru un vairākas 2020. gada turnīra spēles, ieskaitot finālu, kas notika Londonā. Tā būs arī otrā reize, kad turnīrs norisinājies Skotijā, kas atsevišķas 2020. gada čempionāta spēles uzņēma Glāzgovā. Pirmo reizi Eiropas čempionāta finālturnīra spēles notiks Ziemeļīrijā, Īrijā un Velsā. Anglijas, Ziemeļīrijas, Skotijas, Velsas un Īrijas futbola asociācijas savu vienoto kandidatūru čempionāta rīkošanai izvirzīja 2022. gada 7. februārī. 2022. gada martā Krievija paziņoja par kandidēšanu čempionāta rīkošanai, neskatoties uz tai noteiktajām sankcijām par iebrukumu Ukrainā. Tā paša gada 2. maijā UEFA izpildkomiteja atzina šo pieteikumu par neatbilstošu. 2022. gada 23. martā Turcijas Futbola federācija iesniedza pieteikumu čempionāta rīkošanai. Vēlāk tā vienojās ar Itālijas Futbola federāciju par vienotas kandidatūras izvirzīšanu 2032. gada čempionātam. Līdz ar to Turcija 2023. gada 4. oktobrī atsauca savu kandidatūru 2028. gada turnīram, un Apvienotās Karalistes un Īrijas pieteikums palika vienīgā oficiālā kandidatūra. Rīkotājvalstis tika oficiāli apstiprinātas 2023. gada 10. oktobrī. «Five associations announce joint bid to host UEFA EURO 2028 across five countries». thefa.com (angļu). 2022. gada 7. februāris. Skatīts: 2023. gada 10. oktobrī. «UEFA decisions for upcoming competitions relating to the ongoing suspension of Russian national teams and clubs». uefa.com (angļu). 2022. gada 2. maijs. Skatīts: 2023. gada 10. oktobrī. «Lielbritānijas-Īrijas un Itālijas-Turcijas EČ finālturnīru kandidatūrām nebūs konkurentu». sportacentrs.com. 2023. gada 4. oktobris. Skatīts: 2023. gada 10. oktobrī. «UEFA EURO 2028 and 2032 hosts confirmed». uefa.com (angļu). 2023. gada 10. oktobris. Skatīts: 2023. gada 10. oktobrī. «Lielbritānija un Īrija 2028. gadā uzņems Eiropas čempionāta futbolā finālturnīru». sportacentrs.com. 2023. gada 10. oktobris. Skatīts: 2023. gada 10. oktobrī.