Jozefs II (vācu: Joseph II., ungāru: II. József, čehu: Josef II., horvātu: Josip II.); dzimis 1741. gada 13. martā, miris 1790. gada 20. februārī, pilnā vārdā Jozefs Benedikts Augusts Johanness Antons Mihaels Ādams (vācu: Benedikt August Johann Anton Michael Adam) bija apgaismības laikmeta Svētās Romas impērijas ķeizars no 1765. līdz 1790. gadam, Bohēmijas un Ungārijas karalis, Austrijas erchercogs, vecākais Marijas Terēzijas dēls. Patstāvīgi sāka valdīt pēc mātes nāves 1780. gadā, līdz tam darbojoties kopā ar māti. Reliģiskās tolerances piekritējs. Daļēji neveiksmīgi īstenoja apgaismotā absolūtisma stila reformas (t.s. jozefisms). Atbalstīja vācu valodas (latīņu valodas vietā) lietošanu valsts pārvaldē. 1781. gadā atcēla dzimtbūšanu. Veica tiesību un nodokļu reformu. 1787. gadā atcēla nāvessodu (rīkojums bija spēkā līdz 1795. gadam). Miris bez vīriešu dzimuma mantiniekiem. Troni mantoja Jozefa II brālis Leopolds II. Vikikrātuvē par šo tēmu ir pieejami multivides faili. Skatīt: Jozefs II Hābsburgs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)