Aldons Vrubļevskis (dzimis 1957. gada 2. jūnijā Zaļeniekos) ir latviešu advokāts un sporta organizators. Bijušais Latvijas Olimpiskās komitejas prezidents (2004—2020) un ģenerālsekretārs (1988—2004). Nodarbojies ar riteņbraukšanu, bijis sporta meistarkandidāts. Vairākkārt svinējis uzvaru Latvijas jaunatnes un junioru čempionātā šosejas riteņbraukšanā, kā arī bijis Rīgas čempions treka riteņbraukšanā un Latvijas augstskolu čempions šosejas riteņbraukšanā. Izglītību ieguvis Smiltenes 2. astoņgadīgajā skolā, Smiltenes vidusskolā un Latvijas Valsts Universitātes Juridiskajā fakultātē (absolvējis 1980. gadā). Laikā no 1980. līdz 1982. gadam viņš bija Latvijas Tiesu ekspertīžu un kriminoloģijas Zinātniskās pētniecības laboratorijas zinātniskais līdzstrādnieks, pēc tam (līdz 1984. gadam) A. Vrubļevskis strādāja Latvijas PSR Augstākajā tiesā par priekšsēdētāja palīgu, 1980. gadu vidū bija Rīgas pilsētas Proletāriešu rajona tiesas tiesnesis, no 1987. līdz 1989. gadam — Rīgas rajona tiesas priekšsēdētājs. 1994. gadā A. Vrubļevskis kļuva par zvērinātu advokātu. Laikā no 1995. līdz 1999. gadam viņš darbojās Eiropas Olimpisko komiteju asociācijas Juridiskajā komisijā, savukārt 1995. gadā viņš kļuva par Lozannā esošās Starptautiskās sporta arbitrāžas tiesas tiesnesi un pilda šos pienākumus arī 2021. gadā. Kopš 2013. gada pilda arī EOC Auditoru komisijas locekļa pienākumus un iekļauts ANOC Juridiskās komisijas sastāvā. Laika posmā no 1988. līdz 2004. gadam A. Vrubļevskis bija Latvijas Olimpiskās komitejas ģenerālsekretārs. No 2001. līdz 2004. gadam bijis Latvijas Riteņbraukšanas federācijas viceprezidents. No 1989. līdz 2005. gadam bijis Latvijas BMX federācijas prezidents. 2004. gada 9. oktobrī viņš tika ievēlēts par LOK prezidentu. 2008. un 2012. gadā viņš tika pārvēlēts šajā amatā. 2020. gada februārī paziņojis, ka nekandidēs gaidāmajās LOK prezidenta vēlēšanās. Kopš 2016. gada sadarbībā ar Olimpisko vēsturnieku Genādiju Maričevu izdod OLYMPIC ENCYCLOPEDIA, kas atspoguļo Starptautisko Olimpisko kustību no 1894. gada līdz 2018. gadam (līdz 2021. gadam izdoti jau 10 sējumi); ar izdevumu iespējams iepazīties arī LNB. Bijis viens no Latvijas Gada balvas sportā iniciatoriem. 2008. gadā tika apbalvots ar ceturtās šķiras Triju Zvaigžņu ordeni. Apbalvots arī ar 1991. gada Barikāžu dalībnieka piemiņas zīmi. 2020. gadā apbalvots ar Latvijas Republikas Prezidenta Cildinājuma rakstu, kā arī ar vienu no augstākajiem Starptautiskās Olimpiskās komitejas (IOC) apbalvojumiem - IOC Pierre de Coubertin Medal. 2022. gadā darbojās biedrībā „Olimpiskais centrs "Kleisti"“ un nodibinājumā "Sporta Apgāda fonds". Šai pašā gadā prokuratūra pret viņu un viņa pilnvaroto personu vērsa apsūdzības par iespējamu krāpniecisku naudas piesavināšanos kāda uzņēmuma maksātnespējas administrēšanas laikā. Sieva - tiesnese Zaiga Vrubļevska (dz. 1958. g.). «LOK prezidents - Jānis Vrubļevskis!». Sporto.lv. Arhivēts no oriģināla, laiks: 2010-01-21. Skatīts: 2011-10-24. «LOK Ģenerālās asamblejas pārskata - vēlēšanu sesijā ievēlēta jauna organizācijas vadība un Izpildkomiteja». www.olimpiade.lv (latviešu). Arhivēts no oriģināla, laiks: 2020-07-24. Skatīts: 2020-07-24. «Par jauno LOK prezidentu ievēl Aldoni Vrubļevski». Apollo.lv. Skatīts: 2011-10-24.[novecojusi saite] «Eiforijas sīrups kritikas marlē». Sporto.lv. Skatīts: 2014. gada 22. aprīlī.[novecojusi saite] «Pirmie starp līdzīgiem». Sporto.lv. Arhivēts no oriģināla, laiks: 2012. gada 27. maijā. Skatīts: 2012. gada 20. septembrī. Latvijas enciklopēdija. 5. sējums. Rīga : Valērija Belokoņa izdevniecība. 2009. 857. lpp. ISBN 978-9934-8068-0-3. «Par jauno LOK prezidentu ievēl Aldoni Vrubļevski». Tvnet.lv. Skatīts: 2011-10-24. DELFI. «Par jauno LOK prezidentu ievēl Aldoni Vrubļevski». Delfi.lv. Skatīts: 2011-10-24. DELFI. «Vrubļevski atkārtoti ievēlē par LOK prezidentu». Sports.delfi.lv. Skatīts: 2011-10-24. «Vrubļevskis saglabā LOK prezidenta amatu». Tvnet.lv. 2012. gada 21. septembrī. Skatīts: 2012. gada 21. septembrī. «Vrubļevskis nekandidēs LOK prezidenta vēlēšanās». Sportacentrs.com (latviešu). 2020-02-05. Skatīts: 2020-02-05. «Kā radās 'Latvijas Gada balva sportā': saruna ar pasākuma 'tēvu' Igo Japiņu». Delfi.lv. 2012. gada 21. decembrī. Arhivēts no oriģināla, laiks: 2012. gada 22. decembrī. Skatīts: 2012. gada 21. decembrī. LSM. Vrubļevskim un vēl vienai personai uzrāda apsūdzības par 2 miljonu eiro piesavināšanos no maksātnespējīga uzņēmuma Ventspils un "VEF Rīga" basketbola klubi saņems 450 000 latu... - jauns.lv