Dašoguza (turkmēņu: Daşoguz) ir pilsēta Turkmenistānas ziemeļos, Dašoguzas vilajeta administratīvais centrs. Izvietojusies Amudarjas lejteces ielejā 560 km no valsts galvaspilsētas Ašgabatas. Apdzīvotā vieta dibināta 1681. gadā kā karavansarajs ar lielu akmens aku Horezmas turkmēņu daļā. Sākotnēji pilsētas nosaukums Tašauza vai Dašhovuza tika darināts no tjurku daš (daş) — ‘akmens’ un arābu hoūz (حوض) — ‘baseins’. Mūsdienās (kopš 1999. gada) pēc turkmēņu oficiālās versijas pilsētas nosaukums tiek interpretēts kā ziemeļoguzu (dašoguzu) [pilsēta]. 1924. gadā Tašauza kļuva par Turkmēņu apgabala centru, bet no tā paša gada oktobra — apgabala centrs Turkmēnijas PSR sastāvā. «Tašauza». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 690. lpp. Vikikrātuvē par šo tēmu ir pieejami multivides faili. Skatīt: Dašoguza. Encyclopædia Britannica raksts (angliski) Krievijas Lielās enciklopēdijas raksts (krieviski)