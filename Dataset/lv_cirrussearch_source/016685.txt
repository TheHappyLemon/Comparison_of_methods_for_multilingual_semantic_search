Raiens O'Rīlijs (angļu: Ryan O'Reilly; dzimis 1991. gada 7. februārī) ir kanādiešu hokejists, centra uzbrucējs. Pašlaik (2023) O'Rīlijs spēlē Nacionālās hokeja līgas kluba Našvilas "Predators" sastāvā. Viņa vecākais brālis Kels arī ir profesionāls hokejists. Pēc divām Ontārio hokeja līgā aizvadītām sezonām, profesionāļa karjeru Raiens uzsāka 2009.—10. gada NHL sezonā, to aizvadot Kolorādo "Avalanche" rindās. 2011.—12. gada NHL sezonu O'Rīlijs noslēdza jau kā komandas rezultatīvākais spēlētājs. 2012. gada decembrī, NHL lokauta laikā, O'Rīlijs noslēdza divu gadu līgumu ar Magņitogorskas "Metallurg", taču pēc 12 tās sastāvā aizvadītām spēlēm atgriezās "Avalanche" rindās. 2013.—14. gada sezonā viņš bija jau viens no rezultatīvākajiem "Avalanche" spēlētājiem. No 2015. līdz 2018. gadam bija viens no vadošajiem Bufalo "Sabres" uzbrucējiem, taču 2018. gada vasarā tika aizmainīts uz Sentluisas "Blues". 2019. gadā kopā ar Sentluisas "Blues" izcīnīja Stenlija kausu. Kā izslēgšanas kārtas vērtīgākais spēlētājs ieguva Kona Smita balvu. 2023. gada 17. februārī "Blues" aizmainīja O'Rīliju uz Toronto "Maple Leafs", veicot trīs komandu maiņu, iesaistot arī Minesotas "Wild". Kanādas hokeja izlases sastāvā spēlējis 2012. gada Pasaules čempionātā. Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski) https://www.nhl.com/news/oreilly-acciari-traded-to-maple-leafs-from-blues/c-341197080?tid=278542340