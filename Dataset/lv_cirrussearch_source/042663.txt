A'Studio, agrāk А-Studiо (krievu: А’Студио) ir Krievijas un Kazahstānas popgrupa, kuras sākotnējā sastāvā bija mūziķi Baigali Serkebājevs (taustiņinstrumenti), Vladimirs Miklošičs (basģitāra), Baglans Sadvakāsovs (solo ģitāra) un grupas līderis Batirhans Šukēnovs (vokāls un saksofons). Grupas sastāvs ir vairākkārt mainījies. Grupas dibinātājs ir kazahu mūziķis Baigali Serkebājevs, kura tēvs ir Kazahstānā pazīstamais operas solists Ermeks Serkebājevs. Līdz 1987. gadam grupa darbojās kā pavadošā grupa kazahu dziedātājai Rozai Rimbājevai. Patlaban grupas dalībnieki ir gruzīnu izcelsmes vokāliste Ketija Topūrija, budzinieks Jevgēņijs Daļskis, ģitārists Sergejs Kumins, kā arī grupas veterāni — taustiņinstrumentālists Baigali Serkebājevs un basģitārists Vladimirs Miklošičs. A'Studio patlaban ir viena no Krievijas vadošajām popmūzikas grupām un ir vairāku prēmiju un apbalvojumu ieguvēji; A'Studio vairākkārt ir atzīta par gada labāko popgrupu. Grupa godalgota ar vairākām "Муз-ТВ", "MTV Russia Music Awards", "Fashion People Awards", "Gada dziesma" (Песня года), "Ovācija" (Овация) un "Zelta gramofons" (Золотой граммофон) prēmijām. Grupa ir vairākkārt viesojusies Latvijā gan kā Jaunā Viļņa viesgrupa, gan solokoncertos Dzintaru koncertzālē. Grupa tika izveidota 1982. gadā Almati (kad tās nosaukums vēl bija Alma-Ata), Kazahijas PSR, ar nosaukumu Alma-Ata. Vēlāk gan grupas nosaukums ir vairākkārt mainījies, — vispirms uz "Alma-Ata Studio" («Алма-Ата-студио»), bet pēc kolektīva iestāšanās «Allas Pugačovas dziesmu teātrī» nosaukums tika saīsināts līdz "A-Studio". Patlaban grupa ir pazīstama ar nosaukumu "A'Studio". 1989. gadā grupas dziesma "Джулия" ("Džūlija") piesaistīja Krievijas dziedātāju Filipa Kirkorova un Allas Pugačovas uzmanību. 1990. gadā Pugačova ielūdza viņus uz savu ikgadējo "Ziemassvētku kopkoncertu" un pasludināja viņus par labāko grupu valstī (vēl PSRS laikā). Dziesma un visa grupa ātri kļuva populāra visā Padomju Savienībā. Līdz 2000. gadam grupas līderis un vokālists bija Batirhans Šukēnovs, kas gadsimtu mijā pameta grupu, lai turpinātu solo karjeru. Populārākās viņa izpildītās dziesmas — "Солдат любви" ("Mīlas kareivis"), "Джулия" ("Džūlija"), "Нелюбимая" ("Nemīlamā"). Pēc viņa aiziešanas par grupas pamatvokālistēm tika izvēlētas tikai sievietes: vispirms — Polīna Grifita, patlaban — Ketija Topūrija. Sadarbībā ar Polīnu kā grupas galveno vokālisti 4 gadu laikā grupa izlaida vairākus veiksmīgus singlus, tostarp "S.O.S", kas sasniedza 64. vietu Apvienotās Karalistes dziesmu aptaujā un ieguva popularitāti kā Eiropā, tā arī ASV. 2004. gada augustā Grifita atstāja grupu, lai turpinātu solo karjeru. 2005. gadā par grupas jauno vokālisti kļuva Ketija Topūrija, kas tobrīd vēl dzīvoja un mācījās Tbilisi, Gruzijā. Ketijas kandidatūru grupai ieteica gruzīnu producents Nato Dumbadze, kad mūziķi bija viesizrādēs Tbilisi. Sadarbība ar Topūriju grupai ir izdevusies gana veiksmīga; ir izlaisti vairāki lielu popularitāti ieguvuši singli, kā "Улетаю" ("Aizlidoju"), "Ты" ("Tu"), "Ночь-подруга" ("Nakts-draudzene"). "Улетаю" iekļuva daudzu bijušo Padomju Savienības valstu dziesmu topos, dodot grupai jaunu popularitātes vilni. 90. gadu otrajā pusē grupai izveidojās veiksmīga sadarbība ar pazīstamo britu skaņu producentu Gregu Volšu. 2007. gada 18. novembrī par godu grupas 20 gadu jubilejai Kremlī, Maskavā notika grupas jubilejas solokoncerts. Vēl viens grupas jubilejas koncerts notika 2012. gadā, Kremlī jau par godu grupas 25. gadadienai. 2010. gada vidū tika izlaists viens no grupas populārākajiem singliem — "Fashion Girl" ("Modes meitene"), kas vēlāk tika iekļauts albumā "Волны" ("Viļņi"). Pēc grupas oficiālās mājaslapas datiem dziesmas videoklipa uzņemšana tika pabeigta 2010. gada 8. novembrī. Šajā video grupas dalībnieki mēģina izveidot sievietes robotu 60.—70. gadu laboratorijā. Videoklipa režisors ir ukraiņu videorežisors Germans Gļinskis. Singls ir ierindojies 23. vietā Krievijas singlu topā. Visā savā pastāvēšanas laikā grupa ir sadarbojusies ar Kazahstānas komponistu Erkešu Šakējevu. Starp «A'Studio» populārākajām dziesmām ir viņa skaņdarbi: "Nemīlamā" — no tā paša nosaukuma 1996. gada albuma "Бегу к тебе" ("Skrienu pie tevis"), un "Душа" ("Dvēsele") — no 2007. gada albuma "905", "Fashion Girl" — no 2010. gada albuma "Волны" ("Viļņi"). Kopš 1988. gada A'Studio ir izlaidusi 17 albumus, tostarp 14 studijas albumus, 2 koncertalbumus un 1 izlases albumu, kā arī uzņēmusi 30 videoklipus. Baigali Serkebājevs — taustiņinstrumenti, vokāls (kopš 1987. gada) Vladimirs Miklošičs — basģitāra (kopš 1987. gada) Ketija Topūrija — vokāls (kopš 2005. gada) Jevgēņijs Daļskis — sitaminstrumenti, basbungas (kopš 2012. gada) Sergejs Kumins — akustiskā ģitāra (kopš 2013. gada) Nadžibs Vildānovs — vokāls (1987—1989) Batirhans Šukēnovs — vokāls, saksofons(1987—2000, 2007, 2012) Bulats Sizdikovs — ģitāra (1987—1989) Sagnajs Abdulīns — sitaminstrumenti (1987—1990) Baglans Sadvakāsovs — ģitāra (1989—2006) Polīna Grifita — vokāls (2001—2004, 2007) Tamerlans Sadvakāsovs — ģitāra (2006—2007) Fjodors Dosumovs — ģitāra (2007—2012) Andrejs Kosinskis — taustiņinstrumenti, bekvokāls «—» dziesma neiekļuva topā «Grupas «А-studio» jubilejas koncerts Kremlī www.event.rbc.ru (Saviesīgi notikumi. PBK klubs)». Arhivēts no oriģināla, laiks: 2015. gada 23. jūlijā. Skatīts: 2010. gada 11. martā. Arhivēts 2015. gada 23. jūlijā, Wayback Machine vietnē. A’Studio officiālā mājaslapa A'Studio (facebook.com) A'Studio[novecojusi saite](makroconcert.com) A-Studio Arhivēts 2016. gada 31. martā, Wayback Machine vietnē. (dzintarukoncertzale.lv) A'Studio jubilejas koncerts 13.07. Dzintaru koncertzālē Arhivēts 2013. gada 9. jūlijā, Wayback Machine vietnē. (makroconcert.com) 19. jūlijā plkst.19.30 Dzintaru koncertzālē izskanēs grupas "A-studio" koncerts[novecojusi saite] (pilseta24.lv) "A-Studio līderis atgādināja Pugačovai par jaunību" Arhivēts 2010. gada 18. decembrī, Wayback Machine vietnē., MKS: МediaKorSet', 2008. gada 2. septembrī. "Apvienotās Karalistes singlu Top 75" (2006. gada 2. jūlijs), aCharts.us. Iegūts 2010. gada 16. jūlijā. "Greg Walsh — Skylight Productions: Biography", 2009. gada 20. janvāris. Iegūts 2010. gada 16. jūlijā. astudio.ru/musicplayer/astudioplayer.html ASTUDIO mp3 atskaņotājs, 2010. gada 24. novembrī A'Studio (discogs.com) Izpildītāja visu treku rotācijas vienotie parametri radiostacijās, kas strādā TOPHIT.RU sistēmā[novecojusi saite] «tophit.ru: Airplay Detection Tophit 200 2004». Arhivēts no oriģināla, laiks: 2016. gada 5. janvārī. Skatīts: 2010. gada 2. septembrī. Arhivēts 2016. gada 5. janvārī, Wayback Machine vietnē. «tophit.ru: Airplay Detection Tophit 200 2005». Arhivēts no oriģināla, laiks: 2016. gada 5. janvārī. Skatīts: 2010. gada 2. septembrī. Arhivēts 2016. gada 5. janvārī, Wayback Machine vietnē. «tophit.ru: Airplay Detection Tophit 200 2007». Arhivēts no oriģināla, laiks: 2012. gada 27. janvārī. Skatīts: 2012. gada 13. janvārī. Arhivēts 2012. gada 27. janvārī, at WebCite Izpildītāja visu treku rotācijas vienotie parametri radiostacijās, kas strādā TOPHIT.RU sistēmā[novecojusi saite] «tophit.ru: Airplay Detection Tophit 200 2008». Arhivēts no oriģināla, laiks: 2012. gada 27. janvārī. Skatīts: 2012. gada 13. janvārī. Arhivēts 2012. gada 27. janvārī, at WebCite «tophit.ru: Airplay Detection Tophit 200 2009». Arhivēts no oriģināla, laiks: 2012. gada 5. aprīlī. Skatīts: 2012. gada 16. janvārī. Arhivēts 2012. gada 27. janvārī, at WebCite A'Studio oficiālā mājaslapa A'Studio YouTube kanāls A'Studio Twitter profils A'Studio Facebook profils A'Studio Yandex Мūzikas profils A'Studio iTunes profils A'Studio Discogs profils