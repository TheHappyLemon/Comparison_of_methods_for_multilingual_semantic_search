Baldones pagasts ir viena no Ķekavas novada administratīvajām teritorijām. No visām pusēm iekļauj Baldones pilsētu, robežojas ar sava novada Ķekavas un Daugmales pagastiem, Bauskas novada Iecavas un Vecumnieku pagastiem, Olaines novada Olaines pagastu un Ogres novada Tomes pagastu. Atomkalns, Caunu pilskalns, Doļkalns, Ezera kalni, Ģediņkalns, Jēzīškalns, Kazu kalni, Lafontēna kalns, Lāčkalns, Morisonkalns, Raudzenes kalns, Riekstukalns, Rubeņkalns, Vanagkalns, Vilšķērstu kalni, Zelta kalni. Bēčupīte, Bērzene, Dobupīte, Kausupīte, Ķekava, Ķežupīte, Meitupe, Mellais strauts, Melnais strauts, Melnais strauts, Milupīte, Misa, Sūnupe, Upmalnieku grāvis, Vilpīte, Zites strauts. Cāļu ezers, Dūņu ezers, Kausezers, Liliju ezers, Pakuļezers, Zāļezers. Ceplīšu purvs, Dūņpurs, Ebes purs, Elles pods, Kraukļu purvs, Sausais tīrelis, Siena tīrelis, Stuberleja. Mūsdienu Baldones pagasta teritorijā vēsturiski atradās Ibenetes muiža (Gut Gubenshof). Tagadējais Baldones pagasts veidojies no četriem apkārtnes muižu pagastiem. Pagasti ar vēlētām pagastu valdēm un vēlētiem pagastu vecākajiem izveidojās 1866. gadā. Baldones kroņa pagasts. Izveidojies Baldones muižas teritorijā, pagasta valde atradās "Brumeļos" dienvidos no tagadējām Vārpām. Baldones muižu izrentēja Korfu dzimta, tai piederēja trīs pusmuižas (Ibenetes, Lapteines un Šarlotes), zemes platība 520 ha. Mercendorfas dzimtas pagasts. Izveidojies Mercendorfas muižas teritorijā, pagasta valde atradās Baldonē, tagadējā Rīgas ielā 99. Muiža bija Līvenu dzimtas dzimtmuiža no 1789. gada. Zemes platība ir ap 480 ha. Mācītāja dzimtas pagasts. Izveidots Mācītājmuižas teritorijā. Mežkunga kroņa pagasts. Izveidots valsts Mežkunga muižas teritorijā, tā platība bija 310 ha. Pēc 1920. gada agrārās reformas toreizējo Baldones un Mercendorfas pagastu teritorijā esošās muižas tika sadalītas jaunsaimniecībās :Baldones muiža - 35 saimniecībās (461 ha), tās centrs piešķirts Baldones lauksaimniecības biedrībai, Baldones mācītājmuiža - 29 saimniecībās (252 ha), Baldones mežkunga muiža - 10 saimniecībās (162 ha), Mencendarbes muiža - 17 saimniecībās (330 ha). 1924. gadā Baldones un Mercendorfas pagastus apvienoja. Pagasta valde atradās Baldonē, Rīgas ielā 67, pirmais pagasta vecākais (līdz 1940. gadam) bija Jānis Priede. Pagasta māja atradās Rīgas ielā 67 (tagad pilsētas komunālās saimniecības ofiss). Pagasta platība 1935. gadā bija 304 km², pagastā bija 2113 iedzīvotāji, no tiem Baldonē - 307. 1945. gadā pagastā izveidoja Baldones un Mīlupes ciema padomes, bet pagastu 1949. gadā likvidēja. 1950. gadā Baldonei piešķīra strādnieku ciemata (no 1961. gada pilsētciemata) statusu. 1954. gadā Baldones ciemam pievienoja Mīlupes ciemu, 1963. gadā - Ķekavas ciema kolhozu "Mežvidi" un "Sarkanais daugavietis" teritorijas, 1977. gadā - daļu Baldones pilsētciemata teritorijas. 1990. gadā ciemu reorganizēja par pagastu, bet 1991. gadā to likvidēja, pievienojot Baldones pilsētai kā tās lauku teritoriju. 2008. gadā Baldones pilsēta ar lauku teritoriju tika reorganizēta par Baldones novadu. 2010. gada 28. janvārī Baldones lauku teritorija pārdēvēta par Baldones pagastu. Caunu pilskalns Ķipāļu viduslaiku kapsēta Mercendarbes muižas durvju komplekts Priednieku viduslaiku kapsēta Urlu senkapi (Zaimju kapi) Ziedoņu viduslaiku kapsēta (Kapeņu kalniņš, Mēra kapi) Esošajās robežās ar Baldones pilsētu, pēc CSP un OSP datiem. Lielākās apdzīvotās vietas pagastā ir bijušie muižu centri Vārpas, Mencendarbe un Pulkarne ar nedaudz vairāk kā simts iedzīvotājiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Baldones pagasta vēsture». Arhivēts no oriģināla, laiks: 2012. gada 29. janvārī. Skatīts: 2012. gada 22. janvārī. Arhivēts 2012. gada 29. janvārī, Wayback Machine vietnē. Latviešu konversācijas vārdnīcas I. sējuma 1593 sleja. Rīga, 1927.-1928. gads Valdības Vēstnesis Arhivēts 2013. gada 31. decembrī, Wayback Machine vietnē. 1924.gada 14.maijs Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 “Grozījumi Administratīvo teritoriju un apdzīvoto vietu likumā” Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts[novecojusi saite] OSP