Stimulanti ir psihotropās vielas, kas rada īslaicīgus garīgās un/vai fiziskās labsajūtas uzlabojumus. Visbiežāk tie izpaužas kā paaugstināta modrība, izturība un bezmiegs. Stimulantu iedarbība ir saistāma ar CNS aktivitātes paaugstināšanos, tie bieži tiek skatīti pretstatā depresantiem, kas savukārt samazina CNS aktivitāti, veicinot mieru un miegu. Stimulantus izplata kā recepšu zāles, un tie ir ļoti izplatīti nelegālajā tirdzniecībā. Pazīstamākie stimulanti ir kofeīns, metilfenidāts, kokaīns, amfetamīns un metamfetamīns. Abstinence izpaužas ar vājumu un salauztības sajūtu, sākas un pastiprinās miegainība dienā un bezmiegs naktī. Smaga astēnija reizēm kombinējas ar pašnāvības domām. Hroniska intoksikācija rada spēku izsīkumu, veģetatīvus traucējumus, novājēšānu un personības izmaiņas. Nootropie līdzekļi