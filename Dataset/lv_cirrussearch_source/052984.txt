Komunistiskā genocīda upuru piemiņas diena ir 25. martā atzīmējama atceres diena, kad 1949. gada 25. martā notika visplašākā Baltijas valstu iedzīvotāju izsūtīšana uz Sibīriju (Irkutskas, Omskas, Tomskas, Novosibirskas un Amūras apgabaliem, kā arī Krasnojarskas novadu). Deportācijā, kura tika slepeni saukta par operāciju "Krasta banga" (krievu: операция «Прибой»), no Latvijas izsūtīja 29 252 "kulakus" un 12 881 "nacionālistu". Kopumā izsūtījumā atradās 44 191 Latvijas iedzīvotājs, ieskaitot vēlāk aizvestos deportēto ģimenes locekļus un izsūtījumā dzimušos bērnus. Izsūtījumā gāja bojā 4941 cilvēks jeb 12% no visiem izsūtītajiem. Politisko represiju upuru piemiņas diena TSDC 40. gadu deportāciju struktūranalīze