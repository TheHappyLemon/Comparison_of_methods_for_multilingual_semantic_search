Them Mushrooms ir mūzikas grupa no Kenijas, kas izpilda čakačas, bengas un regeja mūziku. Viņi vislabāk ir zināmi sakarā ar savu 1982. gada dziesmu Jambo Bwana. Grupas dalībnieki ir Tedijs Kalanda, Henrijs Saha un Bens Mutviva. Viņi pārsvarā izpilda iepriekš sarakstītu hitu kaverversijas. 2009. gadā grupas līderis Džons Katana saņēma valsts galvas atzinības balvu no Kenijas prezidenta Mvai Kibaki. Grupa tika dibināta 1969. gadā. Tās sākotnējais nosaukums bija Avenida Success. Oriģinālajā grupas sastāvā bija Tedijs Kalanda, Billijs Saro, Džordžs Ziro, Džons Katana, Pijs Čitjanda un Prits Njale. Divus gadus vēlāk viņiem pievienojās Deniss Kalume. 1972. gadā grupa tika pārdēvēta par Them Mushrooms. Nosaukumu viņi aizguva no noslēpumainajām "maģisko" sēņu sugām, kas aug Āfrikas lietus mežos. Grupa tiek uzskatīta par vadošo grupu Austrumāfrikā. Šī grupa sasniedza slavu ar iepriekš nebijušu tāraba un bengas tautas mūzikas žanru maisījumu, pirms sāka darboties čakačas žanrā ar repa un hiphopa elementiem. «Kenyan Head of State Awards».