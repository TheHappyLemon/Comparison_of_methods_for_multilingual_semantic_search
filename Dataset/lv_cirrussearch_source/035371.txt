Jānošs Balogs (ungāru: Balogh János; 1892. gada 10. septembris Tirgusekujeska — 1980. gada 12. septembris Budapešta) bija Rumānijas un Ungārijas šahists. Piedzimis Austroungārijai piederošajā Transilvānijā, kas pēc Pirmā pasaules kara nonākusi Rumānijas sastāvā. Līdz 1934. gadam dzīvojis Rumānijā, bet pēc tam pārcēlies uz savu etnisko dzimteni Ungāriju. Pēc profesijas bijis advokāts. No 1920. gadu vidum līdz 1930. gadu beigām bijis viens no vadošajiem Rumānijas un vēlāk arī Ungārijas šahistiem. Vairākkārtējais Rumānijas šaha čempionātu laureāts, kuros izcīnījis zelta (1930), 2 sudraba (1929, 1931) un 2 bronzas (1926, 1934) medaļas. Pārstāvējis Rumānijas un Ungārijas komandas lielākajos komandu šaha turnīros: Pasaules šaha olimpiādēs piedalījies 3 reizes (1928-1931); neoficiālajās Pasaules šaha olimpiādēs piedalījies 2 reizes (1926-1936). 1926. gadā Rumānijas izlases sastāvā izcīnījis bronzas medaļu komandu vērtējumā, bet 1936. gadā Ungārijas izlases sastāvā izcīnījis zelta medaļu komandu vērtējumā un bronzas medaļu individuālajā vērtējumā. Pēc Otrā pasaules kara trīs reizes piedalījies Ungārijas šaha čempionātu finālos (1946, 1947, 1950). Vēlāk nopietni pievērsies korespondencšaham. Piedalījies pirmajos divos Pasaules čempionātos korespondencšahā (1950–53, 1956–59). Par sasniegumiem korespondencšaha turnīros Starptautiskā Korespondencšaha federācija (ICCF) 1953. gadā Balogam piešķīrusi starptautiskā meistara nosaukumu korespondencšahā (IMC). Atstājis nozīmīgu ieguldījumu šaha atklātņu teorijā. Baloga vārdā ir nosaukts aizsardzība, kura dažādā gājienu kārtībā var izveidoties gan no Pirca aizsardzības — 1. e4 d6 2. d4 f5, gan no Stauntona gambīta — 1. d4 f5 2. e4 d6. Tāpat viņa vārdā ir nosaukts Budapeštas gambīta variants — 1. d4 Zf6 2. c4 e5 3. dxe5 Zg4 4. e4 d6. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 13. septembrī. OlimpBase :: Men's Chess Olympiads :: János Balogh OlimpBase :: unofficial Chess Olympiads :: János Balogh 1st World Correspondence Chess Championship (1950) 2nd World Correspondence Chess Championship (1956) Šahista profils chessgames.com mājaslapā (angliski) Šahista profils 365chess.com mājaslapā (angliski) Korespondecšahista profils ICCF mājaslapā (angliski)