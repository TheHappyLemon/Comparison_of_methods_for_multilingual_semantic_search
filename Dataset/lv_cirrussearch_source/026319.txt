Žans Fransuā Šampolions (franču: Jean-François Champollion; dzimis 1790. gada 23. decembrī, miris 1832. gada 4. martā) bija franču vēsturnieks, valodnieks un eģiptologs. Eģiptoloģijas pamatlicējs. Licis pamatus ēģiptiešu hieroglifu rakstības izpētei ar 1822. gadā paveikto teksta afšifrēšanu uz Rozetas akmens. Jau jaunieša vecumā sācis interesēties par dažādām senajām valodām, īpaši ēģiptiešu valodu. Collège de France arī studējis valodas, te sācis darbu pie koptu valodas vārdnīcas un gramatikas. 19 gadu vecumā pēc studiju pabeigšanas Parīzē kļuva par vēstures profesoru Grenobles licejā. No 1828. līdz 1830. gadam vadījis arheoloģisko ekspedīciju Ēģiptē. Ekspedīcijas laikā iegūtie materiāli tikuši apkopoti darbā "Ēģiptes un Nūbijas pieminekļi", kas no 1835. līdz 1845. gadam izdots četros sējumos. Autors pirmajai ēģiptiešu valodas gramatikai un vārdnīcai. Latvijas padomju enciklopēdija. 9. sējums. Rīga : Galvenā enciklopēdiju redakcija. 384. lpp. Vikikrātuvē par šo tēmu ir pieejami multivides faili. Skatīt: Žans Fransuā Šampolions. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski) BBC Šampolions, Žans Fransuā (1790.-1832.g.)