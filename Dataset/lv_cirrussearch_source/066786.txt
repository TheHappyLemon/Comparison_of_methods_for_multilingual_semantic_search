Vizuālie efekti, saīsināti VFX (no angļu: visual effects), ir process, ar kura palīdzību rada attēlus vai veic darbības ar tiem ārpus tiešas filmu un video veidošanas. Vizuālos efektus izmanto kā dažādus safilmēto materiālu vai datora radītus attēlu (CGI) ievietošanu atsevišķās ainās, lai radītu reālistiskus attēlus. Vizuālie efekti var būt gan filmēšanas procesā izmantotie (filmēšanas kamerā iebūvēti specefekti), gan ģenerēti attēli (digitāli vai optiski attēli, dzīvnieki vai radības), kas izskatās reālistiski, bet būtu bīstami, dārgi, nepraktiski, laikietilpīgi vai neiespējami, lai tos filmētu realitātē. Vizuālie efekti, izmantojot datorizētus attēlus (CGI), mūsdienās ir pieejami visiem filmu veidotājiem, ieviešot pieejamas un salīdzinoši viegli lietojamas animācijas un kompozīcijas programmatūras. Vizuālos efektus plaši izmanto gandrīz visās mūsdienu izdotajās filmās, televīzijas un interneta seriālos. «Vfxvoice.com». 2019.