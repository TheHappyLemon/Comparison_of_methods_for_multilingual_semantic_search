Donovans Mičels jaunākais (angļu: Donovan Mitchell Jr.; dzimis 1996. gada 7. septembrī Elmsfordā, Ņujorkas štatā, ASV) ir amerikāņu basketbolists, spēlē uzbrūkošā aizsarga pozīcijā. 2024. gadā pārstāv Nacionālās basketbola asociācijas (NBA) klubu Klīvlendas "Cavaliers". Iepriekš vairākas sezonas pārstāvējis Jūtas "Jazz". Pēc divām izcilām sezonām Luisvilas Universitātes komandā NCAA D. Mičels pieteicās NBA draftam un 2017. gada NBA draftā Denveras "Nuggets" viņu izraudzījās ar kopējo 13. numuru, taču komanda viņu uzreiz aizmainīja uz Jūtas "Jazz" pret 24. drafta izvēli (Tailers Laidons) un Treju Lailsu. Jau pirmajā sezonā D. Mičels ieņēma svarīgu vietu komandā, dodamies sākumsastāvā 71 spēlē no 79, kurās piedalījās. Tās noslēgumā viņš tika iekļauts NBA simboliskajā debitantu pirmajā izlasē. 2020. gadā D. Mičels pirmo reizi tika izraudzīts piedalīties NBA Visu Zvaigžņu spēlē, atkārtojot to pašu nākamajās sezonās. Visās piecās sezonās, kurās D. Mičels pārstāvēja "Jazz", komanda sasniedza NBA izslēgšanas spēles. 2022. gada 1. septembrī D. Mičels tika aizmainīts uz Klīvlendas "Cavaliers" pret Lauri Markanenu, Kolinu Sekstonu, Očai Agbadži un nākotnes drafta izvēles izvēlēm. 2023. gada 2. janvārī viņš aizvadīja karjeras rezultatīvāko spēli, gūstot 71 punktu pagarinājuma uzvarā pār Čikāgas "Bulls" (145–134). Šī bija rezultatīvākā spēle "Cavaliers" vēsturē, kā arī rezultatīvākā NBA spēle kopš Kobes Braianta 81 punkta 2006. gadā, apsteidzot Devīna Bukera 70 punktu spēli 2014. gadā. Šīs sezonas noslēgumā "Cavaliers" iekļuva NBA izslēgšanas spēlēs pirmo reizi kopš tās sastāvā nespēlēja Lebrons Džeimss. «Donovan Mitchell trade: Cleveland Cavaliers acquire Utah Jazz All-Star guard, per sources». sports.yahoo.com (en-US). Skatīts: 2023-01-07. «Donovan Mitchell scores Cavs' franchise-record, career-best 71 points in OT win». NBA.com (angļu). Skatīts: 2023-01-07. Vikikrātuvē par šo tēmu ir pieejami multivides faili. Skatīt: Donovans Mičels. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)