Novokuzņecka (krievu: Новокузнецк) ir pilsēta Krievijā, Kemerovas apgabalā. Vecākā apgabala pilsēta (dibināta 1618. gadā). Izvietojusies apgabala ziemeļdaļā Tomas upes krastos. Dibināta šoru zemēs 1618. gadā kā Kuzņeckijostrogas (Кузнецкий острог) nocietinājums netālu no Kondomas ietekas Tomas upē. 1620. gadā nocietinājums pārnests uz Tomas labā krasta terasi. 1622. gadā piešķirts pilsētas statuss un pārdēvēta par Kuzņecku-Sibirsku (Кузнецк-Сибирский), no 1932. līdz 1961. gadam dēvēta par Staļinsku (Сталинск). Gada vidējā gaisa temperatūra ir +0,80 °C. Gadā vidēji ir 280 saulainas dienas. Vidējais bezsala perioda ilgums pilsētā ir 123 dienas. Gadā šeit izkrīt ap 600 mm nokrišņu, turklāt 450 mm no tiem izkrīt siltajā periodā. Pastāvīga sniega sega noturas vidēji 160 dienas. Vidējais augsnes sasaluma dziļums ir 190 cm. Galvenie vēja virzieni ir dienvidu un dienvidrietumu. Gada vidējais vēja ātrums ir 2,3 m/s, kas palīdz aizpūst piesārņoto gaisu ārpus pilsētas robežām. Tajā pat laikā apmēram 90 dienas gadā ir bezvējš. Novokuzņeckā bāzēts Kontinentālās hokeja līgas klubs Novokuzņeckas "Metallurg". Tas savas mājas spēles aizvada 1984. gadā atklātajā Novokuzņeckas Sporta pilī. Dalasa, ASV Ņižņijtagila, Krievija Pitsburga, ASV Zaporožje, Ukraina Birmingema, Apvienotā Karaliste Vikikrātuvē par šo tēmu ir pieejami multivides faili. Skatīt: Novokuzņecka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)