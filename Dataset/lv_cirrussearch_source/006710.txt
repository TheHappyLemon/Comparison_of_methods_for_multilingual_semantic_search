Džeisons Entonijs Ričardsons (angļu: Jason Anthoney "J-Rich" Richardson; dzimis 1981. gada 20. janvārī Seginavā, Mičiganas štatā, ASV) ir amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2014) pārstāv NBA klubu Filadelfijas "76ers". 2001. gada NBA draftā viņu izraudzījās Goldensteitas "Warriors" pirmajā kārtā ar kopējo 5. kārtas numuru. Pirms karjeras NBA viņš pārstāvēja NCAA Mičiganas štata universitātes basketbola komandu. Lielāko savas karjeras daļu aizvadījis "Warriors" sastāvā, komandu pārstāvējis sešas sezonas. 2007. gadā viņš pārgāja uz Šarlotas "Bobcats", vēlāk uz Fīniksas "Suns" un Orlando "Magic", taču kopš 2012. gada, līdz pat 2015. gadam, pārstāvēja Filadelfijas "76ers". Viņš ir divkārtējs NBA slam-dunk konkursa čempions, savā debijas sezonā NBA viņš tika iekļauts līgas simboliskajā debitantu pirmajā izlasē. 2015. gada 18. augustā Dž. Ričardsons paziņoja par basketbolista karjeras noslēgšanu, lai arī viņš jau bija parakstījis jaunu līgumu ar Atlantas Hawks komandu. Galvenais iemels karjeras noslēgšanai - sāpes kreisajā ceļgalā, kas neļāva turpināt nodarboties ar profesionālo sportu. Oskars Andersons. «Divkārtējais slam-dunk konkursa čempions Džeisons Ričardsons paziņo par basketbolista karjeras beigām». Dzentlmenis (lv-LV), 2015-08-18. Skatīts: 2021-10-30. Oficiālā mājaslapa NBA profils (angliski) Basketball Reference profils (angliski)