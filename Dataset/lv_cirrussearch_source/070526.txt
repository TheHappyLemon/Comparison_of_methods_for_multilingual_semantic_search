Montekarlo kazino (franču: Casino de Monte-Carlo) ir prestižs un grezns kazino, izklaides un mākslas komplekss Monako Montekarlo rajonā. Bez kazino telpām kompleksā atrodas Montekarlo opera (Opéra de Monte-Carlo) un Montekarlo baleta (Les Ballets de Monte-Carlo) birojs. Montekarlo kazino atklāts 1865. gadā ar mērķi izvairīties no Monako valdošās Grimaldi ģimenes bankrota. Tradicionāli noteikts, ka pašiem Monako pilsoņiem aizliegts atrasties kazino telpās. Vēsturiski izrādījās, ka kazino ierīkošana finansiāli bija tik veiksmīga, ka ļāva Monako valstij faktiski atcelt nodokļus. Tas savukārt noveda pie situācijas, ka Monako valstī kā rezidenti apmetās daudzi finansiāli nodrošināti cilvēki. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Montekarlo kazino. Encyclopædia Britannica raksts (angliski)