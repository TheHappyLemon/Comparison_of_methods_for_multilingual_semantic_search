Čezāre Lombrozo (itāļu: Cesare Lombroso; 1835. gada 6. novembris — 1909. gada 19. oktobris) bija itāļu psihiatrs, medicīnas profesors. Antropoloģiskās krimināltiesību skolas pamatlicējs. Pamatojoties uz psihiatrijas, antropoloģijas, eigēnikas, sociālā darvinisma atziņām radīja koncepciju, ka pastāv "kriminālais cilvēku tips", ko var atšķirt pēc fiziskām pazīmēm. Viņa darbi, no kuriem slavenākais ir "Noziedzīgais cilvēks" (1889), lika pamatu antropoloģiskajam kriminoloģijas un krimināltiesību virzienam, kur pētījumu pamatakcents tika novirzīts no noziedzīgā nodarījuma pētīšanas uz noziedznieka fiziskajām un psihiskajām īpašībām, izceļot iedzimtību. Vēlāk Lombrozo teorijas tika noliegtas un atzītas par nezinātniskām. Latvijas padomju enciklopēdija. 6. sējums. Rīga : Galvenā enciklopēdiju redakcija. 236. lpp. Ideju vārdnīca. Rīga: Zvaigzne ABC, 1999. gads, 314. lpp.