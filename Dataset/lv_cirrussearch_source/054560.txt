Fabio Liverāni (itāļu: Fabio Liverani; dzimis 1976. gada 29. aprīlī Romā) ir itāliešu futbola treneris un bijušais futbolists. Spēlējis pussarga pozīcijā, aizvadījis trīs spēles Itālijas futbola izlasē. Viņa tēvs ir itālis, bet māte — somāliete. Karjeru sāka C1 sērijas klubā Nocerina, bet no 1997. līdz 2000. gadam pārstāvēja C2 sērijas klubu Viterbese. Vēlāk pievienojās Perugia komandai Itālijas A sērijā. Pēc vienas aizvadītās sezonas pārgāja uz Romas "Lazio". Tajā nospēlēja piecas sezonas, 2004. gadā kļūstot par Itālijas kausa ieguvēju. Karjeras turpinājumā pārstāvēja citus A sērijas klubus Fiorentina un Palermo. Pēdējā no tiem pildīja arī komandas kapteiņa pienākumus. 2011. gada augustā pievienojās Šveices klubam FC Lugano, taču nenospēlēja tajā nevienu spēli un tā paša gada novembrī noslēdza spēlētāja karjeru. Pirmo spēli Itālijas izlasē aizvadīja 2001. gada 24. aprīlī pret Dienvidāfriku. Kopumā nospēlēja trīs spēles izlases rindās. Tā paša gada septembrī nāca uz maiņu draudzības spēlē pret Maroku, vēl vienu spēli nospēlēja 2006. gada augustā pret Horvātiju. Pēc spēlētāja karjeras beigām sāka strādāt kā jauniešu treneris klubā Genoa. 2013. gada jūnijā tika iecelts par Genoa galveno treneri, taču jau tā paša gada septembrī tika atbrīvots no amata, kad viņa vadītā komanda bija uzvarējusi tikai vienā no septiņām A sērijas spēlēm. 2014. gada decembrī kļuva par Anglijas trešās pēc līmeņa līgas League One kluba Leyton Orient galveno treneri. Komanda no līgas izkrita, un Liverāni sezonas beigās amatu atstāja. 2017. gadā vadīja B sērijas klubu Ternana. 2017. gada septembrī tika apstitrināts par Lecce galveno treneri. Komanda tobrīd spēlēja C sērijā, Liverāni divu sezonu laikā spēja to aizvest līdz A sērijai, taču 2019.—2020. gada A sērijas sezonā klubs nespēja saglabāt vietu augstākajā līgā, un Liverāni tika atlaists. 2020. gada augustā kļuva par A sērijas kluba Parma galveno treneri. 2021. gada 7. janvārī pēc četriem zaudējumiem pēc kārtas tika atbrīvots no amata. 2022. gada jūnijā kļuva par no A sērijas izkritušā kluba Cagliari galveno treneri, taču jau tā paša gada decembrī tika atbrīvots no amata. 2024. gada 11. februārī tika apstiprināts par Salernitana galveno treneri, aizvietojot Filipo Indzagi. Nostrādāja šajā amatā tikai vienu mēnesi. «Fabio Liverani – Genoa and their history maker». forzaitalianfootball.com (angļu). 2013. gada 10. jūnijā. Skatīts: 2020. gada 25. oktobrī. «Fabio Liverani, footballer». eu-football.info (angļu). Skatīts: 2020. gada 25. oktobrī. «Official: Liverani new Parma coach». football-italia.net (angļu). 2020. gada 28. augustā. Skatīts: 2020. gada 25. oktobrī. «Official: Liverani sacked by Parma». football-italia.net (angļu). 2021. gada 7. janvārī. «Official: Liverani is the new Salernitana coach». football-italia.net (angļu). 2024. gada 11. februāris. Skatīts: 2024. gada 24. februārī. Vikikrātuvē par šo tēmu ir pieejami multivides faili. Skatīt: Fabio Liverāni. WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)