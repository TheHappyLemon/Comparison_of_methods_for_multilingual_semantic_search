Čopa (ukraiņu: Чоп) ir pilsēta Ukrainas galējos rietumos, Aizkarpatu apgabalā pie Tisas upes. Nozīmīgs dzelzceļa mezgls un robežpunkts ar Ungāriju un Slovākiju. Tisas upes pretējā krastā atrodas Ungārijas pilsēta Zāhoņa, bet otrpus Slovākijas robežas — Černas pie Tisas pilsēta. Čopa pirmoreiz rakstos minēta 1281. gadā, tomēr attīstījās lēni. Gadsimtiem bijusi vēsturiskās Ungārijas sastāvā. Sākusi attīstīties līdz ar dzelzceļa līnijas Debrecena—Mukačeve izbūvi 1872. gadā. Pēc Pirmā pasaules kara Trianonas līgums iekļāva Čopu Čehoslovākijas daļas — Slovākijas sastāvā. Otrā pasaules kara laikā (no 1938. līdz 1944. gadam) — Ungārijas sastāvā. Smagi cietusi kaujās. 1944. gada 23. novembrī to ieņēma Sarkanā armija. Pēc Otrā pasaules kara no Čehoslovākijas tika atdalīta t.s. Piekarpatu Krievzeme (Підкарпатьска Русь), un izveidots Aizkarpatu apgabals PSRS (Ukrainas PSR) sastāvā. Kaut arī Čopa bija Slovākijas daļa, tā kā tā bija svarīgs dzelzceļa mezgls, PSRS pievienoja arī to. No 1991. gada — neatkarīgās Ukrainas sastāvā. «Чисельність наявного населення України на 1 січня 2022 року». Q115154676. Q7603543. Vikikrātuvē par šo tēmu ir pieejami multivides faili. Skatīt: Čopa.