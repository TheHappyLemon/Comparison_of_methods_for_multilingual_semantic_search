It Would Be So Nice ir britu psihodēliskā roka grupas Pink Floyd ceturtais singls Lielbritānijā. Dziesmas autors ir Riks Raits, bet producents - Normens Smits. Dziesma netika iekļauta izlasē Relics, tā pieejama tikai izlasē Masters of Rock. Šis ir pirmais grupas singls, kura ierakstā nav piedalījies Sids Barets. Pamatojoties uz 1968. gadā publicētu stāstu, šai dziesmai ir divas versijas ar pavisam nedaudz atšķirīgiem vārdiem. Sākotnējā dziesmas tekstā bijusi atsauce uz Anglijas avīzi Evening Standart, taču BBC radio politika neļāva dziesmās neko reklamēt vai pieminēt kāda produkta nosaukumu, tādēļ grupa ierakstīja atšķirīgu dziesmas versiju, kurā Evening Standart bija nomainīts pret Daily Standart. "Daily Standart versija" ir vienīgā, kas izdota vinila platēs un kompaktdiskos. Nav zināms, cik un vai ir izdoti diski, kur pieminēts Evening Standart, taču par spīti papildus publicitātei, singls radio tika spēlēts ļoti neilgu laiku, un dziesma neiekļuva Lielbritānijas pirktāko singlu topā. Visi grupas dalībnieki šo dziesmu raksturo izteikti negatīvi. Rodžers Voterss: "Neviens to nav dzirdējis, jo tas bija pavisam draņķīgs ieraksts." Niks Meisons to pat nosaucis par "sasodīti pretīgu". Riks Raits - solovokāls, klavieres, ērģeles, melotrons Deivids Gilmors - ritma ģitāra, bekvokāls Rodžers Voterss - basģitāra, bekvokāls Niks Meisons - bungas