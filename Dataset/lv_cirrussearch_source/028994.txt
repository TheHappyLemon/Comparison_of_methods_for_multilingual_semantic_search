Plāņu pagasts ir viena no Valmieras novada administratīvajām teritorijām tā dienvidos, Gaujas abos krastos. Robežojas ar sava novada Strenču un Sedas pilsētām un Jērcēnu un Trikātas pagastiem, kā arī Valkas novada Valkas un Vijciema pagastiem, Smiltenes novada Bilskas un Smiltenes pagastiem. Atrodas Ziemeļlatvijas zemienē. Pagasta ziemeļu daļa atrodas Sedas līdzenumā. dienvidu daļa - Trikātas pacēlumā. Augstākā vieta pagastā atrodas tā ziemeļu daļā - 88,4 m vjl. Gauja Vija Slīpju ezers Zosu akacis - 7 ha liels akacis Taures purvā Stulbis Taures purvs (861 ha) Pukšu purvs Kačoru purvs - daļa, uz robežas ar Trikātas pagastu Geides purvs 1935. gadā Valkas apriņķa Plāņu pagasta teritorija bija 45,8 km² un tajā dzīvoja 619 iedzīvotāji. 1945. gadā pagastā izveidoja Plāņu ciema padomi, ko gan 1947. gadā likvidēja, bet 1949. gadā, līdz ar pagasta likvidēšanu, atjaunoja. Plāņu ciems ietilpis Smiltenes (1949-1959) un Valkas (pēc 1959. gada) rajonos. Plāņu ciemam 1965. gadā pievienoja Trikātas ciema padomju saimniecības «Plāņi» teritoriju. 1975. gadā daļu ciema teritorijas pievienoja jaunizveidotajam Smiltenes ciemam, bet pievienoja daļu Trikātas ciema teritorijas. 1979. gadā daļu ciema teritorijas pievienoja Trikātas ciemam. 1990. gadā ciemu reorganizēja par pagastu. 2009. gadā Plāņu pagastu kā administratīvo teritoriju iekļāva Strenču novadā. 2021. gadā Strenču novadu iekļāva Valmieras novadā. Esošajās robežās, pēc CSP un OSP datiem. Lielākās apdzīvotās vietas ir Plāņi (pagasta centrs), Jaunklidzis, Kazruņģis, Šalkas, Vadži, Višķi, Oliņas. Kārlis Goppers (1876—1941), Latvijas Bruņoto spēku ģenerālis. Romāns Mežulis (1908—1990), ārsts, virsnieks. Latviešu leģiona kara ārsts (1944-1945). Viens no 1944. gada 17. marta Latvijas Centrālās padomes memoranda parakstītājiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP