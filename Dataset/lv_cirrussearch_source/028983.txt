Peldbaseins jeb baseins ir slēgta vai atklāta ūdenstilpne peldēšanai vai sacensībām peldēšanā, ūdenspolo, daiļlēkšanā un citos sporta veidos. Dabiskos peldbaseinus iekārto dabiskajās ūdenstilpēs ar līdzenu dibenu, nelielu straumi un tīru ūdeni. Mākslīgajos jeb slēgtajos un atklātajos peldbaseinos iekārto vienu vai vairākas ūdenstilpnes, treniņu telpas un garderobes. Vienā pusē peldbaseinam tiek ierīkoti starta paaugstinājumi, kuru izmēri ir 0,5×0,5 m, un tie atrodas vienu metru virs ūdens. Tornis lēkšanai parasti ir izvietots 1, 3, 5, 7 vai 10 metru augstumā, bet tramplīni atrodas viena vai trīs metru augstumā virs ūdens. Peldbaseinu garumi var būt dažādi, bet sacensībās ir pieņemts izmantot 25 vai 50 metrus garus, līdz 25 metriem platus un līdz 2,3 metriem dziļus peldbaseinus. Vikikrātuvē par šo tēmu ir pieejami multivides faili. Skatīt: Peldbaseins. Encyclopædia Britannica raksts (angliski)