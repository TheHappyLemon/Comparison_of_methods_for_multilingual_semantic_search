Šis raksts ir par šahistu. Par citiem cilvēkiem ar uzvārdu Bauers skatīt nozīmju atdalīšanas lapu. Kristiāns Bauers (franču: Christian Bauer; dzimis 1977. gada 11. janvārī Mozelē, Forbahā) ir Francijas starptautiskais lielmeistars šahā (1997). Piedzimis Francijas reģionā Lotringā. Trīs reizes uzvarējis Francijas šaha čempionātā (1996, 2012, 2015). 2015. gadā uzvarējis arī Francijas čempionātā ātrajā šahā.. FIDE viņam 1993. gadā piešķīrusi starptautiskā meistara (IM), bet 1997. gadā — starptautiskā lielmeistara (GM) nosaukumu. 1999. gadā Lasvegasā piedalījies Pasaules šaha čempiona nosaukuma izcīņā pēc izslēgšanas sistēmas, kur pirmajā kārtā ar 1½:½ uzvarējis Rustamu Kosimdžonovu, bet otrajā kārtā ar tādu pašu rezultātu zaudējis Pēteram Lēko. Francijas izlases sastāvā piedalījies svarīgākajās šaha komandu sacensībās: Pasaules šaha olimpiādēs piedalījies 6 reizes (2000-2002, 2006, 2012, 2016, 2018). Individuālajā vērtējumā izcīnījis bronzas (2018) medaļu; Eiropas komandu šaha čempionātos piedalījies 6 reizes (1999-2007, 2011). Komandu kopvērtējumā izcīnījis sudraba (2001) un bronzas (2005) medaļas. Individuālā vērtējumā izcīnījis zelta (2011) medaļu. Šaha pasaulē pazīstams kā retu un netradicionālu atklātņu piekritējs. Viņa repertuārā bieži sastopama arī tāda atklātne kā Ouena aizsardzība. French Championships Tournament (2012) French Championships Tournament (2015) Bauer wins 2015 French Rapid Ch 1999 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)