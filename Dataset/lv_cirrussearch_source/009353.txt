Hondurasas futbola izlase ir nacionālā futbola komanda, kas pārstāv Hondurasu starptautiskās futbola sacensībās. Hondurasas futbola izlasi pārvalda Hondurasas Futbola federācija. Savu pirmo spēli izlase aizvadīja 1921. gadā, cīnoties pret Gvatemalas izlasi. Hondurasas izlase ir trīs reizes piedalījusies FIFA Pasaules kausa finālturnīrā. Pirmo reizi tas notika 1982. gadā, kad spēja izcīnīt neizšķirtus pret Spāniju un Ziemeļīriju, taču neizkļuva no apakšgrupas. Vēl izlase ir spēlējusi 2010. un 2014. gada Pasaules kausā, kad arī neizkļuva no grupas. Zelta kausa izcīņā izlases lielākais panākums ir 2. vieta 1991. gadā. 1981. gadā izlase ir uzvarējusi CONCACAF čempionātā. 2001. gadā Hondurasas izlase viesu statusā piedalījās Dienvidamerikas Copa America turnīrā, kurā izcīnīja 3. vietu, ceturtdaļfinālā pieveicot Brazīliju. 1930-1958 - Nepiedalījās 1962-1974 - Nekvalificējās 1978 - Nepiedalījās 1982 - Grupu turnīrs 1986-2006 - Nekvalificējās 2010 - Grupu turnīrs 2014 - Grupu turnīrs 2018—2022 — Nekvalificējās 1991 — 2. vieta 1993 — Grupu turnīrs 1996 — Grupu turnīrs 1998 — Grupu turnīrs 2000 — Ceturtdaļfināls 2002 — Nekvalificējās 2003 — Grupu turnīrs 2005 — Pusfināls 2007 — Ceturtdaļfināls 2009 — Pusfināls 2011 — Pusfināls 2013 — Pusfināls 2015 — Grupu turnīrs 2017 — Ceturtdaļfināls 2019 — Grupu turnīrs 2021 — Ceturtdaļfināls 2023 — Grupu turnīrs 2001. gadā Hondurasas izlase piedalījās Dienvidamerikas CONMEBOL federācijas čempionātā Copa America viesu statusā. 2001 - 3. vieta Treneris: Luiss Fernando Svaress Hondurasas izlase 2010. gada Pasaules kausa finālturnīrā Vikikrātuvē par šo tēmu ir pieejami multivides faili. Skatīt: Hondurasas futbola izlase. Transfermarkt komandas profils (angliski)