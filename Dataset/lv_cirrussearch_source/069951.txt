Pampanga (Pampanga) ir upe Filipīnās, Lusonas salas vidienē, valsts otra garākā upe pēc Kagajanas. Sākas kā Karranglana Karabaljo kalnos Nuevaviskajas provincē, plūst dienvidu—dienvidrietumu virzienā. Augštecē Sjerramadres priekškalnēs uzbūvēta HES ūdenskrātuve — 69,6 km² lielais Pantabanganas ezers. Lejpus tā līdz satecei ar Santuru upi dažkārt dēvē par Pantabanganu. Vidustecē un lejtecē plūst pa plašu zemieni Nuevaesihas, Pampangas un Bulakanas provincēs. Ietek Dienvidķīnas jūras Manilas līcī, kur kopā ar Angatas un citu mazāku upju ietekām veido plašu pārpurvotu deltu. Lielākās pietekas ir Peņaranda un Santora (kreisās) un Riočiko (labā). Upei raksturīgi plaši lietus ūdeņu pali — tās baseinā var diennaktī nolīt 100—130 mm nokrišņu. Plūdi Pampangā nereti sakrīt ar taifūniem, kuru laikā nokrišņi ievērojami palielinās. Upes augštecē 1969. gadā izveidots Pantabanganas—Karraglanas ūdensķirtnes mežu rezervāts 845 km² platībā. Pantabangan-Carranglan Watershed Vikikrātuvē par šo tēmu ir pieejami multivides faili. Skatīt: Pampanga. Encyclopædia Britannica raksts (angliski)