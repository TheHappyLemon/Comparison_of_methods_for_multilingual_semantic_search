Valsts budžets ir finanšu plāns gadam, kurā noteikti valsts ieņēmumi un izdevumi konkrētiem mērķiem. Valsts budžeta ieņēmumi veidojas no nodokļiem, nodevām, citiem maksājumiem (piemēram, maksājumi par valsts kapitāla daļu izmantošanu) un ārvalstu finanšu palīdzības maksājumiem (pamatā ES fondu līdzekļi), bet lielākie izdevumi ir paredzēti izglītībai, veselības aizsardzībai, valsts pārvaldei un drošības un kārtības nodrošināšanai. Latvijā budžeta gads sākas no 1. janvāra un ilgst līdz 31. decembrim. Latvijas valsts budžeta plānu izstrādā Finanšu Ministrija, akceptē Ministru Kabinets un apstiprina Saeima. Nodokļu ieņēmumu sadalījums pa budžetiem procentos no kopējiem ieņēmumiem no 28/05/2012. 1 — Daļa ieņēmumu tiek ieskaitīta fondēto pensiju sistēmā 2 — Katru gadu tiek noteikta konkrēta summa, kuru no PVN ieņēmumiem ieskaita ES budžetā 3 — No muitas nodokļa kopējiem ieņēmumiem 75% tiek ieskaitīti Eiropas Savienības budžetā Valsts budžeta deficīts un tā samazināšanas iespējas, valsts parāds Vislabākā situācija ir tad, ja budžets ir sabalansēts — līdzsvarots, t.i., budžeta izdevumi ir vienādi ar budžeta ieņēmumiem. budžeta izdevumi = budžeta ieņēmumi Budžeta pārpalikums veidojas tad, ja budžeta ieņēmumi pārsniedz budžeta izdevumus. Budžeta ieņēmumi > budžeta izdevumi Budžeta deficīts veidojas, ja budžeta izdevumi pārsniedz budžeta ieņēmumus. Budžeta izdevumi > budžeta ieņēmumi Visbiežāk budžeta deficīts tiek segts, valstij naudu aizņemoties. Tā veidojas valsts parāds. Ja valsts aizņemas no saviem rezidentiem — iedzīvotājiem un uzņēmumiem — veidojas iekšējais parāds; Ja aizņemas no ārvalstīm, veidojas valsts ārējais parāds. http://www.fm.gov.lv/lv/sadalas/valsts_budzets/http://www.fm.gov.lv/lv/sadalas/valsts_budzets/[novecojusi saite] https://likumi.lv/ta/id/295569-par-valsts-budzetu-2018-gadam http://www.uzdevumi.lv/p/ekonomika/10-12-klase/valsts-loma-tirgus-ekonomika-3761/re-651d9653-93e7-4b23-8eae-43016ce1c5e6 http://profizgl.lu.lv/mod/book/tool/print/index.php?id=16790[novecojusi saite]