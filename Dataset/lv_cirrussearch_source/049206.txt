Andreass Hercogs (vācu: Andreas Herzog; dzimis 1968. gada 10. septembrī Vīnē, Austrijā) ir austriešu futbola treneris un bijušais futbolists. Spēlējis pussarga pozīcijā, pārstāvējis Austrijas, Vācijas un ASV klubus, aizvadījis 103 spēles Austrijas izlasē. Kopš 2023. gada Hercogs ir Dienvidkorejas futbola izlases trenera asistents. Klubu karjeru sāka 1986. gadā Vīnes "Rapid". 1992. gadā pievienojās Vācijas Bundeslīgas klubam Brēmenes "Werder". 1993. gadā šī kluba sastāvā kļuva par Vācijas čempionu un 1994. gadā par Vācijas kausa ieguvēju. 1995. gadā pārgāja uz citu Bundeslīgas klubu — Minhenes "Bayern", ar ko 1995.—1996. gada sezonā kļuva par UEFA kausa ieguvēju. Pēc vienas aizvadītas sezonas Bayern atgriezās Brēmenes "Werder", kur spēlēja līdz 2001. gadam. Pēc tam atgriezās Austrijā un atkal pārstāvēja Rapid. Spēlētāja karjeru noslēdza 2004. gadā MLS klubā Losandželosas "Galaxy". 1992. gadā atzīts par Austrijas gada futbolistu. Austrijas izlasē debitēja 1988. gada aprīlī draudzības spēlē pret Grieķiju. Izlases sastāvā piedalījās 1990. un 1998. gada FIFA Pasaules kausa finālturnīros. Pēdējo spēli izlases rindās aizvadīja 2003. gada 30. aprīlī pret Skotiju. Vairākus gadus bija izlases kapteinis. Izlasē nospēlējis 103 spēles un guvis 26 vārtus. Hercogs ir visvairāk spēles Austrijas izlasē aizvadījušais futbolists. 2005. gadā bija viens no Austrijas izlases trenera pienākumu izpildītājiem, strādājot kopā ar Vilibaldu Rutenšteineru und Slavko Kovačiču. Vēlāk bija izlases galvenā trenera asistents, kura pienākumus veica arī 2008. gada Eiropas čempionātā. No 2009. līdz 2011. gadam strādāja ar Austrijas U-21 izlasi. 2011. gadā kļuva par ASV futbola izlases galvenā trenera Jirgena Klinsmana asistentu. 2015. gadā sāka vadīt ASV olimpisko (U-23) izlasi, taču nespēja kvalificēties 2016. gada vasaras olimpiskajām spēlēm. 2018. gada augustā tika apstiprināts par Izraēlas futbola izlases galveno treneri. Izlasi vadīja gandrīz divus gadus, 2020. gada jūnijā amatu atstāja. «Austria - Player of the Year and Other Awards» (angļu). RSSSF. Skatīts: 2019. gada 8. jūnijā. «Andreas Herzog - national football team player». eu-football.info (angļu). Skatīts: 2019. gada 8. jūnijā. «Austria - Record International Players» (angļu). RSSSF. Skatīts: 2019. gada 8. jūnijā. «Herzog appointed manager of Israel football team». thejc.com (angļu). 2018. gada 2. augustā. Skatīts: 2019. gada 8. jūnijā. Vikikrātuvē par šo tēmu ir pieejami multivides faili. Skatīt: Andreass Hercogs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) MLS profils (angliski) FBref spēlētāja profils (angliski)