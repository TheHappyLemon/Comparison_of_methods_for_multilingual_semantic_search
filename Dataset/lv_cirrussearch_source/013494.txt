Šimons Peress (ivritā: שמעון פרס; dzimis 1923. gada 2. augustā, miris 2016. gada 28. septembrī) bija Polijā dzimis Izraēlas politiķis, bijis valsts prezidents, valsts premjerministrs. Vairāk nekā 66 gadus ilgajā politiskajā karjerā viņš bija 12 kabinetu loceklis, divreiz pildījis premjerministra amata pienākumus, kā arī vienreiz bijis amata vietas izpildītājs. 1959. gadā Š. Peress tika ievēlēts Izraēlas parlamentā Knesetā. Izņemot trīs mēnešu ilgu laikposmu 2006. gada sākumā, viņš Knesetā darbojās līdz pat ievēlēšanas brīdim prezidenta amatā 2007. gadā. Kopumā ir pārstāvējis piecas dažādas partijas Knesetā, taču no 2005. gada bija Kadima biedrs. 1994. gadā saņēmis Nobela miera prēmiju. 2007. gadā ticis ievēlēts valsts prezidenta amatā. Viņš kļuva par pirmo premjerministru, kas ticis ievēlēts prezidenta amatā. Amata atstāšanas brīdī 2014. gadā bija pasaulē vecākais valsts vadītājs. Miris 2016. gada septembrī. «The Nobel Peace Prize 1994». Nobel Foundation. Daniel S. Levine. «Shimon Peres Dead: How Did the Former Israeli Prime Minister Die?». Heavy (en-US), 2016. gada 27. septembris. Skatīts: 2016. gada 28. septembris. Raoul Wootliff. «Shimon Peres, the last of Israel’s founding fathers, dies at 93». The Times of Israel, 2016. gada 28. septembris. Skatīts: 2016. gada 28. septembris. Vikikrātuvē par šo tēmu ir pieejami multivides faili. Skatīt: Šimons Peress. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)