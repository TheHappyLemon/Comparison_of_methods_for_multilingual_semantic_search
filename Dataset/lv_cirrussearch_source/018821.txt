Toulouse Football Club (izrunā: [tuluz]), plašāk zināms kā Toulouse vai TFC, ir Francijas futbola klubs no Tulūzas Augšgaronnas departamentā. Klubs dibināts 1970. gadā un pašlaik spēlē Francijas futbola augstākajā līmenī — Ligue 1. Toulouse vietējiem zināma arī kā le Téfécé (izrunā: [lə tefeˈse]) un le Tef (izrunā: [lə ˈtɛf]). No 1937. līdz 1967. gadam Tulūzā pastāvēja klubs ar tādu pašu nosaukumu, taču tagadējais klubs netiek uzskatīts par tā mantinieku un tiesību pārņēmēju. Mājas spēles aizvada Tulūzas pilsētas stadionā. Augstākais sasniegums Francijas čempionātā ir divreiz izcīnīta 3. vieta (1986.–1987. un 2006.–2007. gada sezonās). 2007. gada panākums ļāva kvalificēties UEFA Čempionu līgas 3. kvalifikācijas kārtai, taču tajā Tulūzas klubs divu spēļu summā (0–1 savā laukumā un 0–4 viesos) piekāpās Liverpool un Čempionu līgas grupu turnīrā neiekļuva. 2023. gadā izcīnīja Francijas kausu. Francijas čempionāts (Ligue 1) 3. vieta: 1986–87, 2006–07 Francijas kauss Kausa ieguvēji (1): 2022–23 Francijas līgas kauss Pusfinālisti (1): 2009–10 Francijas 2. līga Čempioni (3): 1981–82, 2002–03, 2021–22 Vicečempioni (2): 1980–81, 1996–97 «Stadium». Le site officiel du Toulouse Football Club. Arhivēts no oriģināla, laiks: 2016. gada 17. februārī. Skatīts: 2015. gada 9. oktobrī. «UEFA Champions League 2007/08 - History - Qualif. 3». UEFA.com. Skatīts: 2015. gada 9. oktobrī. Vikikrātuvē par šo tēmu ir pieejami multivides faili. Skatīt: Toulouse FC. Soccerbase komandas profils (angliski) Transfermarkt komandas profils (angliski) Oficiālā kluba vietne (franciski)