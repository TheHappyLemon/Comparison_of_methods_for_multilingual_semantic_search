Elizabete Pēca (vācu: Elisabeth Pähtz; dzimusi 1985. gada 8. janvārī Erfurtē) ir Vācijas starptautiskā lielmeistare šahā (2001). Vācijas šaha lielmeistara Tomasa Pēca meita. Divpadsmit gadu vecumā uzvarējusi Vācijas junioru šaha čempionātā U20 vecuma grupā. 1999. gadā kļuvusi par visu laiku jaunāko Vācijas sieviešu šaha čempionāta uzvarētāju. 2002. gadā uzvarējusi Pasaules junioru šaha čempionātā U18 vecuma grupā, bet 2004. gadā Kočinā izcīnījusi sudraba medaļu Pasaules junioru šaha čempionātā U20 vecuma grupā. 2005. gadā Stambulā kļuvusi par Pasaules junioru šaha čempioni U20 vecuma grupā. 2007. gadā Bādhomburgā izcīnījusi 2. vietu starptautiskajā šaha turnīrā (uzvarējusi Džao Sjue). Astoņas reizes (2001, 2004, 2006, 2008, 2010, 2015, 2017, 2018) piedalījusies Pasaules sieviešu šaha čempionātos pēc izslēgšanas sistēmas, kuros labākos rezultātus sasniegusi divos pirmajos turnīros, kad iekļuvusi 3. kārtā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Atusu Purkašjanu, bet 2. kārtā zaudējusi Pīa Kramlingai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Mobinai Alinasabai. 2016. gadā uzvarējusi Grenke Chess Open starptautiskajā šaha turnīrā. 2019. gada aprīlī Antaljā izcīnījusi bronzas medaļu Eiropas individuālajā šaha čempionātā sievietēm. 2019. gada septembrī Skolkovā (Maskavas apgabals) dalījusi 5.-6. vietu FIDE sieviešu Grand Prix izcīņas posmā. 2021. gada jūnijā Gibraltārā izcīnījusi 5. vietu FIDE sieviešu Grand Prix izcīņas posmā. 2021. gada novembrī Rīgā izcīnījusi 2. vietu 2021. gada "FIDE Chess.com Grand Swiss" turnīrā sievietēm. 2022. gada septembrī Astanā ierindojusies 9. vietā FIDE sieviešu Grand Prix izcīņas posmā. 2023. gada februārī Minhenē ierindojusies 8. vietā FIDE sieviešu Grand Prix izcīņas posmā. 2023. gada jūnijā Sentluisā dalījusi 6.-7. vietu sieviešu lielmeistaru starptautiskajā šaha turnīrā Cairns Cup. 2023. gada augustā Baku piedalījusies FIDE Pasaules kausa izcīņā sievietēm, kurā ceturtdaļfinālā piekāpusies Annai Muzičukai. 2023. gada novembrī Daglasā ierindojusies 29. vietā "FIDE Women's Grand Swiss" turnīrā sievietēm. Pārstāvējusi Vācijas komandu lielākajos komandu šaha turnīros: Pasaules šaha olimpiādēs piedalījusies 12 reizes (1998-2018, 2022); Eiropas komandu šaha čempionātos piedalījusies 10 reizes (1999-2017). Individuālajā vērtējumā izcīnījusi bronzas (2001) medaļu; Pasaules komandu šaha čempionātos piedalījusies 2 reizes (2007, 2021) un individuālajā vērtējumā izcīnījusi bronzas (2007) medaļu. Par panākumiem turnīros FIDE 1998. gadā Pēcai piešķīra starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2004. gadā saņēmusi starptautiskā meistara nosaukumu vīriešiem (IM). The Junior World Championships 2004 Bad Homburg 2007 World Chess Championship (Women): 2001-02 FIDE Knockout Matches World Chess Championship (Women): 2004 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Women’s World Championship 2018 EUROPEAN WOMEN'S INDIVIDUAL CHESS CHAMPIONSHIP 2019 «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. Gibraltar FIDE Womens Grand Prix 2021 FIDE Chess.com Women's Grand Swiss FIDE Women's Grand Prix Series 2022-2023 - 1st Leg - Nur-Sultan (Astana) KAZ FIDE Women GP Series 2022-23 - Munich 2023 Cairns Cup - Day 9 | www.uschesschamps.com Women's Chess World Cup 2023 023 FIDE Women's Grand Swiss OlimpBase :: Women's Chess Olympiads :: Elisabeth Pähtz OlimpBase :: European Women's Team Chess Championship :: Elisabeth Pähtz OlimpBase :: World Women's Team Chess Championship :: Elisabeth Pähtz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)