Kentau (kazahu: Кентау, Kentaw) ir apgabala pakļautības pilsēta Tirkistanas apgabalā Kazahstānā. Izvietojusies apgabala vidusdaļā Karatau grēdas dienvidu pakājē 24 km uz ziemeļaustrumiem no apgabala centra Tirkistanas un 1350 km no valsts galvaspilsētas Astanas. Pilsētas apkārtnē atrastas senas rūdu ieguves vietas, kas datētas ar 9.—10. gadsimtu. Mūsdienu pilsēta dibināta, 1955. gadā apvienojot Mirghalimsajas (Мырғалымсай ) un Hantaghi (Хантағы) kalnraču ciematus, lai attīstītu Ačisajas polimetālu rūdu atradnes. 1980. gados pilsētas iedzīvotāju skaits strauji samazinājās sakarā ar polimetālu atradnes izsīkumu. «Kentava». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 351. lpp. Vikikrātuvē par šo tēmu ir pieejami multivides faili. Skatīt: Kentau. Encyclopædia Britannica raksts (angliski) Krievijas Lielās enciklopēdijas raksts (krieviski)