Klāra Farago (ungāru: Faragó Klára; dzimusi Friedmane (ungāru: Friedmann); 1905. gada 6. oktobris Budapešta — 1944. gada novembris Budapešta) bija Ungārijas šahiste. Piedzimusi daudzbērnu ģimenē, kas pārcēlusies uz Ungāriju no Transilvānijas. Gadu mācījusies Grācas universitātē, pēc tam beigusi Budapeštas universitātes Tieslietu fakultāti un strādājusi Ungārijas ceļu departamentā. 1920. un 1930. gados bijusi viena no Ungārijas vadošajām šahistēm. Budapeštas šaha kluba biedre, meistara Ārpāda Vajdas skolniece. 1926. gadā piedalījusies neoficiālās šaha olimpiādes dāmu turnīrā, kur astoņu dalībnieču konkurencē izcīnījusi 4. vietu. 1936. gadā starptautiskajā sieviešu šaha turnīrā Austrijas pilsētā Zemmeringā ieņēmusi 10. vietu. Tā paša gada oktobrī nospēlējusi maču ar Austrijas šahisti Gīzelu Harumu, kurā zaudējusi ar 1:3. Piedalījusies 1937. gada Pasaules čempionātā šahā sievietēm Stokholmā, kurā dalījusi 10.—16. vietu. Traģiski gājusi bojā Otrā pasaules kara laikā. «1927-39 Title Tournaments : World Chess Championship (women)». www.mark-weeks.com.