"Gardēdis" (franču: Ratatouille) ir 2007. gada datoranimācijas 3D filma, ko producējusi Pixar Animation Studios un izdevusi studija Walt Disney Pictures. Galvenos tēlus ir ieskaņojuši aktieri Peitons Osvalds, Ians Holms, Lū Romano, Braiens Denehijs, Pīters O'Tūls un Breds Garets. Filmas dublāža latviešu valodā ir veikta Jura Podnieka studijā. Galvenās lomas ierunājuši aktieri Artūrs Skrastiņš, Pēteris Šogolovs, Ivars Auziņš, Artis Robežnieks, Uldis Dumpis, Karīna Tatarinova, Juris Strenga un pavārmeistars Mārtiņš Rītiņš. Filma ir stāsts par žurkulēnu Remī, kas dzīvo Parīzes kanalizācijas caurulēs. Virs viņa atrodas smalks restorāns, kuru, riskējot ar savu dzīvību, Remī sāk laiku pa laikam apmeklēt, lai virtuvē atrastu pārpalikumus no dažādiem kulinārijas šedevriem. Taču Remī ar to ir par maz - viņa mūža sapnis ir kļūt par restorāna šefpavāru. Viņa radinieki - žurkas, kuras uzturā lieto dažādus atkritumus, pārmet viņam neuzticību grauzēju dzimtas tradīcijām, restorāna darbinieki cenšas tikt vaļā no uzmācīgā ciemiņa, un tikai apkopējs Lingvīnī saprot Remī vājību pret nepiepildāmiem sapņiem. 2007. gadā filma ir ieguvusi Amerikas Kinoakadēmijas balvu. «Animācijas filma "Gardēdis"». TVNET. 2007. gada 20. jūl. «Gardēdis (Ratatouille) | Filmas oHo.lv». filmas.oho.lv. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)