Masāža (grieķu: μάσσω — 'glaudīt', 'mīcīt') jeb laitīšana ir dažādu roku kustību kopums, ar ko iedarbojas uz cilvēka ķermeni, lai panāktu ķermeņa vēlamo stāvokli (veicinātu asinsriti, vielmaiņu, notievētu u.c.), ķermeņa berzēšana ar ārstniecisku ietekmi. Ne jebkura ķermeņa berzēšana ir masāža, piemēram, sekss vai kutināšana nav masāža. Ja ”masieris” tikai palīdz pacientam vingrot, tad tā ir vienkārši pacienta ķermeņa vingrināšana (fizioterapija), nevis masāža.[nepieciešama atsauce] Vairuma masāžu pamats ir klasiskā masāža, kas ir visizplatītākā[nepieciešama atsauce] manuālā terapija. Zinot klasiskās masāžas tehnoloģiju (tehnoloģija — darbību kopums noteiktā secībā, lai panāktu vēlamo rezultātu), viegli ir prast daudzas citas masāžas. Klasiskā masāža nav nekas sarežģīts[nepieciešama atsauce] un tā neprasa precīzu tehnoloģijas ievērošanu. Galvenais ir zināt tās lietojumu un pamatprincipus. Lai attīrītu organismu, veicinātu vielmaiņu, atslābinātu muskuļus, mazinātu nogurumu, paātrinātu asinsriti, aktivizētu enerģijas ražošanu ķermenim un smadzenēm, veicinātu atveseļošanos, notievētu, „iztaisnotu” mugurkaulu, mazinātu sāpes, likvidētu deformācijas un traumas. Ar rokām tehniski berzējot ķermeni, panāk tā stāvokļa normalizēšanos. Vispirms masē muguru un mugurkaulu, jo tur atrodas visvairāk nervu un nervu galu, tādējādi var atslābināt visātrāk visu ķermeni. Rokas un kājas masē pa daļām no to augšējās daļas, tālāk pāriet pie to zemākām daļām. Tāda secība nepieciešama, lai neizjauktu asins plūsmas vienmērīgumu. Visvairāk asiņu plūst no sirds. Lai notievētu, pastiprināti jāmasē vēders, tādējādi aktivizējot tauku sadalīšanos pa visu ķermeni[nepieciešama atsauce], jo vēdera zonā atrodas visvairāk limfvadu. Svarīgi zināt katru muskuli, locītavu, lai tos atsevišķi, kur nepieciešams, varētu izmasēt. Masāža | Medicīnas termins (latviski)