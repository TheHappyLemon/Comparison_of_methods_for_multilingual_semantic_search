Skaties arī jēdzienu ar līdzīgu nosaukumu: Sergejs Prokofjevs. Sergejs Prokopjevs (Сергей Валерьевич Прокопьев; dzimis 1975. gada 19. februārī) ir Krievijas kosmonauts, lidotājs, gvardes majors rezervē. Pēc vidusskolas pabeigšanas Prokopjevs iestājās Orenburgas Augstākajā kara aviācijas lidotāju skolā. Tā kā skola 1993. gadā tika izformēta, turpmāk viņš mācījās Tambovas Augstākajā kara aviācijas lidotāju skolā. To viņš pabeidza 1997. gadā, iegūstot kvalifikāciju "inženieris pilots". Pēc tam viņš dienēja kā gaisa kuģa komandiera palīgs. 2007. gadā viņš paaugstināts par gaisa kuģa komandieri, un lidoja ar virsskaņas raķešu bumbvedēju Tu-22M3. Vēlāk bija aviācijas nodaļas komandieris. Piedalījies militārās operācijās. 2010. gada Sergejs Prokopjevs izgāja pārbaudes, lai tiktu uzņemts kosmonautu vienībā. 2010. gada 12. oktobrī Kosmonautu atlases starpresoru komisija rekomendēja Prokopjevu ieskaitīt kosmonautu vienībā. 2011. gada 1. februārī Prokopjevs tika ieskaitīts kosmonautu grupā. 2012. gada jūlijā viņš pabeidza vispārējos kosmonautu sagatavošanas kursus, un augustā atvaļinājās no bruņotajiem spēkiem. 2015. gada jūnijā Prokopjevs tika apstiprināts par kosmosa kuģa Sojuz TMA-18M dublieru apkalpes 2. bortinženieri. 2017. gada 21. aprīlī Prokopjevs tika apstiprināts par kosmosa kuģa Sojuz MS-07 dublieru apkalpes komandieri; pēc tam viņš būtu Sojuz MS-09 pamatapkalpē. Sergeja Prokopjeva pirmais kosmiskais lidojums sākās 2018. gada jūnijā, esot kosmosa kuģa Sojuz MS-09 komandierim. Starptautiskās kosmosa stacijas (SKS) 56. un 57. ekspedīcijā viņš bija lidojuma inženieris. Uz zemes viņš atgriezās 20. decembrī. Otro lidojumu kosmosā Sergejs Prokopjevs sāka 2022. gada 21. septembrī, esot kosmosa kuģa Sojuz MS-22 komandierim. Tā kā decembrī Sojuz MS-22 tika konstatēta noplūde dzesēšanas sistēmā, apkalpes nodrošināšanai uz staciju 2023. gada februārī nosūtīja Sojuz MS-23, bet apkalpes uzturēšanās laiku pagarināja vēl par 6 mēnešiem. Prokopjevs bija SKS 67. un 68. ekspedīcijas lidojuma inženieris, no 14. oktobra viņš bija 68., vēlāk arī 69. ekspedīcijas komandieris. Uz zemes viņš atgriezās 27. septembrī kosmosa kuģī Sojuz MS-23. Šis lidojums ilga 370 dienas 21 stundas 23 minūtes. Kosmisko lidojumu kopsavilkums: Iziešanas atklātā kosmosā: Vikikrātuvē par šo tēmu ir pieejami multivides faili. Skatīt: Sergejs Prokopjevs. Biogrāfija Kosmonautu sagatavošans centrs Biogrāfija astronaut.ru, (krieviski)