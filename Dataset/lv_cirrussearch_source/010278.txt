VEF I-11 bija 1936. gadā VEF rūpnīcā uzbūvēta divvietīga sporta un ceļojumu lidmašīna. Lidmašīnas autors ir Kārlis Irbītis, kurš 1935. gadā ierosināja VEF ražot lidmašīnas. Pēc atgriešanās no Milānas avio izstādes, 1935. gadā, Kārlis Irbītis konstruēja monoplānu I-11, kas pārspēja pasaules rekordu ātrumā, taču tas netika fiksēts (attālumu no Rīgas līdz Kauņai — 240 km, I-11 veica stundā un divdesmit minūtēs). 1937. gada 26. aprīlī VEF I—11 pabeidza 1000 km lielu lidojumu pa Latviju. I-11 kādu laiku bija ātrākā lidmašīna pasaulē, jo tās maksimālais fiksētais ātrums izmēģinājumos sasniedza 229,3 km/h, kamēr tā laika ātruma rekords lidmašīnām ar motora cilindra tilpumu mazāku par četriem litriem bija ap 190 km/h. Uz I-11 bāzes Irbītis konstruēja mācību iznīcinātāju I-12. VEF I√11 latv language VEF IRBITIS I-11 Arhivēts 2020. gada 18. februārī, Wayback Machine vietnē. (angliski)