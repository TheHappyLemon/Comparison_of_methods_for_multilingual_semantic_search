Djego Ulisi (itāļu: Diego Ulissi; dzimis 1989. gada 15. jūlijā Čečīnā) ir profesionāls Itālijas šosejas riteņbraucējs, kurš pārstāv UAE Team Emirates komandu. Pie viņa lielākajiem panākumiem pieskaitāmas septiņas uzvaras 2011., 2014., 2015., 2016. un 2020. gada Giro d'Italia posmos. 2014. gada jūnijā tika paziņots, ka Ulisi dopinga testā uzrādījis pozitīvu rezultātu 2014. gada Giro d'Italia sacensību laikā, kurās viņš uzvarēja divos posmos. Analīzes uzrādīja astmas medikamenta salbutamola klātbūtni, kurš ir atrodams Ventolin preparātā. Ulisi bija atļauja lietot Ventolin, tomēr tests uzrādīja, ka viņa urīnā gandrīz divkārt pārsniegta pieļaujamā salbutamola norma. Par šo pārkāpumu Ulisi saņēma deviņu mēnešu diskvalifikāciju. 2017. gada septembrī uzvarēja Grand Prix Cycliste de Montréal sacensībās. Pēc 2020. gada sezonas medicīniskos izmeklējumos tika atklāts miokardīts, tāpēc nākamajai sezonai Ulisi gatavojās pastiprinātā ārstu uzraudzībā. «Lampre-Merida (LAM) – ITA». UCI World Tour. Union Cycliste Internationale. Arhivēts no oriģināla, laiks: 28.09.2013. Skatīts: 2013. gada 6. janvāris. «Giro d'Italia stage winner Diego Ulissi fails drugs test». bbc.co.uk. 2014. gada 25. jūnijs. Skatīts: 2014. gada 26. jūnijs. Ulissi handed nine month ban over positive test but expresses relief «Ulissi taking 'temporary break from competitive activity' due to myocarditis». CyclingTips (en-US). 2020-12-14. Skatīts: 2020-12-14. Vikikrātuvē par šo tēmu ir pieejami multivides faili. Skatīt: Djego Ulisi. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)