Almati apgabals (kazahu: Алматы облысы) ir viens no Kazahstānas apgabaliem. Izvietojies valsts dienvidaustrumos; tā administratīvais centrs ir Konajeva. Almati apgabals atrodas Almati pilsētas apkārtnē. Tas robežojas ar Kirgizstānu un Sindzjanas (Austrumu Turkestāna) reģionu Ķīnā. Apgabals robežojas arī ar 3 citiem Kazahstānas apgabaliem: Žambilas apgabalu rietumos, Karaghandi apgabalu ziemeļrietumos un Žetisu apgabalu ziemeļaustrumos. Almati apgabala platība ir 224 000 kvadrātkilometri. Apgabala ziemeļrietumos atrodas Balhašs. No Ķīnas un Kirgizstānas puses apgabalā iestiepjas Tjanšana atzars. Apgabalā atrodas arī Čarinas kanjons, Iles upe, Bartogai, Kapšagai, Kaindi ezers, Kolsajas un Isika ezeri. Vikikrātuvē par šo tēmu ir pieejami multivides faili. Skatīt: Almati apgabals.