Marakanas stadions (Brazīlijas portugāļu: Estádio do Maracanã) ir futbola stadions Riodežaneiro, Brazīlijā. Tajā ir 78 838 sēdvietu, tādējādi tas ir lielākais stadions Brazīlijā un Dienvidamerikā. Stadiona celtniecība ilga no 1948. gada 2. augusta līdz 1950. gada 16. jūnijam. Estádio do Maracanã tika uzbūvēts, lai tajā rīkotu 1950. gada FIFA Pasaules kausa spēles, tai skaitā spēli starp Brazīliju un Urugvaju. Šo spēli, kas notika 1950. gada 16. jūlijā, klātienē oficiāli vēroja 199 854 cilvēki (atklāšanas brīdī tas bija pasaulē lielākais stadions), tomēr tiek uzskatīts, ka patiesībā spēli apmeklēja apmēram 210 tūkstoši cilvēku. Stadions vairākkārt ir ticis rekonstruēts, kā laikā vairākkārt ir samazināta stadiona ietilpība. Stadions ir ticis izmantots dažādiem sporta pasākumiem, koncertiem. Te notiek 2014. gada FIFA Pasaules kausa spēles (tai skaitā fināls), tāpat šis būs 2016. gada vasaras olimpisko spēļu galvenais stadions. Kopš 1966. gada stadiona oficiālais nosaukums ir "Žurnālista Mario Filju stadions" (Estádio Jornalista Mário Filho). Marakanas stadionā 333 vārtus ir guvis Ziku, kas ir rekords. Tāpat savus 1000. vārtus karjerā šajā stadionā guva Pelē. «Maracanã fica mais moderno sem abrir mão de sua história» (Portuguese). Estado de S. Paulo. Skatīts: 2012. gada 22. septembris. «Futebol; the Brazilian way of life». Arhivēts no oriģināla, laiks: 2007. gada 17. martā. Skatīts: 2007. gada 23. marts. «Sambafoot.com: Maracanã, the largest stadium of the world». sambafoot.com. Skatīts: 2007. gada 23. marts. Rudzāts, Raimonds (2013. gada 11. jūnijā). "Futbola templis atdzimst". Sporta Avīze (Rīga: SIA "Mediju nams") 23 (899): 42.—43. lpp. ISSN 1691-0451. Vikikrātuvē par šo tēmu ir pieejami multivides faili. Skatīt: Marakanas stadions. Oficiālā tīmekļa vietne