Bulgārijas Melnās jūras piekraste (bulgāru: Българско Черноморие) ir reģions Bulgārijā, kas ir viens no galvenajiem tūrisma industrijas objektiem valstī. Tas stiepjas no Rumānijas ziemeļos līdz Turcijai dienvidos un vasaras sezonā to apmeklē miljoniem atpūtnieku. No apmēram 378 kilometru garā krasta aptuveni 130 kilometrus klāj smiltis. Stara Planinas kalnu grēda nosacīti sadala piekrasti divās daļās - ziemeļu daļā un dienvidu daļā. Ziemeļu daļā raksturīgi stāvkrasti un reģionā vēsturiski dzīvojuši gagauzi. Dienvidu krastā vairāk ir smilšu pludmales, līdz 20. gadsimta sākumam daudzi no iedzīvotājiem bija grieķi. Dienvidu piekrastē atrodas vairākas vēstriskas pilsētas, tai skaitā UNESCO Pasaules mantojuma Nesebara. Galvenās piekrastes pilsētas ir Varna ziemeļos un Burgasa dienvidos.