Starptautiskā riteņbraukšanas savienība (UCI), riteņbraukšanas sporta pasaules vadošā organizācija klasificē sacensības saskaņā ar vērtējuma skalu. Vērtējumu attēlo ar kodu, kurš sastāv no divām vai trijām daļām un norāda veidu vai sacensību stilu (pirmā daļa) un to nozīmību vai grūtību (otrā un trešā daļa). Pirmā daļa var būt vesels skaitlis vai abreviatūra un otrā daļa, ja tāda ir, parasti ir veseli skaitļi. Abas daļas atdala ar decimālo punktu (.). Augstāk novērtētas sacensības labākajiem sportistiem dod vairāk reitinga punktus. Pirmā daļa no koda šosejas riteņbraukšanas sacensībās ir "1" viendienas sacensībām un "2" daudzdienu sacensībām. Otrā koda daļa pazīmē sacensību rangu un no pirmās daļas tiek atdalīta ar punktu. 'HC' (ārpus kategorijas) ir augstākā kategorija, kam seko '1' un '2'. Piemēram, sacensības ar kategoriju 1.1 ir viendienas pirmās kategorijas sacensības. Kalnu riteņbraukšanā izmanto divus kodus: "E, lai apzīmētu viendienas sacensības un "D" vairāku dienu sacensībām. Velokrosā visas sacensības apzīmē ar kodu "C". UCI Europe Tour noteikumi UCI Cycling Regulations, Part 2 Road Races Arhivēts 2011. gada 23. jūnijā, Wayback Machine vietnē., 2.1.005