Iloilo (filipīniešu: Lalawigan ng Iloilo, angļu: Province of Iloilo, ilongu: Kapuoran sang Iloilo) ir viena no Filipīnu provincēm valsts vidusdaļā, Rietumu Visaju reģionā. Aizņem Panajas salas dienvidaustrumu daļu, kā arī vairākas mazākas salas Gimarasas šaurumā. Ziemeļos robežojas ar Kapisas un Aklanas provincēm, bet rietumos — ar Antiki. Administratīvi dalās 1 pilsētā un 42 municipalitātēs un sīkāk 1721 barangajā. Provinces centrs ir neatkarīgā pilsēta Iloilo, kas provincē neietilpst, bet lielākā pilsēta ir Pasi. Apdzīvo galvenokārt ilongi, bet ziemeļu daļā arī kapisnoni un rietumos — karaji. Otonas province izveidota 1572. gadā, kad koloniālā administrācija salu sadalīja divās daļās. 1796. gadā no provinces atdalīja rietumu daļu, kur izveidoja Antikes provinci, bet pašu provinci jau dēvēja par Iloilo. 1979. gadā Iloilo pilsētai piešķīra no provinces neatkarīgas pilsētas statusu, bet 1992. gadā no Iloilo pastāvīgā provincē atdalījās Gimarasa. Vikikrātuvē par šo tēmu ir pieejami multivides faili. Skatīt: Iloilo. Encyclopædia Universalis raksts (franciski)