Čeļuskina rags (krievu: мыс Челюскин) ir zemesrags Krievijai piederošās Taimiras pussalas ziemeļu galā, Eirāzijas kontinentālās daļas galējais ziemeļu punkts. Zemesragu apskalo Viļkicka šaurums, kas atdala Severnaja Zemļas arhipelāgu no kontinenta un savieno Laptevu jūru ar Karas jūru. Zemesragu pirmie sasniedza 2. Kamčatkas ekspedīcijas stūrmanis Semjons Čeļuskins un kazaki Feofanovs un Gorohovs 1742. gadā un nodēvēja par Austrumu-ziemeļu ragu (мыс Восточно-Северный). Par godu ekspedīcijas simtgadei Krievijas ģeogrāfiskā biedrība zemesragu pārdēvēja tagadējā vārdā. 1878. gadā zemesragu apmeklēja zviedru polārpētnieks Ādolfs Ēriks Nordenšelds, bet pirmais apkuģot to spēja norvēģu polārpētnieks Fritjofs Nansens 1893. gadā. 1932. gadā zemesragā ierīkota polārstacija Misčeļuskina, kuras otro ziemošanu vadīja Ivans Papaņins. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 147. lpp. Vikikrātuvē par šo tēmu ir pieejami multivides faili. Skatīt: Čeļuskina rags. Encyclopædia Britannica raksts (angliski) Krievijas Lielās enciklopēdijas raksts (krieviski) Topogrāfiskā karte