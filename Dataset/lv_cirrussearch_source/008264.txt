Krista Volfa (vācu: Christa Wolf, dzimusi Krista Īlenfelde (vācu: Christa Ihlenfeld) 1929. gada 18. martā, mirusi 2011. gada 1. decembrī) bija vācu literatūrkritiķe un rakstniece. Viena no redzamākajiem VDR izcelsmes rakstniekiem. Dzimusi 1929. gadā Landsbergā pie Vartas, toreiz Brandenburgā, mūsdienās - Polijas rietumos. Pēc Otrā pasaules kara, kad Vācijas rietumu apgabali tika piešķirti Polijai, pārcēlās uz dzīvi Mēklenburgā. Studēja literatūru Jēnas un Leipcigas Universitātē. Pēc studiju beigām strādāja Rakstnieku savienībā. 1949. gadā iestājās Vācijas Apvienotajā strādnieku partijā (izstājās no partijas 1989 – 1990. gadā). Stasi arhīvi rāda, ka no 1959. līdz 1961. gadam Krista Volfa bija Drošības dienesta ziņotāja (Inoffizieller Mitarbeiter), tomēr rakstītajos ziņojumos attēloja aprakstītās personas pozitīvā gaismā, tāpēc VDR Drošības dienests par Volfu zaudēja interesi, bet, pretēji, 30 gadu garumā viņu izsekoja. Aukstā kara gados Krista Volfa kritizēja VDR vadību, tomēr bija pret Vācijas apvienošanos. Atpazīstamību Volfai atnesa 1961. gadā publicētais romāns "Sašķeltās debesis" (Der geteilte Himmel). Romāns 1966. gadā izdots latviski. Vikikrātuvē par šo tēmu ir pieejami multivides faili. Skatīt: Krista Volfa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Kristas Volfas biogrāfija (angliski)