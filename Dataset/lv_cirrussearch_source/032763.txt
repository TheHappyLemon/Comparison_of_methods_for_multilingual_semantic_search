Aleksejs Drejevs (krievu: Алексей Сергеевич Дреев; dzimis 1969. gada 30. janvārī, Stavropolē) ir Krievijas starptautiskais lielmeistars šahā (1989). Šahu iemācījies spēlēt sešu gadu vecumā. No astoņu gadu vecuma trenējies pie meistara Vladimira Saigina, bet no vienpadsmit gadu vecuma pie starptautiskā meistara Marka Dvorecka. 1983. un 1984. gadā divas reizes pēc kārtas uzvarējis Pasaules jauniešu šaha čempionātos U16 vecuma grupā, bet 1984. gadā ieņēmis arī otro vietu Pasaules jauniešu šaha čempionātos U20 vecuma grupā. 1986. gadā Tallinā dalījis otro vietu PSRS jauno meistaru turnīrā. 1988. gadā kopā ar Borisu Gelfandu dalījis pirmo vietu Eiropas jauniešu šaha čempionātā. 1989. gadā kļuvis par FIDE starptautisko lielmeistaru (GM). Kopš 1990. gada piedalījies Pasaules šaha čempiona nosaukuma izcīņas ciklos. 1990. gadā dalījis 1.-4. vietu zonālajā turnīrā Ļvivā, bet starpzonu turnīrā Manilā ieņēmis 11. vietu un kvalificējies pretendentu mačiem. Pretendentu maču pirmajā kārtā piekāpies Višvanatanam Anandam ar 1½:4½ (+1, -4, =5). Piedalījies FIDE Pasaules šaha čempionātos pēc izslēgšanas sistēmas. 1997. gadā izcīnījis savu lielāko panākumu šajos turnīros, kad nokļuvis līdz ceturtdaļfinālam, kurā zaudējis Borisam Gelfandam. Vēlākajos gados (1999, 2000, 2001, 2004) vienmēr nokļuvis astotdaļfinālos, kuros cietis zaudējumus. 2019. gada augustā Iževskā ieņēmis 9. vietu Krievijas vīriešu šaha čempionāta superfinālā. 2021. gada novembrī Rīgā ierindojies 91. vietā 2021. gada "FIDE Chess.com Grand Swiss" turnīrā. Vairākkārt pārstāvējis Krievijas izlasi lielākajos komandu šaha turnīros: Pasaules šaha olimpiādēs piedalījies 5 reizes (1992-1998, 2004). Komandu vērtējumā izcīnījis 3 zelta (1992, 1994, 1996) un sudraba (2004) medaļas, Pasaules komandu šaha čempionātos piedalījies 4 reizes (1993-2005). Komandu vērtējumā izcīnījis 2 zelta (1997, 2005), sudraba (1993) un bronzas (2001) medaļas, bet individuālajā - zelta (1993) medaļu, Eiropas komandu šaha čempionātos piedalījies 2 reizes (1992, 2005). Komandu vērtējumā izcīnījis zelta (1992) medaļu. «Championship of USSR(Young Masters) - Tallinn January-February 1986». Arhivēts no oriģināla, laiks: 2017. gada 2. aprīlī. Skatīts: 2016. gada 12. aprīlī. 1990 Manila Interzonal Tournament 1991-93 Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 12. aprīlī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. 2021 FIDE Chess.com Grand Swiss Aleksejs Drejevs šahista profils vietnē fide.com Aleksejs Drejevs šahista profils vietnē chessgames.com Aleksejs Drejevs šahista profils vietnē 365chess.com Aleksejs Drejevs šahista profils vietnē chesstempo.com Aleksejs Drejevs šahista profils vietnē olimpbase.org (Pasaules šaha olimpiādes) Aleksejs Drejevs šahista profils vietnē olimpbase.org (Eiropas komandu šaha čempionāti) Aleksejs Drejevs šahista profils vietnē olimpbase.org (Pasaules komandu šaha čempionāti)