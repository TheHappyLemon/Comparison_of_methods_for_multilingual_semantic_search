Robērs Maršāns (franču: Robert Marchand; 1911. gada 26. novembris—2021. gada 22. maijs) bija franču ilgdzīvotājs un riteņbraucējs. Maršāns 1930. gados strādāja Parīzē par ugunsdzēsēju. Pēc Otrā pasaules kara viņš pārcēlās uz Venecuēlu, bet 1950. gados uz Kanādu, kur strādāja par mežcirtēju. 1960. gados viņš atgriezās Francijā, kur strādāja par dārznieku un vīna izplatītāju līdz 1987. gadam. 35 gadu vecumā Maršāns finišēja septītais 1946. gada Grand Prix des Nations sacensībās individuālajā braucienā. Riteņbraukšanai viņš atkal pievērsās 1978. gadā, piedaloties sacensībās. Sacensību braucēja karjeru viņš noslēdza aptuveni 89 gadu vecumā, ap to laiku finišējot Parīze—Bordo sacensībās, 600 kilometrus pieveicot 36 stundās. Maršāns turpināja treniņus arī pēc savas 100. dzimšanas dienas. 2012. gada februārī viņš uzstādīja Pasaules rekordu stundas braucienā trekā virs 100 gadu vecuma grupā ar rezultātu 24,250 km. 2014. gada janvārī viņš šo rekordu uzlaboja līdz 26,927 km. Starp šiem rekordiem viņš 2013. gada septembrī veica arī 300 apļus velodromā Lionā, nobraucot 100 kilometrus 4 stundās, 17 minūtēs un 27 sekundēs. Maršāns ir Francijas komunistu partijas biedrs, kā arī CGT arodbiedrības biedrs ar visilgāko aktīvā biedra stāžu — 90 gadi. Viņš aktīvi piedalījās 1936. gada streikos, kas veidoja pamatu mūsdienu Francijas darba attiecību likumiem. 2017. gada 4. janvārī Maršāns uzstādīja stundas rekordu trekā vairāk nekā 105 gadus veco dalībnieku grupā, veicot vienā stundā 22,547 km. Pēc finiša viņš izteicās: "Es būtu varējis nobraukt labāk, ja būtu redzējis 10 minūšu brīdinājuma zīmi, būtu minies nedaudz ātrāk". 2018. gada janvārī viņš paziņoja, ka vairs nemēģinās uzstādīt jaunus rekordus un ar velosipēdu brauks tikai savam priekam. Pēc 106. dzimšanas dienas ārsti ieteica pārtraukt mēģināt uzstādīt rekordus. Viņš paklausīja, bet turpināja dalību sacensībās. 2018. gada februārī viņš piedalījās 4000 metru sacensības trekā, kur bija uzstādījis savu pēdējo rekordu. 107. dzimšanas dienā viņš veica 20 kilometru braucienu Ardēšā. Pēc savas 108. dzimšanas dienas viņš pārtrauca braukt ar velosipēdu ārpus mājas dzirdes traucējumu dēļ. Maršāns nomira 2021. gada 22. maijā 109 gadu vecumā. A 102 ans, Robert a l'énergie d'un homme de 45!. Le Parisien. 25 October 2013 Robert Marchand sets new 100-kilometer speed record. Agence France Presse. 28 September 2012 Robert Marchand. cyclingarchives.com «Hour record holder Marchand retires….at 106 years of age | CyclingTips». CyclingTips (angļu). 2018-01-10. Arhivēts no oriģināla, laiks: 2018-01-09. Skatīts: 2018-01-10. Daniel McMahon (31 January 2014) When your age hits the triple digits, it's like riding a bike. Time 102-year-old French cyclist breaks world record. Associated Press (31 January 2014) new mondial record at 105 years old 22.547 kilometers in one hour . Franceinfos. 4 January 2017 Robert Marchand 105-year-old sets new Hour Record with 22.547km ride . News Of This Today. ' 4 January 2017 Rebecca Rosman. «At 106, champion cyclist Robert Marchand refuses to stop pedaling». USA Today, 2018. gada 27. februāris. Skatīts: 2018. gada 24. aprīlis. Simon MacMichael. «Robert Marchand celebrates 107th birthday – with 20km spin». road.cc, 2018. gada 29. novembris. Skatīts: 2019. gada 10. novembris. Nathalie Rodrigues. «Robert Marchand, cycliste mascotte de l'Ardéchoise, fête ses 108 ans» (franču). France Bleu, 2019. gada 26. novembris. Skatīts: 2020. gada 24. janvāris. The Washington Post. Robert Marchand,record-setting centenarian cyclist, dies at 109 «Robert Marchand, record-setting centenarian cyclist, dies at 109» (English). Skatīts: 2021. gada 22. maijs. Vikikrātuvē par šo tēmu ir pieejami multivides faili. Skatīt: Robērs Maršāns. Cycling Archives profils (angliski)