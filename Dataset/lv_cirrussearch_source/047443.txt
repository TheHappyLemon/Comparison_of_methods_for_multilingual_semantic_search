Šeit ir apkopoti 2007. gada sporta notikumi. 11. janvāris — futbola superzvaigzne Deivids Bekhems paziņoja ka atstās "Real Madrid C.F.", lai pievienotos ASV komandai "Los Angeles Galaxy". 28. janvāris — Ķīnā, Čunčinā, sākās 2007. gada Āzijas ziemas spēles. 18. marts — 2007. gada F1 sezona sākās Albertparka trasē, pārliecinošu uzvaru izcīnīja Kimi Reikenens. 24. marts — pirmo oficiālo futbola spēli aizvasda Melnkalnes futbola izlase, kurā tā ar 2-1 uzvarēja Ungārijas futbola izlase. 8. aprīlis — Začs Džonsons uzvarēja ASV golfa Masterturnīrā. 14. aprīlis — bijušais šaha čempions Garijs Kasparovs aizturēts Maskavā par piedalīšanos aizliegtā gājienā; 17. aprīlis — 2014. gada Āzijas spēles nolēma organizēt Dienvidkorejas pilsētā Inčonā. 18. aprīlis — Polija un Ukraina tika izvēlētas par Euro 2012 mājvietu. 13. maijs — 2007. gada Pasaules čempionātā hokejā uzvarēja Kanādas valstsvienība. 4. jūlijs — Soči tika izraudzīti par 2014. gada ziemas olimpisko spēļu mājvietu. 29. jūlijs — pirmoreiz par Āzijas kausa čempioniem futbolā kļuva Irākas valstsvienība, ar rezultātu 1:0 uzvarot Saūda Arābijas komandu. 24. augusts—2. septembris — Japānā notika gada Pasaules čempionāts vieglatlētikā. 25. augusts — futbola spēlē starp Getafe CF un Seville FC saļima Antonio Puerta. Viņš nomira dažas dienas vēlāk, slimnīcā. 13. septembris — McLaren Formula 1 komanda zaudēja visus gadā nopelnītos punktus pēc spiegošanas skandāla. 15. septembris — helikoptera avārijā Skotijā gāja bojā rallija pilots Kolins Makrejs un viņa piecgadīgais dēls. 8. oktobris — vieglatlēte Meriona Džonsa atteicās no savām olimpiskajām medaļām dažas dienas pēc tam, kad viņa atzinās dopinga lietošanā. 20. oktobris — Pasaules Kausā regbijā zelta medaļas izcīnīja Dienvidāfrika. 21. oktobris — 2007. gada F1 sezona noslēdzās Interlagušas trasē, uzvaru gan sacīkstē, gan čempionātā izcīnīja Kimi Reikenens. 30. oktobris — Brazīlija paziņoja, ka tā rīkos 2014. gada FIFA Pasaules kausu. 25. aprīlis — Alans Bols (Alan Ball), Anglijas futbolists un treneris (dzimis 1945) 28. augusts — Antonio Puerta, spāņu futbolists (dzimis 1984) 15. septembris — Kolins Makrejs (Colin McRae), britu autorallija pilots (dzimis 1968) 7. oktobris — Noriks Abe (Norick Abe), japāņu motociklists (dzimis 1975) 9. decembris — Rafaels Sperafiku (Rafael Sperafico), brazīliešu autosportists (dzimis 1981) 2007. gads Latvijas sportā, raksts Diena.lv (29.12.2007)