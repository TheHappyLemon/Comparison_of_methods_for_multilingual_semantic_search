Humenne (slovāku: Humenné) ir pilsēta Slovākijas austrumos, Prešovas apgabala Humennes apriņķa centrs pie Laborecas upes tradicionālajā Zemplīnas novadā. Rakstos pirmoreiz minēta 1317. gadā. Tāpat kā visa Slovākija, gadsimtiem bijusi Ungārijas sastāvā. Pilsēta attīstījās kā feodāļu dzimtas Drugetu rezidence. 1619. gada 23. novembrī pie pilsētas notika Humennes kauja, kurā poļu karaspēks jeb t.s. lisovčiki (lisowczycy) sakāva Ģerģa I komandētos Transilvānijas spēkus. Pēc etniskā sastāva pilsētas iedzīvotāji ir slovāki (87,8 %), rusīni (4,84 %) un čigāni (3,27 %). Pēc reliģiskās piederības - katoļi (57,91 %), grieķu katoļi (23%), bez konfesijas (8,69 %) un pareizticīgie (5,91 %). Humenne ir futbolista Mariāna Čišovska (Marián Čišovský, 1979) dzimtā pilsēta. Vikikrātuvē par šo tēmu ir pieejami multivides faili. Skatīt: Humenne. Q110227967.