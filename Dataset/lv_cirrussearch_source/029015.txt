Valērijs Borzovs (ukraiņu: Валерій Пилипович Борзов, krievu: Валерий Филиппович Борзов; dzimis 1949. gada 20. oktobrī) ir bijušais Ukrainas vieglatlēts, bijis Ukrainas Olimpiskās komitejas prezidents, Ukrainas Vieglatlētikas federācijas prezidents, Ukrainas jaunatnes un sporta ministrs. Sportista karjeras laikā skrējis sprinta distances. PSRS Nopelniem bagātais sporta meistars. Divas reizes piedalījies Olimpiskajās spēlēs (1972, 1976). 1972. gadā Minhenē izcīnījis zelta medaļu 100 m un 200 m distancē, kā arī sudraba medaļu PSRS komandas sastāvā 4x100 m stafetē. 1976. gadā Monreālā izcīnījis bronzas medaļu 100 m distancē un PSRS komandas sastāvā 4x100 m stafetē. Ar panākumiem startējis Eiropas čempionātā — četras reizes kļuvis par čempionu, vienu reizi izcīnījis sudraba medaļu. Vairākas reizes uzstādījis Eiropas rekordu gan 100 m, gan 200 m distancē, 1972. gadā uzstādījis gada labāko rezultātu pasaulē (20,00 s) 200 m distancē. 1991. gadā kļuvis par pirmo Ukrainas Olimpiskās komitejas prezidentu, amatā līdz 1998. gadam. Ticis ievēlēts Ukrainas parlamentā Augstākajā Radā (1998—2006). No 1991. līdz 1996. gadam ieņēmis Ukrainas jaunatnes un sporta ministra amatu. Kopš 1994. gada ir SOK loceklis. No 1996. līdz 2012. gadam ieņēmis Ukrainas Vieglatlētikas federācijas prezidenta amatu. Vikikrātuvē par šo tēmu ir pieejami multivides faili. Skatīt: Valērijs Borzovs. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)