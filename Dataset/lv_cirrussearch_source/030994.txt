Džovanni Leonardo di Bona (itāļu: Giò Leonardo Di Bona; 1542. gads, Kalabrija — 1597. gads) bija Itālijas šahists. Piedzimis Kutro pilsētā Itālijas provincē Kalabrijā. Studējis Romā tiesību zinātni, kad iepazinies ar šaha spēli. 1560. gadā zaudējis maču tā laika labākajam Spānijas šahistam Ruī Lopesam de Seguram. No 1566. gada līdz 1572. gadam daudz ceļojis un vienlaikus spēlējis šahu Dženovā, Marseļā un Barselonā. Kļuvis par vienu no sava laika labākajiem šahistiem. 1575. gadā apmeklējis Madridi, kur Spānijas karaļa Felipes II galmā apspēlējis Ruī Lopesu de Seguru un citus labākos Spānijas un Portugāles šahistus. Ticis noindēts pēc atgriešanās dzimtajā Itālijā. Pēc nostāstiem to izdarījis kāds konkurents, kurš apskaudis "šaha karaļa" slavu. 1634. gadā Leonardo dzīves stāstu uzrakstījis cits Itālijas šahists — Alesandro Salvio. Šahista profils chessgames.com mājaslapā (angliski)