Svinoujsce (poļu: Świnoujście) ir pilsēta Polijas galējos ziemeļrietumos Rietumpomožes vojevodistē. Atrodas uz Ūzedomas, Volinas un vairākām mazākām salām. Osta pie Baltijas jūras un Ščecinas līča. Atsevišķas pilsētas daļas savieno divas prāmja līnijas. Vēsturiskais pilsētas vācu nosaukums — Svineminde (vācu: Swinemünde). Pilsētas tiesības 1765. gadā piešķīra Prūsijas karalis Frīdrihs II Lielais. Svinemindes osta bija spēcīgi nocietināta. Pēc Otrā pasaules kara pilsēta tika piešķirta Polijai, vācu iedzīvotāji padzīti, bet pilsētā apmetās iedzīvotāji no Polijas austrumu apgabaliem, ko ieņēma PSRS. Līdz 1990. gadiem pilsētā bija PSRS Baltijas kara flotes kara bāze. Volinas nacionālais parks (Woliński Park Narodowy) Volinas nacionālais parks Vikikrātuvē par šo tēmu ir pieejami multivides faili. Skatīt: Svinoujsce. Encyclopædia Britannica raksts (angliski) Svinoujsces bāka — augstākā Baltijas jūrā