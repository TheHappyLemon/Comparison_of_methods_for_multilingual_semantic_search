"Meistars un Margarita" (krievu: Мастер и Маргарита) ir 2005. gada Krievijas televīzijas seriāls, kura autors, režisors un scenārists ir Vladimirs Bortko. Seriāla sižets veidots pēc Mihaila Blugakova tāda paša nosaukuma romāna. Tā pirmizrāde notika 2005. gada 19. decembrī televīzijas kanālā Rossija. Moto: "Manuskripti nedeg!". Šis bija Vladimira Bortko otrais mēģinājums ekranizēt Bulgakova romānu. 2000. gadā viņu jau aicināja ekranizēt romānu NTV kanāla studijā Kino-Most, tomēr pēdējā brīdī studijai neizdevās vienoties ar Sergeju Šilovski, Bulgakova sievas Jeļenas mazdēlu, kurš pasludināja sevi par autortiesību īpašnieku. 2005. gadā kanālam Rossija izdevās panākt vienošanu ar Šilovski. 1930. gadu ainas filmēja Sanktpēterburgā, bet Bībeles ainas — Bulgārijā un Krimā. Neskatoties uz sākotnēji pausto kritiku, ka televīzijas seriālā nebūs iespējams attēlot romāna daudzslāņaino stāstījumu, kā arī tā sociālpolitisko un metafizisko tēmu sarežģītību, seriāls kļuva par vienu no veiksmīgākiem seriāliem Krievijas televīzijā. Seriālam ir trīs sižeta līnijas: Pirmā no tām ir satīra par Padomju Savienību, kad pie varas bija Josifs Staļins. Darbība notiek 1930. gadu Maskavā, kad tur ierodas Sātans kopā ar savu svītu, lai rīkotu ikgadējo Pavasara pilnmēness balli. Otrās sižeta līnijas darbība notiek Jeruzalemē, tā stāsta par prefekta Poncija Pilāta rīcībām Jēzus krustā sišanas laikā, kā arī pirms un pēc tās. Trešā sižeta līnija stāsta Margaritu un viņas mīļoto, vārdā nenosaukto rakstnieku Meistaru, kurš sarakstīja reliģisku romānu par Ponciju Pilātu, kas ateistiskajā Padomju Savienībā bija tabuēts temats. Oļegs Basilašvili — Volands Aleksandrs Gaļibins — Meistars (ieskaņoja Sergejs Bezrukovs) Anna Kovaļčuka — Margarita Kirils Lavrovs — Poncijs Pilāts Sergejs Bezrukovs — Ješua Aleksandrs Abdulovs — Korovjevs Aleksandrs Fiļipenko — Azazello Vano Miraņans / Aleksandrs Baširovs — Begemots (ieskaņoja Semjons Furmans) Vladislavs Galkins — Ivans Bezdomnijs Taņa Ju — Gella Dmitrijs Nagijevs — Jūda Iskariots / Barons Maigels Ļubomirs Laucevičs — Afranijs (ieskaņoja Oļegs Basilašvili) Aleksandrs Adabašjans — Berliozs Genadijs Bogačovs — Mogaričs Valentīns Grafts — Kaiafa / Lavrentijs Berija Semjons Strugačovs — Levijs Matejs Valērijs Zolotuhins — Bosojs Vasilijs Ļivanovs — Stravinskis Romans Karcevs — Poplavskis Iļja Oļeiņikovs — Rimskis Aleksandrs Ponkratovs-Čornijs — Ļihodejevs Valentīns Smirnitskis — Sempļejarovs Ivans Krasko — taksometra vadītājs Борис Макаренко. «Время Мастра». Politcom, 2005. gada 27. decembrī. IMDb profils (angliski)