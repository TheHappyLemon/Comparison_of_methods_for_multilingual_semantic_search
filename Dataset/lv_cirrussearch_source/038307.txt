Meri Arabidze (gruzīnu: მერი არაბიძე; dzimusi 1994. gada 25. februārī Samtredijā) ir Gruzijas starptautiskā lielmeistare šahā (2012). Trīs reizes uzvarējusi Eiropas jauniešu šaha čempionātos: 2004. gadā U10 vecuma kategorijā, 2006. gadā U12 vecuma kategorijā un 2008. gadā U14 vecuma kategorijā. Tāpat trīs reizes uzvarējusi Pasaules junioru šaha čempionātos: 2004. gadā U10 vecuma kategorijā, 2005. gadā U12 vecuma kategorijā un 2011. gadā U18 vecuma kategorijā. 2014. gadā uzvarējusi Maskavas šaha festivāla Moscow Open G turnīrā, kurā spēlējušas tikai studentes. 2019. gadā uzvarējusi Gruzijas sieviešu šaha čempionātā. 2023. gada februārī izcīnījusi 3. vietu Gruzijas sieviešu šaha čempionātā. 2015. gadā Sočos piedalījusies Pasaules šaha čempionātos sievietēm pēc izslēgšanas sistēmas, kurā 1. kārtā uzvarējusi Elizabetu Pēcu, 2. kārtā uzvarējusi Janjetu Marrero Lopesu, 3. kārtā uzvarējusi Viktoriju Čmilīti, bet ceturtdaļfinālā zaudējusi Dronavalli Hārikai. 2020. gada augustā izcīnījusi 2. vietu Gruzijas sieviešu šaha čempionātā. 2021. gada novembrī Rīgā ierindojusies 36. vietā 2021. gada "FIDE Chess.com Grand Swiss" turnīrā sievietēm. 2023. gada martā Melnkalnē uzvarējusi Eiropas individuālajā šaha čempionātā sievietēm. 2024. gada februārī izcīnījusi 3. vietu Gruzijas sieviešu šaha čempionātā. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 2 reizes (2018, 2022). Komandu vērtējumā izcīnījusi sudraba (2022) un bronzas (2018) medaļas; Eiropas komandu šaha čempionātos piedalījusies 3 reizes (2013-2015, 2019). Komandu vērtējumā izcīnījusi sudraba (2019) un bronzas (2015) medaļas; Pasaules komandu šaha čempionātos piedalījusies 4 reizes (2015, 2019, 2021, 2023). Komandu vērtējumā izcīnījusi 2 zelta (2015, 2023) un 2 bronzas (2019, 2021) medaļas. Individuālajā vērtējumā izcīnījusi zelta (2015) un bronzas (2015) medaļas. Par panākumiem turnīros FIDE 2009. gadā Arabidzei piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. 2014. gadā saņēmusi starptautiskā meistara nosaukumu vīriešiem (IM). Moscow-Open 2014 G GEO Women 76th Ch Georgian Women 80th Championship 2015 FIDE Knockout Matches GEO Women 77th Ch 2021 FIDE Chess.com Women's Grand Swiss 23rd European Women Chess Championship GEO Women 81st Ch 44th Olympiad Chennai 2022 Open OlimpBase :: European Women's Team Chess Championship :: Meri Arabidze OlimpBase :: World Women's Team Chess Championship :: Meri Arabidze Title Applications (WGM): Arabidze, Meri Title Applications (IM): Arabidze, Meri Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)