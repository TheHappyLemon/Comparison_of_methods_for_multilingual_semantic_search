Alkudija (spāņu: Alcúdia; izrunā: [əɫˈkuðiə]) ir pilsēta un pašvaldība Spānijā, Baleāru Salu autonomajā apgabalā. Pilsēta ir galvenais tūrisma centrs Maļorkas ziemeļos. Tā ir liels kūrorts, kurš ir populārs ģimeņu tūristu vidū. Vairums viesnīcu atrodas Port d'Alcúdia un Platja d'Alcúdia pie 14 km garās pludmales, kura stiepjas līdz pat Kanpikafortai. Alkudijas vecpilsēta ir labi saglabājusies ar ēkām pat no 13. gadsimta. Vecpilsētu ieskauj viduslaiku mūris. 1920. gados Maļorku un arī Alkudiju sāka apmeklēt pirmie tūristi. Tas notika ierobežotā mērogā un ciemata ekonomika īpaši neuzlabojās. 1970. gadu sākumā bija skaidrs, ka Alkudijas nākotne ir saistīta ar tūrismu. 15 gadus vēlāk vecā Puerto de Alcúdia osta bija pārveidojusies par nozīmīgu Eiropas tūrisma kūrortu. 1990. gados celtniecības bums samazinājās un tika pieņemti vairāki lēmumi, lai nodrošinātu kūrorta kvalitāti. Tūrisma industrija piedāvā izklaides iespējas gan relaksācijas, gan aktīvās atpūtas cienītājiem. Ir pieejams golfa laukums un tiek piedāvāti pārgājienu un velotūrisma maršruti. Vecpilsēta ir saglabāta un pielāgota kājāmgājējiem. Šobrīd tā ir viena no apmeklētākajām pilsētām Maļorkā. Vikikrātuvē par šo tēmu ir pieejami multivides faili. Skatīt: Alkudija. Oficiālā tīmekļa vietne Alkudijas tūrisma informācijas vietne Alkudijas ceļojumu gids Alkudija ekotūrisma kopienā Arhivēts 2016. gada 4. martā, Wayback Machine vietnē. 2023. gada Spānijas municipālais reģistrs.