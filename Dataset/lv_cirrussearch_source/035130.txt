Kolumbijas Revolucionārie bruņotie spēki — Tautas armija (spāņu: Fuerzas Armadas Revolucionarias de Colombia—Ejército del Pueblo, FARC-EP), arī Kolumbijas Revolucionārie bruņotie spēki (spāņu: Fuerzas Armadas Revolucionarias de Colombia, FARC) bija kreisa, militāra, teroristiska partizānu organizācija Kolumbijā, kas bija iesaistīta Kolumbijas bruņotajā konfliktā no 1964. gada līdz 2017. gadam. FARC radās Aukstā kara laikā kā marksistisks-ļeņinisks nabadzīgo zemnieku spēks un Kolumbijas Komunistiskās partijas militārais spārns, kas aizstāv agrārismu un pretimperiālismu. Naudu viņi ieguva nolaupot cilvēkus un prasot izpirkuma maksu, nelegāli rokot izrakteņus, ievācot nodokļus savā teritorijā, ražojot un izplatot narkotikas. 2016. gada jūnijā FARC Havanā notiekošajās miera sarunās ar Kolumbijas valdību noslēdza pamieru. 2016. gada 25. augustā tika parakstīts galīgais miera līgums, kuru kolumbiešiem bija jāapstiprina referendumā, kas notika 2. oktobrī. Referendumā iedzīvotāji tomēr nobalsoja pret miera līgumu (pretinieki uzskata, ka miera līgums ar partizāniem nav iespējams, tiem jāstājas tiesas priekšā). Pēc tam tika sagatavota jauna miera līguma redakcija, ko ratificēja Kolumbijas parlaments un 2017. gadā FARC uzsāka atbruņošanos. Kolumbijas bruņotais konflikts Tautas atbrīvošanas armija Nacionālās atbrīvošanas armija «Kolumbijas valdība un FARC vienojas par kaujinieku atbruņošanos». Lsm.lv. Skatīts: 2016. gada 25. augustā. «Colombia army raids illegal mines funding FARC rebels». Reuters (angliski). 2015. gada 11. maijā. Skatīts: 2016. gada 8. februārī. «Gold overtakes drugs as source of Colombia rebel funds» (angliski). BBC News. 2012. gada 17. jūnijā. «Guerrilla miners». The Economist (angliski). 2011. gada 27. janvārī. «Kolumbijas valdība noslēdz «galīgo» pamieru ar grupējumu FARC». Lsm.lv. Skatīts: 2016. gada 25. augustā. «Kolumbijas valdība un partizāni panāk vēsturisku miera vienošanos». Lsm.lv. Skatīts: 2016. gada 25. augustā.