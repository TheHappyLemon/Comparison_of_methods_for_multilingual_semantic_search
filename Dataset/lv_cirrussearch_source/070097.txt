Vanesa Nuala Kirbija (angļu: Vanessa Nuala Kirby; dzimusi 1988. gada 18. aprīlī) ir angļu aktrise. Karjeras sākumā atveidojusi vairākas lomas teātrī. Kļuvusi starptautiski atpazīstama pēc Princeses Mārgaretas lomas atveidošanas Netflix seriālā "Kronis" (2016—2017), par ko saņēmusi BAFTA televīzijas balvu. Atveidojusi lomas arī filmās "Ātrs un bez žēlastības: Hobss un Šovs" (2019) un divās "Neiespējamā misija" sērijas filmās. Par lomu filmā Pieces of a Woman (2020) saņēmusi Venēcijas kinofestivāla labākās aktrises balvu, kā arī nominēta Amerikas Kinoakadēmijas balvai kategorijā "Labākā aktrise galvenajā lomā". 2023. gadā atveidojusi Žozefīnes de Boarnē lomu Ridlija Skota filmā "Napoleons". Vikikrātuvē par šo tēmu ir pieejami multivides faili. Skatīt: Vanesa Kirbija. IMDb profils (angliski) AllMovie profils (angliski)