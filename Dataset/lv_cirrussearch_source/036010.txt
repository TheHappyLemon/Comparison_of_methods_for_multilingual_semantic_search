Aleksejs Jermoļinskis (angļu: Alex Yermolinsky, krievu: Алексей Владиславович Ермолинский; dzimis 1958. gada 11. aprīlī Ļeņingradā) ir Krievijā dzimis ASV starptautiskais lielmeistars šahā (1992). 1985. gadā pēc uzvaras papildu mačā kļuvis par Ļeņingradas pilsētas šaha čempionu. 1986. gadā Maskavas komandas CSKA sastāvā kļuvis par Eiropas šaha klubu kausa uzvarētāju. 1989. gadā pārcēlies uz dzīvi Itālijā, kur uzvarējis vairākos vietējos šaha turnīros, bet 1990. gadā devies uz ASV, kur drīzumā kļuvis par šīs valsts pilsoni. Uzvarējis starptautiskos šaha turnīros Filadelfijā (1992, 1993, 1995, 1998), Groningenā (1996), Losandželosā (1996), Sanpaulu (2000), Sanfrancisko (2003, 2005), Sandjego (2003). Divas reizes uzvarējis ASV šaha čempionātos: 1993. gadā kopā ar Aleksandru Šabalovu un 1996. gadā. 2001. gadā Peru uzvarējis Amerikas kontinenta individuālajā šaha čempionātā. Par panākumiem turnīros FIDE 1990. gadā Jermoļinskim piešķīrusi starptautiskā meistara (IM), bet 1992. gadā - starptautiskā lielmeistara (GM) nosaukumu. Četras reizes (1997, 1999, 2000, 2001) piedalījies Pasaules šaha čempionātos pēc izslēgšanas sistēmas, kur labāko panākumu guvis 2000. gadā Ņūdelī, kad iekļuvis 3. kārtā, kurā zaudējis Maiklam Adamsam. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 5 reizes (1992-2000). Komandu vērtējumā izcīnījis sudraba (1998) un bronzas (1996) medaļas. Individuālajā vērtējumā izcīnījis sudraba un bronzas (abas - 1996) medaļas; Pasaules komandu šaha čempionātā piedalījies 2 reizes (1993-1997). Komandu vērtējumā izcīnījis zelta (1993) un sudraba (1997) medaļas. Individuālajā vērtējumā izcīnījis 2 bronzas (1993, 1997) medaļas. Pazīstams arī kā šaha teorijas grāmatu autors. 2012. gadā uzņemts ASV šaha slavas zālē. Precējies ar lietuviešu izcelsmes ASV šaha lielmeistari Kamilu Baginskaiti. Ģimenē ir divi bērni: dēls Eds (dzimis 1998. gada 17. maijā) un meita Grēta (dzimusi 2003. gada 21. augustā). Yermolinsky, Alex (2000). Road to Chess Improvement. Gambit Publications. ISBN 1-901983-24-2. Yermolinsky, Alex (2006). Chess Explained: The Classical Sicilian. Gambit Publications. ISBN 1-904600-42-5. «Championship of Leningrad - 1985». Arhivēts no oriģināla, laiks: 2017. gada 4. maijā. Skatīts: 2016. gada 25. oktobrī. OlimpBase :: 5th European Chess Club Cup, 1985/1986, CSKA Moscow «39th US Championship; 1993». Arhivēts no oriģināla, laiks: 2016. gada 10. oktobrī. Skatīts: 2016. gada 25. oktobrī. «42 US Championship; July 1996». Arhivēts no oriģināla, laiks: 2016. gada 8. jūnijā. Skatīts: 2016. gada 25. oktobrī. 2000 FIDE Knockout Matches OlimpBase :: Men's Chess Olympiads :: Alexander Yermolinsky OlimpBase :: World Men's Team Chess Championship :: Alexander Yermolinsky "The Yerminator" enters U.S. Chess Hall of Fame Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)