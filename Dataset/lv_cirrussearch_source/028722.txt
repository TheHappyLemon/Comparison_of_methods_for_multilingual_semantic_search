Endre Šteiners (ungāru: Steiner Endre; 1901. gada 27. jūnijs Budapešta - 1944. gada 29. decembris Budapešta) bija ebreju izcelsmes Ungārijas šahists. Piedzimis matemātikas skolotāja un šahista Bernharda Šteinera (1874-1944) ģimenē. No 15 gadu vecuma Endre Šteiners ir bijis Budapeštas šaha pulciņa dalībnieks un jaunatnes šaha sacensību dalībnieks. No 1920. gadu vidus kļuvis par vienu no Ungārijas vadošajiem šahistiem. Labākie rezultāti starptautiskajos šaha turnīros: 2. vieta Portsmutā (1923), 2. vieta Trenčanske Teplicē, 6. vieta Ķemeros (1937). Bijis pazīstams arī kā šaha atklātņu teorētiķis. Ungārijas izlases sastāvā piedalījies piecās oficiālajās un trijās neoficiālajās Pasaules šaha olimpiādēs: oficiālajās šaha olimpiādēs izcīnījis 2 zelta (1927, 1928) un 2 sudraba medaļas (1930, 1937) komandu vērtējumā, kā arī sudraba medaļu (1937) individuālajā vērtējumā. neoficiālajās šaha olimpiādēs izcīnījis 2 zelta (1926, 1936) un 1 sudraba medaļu (1924) komandu vērtējumā. Otrā pasaules kara laikā kopā ar tēvu gājis bojā koncentrācijas nometnē. Arī Endres Šteinera jaunākais brālis Lajošs (1903-1975) ir bijis pazīstams šahists, kas uzvarējis Ungārijas un Austrālijas šaha čempionātos. Portsmouth 1923 Trencianske Teplice 1928 Endre Šteiners šahista profils vietnē chessgames.com Endre Šteiners šahista profils vietnē 365chess.com Endre Šteiners šahista profils vietnē chesstempo.com Endre Šteiners šahista profils vietnē olimpbase.org (Oficiālās šaha olimpiādes) Endre Šteiners šahista profils vietnē olimpbase.org (Neoficiālās šaha olimpiādes)