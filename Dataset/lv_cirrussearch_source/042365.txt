Nora Ģakova (albāņu: Nora Gjakova; dzimusi 1991. gada 9. maijā) ir albāņu tautības Kosovas džudiste, kas līdz 2011. gadam pārstāvējusi Albāniju. Viņa startē vieglajā svarā — klasē līdz 57 kg. 2010. gadā Nora Ģakova kā neatkarīga dalībniece piedalījās Pasaules džudo U20 meistarsacīkstēs un ieņēma tur septīto vietu. 2011. gadā, pārstāvot Albāniju, viņa uzvarēja divus starptautiskus U20 turnīrus Leibnicā un Pakšā. Pārstāvot Kosovu 2012. gadā viņa uzvarēja Šveices atklātajās džudo meistarsacīkstēs Ženēvā. 2012. gada Pasaules kausa izcīņas sacensībās Roma viņa izcīnīja trešo vietu, šeit startējot kā neatkarīga sportiste. 2013. gadā kā kosoviete viņa ieguva septīto vietu Pasaules meistarsacīkstēs. No šī brīža turpmāk viņa startējusi tikai kā Kosovas pārstāve. 2014. gadā Vroclavā viņa ieguva U23- Eiropas meistartitulu. 2015. gada Eiropas meistarsacīkstes bija iekļautas Eiropas spēļu programmā un notika Baku. Ģakova pusfinālā zaudēja ungārietei Hedvigai Karakasai un ieguva bronzas medaļu. Gadu vēlāk Eiropas meistarsacīkšu pusfinālā Kazaņā viņa piekāpās bulgārietei Ivelinai Iljevai un, tāpat kā pirms gada, mājup atveda bronzas medaļu. 2016. gada vasaras olimpiskajās spēlēs no Kosovas piedalījās divas džudistes: Majlinda Kelmendi ieguva zelta medaļu pusvieglā svarā, bet Nora Ģakova piedzīvoja zaudējumu pret rumānieti Korinu Keprioriu un ieņēma devīto vietu vieglajā svarā. Noras Ģakovas rezultāti olimpiskajās spēlēs. Arhivēts 2017. gada 20. oktobrī, Wayback Machine vietnē. (angliski) Pasaules džudo U20 meistarsacīkšu rezultāti. 2011. gada Eiropas kausa izcīņas U20 rezultāti. 2012. gada Šveices džudo meistarsacīkšu rezultāti. 2012. gada pasaules kausa izcīņas rezultāti Romā. 2013. gada Pasaules meistarsacīkšu rezultāti. Olympedia profils (angliski) The Sport.org profils (angliski) JudoInside profils (angliski) Noras Ģakovas profils mājas lapā JudoInside.com (angliski) Noras Ģakovas profils Starptautiskās Džudo federācijas mājas lapā. (angliski)