Šis raksts ir par salu Filipīnās. Par provinci skatīt rakstu Kamigina (province). Kamigina (Camiguin) ir sala Filipīnu arhipelāgā, administratīvi ietilpst Ziemeļmindanao reģionā, kur kopā ar divām sīkām saliņām veido Kamiginas provinci. Apdzīvo galvenokārt kamigiņoni, bet ikdienā visplašāk lietotā ir sebuāņu valoda. Lielākā apdzīvotā vieta ir provinces centrs Mambahao ar 41 094 iedzīvotājiem municipalitātes robežās. Izvietojusies arhipelāga dienviddaļā Boholas jūrā. 9 km plats jūras šaurums to atdala no Mindanao dienvidos. Krasta līnija mēreni izrobota. Sala vulkāniskas izcelsmes, kalnaina, to veido līdz 1630 m vjl augstais Mambahao vulkāna masīvs salas vidusdaļā. Valda tropu musonu klimats. Salas ziemeļdaļā 2004. gadā izveidota aizsargājamā teritorija «Timpoonga—Hibokhiboka dabas piemineklis» 22,3 km² platībā. ISLAND DIRECTORY. Islands of Philippines Mount Timpoong-Hibok-Hibok Natural Monument Encyclopædia Britannica raksts (angliski)