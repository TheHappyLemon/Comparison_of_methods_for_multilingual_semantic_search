Tedžona (korejiešu: 대전시, izrunā: [tɛdʑʌn]) ir viena no sešām Dienvidkorejas lielpilsētām. Pēc iedzīvotāju skaita tā ir piektā lielākā Dienvidkorejas pilsēta. Tedžona tiek dēvēta par "Āzijas silīcija ieleju" vai "augsto tehnoloģiju pilsētu". Līdz 1910. gadam Tedžona bija mazs ciemats. Tā nonāca Japānas impērijas kontrolē, kas caur ciematu izbūvēja dzelzceļa līnijas. Līdz ar to Tedžona atradās krustcelēs un strauji izauga par pilsētu. Līdz 1945. gadam, kamēr pilsēta atradās Japānas kontrolē, tās nosaukums bija Taidena (大田). Korejas kara laikā Tedžona īslaicīgi bija Dienvidkorejas galvaspilsēta. 1979. gadā Tedžonā tika uzbūvēta tolaik pasaules lielākā riepu ražošanas rūpnīca Hankook. Tedžonā ir 18 universitātes. 1993. gadā Tedžonā notika Pasaules izstāde, savukārt 2000. gadā tur notika Starptautiskā matemātikas olimpiāde. 2002. gada FIFA Pasaules kausa laikā Tedžonā tika aizvadītas trīs futbola spēles. Vikikrātuvē par šo tēmu ir pieejami multivides faili. Skatīt: Tedžona. Encyclopædia Britannica raksts (angliski) Encyclopædia Universalis raksts (franciski) http://worldpopulationreview.com/countries/south-korea-population/cities/.