Frīdrihs Karls Ludvigs Konstantins fon Hessens (Friedrich Karl Ludwig Konstantin Landgraf von Hessen, dzimis 1868. gada 1. maijā, miris 1940. gada 28. maijā) bija Vācijas firsts, imperatora Vilhelma II brālēns. Pirmā pasaules kara beigās 1918. gadā ievēlēts par Somijas karali, bet netika kronēts. Frīdriha tēvs bija landgrāfs Frīdrihs Vilhelms fon Hessens, Dānijas karaspēka virsnieks; māte — Prūsijas Margarete. 1893. gada 25. janvārī Frīdrihs Karls apprecējās ar Prūsijas Margareti, ķeizara Vilhelma II jaunāko māsu. Viņiem bija seši bērni, no tiem divreiz piedzima dvīņi. Somijas valdošās aprindas pēc neatkarības pasludināšanas un uzvaras pilsoņu karā vēlējās atjaunot monarhiju un simpatizēja Vācijai. 1918. gada 9. oktobrī Somijas parlaments par karali ievēlēja Frīdrihu Karlu. Novembrī Vācija tika sakauta karā un kapitulēja. 14. decembrī Frīdrihs Karls, tā arī neieradies Somijā un nekāpis tronī, atteicās no Somijas karaļa troņa. Vikikrātuvē par šo tēmu ir pieejami multivides faili. Skatīt: Frīdrihs Karls fon Hessens. Encyclopædia Britannica raksts (angliski)