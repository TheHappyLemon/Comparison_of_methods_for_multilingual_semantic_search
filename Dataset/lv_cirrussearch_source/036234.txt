Maikls Ričards "Maiks" Penss (angļu: Michael Richard "Mike" Pence; dzimis 1959. gada 7. jūnijā) ir amerikāņu politiķis. 58. ASV viceprezidents. No 2013. līdz 2017. gadam bija Indiānas štata gubernators. Laikā no 2001. līdz 2013. gadam darbojies ASV Pārstāvju palātā. 2012. gadā ievēlēts Indiānas gubernatora amatā. Kandidējis arī 2016. gada Indiānas gubernatora vēlēšanās, taču 2016. gada jūlijā Republikāniskās partijas kandidāts ASV prezidenta amatam Donalds Tramps paziņoja, ka izraudzījies Pensu par viceprezidenta amata kandidātu. Tramps ar Pensu uzvarēja vēlēšanās, un 2017. gada 20. janvārī Penss tika inaugurēts par viceprezidentu. Maikls Ričards Penss piedzima 1959. gada 7. jūnijā Edvarda Džozefa Pensa un Ennas Džeinas ģimenē, Kolumbusā, Indiānas štatā. Pensa vecākiem piederēja degvielas uzpildes staciju tīkls. Pensa tēvs, Edvards, bija Korejas kara veterāns un saņēma bronzas zvaigznes medaļu. 1981. gadā Penss absolvēja Hanoveras Koledžu, kur ieguva bakalaura grādu jurisprudencē. 1986. gadā viņš absolvēja Indiānas Universitāti, kur ieguva maģistra grādu jurisprudencē. Dzīves sākumā Penss bija katolis, bet koledžas laikā viņš pārgāja uz protestantismu. Pēc studijām Penss nodarbojās ar jurisprudenci, vadīja Indiānas Politiskās analīzes fondu, kā arī radio sarunu raidījumu “The Mike Pence Show” un iknedēļas sabiedrisko attiecību programmu Indiānas štata televīzijā. 2000. gadā viņš tika ievēlēts par ASV pārstāvju palātas locekli. ASV pārstāvju palātas locekļa amatā Penss tika pārvēlēts sešas reizes. 2011. gadā Maiks Penss paziņoja, ka kandidēs par Indiānas štata gubernatoru. Penss asā cīņā uzvarēja Demokrātiskās partijas oponentu Džonu Gregu. 2013. gadā viņš tika inaugurēts kā 50. Indiānas štata gubernators. 2016. gadā Republikāniskās partijas prezidenta kandidāts Donalds Tramps izvēlējās Pensu kā viceprezidenta kandidātu. 2020. gadā Penss un Tramps zaudēja Džo Baidenam un Kamalai Herisai. Maureen Groppe. «Mike Pence has a deep affection for Ireland. It's not completely reciprocated». USA TODAY. «The Republic from Columbus, Indiana on April 14, 1988 · Page 1». Newspapers.com. «Chicago Tribune from Chicago, Illinois on April 5, 1956 · Page 90». Newspapers.com. A. B. C. News. «Mike Pence: Everything You Need to Know». ABC News. «5 things to know about US Vice President Mike Pence - StarTribune.com». archive.vn. 2017. gada 18. apr. Arhivēts no oriģināla, laiks: 2017. gada 18. Aprīlis. Skatīts: 2021. gada 9. Janvāris. «Biography». web.archive.org. 2012. gada 6. marts. Arhivēts no oriģināla, laiks: 2012. gada 6. Marts. Skatīts: 2021. gada 9. Janvāris. Brian Eason. «Trump's VP: 11 things to know about Mike Pence». The Indianapolis Star. Jonathan Mahler, Dirk Johnson. «Mike Pence’s Journey: Catholic Democrat to Evangelical Republican», 2016. gada 20. jūl.. – caur NYTimes.com. «ASV viceprezidents». ASV vēstniecība Latvijā. «Arhivēta kopija». Arhivēts no oriģināla, laiks: 2011. gada 28. janvārī. Skatīts: 2021. gada 9. janvārī. Vikikrātuvē par šo tēmu ir pieejami multivides faili. Skatīt: Maiks Penss. Encyclopædia Britannica raksts (angliski) Brockhaus Enzyklopädie raksts (vāciski)