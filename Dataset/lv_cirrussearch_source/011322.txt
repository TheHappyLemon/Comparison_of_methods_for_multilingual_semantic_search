Yinghuo 1 (saīsinājumā YH-1, ķīniešu: 萤火一号, piņjiņs: yínghuǒ) bija Ķīnas starpplanētu zonde, kas paredzēta Marsa izpētei. Palaista 2011. gada 8. novembrī kopā ar Krievijas zondi Fobos-Grunt, bet kļūmes dēļ nav atstājusi Zemes orbītu. 2012. gada 15. janvārī sadega Zemes atmosfērā. Yinghuo 1 līdz Marsam bija paredzēts ceļot kopā ar Fobos-Grunt. Tas bija izvietots Fobos-Grunt un dzinējbloka adaptera rāmja iekšienē. Fobos-Grunt ar Yinghuo 1 tika palaists 2011. gada 8. novembrī 20:16:02 UTC ar nesējraķeti Zenit-2FG no Baikonuras kosmodroma Kazahstānā. 00:27:31 UTC Fobos-Grunt atdalījās no otrās pakāpes. 02:55:47 bija jānotiek dzinējiekārtas pirmajai iedarbināšanai, bet tas nav noticis. Nenotika arī otrā iedarbināšana, kurai zondi vajadzēja ievadīt trajektorijā uz Marsu. Tā kā tajā brīdī kosmiskais aparāts atradās ārpus Krievijas zemes staciju redzamības zonas, tad speciālisti nezināja, kas noticis. Nodibināt sakarus ar Fobos-Grunt un nodot komandas iedarbināt dzinēju neizdevās. 17. novembrī Ķīnas nacionālā kosmosa administrācija paziņoja, ka zonde atzīta par zaudētu. 2012. gada 15. janvārī kopā ar Fobos-Grunt sadega Zemes atmosfērā. Маршевая двигательная установка станции «Фобос-Грунт» не сработала. (krieviski) «Фобос-Грунт» не вышел на отлётную траекторию, он остался на опорной орбите. (krieviski) О ситуации с космическим аппаратом «Фобос-Грунт». Arhivēts 2011. gada 15. novembrī, Wayback Machine vietnē. (krieviski) "Yinghuo Was Worth It". Space Daily, Morris Jones, 17 November 2011. Retrieved 2011-11-19. Fobos-Grunt