Bismaks Bijombo Sumba (svahili: Bismack Biyombo Sumba; dzimis 1992. gada 28. augustā Lubumbaši Zairā) ir profesionāls Kongo DR basketbolists, spēlē centra pozīcijā. Pēdējā komanda, ko pārstāvēja 2024. gadā pārstāv Nacionālās basketbola asociācijas (NBA) klubu Oklahomasitijas "Thunder". Dzimis Kongo (tolaik Zaira) septiņu bērnu ģimenē. Spēlējis basketbolu dzimtenē, līdz 16 gadu vecumā viņu pamanīja treneris Mario Palma un B. Bijombo radās iespēja pārcelties uz Spānijas jaunatnes basketbola sistēmu. Profesionāļa karjeru uzsāka 2009. gadā Spānijas LEB Plata līgā, kurā pārstāvēja Fuenlabrada fārmklubu Illescas. 2010.—2011. gada sezonas otro pusi jau aizvadīja Liga ACB Fuenlabrada sastāvā. B. Bijombo piedalījās 2011 Nike Hoops Summit spēlē (pārstāvēja Pasaules izlasi) un spēlē guva triple-double: 12 punkti, 11 atlēkušās bumbas un 10 bloķēti metieni. Tādējādi viņš izpelnījās NBA skautu uzmanību un basketbolistam tika prognozēts augsts izvēles numurs 2011. gada NBA draftā. Tajā viņu ar 7. numuru izraudzījās Sakramento "Kings", taču tiesības uz viņu tika atdotas Šarlotas "Bobcats" vienībai. Pēc četrām sezonām "Bobcats" un "Hornets" (komanda mainīja nosaukumu šajā laikā) B. Bijombo kļuva par brīvo aģentu un 2015. gada vasarā noslēdza līgumu ar Toronto "Raptors". 2016. gada vasarā viņš noslēdza četru gadu līgumu ar Orlando "Magic". Pēc divām sezonām Orlando viņš trīs komandu maiņas darījumā tika aizmainīts uz Šarlotas "Hornets" — komandu, kurā nospēlējis vislielāko savas karjeras daļu. Pēc izlaistas 2021.—2022. gada sezonas pirmās puses janvārī B. Bijombo pievienojās vienai no līgas vadošajām komandām Fīniksas "Suns", kur ieņēma nozīmīgu lomu pēc tam, kad traumu guva pamatsastāva centra spēlētājs Deandrē Eitons. 2022. gada vasarā B. Bijombo parakstīja jaunu līgumu ar "Suns". 2023. gada 1. novembrī B. Bijombo pievienojās Memfisas "Grizzlies", kuras sastāvā spēlētājs bija līdz 2024. gada janvārim. 10. februārī viņš noslēdza līgumu ar Oklahomasitijas "Thunder". «Memphis Grizzlies sign Bismack Biyombo». www.nba.com (angļu). Skatīts: 2023-11-11. «Memphis Grizzlies sign Vince Williams Jr. to multi-year contract». www.nba.com (angļu). Skatīts: 2024-02-09. Vikikrātuvē par šo tēmu ir pieejami multivides faili. Skatīt: Bismaks Bijombo. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)