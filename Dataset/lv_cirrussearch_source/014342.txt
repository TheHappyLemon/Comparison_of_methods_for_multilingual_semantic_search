Aleksandrs Mogiļnijs (krievu: Александр Геннадиевич Могильный; dzimis 1969. gada 18. februārī) ir bijušais krievu hokejists, spēlējis labās malas uzbrucēja pozīcijā. Pašlaik (2013) ir KHL kluba Vladivostokas "Admiral" ģenerālmenedžeris. Viens no neformālā Trīs zeltu kluba biedriem. Spēlētāja karjeras laikā pārstāvējis PSRS līgas klubu Maskavas CSKA, kā arī NHL klubus Bufalo "Sabres", Vankūveras "Canucks", Ņūdžersijas "Devils" un Toronto "Maple Leafs". 1988. gada NHL draftā viņu "Sabres" izraudzījās ar kopējo 89. kārtas numuru. 2000. gadā "Devils" sastāvā izcīnīja Stenlija kausu. 1992.—1993. gada sezonā A. Mogiļnijs kopā ar Tēmu Selenni bija līgas līderis gūtajos vārtos. 2002.—2003. gada sezonā viņš saņēma Lēdijas Bingas balvu kā korektākais spēlētājs attiecīgajā sezonā. NHL karjeras laikā piedalījies četrās Visu zvaigžņu spēlēs (1992, 1993, 1994, 1996), tāpat divas reizes spēlētājs tika iekļauts līgas simboliskajā otrajā izlasē. PSRS hokeja izlases sastāvā izcīnījis zelta medaļu 1988. gada ziemas olimpiskajās spēlēs un 1989. gada Pasaules čempionātā. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)