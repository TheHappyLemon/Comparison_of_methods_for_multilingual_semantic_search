Zīdtauriņi, zīdtauriņu dzimta (Bombycidae) ir zvīņspārņu (Lepidoptera) dzimta, kas apvieno apmēram 185 tauriņu sugas (pēc citiem avotiem 166 sugas), kas tiek iedalītas 26 ģintīs. Lielākā daļa zīdtauriņu dzimtas sugu ir Vecās Pasaules sugas, tomēr tās nav sastopamas Eiropā. Vislielākā sugu dažādība mājo Āzijā, divas sugas Austrālijā un piecas sugas Āfrikā. Dienvidamerikā mājo ģints Aza sugas. Dzimtas tipiskākā un pazīstamākā suga ir zīdtauriņš (Bombyx mori). Pieauguši zīdtauriņi ir vidēji lieli un lieli tauriņi, kuru spārnu plētums ir 19—64 mm. To ķermeņi ir masīvi un lieli (īpaši mātītēm), klāti ar biezu matojumu. Ķermeņa matojums visbiežāk ir brūns vai pelēks, bet var būt arī balts, piemēram, zīdtauriņam. Spārni plati, priekšējiem spārniem trīsstūrveida forma, bet aizmugurējie noapaļoti un mazāki kā priekšējie. Atpūšoties spārni tiek turēti plakani pār ķermeni, bet nedaudz vērsti uz āru. Tēviņiem ir ļoti īsi taustekļi. Pieaugušie tauriņi ir aktīvi nakts laikā. Kāpuri barojas ar dažādu augu lapām. Kāpuri parasti ir gludi, bez apmatojuma. Ļoti bieži uz astotā vēdera posma tiem ir pamanāms rags. Kūniņas stadijā zīdtauriņu kāpuri no smalka zīdveida pavediena satin biezu kūniņu. Vissmalkākais un kvalitatīvākais pavediens ir domesticētajam zīdtauriņam, no kura kūniņas pavediena tiek ražots zīda diegs. Vēl nesenā pagātnē zīdtauriņu dzimtā tika klasificēti arī Amerikas zīdtauriņi, kas mūsdienās izdalīti atsevišķā Amerikas zīdtauriņu dzimtā (Apatelodidae). Ir sistemātiķi, kas joprojām Amerikas zīdtauriņus klasificē zīdtauriņu dzimtā kā Amerikas zīdtauriņu apakšdzimtu (Apatelodinae) un nepiekrīt atsevišķas dzimtas izdalīšanai. Lai atrisinātu šīs pretrunas ir nepieciešams turpināt padziļinātus ģenētiskos pētījumus. Apakšdzimtas Oberthueriinae un Prismostictinae izdalītas no zīdtauriņu dzimtas un pievienotas raibvērpēju dzimtai (Endromidae). Arī apakšdzimta Phiditiinae atdalīta un izveidota jauna fiditu dzimta (Phiditiidae). Divām ģintīm tiek lietoti jauni nosaukumi: Aza jeb vecais nosaukums Colla un Naprepa jeb vecais nosaukums Trilocha. Dzimtu pēdējos gados ir papildinājušas arī jaunas sugas un ģintis: Āfrikā dzīvojošās Amusaron ģints sugas un Ķīnā dzīvojošās Valvaribifidum ģints sugas. Zīdtauriņu dzimta (Bombycidae) ģints Amusaron ģints Bivincula ģints Bivinculata ģints Colla jeb Aza ģints Bombyx ģints Clenora ģints Dalailama ģints Ectrocta ģints Elachyophtalma ģints Epia ģints Ernolatia ģints Gastridiota ģints Gnathocinara ģints Gunda ģints Hanisa ģints Moeschleria ģints Norasuma ģints Ocinara ģints Penicillifera ģints Pseudandraca ģints Quentalia ģints Rondotia ģints Trilocha jeb Naprepa ģints Triuncina ģints Valvaribifidum ģints Vinculinula Lepidoptera Silkworm Moths (Lepidoptera: Bombycidae)[novecojusi saite] Britannica: Bombycidae «A Guide to Australian Moths». Arhivēts no oriģināla, laiks: 2016. gada 10. augustā. Skatīts: 2014. gada 8. martā. Generic Names and their Type-species: Colla «Family Bombycidae». Arhivēts no oriģināla, laiks: 2015. gada 11. oktobrī. Skatīts: 2014. gada 8. martā. Family Bugguide: Bombycidae - Silkworm Moths «Increased gene sampling yields robust support for higher-level clades within Bombycoidea». Arhivēts no oriģināla, laiks: 2018. gada 29. martā. Skatīts: 2014. gada 9. martā. Generic Names and their Type-species: Trilocha «Amusaron Bouyer, 2008». Arhivēts no oriģināla, laiks: 2014. gada 13. aprīlī. Skatīts: 2014. gada 9. martā. «A New Genus, Valvaribifidum (Lepidoptera, Bombycidae)». Arhivēts no oriģināla, laiks: 2016. gada 22. aprīlī. Skatīts: 2014. gada 9. martā. Types of Moths ADW: Bombycidae