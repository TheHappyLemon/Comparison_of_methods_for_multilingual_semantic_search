Rodžerss Hornsbijs (angļu: Rogers Hornsby, Sr.; dzimis 1896. gada 27. aprīlī, miris 1963. gada 5. janvārī) bija amerikāņu beisbolists, beisbola menedžeris un treneris, spēlēja otrās bāzes spēlētāja pozīcijā. 23 gadus ilgās karjeras laikā spēlējis Sentluisas "Cardinals", Ņujorkas "Giants", Bostonas "Braves", Čikāgas "Cubs" un Sentluisas "Browns" klubos. Viņš divas sezonas tika atzīts par Nacionālās līgas vērtīgāko spēlētāju un 1926. gadā "Cardinals" sastāvā kļuva par Pasaules sērijas čempionu. R. Hornsbijs tiek uzskatīts par vienu no visu laiku izcilākajiem sitējiem beisbola vēsturē. Karjeras laikā viņš atsita 35,8 procentus metienu, kas ir otrs visu laiku izcilākais rādītājs pēc Taja Koba. 1936. gadā viņš tika uzņemts Nacionālajā beisbola slavas zālē. R. Hornsbijs tika iekļauts MLB simboliskajā simtgades izlasē. Pēc karjeras beigās strādājis par menedžeri. Vikikrātuvē par šo tēmu ir pieejami multivides faili. Skatīt: Rodžerss Hornsbijs. Baseball Reference profils (angliski) MLB profils (angliski) ESPN profils (angliski)