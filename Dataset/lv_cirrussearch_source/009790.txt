Johaness Pīters "Honuss" Vāgners (Johannes Peter "Honus" Wagner; dzimis 1874. gada 24. februārī, miris 1955. gada 6. decembrī) bija amerikāņu beisbolists, spēlēja šortstopa pozīcijā. Gandrīz visu karjeru aizvadīja Pitsburgas "Pirates" sastāvā. Taču karjeru viņš uzsāka Luisvilas "Colonels" vienības sastāvā. 1909. gadā viņš "Pirates" sastāvā kļuva par Pasaules sērijas čempionu. Pēc beisbolista karjeras beigām vienu gadu bija "Pirates" menedžeris, taču laikā no 1933. līdz 1951. gadam bija vienības galvenais treneris. Vairākums beisbola vēsturnieku H. Vāgneru uzskata par visu laiku izcilāko šortstopu. 1936. gadā viņš bija viens no pirmajiem pieciem nacionālajā beisbola slavas zālē uzņemtajiem spēlētājiem. Balsojumā par uzņemšanu viņš saņēma 95,13% balsu. H. Vāgners tika iekļauts MLB simboliskajā simtgades izlasē. «Honus Wagner». infoplease.com. Arhivēts no oriģināla, laiks: 2008-10-13. Skatīts: 2008-09-16. Baseball Reference profils (angliski)