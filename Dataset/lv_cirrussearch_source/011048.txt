Skinny Puppy ir Kanādas postindustriālās mūzikas grupa, izveidota 1982. gadā. Tās pašreizējie dalībnieki ir cEvin Key, Nivek Ogre un Marks Volks. Skinny Puppy mūzikai raksturīga eksperimentēšana ar analogajām un digitālajām ierakstu tehnoloģijām. 1980. gados grupa plaši eksperimentēja ar kompaktkasešu tehnoloģiju, mūzikas komponēšanā, lietojot kasešu lentu cilpas. Grupas agrīnajai un arī pašreizējai mūzikai pārsvarā ir tumšs, vairākslāņu skanējums, kas panākts, lietojot un apvienojot sintezatorus, bungu mašīnas, akustiskos sitaminstrumentus, semplerus un nemuzikālus priekšmetus. Skaņdarbus veido arī fragmenti no filmām un radio pārraidēm, vokāls ir distorsēts vai savādāk pārveidots. Dziesmu vārdi ir par dažādiem tematiem: dzīvnieku tiesībām, politiku, reliģiju, psihotropo vielu lietošanu, slimībām un vides iznīcināšanu. 1980. gadu beigās un 1990. gadu sākumā grupa kļuva pazīstama ar saviem teatrālajiem un skandalozajiem koncertiem, kas tika veidoti, lai pievērstu uzmanību ķīmiskajiem kariem un protestētu pret eksperimentiem ar dzīvniekiem. Justin Kleinfeld. «Skinny Puppy gets respect». Remix magazine, 2007-04-01. Arhivēts no oriģināla, laiks: 2007-09-27. Skatīts: 2007-05-24. (angliski) Oficiālā mājaslapa (angliski) Oficiālā Facebook lapa (angliski)