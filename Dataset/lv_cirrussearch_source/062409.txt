Maklūra šaurums (angļu: M'Clure Strait vai McClure Strait) ir jūras šaurums Kanādas Arktiskajā arhipelāgā, Perija šauruma rietumu daļa. Savieno Vikonta Melvila šaurumu austrumos ar Boforta jūru rietumos. Atdala Prinča Patrika, Eglintonas un Melvila salas ziemeļos no Benksa salas dienvidos. Ziemeļos no Maklūra šauruma atzarojas Krozjē un Keleta šaurumi. Maklūra šaurums ir Ziemeļrietumu jūrasceļa rietumu gals — izeja uz Boforta jūru. Šaurums gandrīz pastāvīgi pildīts ar ledu. Ledlauzis Maklūra šaurumu pirmoreiz šķērsoja 1954. gadā, padarot kuģošanu iespējamu. Pirmoreiz zināmajā vēsturē Maklūra šaurums bijis brīvs no ledus un brīvi kuģojams 2007. gada augustā. Šaurums nosaukts par godu īru Arktikas pētniekam Robertam Maklūram (Robert McClure), kurš kā pirmais 1854. gadā visā garumā ar laivu un kamanām šķērsoja Ziemeļrietumu jūrasceļu, kā arī bija pirmais, kas apkuģoja abas Amerikas. Satellites witness lowest Arctic ice coverage in history Dictionary of National Biography, 1885-1900/McClure, Robert John Le Mesurier Encyclopædia Britannica raksts (angliski)