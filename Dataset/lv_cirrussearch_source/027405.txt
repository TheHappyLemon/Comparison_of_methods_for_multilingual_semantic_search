Jazguloms (tadžiku: қаторкӯҳи Язғулом) ir viena no Pamira kalnu grēdām Tadžikistānā. Izvietojusies masīva rietumdaļā, stiepjas 170 km garumā ziemeļaustrumu—dienvidrietumu virzienā. Atrodas starp Bartangas ieleju dienvidos un Jazgulemas aizu ziemeļos. Grēdas vidējais augstums no 4500 m rietumdaļā līdz 6000 m austrumos. Augstākā virsotne ir Istiklols (Neatkarības smaile, 6974 m), no kuras ziemeļu virzienā noplūst Fedčenko šļūdonis. Grēda veidota no kvarcītiem, māla slānekļiem ar granīta intrūzijām. Korē ledāji, kuru kopējā platība ap 630 km². Nogāzēs pustuksneši un augstkalnu tuksneši. Jazgulemas upes ielejā dzīvo viena no pamiriešu tautām jazgulemi, kas devuši vārdu upei un grēdai. EKI KNAB Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 306. lpp. Encyclopædia Britannica raksts (angliski) Topokarte J-42-71 Джомарджи-Боло Topokarte J-42-72 Бартанг Topokarte J-42-60 Бунай Topokarte J-43-61 Рошорв Topokarte J-43-49 пик Революции