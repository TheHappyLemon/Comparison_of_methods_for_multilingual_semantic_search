Arābijas tuksnesis (arābu: ٱلصَّحْرَاء ٱلْعَرَبِيَّة, ṣ-ṣaḥrāʔi l-ʿarabiyya) ir smilšu tuksnesis Tuvajos Austrumos, Arābijas pussalā. Tuksneša garums ir 2100 km, bet platums ir aptuveni 1100 km. Arābijas tuksneša platība ir 2,33 miljoni km². Pēc platības tas ir piektais lielākais tuksnesis pasaulē, trešais lielākais smilšu tuksnesis pasaulē un lielākais tuksnesis Āzijā. Lielākā daļa no tuksneša atrodas Saūda Arābijas teritorijā, bet tas iestiepjas arī Kuveitas, Irākas, Jordānijas, Izraēlas, Ēģiptes, Jemenas, Omānas, Apvienoto Arābu Emirātu un Kataras teritorijā. Arābijas tuksnesī valda sauss un karsts klimats. Tuksneša dienvidos atrodas Rubelhālī, kas ir lielākais nepārtrauktais smilšu ergs pasaulē. Vikikrātuvē par šo tēmu ir pieejami multivides faili. Skatīt: Arābijas tuksnesis.