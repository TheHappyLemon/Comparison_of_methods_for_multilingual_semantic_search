Igvasu (portugāļu: Rio Iguaçu, spāņu: Río Iguazú) ir upe Brazīlijas dienvidos, Paranas kreisā pieteka, lejtecē veido Brazīlijas un Argentīnas robežu. Sākas Maras grēdā pie Kuritibas pilsētas 50 km no Atlantijas okeāna piekrastes austrumos; plūst rietumu virzienā Paranas štata teritorijā. Upe krāčaina, stipri līkumota. Kuģojama tikai vidustecē 175 km garumā. Lejtecē pēdējos 100 km Igvasu ir Brazīlijas un Argentīnas robežupe. 25 km pirms ietekas Paranā atrodas 80 m augstais un 2,7 km platais Igvasu ūdenskritums. «Igvasa». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 269. lpp. Vikikrātuvē par šo tēmu ir pieejami multivides faili. Skatīt: Igvasu. Krievijas Lielās enciklopēdijas raksts (krieviski)