Starptautiskā Augstāko revīzijas iestāžu organizācija (INTOSAI) ir autonoma, neatkarīga un apolitiska pārnacionāla pasaules valstu revīzijas institūciju apvienība. Organizācijas biedri ir nacionālās augstākās revīzijas iestādes, kuras INTOSAI organizācijā pārstāv septiņas augstāko revīzijas iestāžu veidotas reģionālās darba grupas: AFROSAI, ARABOSAI, ASOSAI, CAROSAI, OLACEFS, PASAI un EUROSAI jeb Eiropas Augstākās revīzijas iestāžu apvienība. Organizācijā ir 193 dalīborganizācijas (188 nacionālās institūcijas, Eiropas Revīzijas palāta un četras asociētās dalīborganizācijas). INTOSAI ir izstrādājusi starptautiskos profesionālos standartus valsts iestāžu revīziju atbilstības un efektivitātes auditu veikšanai. Latvijas Republikas Valsts kontrole ir INTOSAI dalīborganizācija kopš 1994.gada 17.oktobra. Organizācija ik pēc trim gadiem tiek organizēta kopēja konference – Starptautiskais Augstāko revīzijas iestāžu kongress (INCOSAI). Pirmais INCOSAI kongress notika 1953.gadā Havanā, Kubā, savukārt līdz šim pēdējais kongress – „INCOSAI XXI” - 2013.gadā Pekinā, Ķīnā. Tieši no INTOSAI dalīborganizācijām vēlēta grupa pilda galveno Apvienoto Nāciju Organizācijas (ANO) ārējā auditora funkciju. Ik pēc sešu gadu perioda ANO Ģenerālā asambleja no INTOSAI dalīborganizācijām ievēl ANO auditoru valdi trīs institūciju sastāvā. Kopīgas augstāko revīzijas iestāžu pārstāvošas pārnacionālas organizācijas izveides pamati ir meklējami jau 20.gs. sākumā, arvien pieaugot valsts administratīvo pārvaldes mehānismu sarežģītībai. Rezultātā 1910.gadā Briselē norisinājās Administratīvo zinātņu kongress, kurā tika nolemts izveidot starptautisku sadarbības komisiju. Starpkaru periodā Starptautiskās komisijas ik pēc četriem gadiem rīkoja sadarbības kongresus, līdz 1930.gadā tika izveidots Starptautiskais Administratīvo zinātņu institūts. Pēc Otrā Pasaules kara, atjaunojot institūta darbību, 1947.gadā notika pirmais pēckara Starptautiskais Administratīvo zinātņu kongress, kurā piedalījās arī atsevišķu valstu augstāko revīzijas iestāžu pārstāvji. Kongresa laikā Bernē, Šveicē tika pārrunātas vienotas starptautiskas augstāko revīzijas iestāžu organizācijas izveides iespējas. Pirmais INCOSAI kongress notika 1953.gadā Havanā, Kubā, kā laikā 34 audita organizāciju vadībā tika nodibināta INTOSAI. Tika nolemts turpmākai darbības nodrošināšanai Havanā izveidot INTOSAI pastāvīgo sekretariātu. Pēc Kubas revolūcijas un Kubas augstākās revīzijas iestādes izformēšanas INTOSAI sekretariāta funkcijas uzņēmās Austrijas augstākā revīzijas iestāde. Kopš 1967.gada INTOSAI ir ANO dalīborganizācija ar konsultatīvas nevalstiskas organizācijas statusu. INTOSAI Regional Working-groups http://www.intosai.org/about-us/organisation/regional-working-groups.html Arhivēts 2015. gada 4. februārī, Wayback Machine vietnē. Shah, Anwar (2007), Performance Accountability and Combating Corruption, Washington, D.C, U.S: WorldBank, p.309, UN Board of Auditors / Mandate http://www.un.org/en/auditors/board/mandate.shtml#cm 50 years IINTOSAI General Secretariat Available: http://www.intosai.org/fileadmin/downloads/downloads/4_documents/publications/eng_publications/E_Festschrift_2013.pdf Arhivēts 2016. gada 4. martā, Wayback Machine vietnē. INTOSAI 1953-2003 Available:http://www.intosai.org/uploads/4124efestschrift.pdf Arhivēts 2016. gada 4. martā, Wayback Machine vietnē. INTOSAI homepage. Available: http://www.intosai.org/about-us.html Arhivēts 2015. gada 16. martā, Wayback Machine vietnē.