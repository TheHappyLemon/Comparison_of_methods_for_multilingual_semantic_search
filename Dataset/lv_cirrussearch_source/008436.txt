Drū Dautijs (angļu: Drew Doughty; dzimis 1989. gada 8. decembrī Londonā, Ontārio, Kanādā) ir profesionāls kanādiešu hokejists, spēlē aizsarga pozīcijā, Kanādas hokeja izlases dalībnieks. Pašlaik (2024) pārstāv NHL klubu Losandželosas "Kings", kurā aizvadījis visu savu profesionāļa karjeru. 2008. gada NHL draftā viņu Losandželosas "Kings" izraudzījās ar kopējo 2. kārtas numuru. Pirms tam aizvadīja teicamu karjeru Ontārio hokeja līgā. Debijas sezonā NHL viņš tika iekļauts līgas simboliskajā debitantu pirmajā izlasē. 2011.—2012. gada sezonā "Kings" sastāvā izcīnījis Stenlija kausu. Divus gadus vēlāk kopā ar "Kings" kļuva jau par divkārtēju Stenlija kausa ieguvēju. 2015.—16. gada sezonā kā līgas labākais aizsargs Dautijs ieguva Džeimsa Norisa balvu. 2022. gada 27. janvārī Dautijs aizvadīja savu 1000 spēli līgā, spēlē pret Ņujorkas "Islanders", kurā Losandželosa uzvarēja ar rezultātu 3:2. Kanādas hokeja izlases sastāvā izcīnījis zelta medaļas 2010. un 2014. gadu Olimpisko spēļu turnīros, 2014. gadā tiekot iekļauts arī turnīra simboliskajā izlasē. Izcīnījis zeltu arī 2008. gada Pasaules čempionātā junioriem un sudrabu 2009. gada Pasaules čempionātā. Vikikrātuvē par šo tēmu ir pieejami multivides faili. Skatīt: Drū Dautijs. Olympedia profils (angliski) Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski) https://www.nhl.com/kings/news/drew-doughty-set-to-appear-in-1000th-career-nhl-game-tonight/c-330242880