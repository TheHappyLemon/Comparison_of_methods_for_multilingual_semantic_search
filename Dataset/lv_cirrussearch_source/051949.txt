Eva Puskarčīkova (čehu: Eva Puskarčíková; dzimusi 1991. gada 3. janvārī) ir čehu bijusī biatloniste. Pasaules kausa sacensībās debitējusi 2012. gada 4. janvārī stafetes sacensībās Oberhofā. Piedalījusies divās ziemas olimpiskajās spēlēs (2014, 2018). 2014. gadā Sočos sākotnēji ieguva 4. vietu stafetē, bet pēc Krievijas komandas diskvalifikācijas par dopinga pārkāpumiem tika iegūta bronza. 2015. gada ziemas universiādē izcīnījusi 2. vietu masu startā. Pasaules čempionātā pirmoreiz piedalījās 2015. gadā Kontiolahti. Pirmo reizi vietu uz goda pjedestāla Pasaules kausa posmos individuāli ieguva 2016. gada 10. decembrī iedzīšanas sacensībās Pokļukā, ierindojoties 3. vietā pēc Lauras Dālmeieres un Kaisas Mekereinenas. 2017. gada 8. janvārī PK posmā Oberhofā izcīnīja 3. vietu distancē ar kopēju startu. Vairākas reizes ieguvusi godalgas PK posmos stafetē. 2020. gada Pasaules čempionātā Antholcā izcīnīja bronzas medaļu jauktajā stafetē kopā ar Markētu Davidovu, Ondržeju Moravecu un Mihalu Krčmāržu. Pēc 2021.—2022. gada sezonas noslēdza biatlonistes karjeru. «Biathlon: Women's 12.5 km Mass Start». sportresult.com. Skatīts: 2020. gada 17. februārī. «Arī iedzīšanā uzvar Dālmeiere, Bendikai 51. vieta». sportacentrs.com. 2016. gada 10. decembrī. Skatīts: 2020. gada 17. februārī. «Adieu, Auf Wiedersehen, Adjö, Good-Bye 2022 Retirees» (angļu). biathlonworld.com. 2022. gada 15. aprīlis. Skatīts: 2023. gada 8. martā. Vikikrātuvē par šo tēmu ir pieejami multivides faili. Skatīt: Eva Puskarčīkova. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)