Sūzana Katrīna Laliča (angļu: Susan Kathryn Lalić; dzimusi kā Vokere (angļu: Walker) 1965. gada 28. oktobrī, no 1986. līdz 1994. gadam precējusies kā Arkela (angļu: Arkell)) ir Lielbritānijas starptautiskā lielmeistare šahā (1985). No 1980. gadu vidus līdz 2000. gadu sākumam bijusi viena no vadošajām Anglijas šahistēm. Piecas reizes uzvarējusi Lielbritānijas sieviešu šaha čempionātos (1986, 1990, 1991, 1992, 1998). Divas reizes piedalījusies Pasaules čempionāta šahā sievietēm starpzonu turnīros: 1985. gadā Havanā kopā ar Aņ Janfenu dalījusi 8.-9. vietu; 1987. gadā Smederevskā Palankā kopā ar Alisu Mariču atkal dalījusi 8.-9. vietu. Pārstāvējusi Anglijas komandu lielākajos komandu šaha turnīros: Pasaules šaha olimpiādēs piedalījusies 9 reizes (1984-2000); Eiropas komandu šaha čempionātā piedalījusies 4 reizes (1992-1997, 2001, 2005). Komandu vērtējumā izcīnījusi 2 bronzas (1997, 2001) medaļas. Individuālajā vērtējumā izcīnījusi 2 zelta (abas 2001) medaļas. Par panākumiem turnīros FIDE 1985. gadā viņai piešķīrusi starptautiskās lielmeistares (WGM) nosaukumu. 1996. gadā viņai piešķirts arī vīriešu starptautiskā meistara (IM) nosaukums. British Chess Champions «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2018. gada 19. oktobrī. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2018. gada 19. oktobrī. OlimpBase :: Women's Chess Olympiads :: Susan Lalic OlimpBase :: European Women's Team Chess Championship :: Susan Lalic Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)