Jozefs I (vācu: Joseph I., ungāru: I. József, čehu: Josef I., horvātu: Josip I.; dzimis 1678. gada 26. jūlijā, miris 1711. gada 17. aprīlī) bija Hābsburgu dinastijas Svētās Romas impērijas imperators no 1705. gada līdz savai nāvei. Bija arī Ungārijas, Horvātijas un Bohēmijas karalis, kā arī Austrijas erchercogs. Jozefa I tēvs bija Svētās Romas imperators Leopolds I, bet māte - Pfalcas hercoga Filipa Vilhelma meita Neiburgas Eleonora Magdalēne. Dzimis Vīnē. Par Ungārijas un Vācijas karali kļuva vēl pirms tēva nāves 1705. gadā. Valdīšana notika Spānijas mantojuma kara (1701 – 1714) laikā, tomēr imperators daudz neiesaistījās karadarbībā, paļaujoties uz Savojas prinča Eižena kaujas mākslu. Ungārijas daļā izvērtās Transilvānijas prinča Ferenca II Rākoči sacelšanās. Pēc Jozefa I nāves no bakām 1711. gadā, troni mantoja viņa brālis Kārlis VI. Vikikrātuvē par šo tēmu ir pieejami multivides faili. Skatīt: Jozefs I Hābsburgs. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski)