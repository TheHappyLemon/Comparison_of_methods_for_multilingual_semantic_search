Rosa Teritorija ir Jaunzēlandes pretenzija Antarktikā, kas iekļauj sektoru uz dienvidiem no 60° dienvidu paralēles un starp 160° austrumu un 150° rietumu garumu meridiāniem. Rietumos tā robežojas ar Austrālijas Antarktisko Teritoriju, bet austrumos ar Antarktikas sektoru, uz kuru neviena valsts nav pieteikusi pretenzijas. Teritorija nosaukta britu polārpētnieka Džeimsa Klarka Rosa vārdā. Teritorija iekļauj daļu Viktorijas Zemes un Rosa šelfa ledāju, kā arī Rosa salu, Balenija salas un nelielo Skota salu. Teritorijā nav pastāvīgo iedzīvotāju. Šeit atrodas ASV, Jaunzēlandes, Itālijas un Vācijas pētniecības stacijas, kuru personāla skaits svārstās no 300 ziemā līdz 1500 vasarā. Rosa Teritorijas administrācijaArhivēts 2011. gada 7. augustā, Wayback Machine vietnē. Jaunzēlandes Antarktika Skota bāzes 50 gadi Arhivēts 2014. gada 9. martā, Wayback Machine vietnē. Vēsture - Kenterberijas Universitāte Arhivēts 2008. gada 14. oktobrī, Wayback Machine vietnē. http://www.south-pole.com/homepage.html Rosa Teritorijas zīmogi Rosa Teritorijas karte