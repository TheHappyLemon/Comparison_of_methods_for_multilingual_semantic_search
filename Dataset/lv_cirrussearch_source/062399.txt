Mērija Elle Faninga (angļu: Mary Elle Fanning; dzimusi 1998. gada 9. aprīlī) ir amerikāņu aktrise. Savu kinodebiju piedzīvojusi, attēlojot savu māsu Dakotu Faningu jaunībā filmā "Es esmu Sems" (2001). Kā bērnu aktrise piedalījusies filmās "Bābele" (2006), Phoebe in Wonderland (2008) un "Kaut kur" (2010). Atpazīstamību ieguvusi, attēlojot galveno lomu Dž. Dž. Abramsa zinātniskās fantastikas filmā Super 8 (2011). Vēlāk attēlojusi galvenās lomas filmās "Mēs nopirkām zvērudārzu" (2011), Ginger & Rosa (2012), "Melnā feja Malefisenta" (2014) un "Melnā feja Malefisenta: Tumsas valdniece" (Maleficent: Mistress of Evil, 2019). Pēc lomas filmā "Melnā feja Malefisenta" Faninga sāka piedalīties neatkarīgā kino filmās, kā Nikolasa Vindinga Refna "Neona dēmons" (2016), Maika Millisa "20. gadsimta sievietes" (2016), Sofijas Kopolas "Pieviltie" (The Beguiled, 2017), Džona Kemerona Mičelsa How to Talk to Girls at Parties (2017), Vudija Allena "Lietaina diena Ņujorkā" (A Rainy Day in New York, 2019) un Sallijas Poteres The Roads Not Taken (2020). 2019. gadā, 21 gada vecumā, Faninga kļuva par jaunāko personu, kas ir bijusi žūrijas locekle Kannu kinofestivālā. Morgan Baila. «Elle Fanning Is Making (Well-Earned) History At Cannes». www.refinery29.com (angļu). Skatīts: 2022-06-22. Vikikrātuvē par šo tēmu ir pieejami multivides faili. Skatīt: Elle Faninga. IMDb profils (angliski) AllMovie profils (angliski) Box Office Mojo profils (angliski)