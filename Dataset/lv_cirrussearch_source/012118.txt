Samsung Premjerlīga 2006-07 bija jau 16. Latvijas hokeja līgas sezona pēc Latvijas neatkarības atjaunošanas. Tā tika atklāta 2006. gada 9. septembrī, kad HK Liepājas Metalurgs viesos ar 5-3 pieveica HK Rīga 2000. 2006. gada 30. decembrī pirmo reizi līgas pastāvēšanas laikā notika līgas zvaigžņu spēle, kurā savā starpā tikās Samsung Premjerlīgas un Baltkrievijas Ekstralīgas zvaigznes. Spēle noslēdzās neizšķirti 11-11. Izmaiņas sastāvā komandas drīkstēja veikt līdz 2007. gada 15. janvārim. Regulārā sezona beidzās ar ASK/Ogres uzvaru, otrajā vietā atstājot HK Liepājas Metalurgu. Abas šīs komandas automātiski iekļuva pusfinālā. Sīvā cīņā 3. vietā palika HK Rīga 2000, kurai ceturtdaļfinālos bija jācīnās ar SC Energija, kas bija pēdējā, bet 4. vietā palikušajai SK Rīga 20 ceturtdaļfinālos bija jātiekas ar DHK Latgali. Medaļu dalīšana sākās 2007. gada 3. martā, kad tika aizvadītas pirmās divas ceturtdaļfināla spēles. Ceturtdaļfinālos divas vieglas uzvaras pār SC Energija guva HK Rīga 2000 un kvalificējās pusfinālam. Otrā pārī risinājās sīvāka cīņa - vispirms pirmajā mačā ar 3-1 uzvarēja DHK Latgale, bet pēc tam SK Rīga 20 guva divas uzvaras un arī kvalificējās pusfinālam, kur tikās ar regulārās sezonas uzvarētāju ASK/Ogri. HK Rīga 2000 3 mačos guva 3 uzvaras pār HK Liepājas Metalurgu un kvalificējās finālam. SK Rīga 20 pa priekšu guva vienu uzvaru, bet pēc tās ASK/Ogre saņēmās un guva trīs uzvaras, līdz ar ko kvalificējās finālam. Cīņā par trešo vietu tikās SK Rīga 20 un HK Liepājas Metalurgs. Divos mačos, ar minimālu pārsvaru (2-1 un 4-3), uzvarēja un trešo vietu izcīnīja HK Liepājas Metalurgs. Finālsērija iesākās ar Ogres sagrāvi 5:2, bet jau nākamajā dienā Ogrēnieši Rīgai atriebās un uzvarēja ar 5:1. 3. mačā HK Rīga 2000 sērijā izvirzījās vadībā ar 2:1, mačā uzvarot ar 4:2. Nākamais mačš beidzās tikai ar pēcspēles metieniem, kuros pārāki izrādījās rīdzinieki un sērijā jau 3:1. 5. spēle varēja būt pēdējā, bet sīvā cīņā, ar 4:3, pēc pēcspēles metieniem uzvarēja ogrēnieši. 6. mačš notika Piņķu hallē, kur ar milzīgo mājinieku atbalstu 3. perioda sākumā rīdzinieki izvirzījās vadībā ar 2:0. Pēc otrajiem vārtiem izcēlās liels kautiņš, kuru izraisīja Dmitrijs Korņilovs un Aleksandrs Terjohins, bet sodu līdz mača beigām saņēma arī vēl viens ogrēnietis Māris Grāvītis, kā arī rīdzinieki - Renārs Valters, Ronalds Ozoliņš un Edijs Brahmanis, kurš šajā kautiņā cieta visvairāk. Divarpus minūtes pirms mača beigām 2:1 panāca Kirils Ugarovs. Pieminēšanas vērts ir tas, ka ogrēnieši laukumā atradās 6 (vārtsargs bija nomainīts), bet rīdziniekiem divu minūšu noraidījumu bija saņēmis Mārtiņš Raitums. 53 sekundes pirms mača beigām izšķirošos vārtus iemeta un 4. čempiona titulu pēc kārtas Rīgai 2000 nodrošināja Raimonds Daniličs, kuram uzreiz pēc mača beigām ar nūju iesita Andrejs Lavrenovs. Pēc šī incidenta gan vēl viens kautiņš neizcēlās. Mačā ar 3-1 uzvarēja un par čempioniem jau ceturto reizi pēc kārtas kļuva HK Rīga 2000. 3. aprīļa Latvijas hokeja federācijas komisijas sēdē tika paziņots, ka Andrejs Lavrenovs saņem 2 gadu diskvalifikāciju, Dmitrijs Korņilovs un Aleksandrs Terjohins gada diskvalifikāciju, bet Māris Grāvītis, Renārs Valters, Ronalds Ozoliņš un Edijs Brahmanis saņēma diskvalifikāciju līdz 2007. gada 15. oktobrim. Ceturtdaļfināli Pusfināli Fināli V - vieta, Sp. - spēles, U - uzvaras, Z - zaudējumi, SM - soda minūtes, P-ti - punkti. T - tehniskais zaudējums Septembris Oktobris Novembris Decembris Janvāris Februāris Rezultatīvākie spēlētāji Labākie vārtu guvēji Rezultatīvākie aizsargi Nedisciplinētākie spēlētāji 2006-07 sezonā līgai 100 000 Ls piešķīra Samsung, tādējādi kļūstot par 2006-07 sezonas līgas galveno sponsoru. Samsung vārda tika nosaukta arī pati līga - Samsung Premjerlīga. Sākotnēji tika plānots, ka līgā piedalīsies 8 komandas, (kā 9. pieteicās Vilki OP, bet federācija viņiem atteica, jo neesot pieticis vietas (bija pieteikušās jau 8 komandas)). Tika plānots, ka piedalīsies arī Igaunijas HK Stars, bet dēļ finansiālām problēmām komanda no dalības līgā atteicās. Pēc šī notikuma no līgas dalībnieču vidus tika atskaitīta arī SK Rīga 18 Līgas mājaslapa Līgas nolikums