Indigirka (krievu: Индигирка) jeb Indigīra (jakutu: Индигиир) ir 1726 kilometrus gara upe Austrumsibīrijā, Krievijas Sahas Republikā starp Janu rietumos un Kolimu austrumos. Pēc baseina platības desmitā lielākā upe Krievijā. Nosaukums cēlies no evenu indigiru dzimtas vārda. Izveidojas, satekot Tuorajurjahas un Tarinjurjahas upēm Sahas Republikas dienvidaustrumos. Tek ziemeļu virzienā. Pirmos 640 tecējuma kilometrus upei kalnu upes raksturs, tostarp šķērsojot Čerska grēdu. Lejtecē tek pa līdzenumu. Lielākās pietekas — Eļgi, Moma, Selenņaha, Badjariha, Ujandina, Allajiha un Berelēha. Veidojot vairākas attekas, ietek Austrumsibīrijas jūrā. Lielākās apdzīvotās vietas Indigirkas krastos ir Oimjakona, Ustjņera, Honū, Belaja Gora, Čokūrdāha, Russkoje Ustje. Pirmo sistemātisko upes ielejas ģeoloģisko izpēti 19. gadsimta beigās veicis Eduards fon Tolls. Вода России. Индигирка Vikikrātuvē par šo tēmu ir pieejami multivides faili. Skatīt: Indigirka. Encyclopædia Britannica raksts (angliski) Krievijas Lielās enciklopēdijas raksts (krieviski)