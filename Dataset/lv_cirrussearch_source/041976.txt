Beļģija olimpiskajās spēlēs piedalās kopš 1900. gada, kad vasaras olimpiskās spēles notika Francijas galvaspilsētā Parīzē. Kopš tā laika tā ir piedalījusies gandrīz visās vasaras olimpiskajās spēlēs, izņemot 1904. gada Senluisas spēles. ziemas olimpiskajās spēlēs Beļģija piedalās, kopš to izveidošanas 1924. gadā un ir piedalījusies gandrīz visās ziemas olimpiskajās spēlēs, izņemot 1960. gada Skoveli un 1968. gada Grenobles spēlēs. Beļģija ir organizējusi vienas vasaras olimpiskās spēles 1920. gadā. Šīs spēles notika Antverpenē. Līdz šim Beļģija olimpiskajās spēlēs kopumā ir izcīnījusi 165 olimpiskās medaļas (46 zelta, 58 sudraba un 61 bronzas). No 165 medaļām lielākais vairums, 157 medaļas, ir izcīnītas vasaras olimpiskajās spēlēs un 8 medaļas ziemas olimpiskajās spēlēs. Beļģija ir izcīnījusi olimpiskās medaļas gandrīz visās vasaras olimpiskajās spēlēs, izņemot 1932. gada Losandželosas spēles. Visvairāk medaļas — 46 medaļas — tā izcīnīja 1920. gadā, kad pati arī organizēja vasaras olimpiskās spēles Antverpenē. Savukārt medaļas ziemas olimpiskajās spēlēs Beļģija ir izcīnījuši līdz šim 5 ziemas olimpiskajās spēlēs, visvairāk — 2 medaļas — tā izcīnīja 1948. gada Sanktmoricas spēlēs. Visvairāk medaļu no olimpiskajiem sporta veidiem/disciplīnām — 26 medaļas — Beļģijas sportisti ir izcīnījuši riteņbraukšanā, savukārt 20 medaļas ir izcīnītas loka šaušanā. Kopumā Beļģijas sportisti medaļas ir izcīnījuši 19 vasaras un 3 ziemas olimpiskajos sporta veidos/disciplīnās. Paskaidrojumi Paskaidrojumi Skatīt arī: Beļģijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Beļģiju ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Beļģijas karognesēji olimpiskajās spēlēs Beļģijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Fēlikss Denaiers un Nafisatu Tiama 2016 Riodežaneiro — Olīvija Borlē 2012 Londona — Tia Elebo 2008 Pekina — Sebastjēns Godfroids 2004 Atēnas — Žans Mišels Sevs 2000 Sidneja — Ulla Verbruka 1996 Atlanta — Žans Mišels Sevs 1992 Barselona — Franss Peterss 1988 Seula — Dirks Kross 1984 Losandželosa — Edgars Anrī Kūpers 1980 Maskava — nav zināms 1976 Monreāla — Gastons Rulantss 1972 Minhene — Gastons Rulantss 1968 Mehiko — Gastons Rulantss 1964 Tokija — Gastons Rulantss 1960 Roma — Andrē Neliss 1956 Melnburna — Andrē Neliss 1952 Helsinki — Šarls Debērs 1948 Londona — Šarls Vits 1936 Berlīne — Eduards Ekuiers de le Kurts 1932 Losandželosa — nav zināms 1928 Amsterdama — nav zināms 1924 Parīze — nav zināms 1920 Antverpene — Viktors Boins 1912 Stokholma — nav zināms 1908 Londona — nav zināms 1900 Parīze — nav zināms 2022 Pekina — Lūna Hendriksa un Armāns Maršāns 2018 Phjončhana — Sepe Smitss 2014 Soči — Hanna Marjēna 2010 Vankūvera — Kevins van der Perens 2006 Turīna — Kevins van der Perens 2002 Soltleiksitija — Simons van Vosels 1998 Nagano — Konrāds Alleblass 1994 Lillehammere — Bea Pintensa 1992 Albērvila — Gerts Blanharts 1988 Kalgari — Katrīna Pouelsa 1984 Sarajeva — Anrī Mollins 1980 Leikplesida — Anrī Mollins 1976 Insbruka — Roberts Blanhers 1972 Saporo — Roberts Blanhers 1964 Insbruka — nav zināms 1956 Kortīna d'Ampeco — nav zināms 1952 Oslo — nav zināms 1948 Sanktmorica — Makss Hūbens 1936 Garmiša-Partenkirhene — Ēriks de Spēberhs 1932 Leikplesida — nav zināms 1928 Sanktmorica — nav zināms 1924 Šamonī — nav zināms «Belgium». International Olympic Committee. «Olympic Medal Winners». International Olympic Committee. «Belgium». Sports-Reference.com. Arhivēts no oriģināla, laiks: 2008. gada 29. decembrī. Skatīts: 2018. gada 6. martā. Arhivēts 2008. gada 29. decembrī, Wayback Machine vietnē. BOIC - Belgian Olympic and Interfederal Committee official website