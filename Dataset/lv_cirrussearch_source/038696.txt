Koordinātas: 59°58′N 10°40′E﻿ / ﻿59.967°N 10.667°E﻿ / 59.967; 10.667 Holmenkollene (norvēģu: Holmenkollen) ir Norvēģijas galvaspilsētas Oslo daļa tās ziemeļos, nozīmīgākais ziemas sporta sacensību centrs valstī. Holmenkollene ir izvietota kalnā 371 m virs jūras līmeņa, tādējādi tā paceļas virs pārējās Oslo, un šeit esošais tramplīnlēkšanas tramplīns (Holmenkollbakken) ir redzams no pārējās pilsētas, ir viens no pilsētas atpazīstamākajiem ainavas elementiem. Holmenkollene kā ziemas sporta veidu centrs, kā arī atpūtas un kultūras centrs pazīstama jau kopš 19. gadsimta beigām. Tramplīns uzbūvēts 1892. gadā, vēlāk pārbūvēts. Tas ir senākais aizvien darbībā esošais tramplīns. Bez tramplīna šeit atrodas arī biatlona un distanču slēpošanas stadions, kalnu slēpošanas trases, kā arī slēpošanai veltīts muzejs (senākais pasaulē, atklāts 1923. gadā). Holmenkollenes trasē tradicionāli ik gadus notiek pasaules kausa posmi biatlonā, vairākkārt bijuši arī pasaules čempionāti šajā sporta veidā. Tāpat notiek visaugstākā līmeņa sacensības arī distanču slēpošanā, tramplīnlēkšanā un ziemeļu divcīņā. Katru sezonu Holmenkolleni apmeklē vairāk nekā 700 000 viesu. «Holmenkollen. The Ski Museum». Arhivēts no oriģināla, laiks: 2017. gada 27. jūnijā. Skatīts: 2017. gada 6. jūnijā. Flest turister til Holmenkollen[novecojusi saite]