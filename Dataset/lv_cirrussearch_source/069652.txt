Kerkuāna (arābu: كركوان, franču: Kerkouane) ir pūniešu pilsētas drupas Vidusjūras krastā mūsdienu Tunisijā. 1985. gadā Kerkuānas drupas kopā ar netālu esošo nekropoli tika iekļautas UNESCO Pasaules mantojuma sarakstā. Kerkuānas patiesais nosaukums rakstos nav saglabājies, senvietai nosaukumu devuši arheologi. Pūniešu pilsēta, kura bijusi apdzīvota apmēram 400 gadus, tika pamesta Pirmā pūniešu kara laikā ap 250. gadu p.m.ē. un romieši to neatjaunoja. Rezultātā Kerkuānas drupas ir vienīgais saglabājies pūniešu pilsētas paraugs. Vikikrātuvē par šo tēmu ir pieejami multivides faili. Skatīt: Kerkuāna. Krievijas Lielās enciklopēdijas raksts (krieviski)