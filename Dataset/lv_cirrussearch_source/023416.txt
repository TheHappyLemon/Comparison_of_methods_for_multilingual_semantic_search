Jirži Sekāčs (čehu: Jiří Sekáč; dzimis 1992. gada 10. jūnijā) ir čehu hokejists, centra uzbrucējs. Pašlaik (2024) spēlē Šveices hokeja līgas kluba Lausanne HC" sastāvā. Pēc divām Ziemeļamerikas junioru līgās aizvadītām sezonām, profesionāļa karjeru Sekāčs sāka 2011.—12. gada sezonā, kuru aizvadīja KHL kluba Popradas "Lev" sastāvā. 2012.—13. gada sezonā turpināja spēlēt komandas sastāvā pēc tās pārcelšanās uz Prāgu, taču sezonas gaitā tika izīrēts Čehijas Ekstralīgas vienībai Prāgas "Sparta". 2013.—14. gada sezonā atzīmējās ar 28 rezultativitātes punktiem, to noslēdzot kā otrs rezultatīvākais Prāgas "Lev" spēlētājs aiz Martina Ternberga. Sezonas izskaņā kopā ar "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". 2014. gada vasarā Sekāčs noslēdza līgumu ar NHL vienību Monreālas "Canadiens", oktobrī jau aizvadot savu NHL debiju un ātri nostiprinoties komandas sastāvā. 2015. gada 24. februārī hokejists tika aizmainīts uz Anahaimas "Ducks". 2015.—16. gada sezonā "Ducks" aizmainīja Sekāču uz Čikāgas "Blackhawks", taču vien drīz pēc tam no neaizsargāto spēlētāju saraksta tiesības uz uzbrucēju pārņēma Arizonas "Coyotes", kuras rindās hokejists aizvadīja 11 spēles. 2016. gada jūnijā Sekāčs atgriezās Eiropā, pievienojoties KHL klubam Kazaņas "Ak Bars". "Ak Bars" sastāvā 2018. gadā izcīnīja Gagarina kausu. 2019. gada jūnijā noslēdza līgumu ar Maskavas CSKA, taču gadu vēlāk pārcēlās uz Omskas "Avangard". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)