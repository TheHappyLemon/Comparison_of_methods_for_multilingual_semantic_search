Autosports ir motoru sporta veids, kurā sportisti sacenšas ar automašīnām vai tām līdzīgiem spēkratiem. Par pirmajām automobiļu sacīkstēm tiek uzskatītas Parīze—Ruāna 1894, jeb "Petit Journal bezzirgu automašīnu sacensības". Pamatraksts un citi raksti: Formula 1 un IndyCar Series Atklāto jeb nesegto riteņu sacīkstes ir viena no populārākajām autosporta formām. Spēkrati tiek būvēti, lai iegūtu pēc iespējas lielāku ātrumu. Eiropā un Āzijā šo autosporta veidu bieži sauc par "formulu sacīkstēm". Parasti par augstāko formulu sacīkšu līgu uzskata Formula 1 pasaules čempionātu, lai gan Ziemeļamerikā lielākā cieņā ir IndyCar sēriju čempionāts. Pirms nokļūšanas šeit, piloti brauc junioru sērijās kā GP2, Formula 3 un Formula Renault. Tiek rīkots arī "autosporta pasaules čempionāts" — A1GP sacīkstes, kur dalību ņem un punktus gūst nevis komandas un piloti, bet gan valstis. Pamatraksts: Salonautomobiļu sacensības Salonautomobiļu sacensībās tiek lietoti ielu mašīnām līdzīgi spēkrati. Tā kā piedalās daudz braucēju un ātruma starpība ir maza, tādās sacīkstēs bieži notiek avārijas. FIA rīkotais pasaules čempionāts ir WTCC un tas ir vienīgais salonautomobiļu čempionāts pasaulē, kur var iegūt pasaules čempiona nosaukumu. Eiropā populāras ir arī DTM sacīkstes. Ziemeļamerikā tiek rīkotas NASCAR sacīkstes. Tajās lieto līdzīgus auto kā WTCC un DTM, tomēr lielākā daļa sacīkšu notiek ovālos. NASCAR skatītāju skaits var sasniegt simtiem tūkstošus. Pamatraksts: Autorallijs Autorallijs jeb rallijs ir autosporta disciplīna, kurā ekipāžas trasē dodas atsevišķi. Autorallija sacensības pārsvarā notiek pa koplietošanas ceļiem un tās sastāv no ceļa sacensībām un papildsacensībām. Sacensību dalībnieki sacenšas ar automobiļiem, autorallija ekipāža sastāv no diviem sportistiem. Rallija sacensības notiek gan ar speciāli sagatavotām automašīnām, gan ar sērijveida automobiļiem. Pasaules prestižākās rallija sacensības ir WRC jeb Pasaules Čempionāts Rallijā. Tiek rīkoti arī rallijreidi, kuros nav noteiktas trases un pašam ir jāatrod pareizais ceļš. Pasaules slavenākais rallijreids ir Dakaras rallijs. Autosports Latvijā Vikikrātuvē par šo tēmu ir pieejami multivides faili. Skatīt: Autosports. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Starptautiskās Automobiļu Federācijas mājaslapa (angliski) Latvijas Automobiļu Federācijas mājaslapa