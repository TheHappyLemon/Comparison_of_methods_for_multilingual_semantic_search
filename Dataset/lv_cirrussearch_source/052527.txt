"Džons Viks 3: Parabellum" (angļu: John Wick: Chapter 3 – Parabellum) ir 2019. gada ASV neonuāra spriedzes trilleris ar Kiānu Rīvsu Džona Vika lomā. Filmu sērijas trešā daļa ir tiešs turpinājums iepriekšējām sērijas filmām "Džons Viks" (2014) un "Džons Viks 2" (2017). Filmas režisors ir Čads Stahelski, scenārija autori Dereks Kolstads, Šejs Hetens, Kriss Kollinss un Marks Eibramss. Filmā galvenās lomas atveido Halle Berija, Lorenss Fišbērns, Marks Dakaskoss, Āzija Keita Dillona, Lenss Rediks, Andželika Hjūstone un Ians Makšeins. Filmas darbība turpinās dažas minūtes pēc iepriekšējās filmas beigām, kad bijušais algotnim Džonam Vikam ir jābēg no amata brāļu leģioniem pēc tam, kad viņa nesenās darbības dēļ par viņa galvu tiek izsludināta 14 miljonus ASV dolāru liela atlīdzība. Par filmas izstrādi paziņoja 2017. gada jūnijā. Lielākā daļa no iepriekšējo daļu filmēšanas grupas un aktierim tika apstiprināti 2018. gada februārī, savukārt ar jaunpienācējiem līgumi tika noslēgti tā paša gada maijā. Filmēšana tika uzsākta tajā pašā mēnesī un ilga līdz novembrim, filmēts tika Ņujorkā, Monreālā un Marokā. Filmas pirmizrāde norisinājās 2019. gada 9. maijā Bruklinā, bet ASV un Latvijas kinoteātros to sāka demonstrēt no 2019. gada 17. maija. Tās vispasaules ienākumi ir 328 miljoni ASV dolāru, tādējādi kļūstot par ienesīgāko franšīzes sērijas filmu tikai desmit dienu laikā pēc kinoseansu uzsākšanas. Filma saņēma dažādu kritiku, tika slavēta spriedzes ainu secība, režija, vizuālais stils un Rīvsa aktierspēle. Filmas turpinājuma pirmizrāde notika 2023. gada 6. martā. «John Wick: Chapter 3 – Parabellum (2019) – Britu filmu klasifikācijas padome». Bbfc.co.uk. Skatīts: 2019. gada 15. aprīlis. Scott Mendelsohn. «Box Office: Keanu Reeves' 'John Wick 3' Tops 'John Wick 2' As 'Pikachu' Passes $350 Million». Forbes, 2019. gada 26. maijs. Skatīts: 2019. gada 26. maijs. Brooks Barnes. «'John Wick: Chapter 3' Puts Keanu Reeves Back on Top at the Box Office». The New York Times, 2019. gada 19. maijs. Skatīts: 2019. gada 26. maijs. «John Wick: Chapter 3 – Parabellum (2019)». Box Office Mojo. Skatīts: 2023. gada 25. februārī. Trilby Beresford, Katie Kilkenny. «John Wick: Chapter 3 — Parabellum': What the Critics Are Saying». The Hollywood Reporter, 2019. gada 10. maijs. Skatīts: 2019. gada 13. maijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)