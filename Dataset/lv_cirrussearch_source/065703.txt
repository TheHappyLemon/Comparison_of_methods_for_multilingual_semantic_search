Ihors Klimenko (ukraiņu: Ігор Володимирович Клименко; dzimis 1972. gada 25. oktobrī) ir Ukrainas iekšlietu ministrs kopš 2023. gada 7. februāra, (kā pagaidu ministrs no 18. janvāra līdz 7. februārim) kad stājās amatā traģiski bojā gājuša Denisa Monastirska vietā, un bijušais Ukrainas Nacionālās policijas priekšnieks no 2019. līdz 2023. gadam. Klimenko piedzima 1972. gada 25. oktobrī Kijivā. Viņš ir absolvējis Harkivas Militāro universitāti un Odesas Universitāti. Ieguvis maģistra grādu Dņipropetrovskas Valsts iekšlietu universitātē. No 1994. līdz 1997. gadam viņš dienēja Ukrainas Sauszemes spēkos 8. armijas korpusa 459. raķešu brigādē. Kopš 1998. gada viņš strādā Iekšlietu ministrijā. 2013. gadā viņš aizstāvēja psiholoģijas zinātņu kandidāta disertāciju un 2019. gadā doktora disertāciju. No 2011. gada decembra līdz 2014. gada martam viņš bija Ukrainas Iekšlietu ministrijas Profesionālās apmācības un izglītības departamenta vadītājs. 2015. gadā viņš vadīja Ukrainas Nacionālās policijas Cilvēkresursu nodaļu, 2017. gadā iecelts par šīs nodaļas vadītāja vietnieku, un 2019. gadā tika iecelts Nacionālās policijas priekšnieka amatā. 2023. gada 18. janvārī viņš tika iecelts par Ukrainas iekšlietu ministra vietnieku un ministra pienākumu izpildītāju. Viņš tika iecelts pēc Denisa Monastirska nāves helikoptera avārijā. 2023. gada 7. februārī Augstākā Rada iecēla Klimenko par Ukrainas iekšlietu ministru. «Уряд призначив Клименка виконувачем обов’язків міністра внутрішніх справ». www.ukrinform.ua (ukraiņu). Skatīts: 2023-02-24. Kitsoft. «Національна поліція України». www.npu.gov.ua (ua). Skatīts: 2023-02-24. «Головою Нацполіції став Ігор Клименко: що про нього відомо - Прямий 25.09.2019». prm.ua (ukraiņu). Skatīts: 2023-02-24. «Нардепи проголосували за нового очільника МВС». Українська правда (ukraiņu). Skatīts: 2023-02-24.