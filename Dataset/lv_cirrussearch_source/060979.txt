Dolinska (ukraiņu: Долинська) ir pilsēta Ukrainas vidienē Kirovohradas apgabala Kropivnickas rajonā. Izvietojusies apgabala dienviddaļā 65 km no apgabala centra Kropivnickas. Par pilsētas dibināšanas gadu tiek uzskatīts 1873. gads, kad pa jaunuzbūvēto Znamjankas—Mikolajivas dzelzceļa līniju caur Kazankas staciju izbrauca pirmā lokomotīve. Ciemats pie stacija sāka veidoties pēc 1884. gada, kad Kazanka kļuva par mezgla staciju. Ciematu nosauca pēc zemes īpašnieka vārda par Kefaļinu (Кефаліне). 1901. gadā staciju pārdēvēja par godu citai muižniecei Olgai Doļinskai par Dolinsku. 1919. gadā ciematu pārdēvēja par Ševčenkovi (Шевченкове), bet 1923. gadā izveidoto rajonu pēc stacijas nosauca par Dolinskas rajonu. 1938. gadā Ševčenkovei piešķīra pilsētciemata statusu, bet 1944. gadā to pārdēvēja tagadējā vārdā. Kopš 1957. gada pilsētas statuss un līdz 2020. gadam bija rajona centrs. Pilsētā vairāki pārtikas rūpniecības uzņēmumi, ievērojams dzelzceļa mezgls. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 176. lpp. Vikikrātuvē par šo tēmu ir pieejami multivides faili. Skatīt: Dolinska. Mūsdienu Ukrainas enciklopēdijas raksts (ukrainiski)