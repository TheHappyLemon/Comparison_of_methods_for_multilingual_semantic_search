Tirāniņu apakškārta (Tyranni) ir viena no trijām zvirbuļveidīgo kārtas (Passeriformes) apakškārtām, kas apvieno vairāk kā 1000 mūsdienās dzīvojošas putnu sugas. Lielākā sugu dazādība sastopama Dienvidamerikā, bet tirāniņu apakškārtas sugas mājo arī Ziemeļamerikā, Āfrikā un Āzijā. Atšķirībā no dziedātājputnu apakškārtas (Passeri) tirāniņu grupas sugām ir atšķirīga dziedamās balsenes (syrinx) muskulatūras anatomija, kā rezultātā šiem putniem nav dziesmas. Ģenētiskie un morfoloģiskie pētījumi liecina, ka abu grupu evolūcija notikusi neatkarīgi vienai no otras. Tirāniņu apakškārtu iedala divās lielās grupās: pitu infrakārtā (Eurylaimides) un tirāniņu infrakārtā (Tyrannides). Nesenā pagātnē tika izdalīta vēl trešā infrakārta — Jaunzēlandes paceplīši (Acanthisitti) — kura mūsdienās tiek sistematizēta kā trešā zvirbuļveidīgo putnu apakškārta. Pitu infrakārta apvieno tirāniņveidīgos putnus, kas dzīvo Āfrikas un Āzijas tropu mežos, kā arī vienu Amerikas sugu — platknābja sapauoa (Sapayoa aenigma), kura ir vienīgā suga savā dzimtā. Savukārt tirāniņu infrakārta apvieno visas Amerikā dzīvojošās tirāniņveidīgo putnu sugas, izņemot platknābja sapauoa. Pitu infrakārta ir neliela un apvieno apmēram 50 putnu sugas. Tirāniņu apakškārta (Tyranni) Pitu infrakārta (Eurylaimides) Madagaskaras pitu dzimta (Philepittidae) Pitu dzimta (Pittidae) Platknābju dzimta (Eurylaimidae) Platknābja sapauoa dzimta (Sapayoidae) Tirāniņu infrakārta (Tyrannides) Konopofagu dzimta (Conopophagidae) Kotingu dzimta (Cotingidae) Manakinu dzimta (Pipridae) Mūrniekputnu dzimta (Furnariidae) Rinokriptu dzimta (Rhinocryptidae) Skudrputnu dzimta (Thamnophilidae) Skudrpitu dzimta (Grallariidae) Skudrtirānu dzimta (Formicariidae) Tirāniņu dzimta (Tyrannidae) Titiru dzimta (Tityridae) Systematic relationships and biogeography of the tracheophone suboscines (Aves: Passeriformes) DNA and Passerine Classification Ericson P, Christidis L, Cooper, A, Irestedt M, Jackson J, Johansson US, Norman JA. (2002). A Gondwanan origin of passerine birds supported by DNA sequences of the endemic New Zealand wrens. Proc Biol Sci. 269(1488):235-41 Tolweb: Eurylaimides Zooģeogrāfija Arhivēts 2020. gada 29. oktobrī, Wayback Machine vietnē. Tolweb: Suboscines