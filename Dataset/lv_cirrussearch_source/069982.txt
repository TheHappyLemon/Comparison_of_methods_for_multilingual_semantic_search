Bataanas pussala (angļu: Bataan Peninsula) ir ap 50 km gara un līdz 33 km plata pussala Lusonas salas rietumos Filipīnās. Rietumos tās krastus apskalo Dienvidķīnas jūra un Subikas līcis, austrumos — Manilas līcis. Dienvidos ap 19 km plats jūrassšaurums pussalu atdala no Kavites krasta. Reljefā dominē Sambalesas kalnu dienvidu gals ar snaudošajiem vulkāniem Marivelesu (1398 m vjl) un Natibu (1253 m vjl). Administratīvi ietilpst Centrālās Lusonas reģiona Bataanas provincē un Olongapo neatkarīgajā pilsētā, kas ir arī pussalas lielākā apdzīvotā vieta. Apdzīvo lielākoties tagali. Pussalas ziemeļdaļā ap Natiba kalnu atrodas 1945. gadā izveidotais 237 km² lielais Bataanas nacionālais parks. Bataan National Park Vikikrātuvē par šo tēmu ir pieejami multivides faili. Skatīt: Bataanas pussala. Encyclopædia Britannica raksts (angliski)