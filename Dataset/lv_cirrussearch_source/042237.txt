Šons Mendess (dzimis 1998. gada 8. augustā) ir kanādiešu dziedātājs, mūzikas autors, modelis. Šons Mendess 2013. gadā kļuva populārs, liekot dziesmu kaverversijas vietnē Vine. Vēlāk viņu pamanīja Island Records menedžeris Endrū Gertlers un piedāvāja viņam noslēgt līgumu ar kompāniju. 2014. gadā Mendess izdeva savu pirmo studijas albumu "Handwritten", kura lielākais hits "Stitches" sasniedza top 10 ASV un Kanādā un pirmo vietu Lielbritānijā. Viņa otrais albums "Illuminate" arī bija izdevies, un tā populārākā dziesma bija "Treat You Better". 2018. gadā iznāca dziedātāja trešais albums, kurš tika nosaukts dziedātāja vārdā: Shawn Mendes. The Album. Tā populārākā dziesma bija In My Blood, kurā Šons atklāti runā par aktuālām mentālām problēmām, piemēram, par savu nedrošību un bailēm. Visi albumi debitēja Billboard 200 virsotnē, tādējādi padarot viņu par vienu no pieciem dziedātājiem, kuru albumi atradušies topa virsotnē 3 reizes pēc kārtas pirms 21 gada vecuma sasniegšanas. Mendess ir organizējis četras pasaules tūres: Shawn'sFirstHeadlines (2014—15), Shawn Mendes World Tour (2016), Illuminate World Tour (2017) un Shawn Mendes: The Tour, (2019). Mendess ir dzimis Ontārio, Toronto, Kanādā. Viņa tēvs ir portugālis (Manuels Mendess), māte angliete (Karena Raimenta). Šonam ir jaunāka māsa Alija. Handwritten (2014) Illuminate (2016) Shawn Mendes (2018) Wonder (2020)