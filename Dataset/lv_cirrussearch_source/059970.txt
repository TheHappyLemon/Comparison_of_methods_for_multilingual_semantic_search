Gadījuma sekss ir seksuāla aktivitāte, kas notiek ārpus romantiskām attiecībām un bez saistībām starp partneriem. Lielākā daļa reliģiju nosoda seksu ārpus laulības. Reliģiozi un nereliģiozi cilvēki parasti piedzīvo līdzīgas sajūtas, kad runa ir par gadījuma dzimumsakariem, ar lielāku atšķirību attieksmē starp vīriešiem un sievietēm. Dažās valstīs, piemēram, Pakistānā, Kuveitā, Afganistānā jebkāda veida seksuālas aktivitātes ārpus laulības ir aizliegtas ar likumu. Pētījums par gadījuma attiecību kultūru ASV liecina, ka gadījuma sekss neveicina attiecību stiprināšanu nākotnē. Attiecību ilgumu galvenokārt ietekmē mērķis, uz kuru cilvēki tiecas, stājoties attiecībās. Seksuālās uzvedības pētījums, kas tika veikts Brazīlijā no 1998. līdz 2015. gadam, parādīja, ka gadījuma sakari ir visvairāk raksturīgi cilvēkiem vecumā no 16 līdz 24 gadiem. Mūsdienās nav nekas neierasts, ka cilvēki jau pirmajā randiņā vai tikšanās reizē atklāti runā par saviem gadījuma seksuālajiem kontaktiem un personīgajiem uzskatiem par šo tēmu. Citā pētījumā atklāts, ka prezervatīvi tika izmantoti tikai 69 no 100 dzimumkontaktiem ar iekļūšanu. Dati no visas pasaules par periodu no 2007. līdz 2017. gadam liecina, ka gadījuma dzimumsakaru biežums jauniešu vidū ir samazinājies. 2021. gada pētījumā šis samazinājums tiek skaidrots ar alkohola patēriņa samazināšanos, videospēļu skaita pieaugumu un to jauniešu īpatsvara pieaugumu, kuri dzīvo kopā ar saviem vecākiem. «Religious individuals regret having casual sex only slightly more». phys.org. Skatīts: 2022. gada 31. janvāris. «Romance Round The World: From Meet Markets To Covert 911 Calls». npr.org. Skatīts: 2022. gada 31. janvāris. «Do Casual Hookups Ever Lead to Serious Relationships?». psychologytoday.com. Skatīts: 2022. gada 31. janvāris. «Brazil Hook Up Guide For Singles And Couples». worldhookupguides.com. Skatīts: 2022. gada 31. janvāris. «Hooking up or dating: Who benefits?». medicalxpress.com. Skatīts: 2022. gada 31. janvāris. «Prevalence and Characteristics of Sexual Hookups Among First-Semester Female College Students». ncbi.nlm.nih.gov. Skatīts: 2022. gada 31. janvāris. «Why are fewer young adults having casual sex?». afftherecord.com. Arhivēts no oriģināla, laiks: 2022. gada 24. Janvāris. Skatīts: 2022. gada 31. janvāris.