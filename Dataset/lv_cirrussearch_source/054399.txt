Patriks Džozefs "Pets" Līhijs (angļu: Patrick Joseph ("Pat") Leahy; dzimis 1877. gada 20. maijā, miris 1927. gada 29. decembrī) bija īru vieglatlēts, divu olimpisko medaļu ieguvējs, pārstāvot Lielbritāniju vieglatlētikā 1900. gada vasaras olimpiskajās spēlēs Parīzē. Līhijs ir dzimis Kreganā, Hakmisas pagastā, Limerikas grāfistē, netālu no Limerikas grāfistes un Korkas grāfistes robežas. Viņš bija viens no septiņiem brāļiem, kuri visi bija sportisti.Viņa brālis Kons Līhijs izcīnīja medaļas 1906. gada neoficiālajās olimpiskajās spēlēs un 1908. gada vasaras olimpiskajās spēlēs. Arī cits brālis, Timotijs Līhijs, bija spēcīgs lēkšanas disciplīnās. Patriks 1898. gadā Dublinā pārspēja Lielbritānijas augstlēkšanas rekordu, viņa jaunais uzstādītais rezultāts bija 1,93 metri. 1898. un 1899. gadā viņš ieguva Britu amatieru vieglatlētu asociācijas augstlēkšanas čempiona titulu, kā arī 1899. gadā tāllēkšanā ierindojās trešajā vietā. Līhijs starptautiski sacentās arī tāllēkšanā un trīssoļlēkšanā. 1900. gada vasaras olimpiskajās spēlēs Parīzē Līhijs startēja trijās vieglatlētikas lēkšanas disciplīnās. No šīm disciplīnām viņš divās izcīnīja olimpiskās medaļas. Sudraba medaļu viņš ieguva augstlēkšanā, ar rezultātu 1.78 metri. Šajā disciplīnā viņš piekāpās tikai ASV sportistam Ērvingam Baksteram. Bronzas medaļu, ar fināla rezultātu 6.950 metri, viņš izcīnīja tāllēkšanā, kur piekāpās amerikāņiem Maieram Prinšteinam un Alvinam Krencleinam. Savukārt trīssoļlēkšanā viņš ieguva 4. vietu. Pēc 8 gadiem viņš atgriezās olimpiskajās spēlēs, kas šoreiz notika Londonā. Šajās olimpiskajās spēlēs viņš startēja augstlēkšanā, kur ar rezultātu 1.78 metri, iegūstot 8. vietu. 1909. gadā Patriks emigrēja uz ASV. Viņš nomira 1927. gada 29. decembrī, 50 gadu vecumā. «Pat Leahy». Sports Reference. Arhivēts no oriģināla, laiks: 2020. gada 12. oktobris. Skatīts: 2020. gada 12. oktobris. «AAA and National Championships Medallists - Long Jump». nuts.org.uk. Skatīts: 2017. gada 27. maijs. «Paris 1900 Athletics — high jump men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — long jump men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — triple jump men». Starptautiskā Olimpiska komiteja. Skatīts: 2020. gada 9. septembris. «London 1908 Athletics — high jump men». Starptautiskā Olimpiska komiteja. Skatīts: 2020. gada 9. septembris. Patriks Līhijs (SOK profils) (angliski) Patriks Līhijs (Olympedia profils) (angliski) Patriks Līhijs (Sports Reference profils) (angliski)