Vienkristālshēma ir integrālā shēma, kas ietver visas datora vai citas elektroniskas sistēmas komponentes vienā mikroshēmā. Tipisks vienkristālshēmu pielietojums ir iegultajās sistēmās. Tipiskas vienkristālshēmas sastāvdaļas ir: Viens vai vairāki mikrokontroliera, mikroprocesora vai ciparsignālu procesora kodoli; Atmiņas bloki - brīvpiekļuves atmiņa, lasāmatmiņa, elektroniski pārprogrammējamā lasāmatmiņa, zibatmiņa; Laika avoti - oscilatori, phase-locked loop; Perifērija, piemēram, taimeri, power-on reset ģenerators; Ārējie interfeisi, to skaitā industrijas standarti - USB, FireWire, Ethernet, USART, SPI; Analogie interfeisi, tai skaitā analogciparu pārveidotāji un ciparanalogu pārveidotāji; Sprieguma stabilizatori un PMIC. Šīs komponentes ir savienotas caur kādu kopēju kopni, piemēram, AMBA ARM arhitektūras vienkristālshēmām. Datu apmaiņu starp ārējiem interfeisiem un atmiņu parasti veic atmiņas tiešpiekļuves kontrolieris, tādējādi atslogojot procesora kodolu un palielinot vienkristālshēmas datu caurlaides spēju.