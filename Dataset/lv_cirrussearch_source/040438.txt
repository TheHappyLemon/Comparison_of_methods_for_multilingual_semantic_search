Maikls Liptons (angļu: Michael Lipton; dzimis 1937. gada 13. februārī; miris 2023. gada 1. aprīlī) bija britu ekonomists un šaha problēmists. Savas akadēmiskās karjeras lielu daļu Liptons pavadīja Saseksas Universitātē, kur viņš šobrīd ir Nodarbinātības pētniecības nodaļas attīstības ekonomikas goda profesors. Pirms tam, vairāk nekā 25 gadus, viņš ir bijis profesors Universitātes attīstības pētniecības institūtā (1967-1994). No 1982. līdz 1984. gadam viņš bija arī Starptautiskā pārtikas politikas pētniecības institūta Pārtikas produktu patēriņa un uztura programmas direktors. Kā Pasaules Bankas vecākais konsultants viņš veica pētījumu par Pasaules Bankas ietekmi uz nabadzību visā pasaulē. 1994. gadā viņš izveidoja Saseksas Universitātes Nabadzības izpētes nodaļu, kas Apvienoto Nāciju Organizācijas, Pasaules Bankas un Āzijas Attīstības bankas vārdā veica pētījumus par nabadzības cēloņiem pasaulē. Pirms tam viņš veica lauka pētījumus Indijā, tad Bangladešā, Botsvānā, Sjerraleonē, Šrilankā un Dienvidāfrikā. Viņš ir Britu akadēmijas loceklis kopš 2006. gada, saņēmis vairākas balvas par ekonomiku, tostarp Leontjeva balvu (2012). Miris 2023. gada 1. aprīlī 86 gadu vecumā. Profesors Maikls Liptons ir arī šaha problēmists. Viņš ir publicējis vairāk nekā 400 uzdevumus, galvenokārt divvilčus, iegūstot vairākas balvas starptautiskajās sacensībās. 1976. gadā FIDE šaha kompozīcijas pastāvīgā komisija viņam piešķīra starptautiskā meistara titulu šaha kompozīcijā. Viņš bija britu šaha problēmistu savienības priekšsēdētājs no 2000. līdz 2002. gadam. Maikls Liptons McWilliam Ty., Problemist, 1956 1. godalga Uzdevuma risinājums: 1. Tg1! (draud 2. Tg5#) 1. ... Lxf7+ 2. Ld7# 1. ... Lxf3+ 2. Ld3# 1. ... Ke5 2. Dxf6# Darbu izlase ekonomikā: Why Poor People Stay Poor: Urban Bias and World Development (1977, 1988) New Seeds and Poor People (with Richard Longhurst, 1989) Does Aid Work in India? (with John Toye, 1991) Successes in Anti-poverty (1998, 2001) Land Reform in Developing Countries: Property rights and property wrongs (2009), Routledge, ISBN 978-0-415-09667-6 Grāmatas par šaha kompozīciju: Michael Lipton, R. C. O. Matthews, John M. Rice. Chess Problems: Introduction to an Art (angļu). London : Faber and Faber, 1963. John M. Rice, Michael Lipton, Barry P. Barnes. The Two-move Chess Problem: Tradition and Development. Some Essays on Selected Two-move Themes (angļu). London : Faber and Faber, 1966. CV M. Liptona mājas lapā. Arhivēts 2017. gada 10. aprīlī, Wayback Machine vietnē. (angliski) «Michael Lipton obituary». The Guardian (angļu). 2023. gada 18. aprīlis. Skatīts: 2023. gada 9. jūlijā. «Starptautiskie meistari šaha kompozīcijā.». Arhivēts no oriģināla, laiks: 2017. gada 21. jūlijā. Skatīts: 2017. gada 21. novembrī. «Michael Lipton - Development economist» (angļu). Arhivēts no oriģināla, laiks: 2017-09-29. Skatīts: 2017-11-21. Maikla Liptona šaha kompozīcijas mājas lapā PDB Maikla Liptona profils mājaslapā Chess Composers (angliski)