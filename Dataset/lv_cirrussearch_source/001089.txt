Aleksandrs Tretjakovs (krievu: Александр Владимирович Третьяков; dzimis 1985. gada 19. aprīlī Krasnojarskā) ir Krievijas skeletonists. Ar skeletonu nodarbojas kopš 2004. gada. A. Tretjakovs uzvarēja 2008.-2009. gada Pasaules kausa sezonas kopvērtējumā. Savās otrajās ziemas olimpiskajās spēlēs 2010. gadā Vankūverā viņš izcīnīja bronzas medaļu skeletona sacensībās, par 0,95 sekundēm atpaliekot no otro vietu ieguvušā Martina Dukura. Pēc četriem gadiem Soču olimpiskajās spēlēs izcīnīja zelta medaļu, šoreiz apsteidzot latvieti M. Dukuru. 2017. gada 22. novembrī Starptautiskā Olimpiskā komiteja pieņēma lēmumu Aleksandram Tretjakovam par antidopinga kodeksa pārkāpumiem atņemt 2014. gada Soču olimpisko spēļu zelta medaļu, līdz ar šo lēmumu par olimpisko čempionu skeletonā kļuva Martins Dukurs. Tomēr pēc Tretjakova apelācijas izskatīšanas Sorta arbitrāžas tiesa 2018. gada 1. februārī atcēla SOK lēmumu un atjaunoja viņam olimpiskā čempiona statusu. Ulvis Brože. «Martinam sudrabs, Tomass - ceturtais». sportacentrs.com, 2010. gada 20. februārī. Skatīts: 2010. gada 20. februārī. Tretjakovam atņem Soču spēļu zeltu; Dukurs kļūst par olimpisko čempionu Arhivēts 2017. gada 22. novembrī, Wayback Machine vietnē. DELFI Sports 2017. gada 22. novembrī FIBT profils (angliski)