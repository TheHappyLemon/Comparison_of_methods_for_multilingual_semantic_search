Apolonija Laurinoviča (1886. gada 2. augusts — 1967. gada 11. jūlijs) bija latviešu politiķe. Bijusi Latvijas Satversmes sapulces deputāte, Latgales Zemnieku partijas pārstāve. Politiķa Jezupa Laurinoviča māsa. Apolonija Laurinoviča piedzima 1886. gada 2. augustā Andrupenes pagastā. No 1905. līdz 1917. gadam Laurinoviča bija Pēterburgas Sv. Katrīnas elementārskolas skolotāja. Pirmā pasaules kara laikā bija vīriešu un sieviešu ģimnāzijas skolotāja, Latgaliešu bēgļu palīdzības biedrības un skolas kuratore. No 1924. līdz 1940. gadam Laurinoviča bija Daugavpils skolotāju institūta anatomijas un fizioloģijas pasniedzēja. Strādājusi žurnāla «Latgolas Škola» redakcijā. No 1917. līdz 1918. gadam Laurinoviča bija Latgales Pagaidu zemes padomes locekle. 1920. gadā ievēlēta Latvijas Satversmes sapulcē no Latgales Zemnieku partijas saraksta. Amatā bija līdz 1922. gadam. No 1924. līdz 1927. gadam Laurinoviča bija Daugavpils slimnīcas ārste. No 1926. līdz 1938. gadam bija Daugavpils Kalkūnu bērnu zīdaiņu nama direktore. Otrā pasaules laikā devusies trimdā. Mirusi 1967. gada 11. jūlijā Losandželosā ASV. H. Kārkliņš. «Latvijas Satversmes Sapulces stenogramu satura rādītājs». Latvijas Republikas Saeima, 1925. Arhivēts no oriģināla, laiks: 2020. gada 28. Aprīlis. Skatīts: 2016. gada 20. janvārī. «Apolonija Laurinoviča». Latgales Dati. Arhivēts no oriģināla, laiks: 2016. gada 29. Marts. Skatīts: 2016. gada 20. janvārī.