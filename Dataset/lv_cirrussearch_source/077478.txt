Spāre ir dzelzceļa stacija dzelzceļa līnijā Ventspils—Tukums II, Spāres ciemā, Talsu novada Ģibuļu pagastā (25 km no Talsiem). Dzelzceļa līnijai ir tikai viens sliežu ceļš, un viena no vietām, kur var samainīties pretēji braucoši vilcieni, ir Spāres stacija. Dzelzceļa staciju izveidoja 1901. gadā, kad dzelzceļa līnijas Ventspils—Maskava būves laikā dzelzceļa līniju Rīga—Tukums pagarināja līdz Ventspils ostai. Stacijas nosaukums cēlies no netālu esošās Spāres muižas. Sākotnējā koka ēka saglabājusies līdz mūsdienām, tikai 1970. gados tā apmūrēta ar ķieģeļiem. Pēc stacijas izveides ap to izveidojās Spāres ciems. Padomju Latvijas gados stacijas teritorijā kādu laiku atradās dīzeļvilcienu un dīzeļlokomotīvju rezerves novietne. Par staciju Latvijas Dzelzceļa YouTube vietnē