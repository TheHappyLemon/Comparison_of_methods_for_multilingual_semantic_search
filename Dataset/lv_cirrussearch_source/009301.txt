Audriņi (arī Audreņi; latgaliešu: Audreni) ir ciems Rēzeknes novada Audriņu pagastā, pagasta centrs. Izvietojies Liužankas krastos pie autoceļa P36 11 km no novada centra Rēzeknē un 245 km no Rīgas. Audriņos atrodas pagasta pārvalde, pamatskola ( no 1970.-2010. gadam vidusskola), kultūras nams, bibliotēka, feldšeru un vecmāšu punkts, pasts. Otrā pasaules kara laikā ciems tika tīši nodedzināts, bet pēc kara atjaunots ar galvenokārt vairākstāvu ķieģeļu apbūvi. Padomju laikā bija kolhoza "Audriņi" centrs. Iedzīvotāju skaits pieaudzis no 164 1965. gadā un 275 1970. gadā līdz 448 2020. gadā. Pamatraksts: Audriņu traģēdija Audriņu ciems izveidojies bijušās Rēzeknes apriņķa Makašēnu pagasta Audriņu sādžas vietā, ko 1942. gada janvārī vācu armijas soda operācijas laikā nodedzināja, atriebjoties par no gūsta izbēgušo sarkanarmiešu slēpšanu un to izveidotās partizānu grupas darbību. Sādžas iedzīvotājus ieslodzīja Rēzeknes cietumā, bet pēc tam ap 170 no viņiem nošāva Ančupānu kalnos. 30 vīriešus publiski nošāva pie Rēzeknes cietuma sienas. Izglābās tikai viens cilvēks. Traģisko notikumu atcerei 1973.gadā ciemā atklāta "Audriņu ciema iedzīvotāju piemiņas vieta", kas ir valsts nozīmes vēstures piemineklis. Ik gadu 4.janvārī notiek Audriņu traģēdijas piemiņai veltīti pasākumi. 2012. gada janvārī Rēzeknes novada pašvaldība sadarbībā ar Audriņu pagasta pārvaldi rīkoja plašāku pasākumu ar ziedu nolikšanu, atklāto vēstures mācību stundu un izstādes apmeklēšanu. «Vietvārdu datubāze: Informācija par Audriņiem». Latvijas Ģeotelpiskās informācijas aģentūra. LĢIA - Audriņi «Audriņu pamatskola». audrini.lv. Arhivēts no oriģināla, laiks: 2020. gada 27. novembrī. Skatīts: 2021.gada 4.februārī. «Audriņu pagasta kultūras nams». kulturasdati.lv. Skatīts: 2021.gada 4.februārī. «Audriņu pagasta bibliotēka». kulturasdati.lv. Skatīts: 2021.gada 4.februārī. «Audriņu pagasts». Arhivēts no oriģināla, laiks: 2011. gada 14. septembrī. Skatīts: 2011. gada 13. augustā. LSM: Aprit 75 gadi kopš Audriņu traģēdijas – dažu dienu laikā nogalināja vairāk nekā 200 cilvēkus 4. janvāris, 2017 Latvijas PSR Mazā enciklopēdija. Rīga, "Zinātne", 1967. 1. sēj., 125. lpp. Latvijas padomju enciklopēdija. 1. sējums. Rīga : Galvenā enciklopēdiju redakcija. 466. lpp. Latvijas PSR vēsture. Rīga, "Zinātne", 1986, 2. sējums, 182. lpp. «Vējonis: Audriņu traģēdija ir atgādinājums par totalitārā režīma zvērībām». www.sargs.lv. 2015.g. 5.janvāris. «Audriņu ciema iedzīvotāju piemiņas vieta». is.mantojums. Skatīts: 2021.gada 4.februārī. Pieminēs Audriņu traģēdijas 70. gadskārtu ziņu aģentūra BNS 2012. gada 4. janvārī Audriņu pagasta mājaslapa Arhivēts 2015. gada 22. decembrī, Wayback Machine vietnē. Rēzeknes novada informatīvais portāls