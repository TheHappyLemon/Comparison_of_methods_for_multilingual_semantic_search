Hečbeks (angļu: hatchback; no angļu: hatch — lūka un angļu: back — aizmugure) ir slēgta tipa virsbūve vieglajiem automobiļiem ar vienu vai divām sēdekļu rindām un ar slīpu mugurdaļu, kas veidota kā durvis. No universāļa hečbeks atšķiras ar mazāku bagāžnieka tilpumu. Savukārt hečbeks ar vertikālu virsbūves mugurdaļu (piemēram — Daewoo Matiz) no minivena atšķiras ar zemāku automobiļa augstumu. Hečbekiem, tāpat kā universāļiem, salons nav atdalīts no bagāžnieka, un nolaižot aizmugurējo sēdekļu atzveltnes vai izņemot sēdekļus laukā ir iespējams palielināt bagāžnieka platību. «Tezaurs.lv». Arhivēts no oriģināla, laiks: 2016. gada 5. martā. Skatīts: 2011. gada 11. decembrī.