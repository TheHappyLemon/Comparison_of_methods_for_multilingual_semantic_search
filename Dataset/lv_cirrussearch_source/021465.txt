Vīriešu šķēpa mešanas sacensības 1968. gada vasaras olimpiskajās spēlēs Mehiko norisinājās 15. un 16. oktobrī Estadio Olímpico Universitario. Sacensībās uzvarēja PSRS pārstāvošais latviešu šķēpmetējs Jānis Lūsis, sudrabu ieguva Jorma Kinnunens (Somija) un bronzu — Gergeljs Kulčārs (Ungārija). Lūsis uzvarēja ar jaunu olimpisko rekordu, šķēpu raidot 90,10 metru tālumā. Šī bija sportista otra izcīnītā medaļa olimpiskajās spēlēs — četrus gadus iepriekš Tokijā viņš ieguva bronzu. Lūsis kļuva par trešo Latvijas šķēpa metēju pēc Ineses Jaunzemes un Elvīras Ozoliņas, kas izcīnījis zelta medaļu šajā disciplīnā olimpiskajās spēlēs. «Official report of the Games of the XIXth Olympiad - part 3». LA84 Foundation. 113. lpp. lpp. Skatīts: 2013. gada 17. novembrī. «Athletics at the 1968 Ciudad de México Summer Games: Men's Javelin Throw». Sports-reference.com. Arhivēts no oriģināla, laiks: 2009. gada 21. janvārī. Skatīts: 2013. gada 17. novembrī. Latvijas Televīzijas sižets: "Lūša Zelta metiens"