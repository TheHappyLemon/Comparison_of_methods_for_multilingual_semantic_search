Vidējie ērgļi, vidējo ērgļu ģints (Clanga) ir vanagu dzimtas (Accipitridae) ģints, kas pieder ērgļu apakšdzimtai (Aquilinae). Šajā ģintī ir 3 mūsdienās dzīvojošas ērgļu sugas, kas vēl nesenā pagātnē tika sistematizētas ērgļu ģintī (Aquila). Tomēr, balstoties uz pēdējo gadu DNS pētījumu rezultātiem, 2005. gadā tika izdalīta jauna vidējo ērgļu ģints. Vidējo ērgļu ģints sugas ir Eirāzijas putni, kas atkarībā no sugas ligzdo Eiropas un Āzijas mērenajā joslā, kā arī Dienvidāzijā. Mērenās joslas ligzdotāji daļēji ziemo Āfrikā. Latvijā sastopamas 2 vidējo ērgļu ģints sugas: vidējais ērglis (Clanga clanga) un mazais ērglis (Clanga pomarina). Nesenā pagātnē Indijas mazais ērglis (Clanga hastata) tika klasificēts kā mazā ērgļa pasuga. Tomēr pēdējo gadu morfoloģiskajos un DNS pētījumos atklājies, ka šī suga nav tuvāk radniecīga mazajam ērglim kā vidējais ērglis. Indijas mazais ērglis no visu vidējo ērgļu kopīgā priekšteča atdalījies pliocēna vidū, apmēram pirms 3,6 miljoniem gadu. Aizvēsturiskais vidējais ērglis ir dzīvojis Afganistānas teritorijā. Tam ir bijušas divas apakšgrupas: ziemeļu un dienvidu. Vidējo ērgļu ģints (Clanga) Indijas mazais ērglis (Clanga hastata) Mazais ērglis (Clanga pomarina) Vidējais ērglis (Clanga clanga) Phylogeny of eagles, Old World vultures, and other Accipitridae based on nuclear and mitochondrial DNA Accipitriformes genus tree IUCN: Clanga hastata IUCN: Clanga clanga «Vanagu dzimta». Arhivēts no oriģināla, laiks: 2011. gada 1. septembrī. Skatīts: 2015. gada 29. janvārī. Väli, Ülo (2006): Mitochondrial DNA sequences support species status for the Indian Spotted Eagle Aquila hastata. Bull. B.O.C. 126(3): 238-242. Bulletin of the British Ornithologists' Club 126 (3): 238-242. Parry, S.J., Clark, W.S., Prakash, V. (2002) On the taxonomic status of the Indian Spotted Eagle Aquila hastata. Ibis Volume 144 Issue 4: 665 - 675 Rasmussen, P.C., Anderton, J.C. (2005) Birds of South Asia: The Ripley Guide. Smithsonian Institution and Lynx Edicions, Washington, DC and Barcelona. Xeno-canto: Genus Clanga