Herieta Hanta (angļu: Harriet Hunt; dzimusi 1978. gada 4. februārī Oksfordā) ir Lielbritānijas starptautiskā lielmeistare šahā (1997). No 1989. līdz 1991. gadam piecas reizes uzvarējusi Lielbritānijas jauniešu šaha čempionātos dažādās vecuma grupās. 1991. gadā dalījusi pirmo vietu Lielbritānijas jauniešu šaha čempionātā U14 meiteņu vecuma grupā. Četras reizes uzvarējusi Lielbritānijas sieviešu šaha čempionātos (1995, 1996, 1997, 1999). No 1990. līdz 1997. gadam pārstāvējusi Lielbritāniju Eiropas un Pasaules jauniešu šaha čempionātos dažādās vecuma grupās. Lielāko panākumu guvusi 1997. gadā Žagaņā, kad uzvarējusi Pasaules jjunioru šaha čempionātā U20 vecuma grupā. 1998. gadā uzvarējusi starptautiskā sieviešu šaha turnīrā Oksfordā. 2003. gadā bijusi trešā starptautiskā sieviešu šaha turnīrā Esbjergā, bet 2004. gadā izcīnījusi trešo vietu starptautiskā sieviešu šaha turnīrā Gausdālā (Oplanne, Norvēģija). Pārstāvējusi Angliju lielākajos komandu šaha turnīros: Pasaules šaha olimpiādēs piedalījusies 6 reizes (1994—2004). Individuālajā vērtējumā izcīnījusi bronzas (1998) medaļu; Eiropas komandu šaha čempionātos piedalījusies 4 reizes (1997—2003). Komandu vērtējumā izcīnījusi 2 bronzas (1997, 2001) medaļas, bet individuālajā vērtējumā izcīnījusi zelta (1999) medaļu. Par panākumiem turnīros FIDE 1997. gadā viņai piešķīrusi starptautiskās lielmeistares (WGM) nosaukumu. 1999. gadā saņēmusi arī vīriešu starptautiskā meistara (IM) nosaukumu. Pēc aktīvās šahistes karjeras beigām nodarbojusies ar arheoģenētikas pētījumiem Kembridžas Universitātē. British Chess Champions 1904-present OlimpBase :: Women's Chess Olympiads :: Harriet Hunt OlimpBase :: European Women's Team Chess Championship :: Harriet Hunt «Harriet Hunt Embed Profile». Arhivēts no oriģināla, laiks: 2017. gada 29. jūlijā. Skatīts: 2018. gada 7. novembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)