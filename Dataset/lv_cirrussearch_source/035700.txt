Tumes pagasts viena no Tukuma novada administratīvajām teritorijām. Robežojas ar Tukuma pilsētu un Smārdes, Sēmes, Pūres, Jaunsātu, Irlavas, Degoles pagastiem. Pagasta centrs ir Tume. Ģeogrāfiski pagastā ir Ziemeļkurzemes augstienes un Austrumkurzemes augstieņu sadures vieta. Starp šīm augstienēm atrodas Slocenes senleja. Pagasta teritorijā ir atrodams dolomīts, grants, māls, saldūdens kaļķi, kā arī kūdra. Sudmaļupīte, Vašleja. Pagasta lielākais ezers ir Seklis, kurš aizņem 34 ha lielu platību. Citi lielie pagasta ezeri ir Jumpravas un Sivēnu ezers. Vēsturiski mūsdienu Tumes pagasta teritorijā atradās Jaunmoku muiža (Gut Neu-Mocken), Tumes muiža (Gut Tummen, Tume), Vecmoku muiža (Gut Alt-Mocken, Vecmokas), Vilkājas muiža (Gut Wilkajen, Vilkāja). Tumes pagasts izveidots 1884. gadā, atdalot to no Ozolmuižas kroņa pagasta un pievienojot Abavas un Vilkājas muižu novadus. 1893. gadā Tumes-Abavas pagastam pievienoja Jaunsātu un Jaunmokas pagastu, kā arī Sātu un Tukuma mācītāja mužas un Buguļu muižu. 20. gadsimta sākumā Abavas pagastu atdalīja no Tumes pagasta. 1935. gadā Tumes pagasta platība bija 76 km². 1945. gadā pagastā izveidoja Tumes un Rotkaļu ciema padomes. 1954. gadā Tumes ciemam pievienoja Rotkaļu ciemu, 1960. gadā pievienoja Lazdu ciema kolhoza "Zelmenis" teritoriju, bet kolhoza "Pumpurs" teritoriju atdalīja un iekļāva Abavas ciemā. 1961. gadā Tumes ciemam pievienoja Irlavas ciema kolhoza "Dzimtene" teritoriju. 1990. gadā ciemu pārdēvēja par pagastu. 2009. gadā pagasts kā administratīva teritorija iekļauts Tukuma novadā. Pēc 2000. gada datiem pagastā dzīvoja 1874 cilvēki. No tiem 48,5% bija vīrieši, bet 51,4% sieviešu. Vairāk kā 90% no pagasta ļaudīm ir latvieši. Pagasta teritorijā atrodas 6 kapsētas: Zibens, Ķīļu, Čomu, Luiku, Viksu, Gailīšu kapi. Esošajās robežās, pēc CSP un OSP datiem. Tumes pagasta lielākās apdzīvotās vietas ir Tume, Ezerkauķi, Gaiļi, Krīvi, Vecmokas un citas. Pagastu šķērso dzelzceļa līnija Torņakalns—Tukums II. Caur pagastu iet autoceļi A10 — Rīga - Ventspils, P121 — Tukums — Kuldīga, P104 — Tukums — Jaunpils. Tumē atrodas Tumes pamatskola. Tumes pagasta kultūras namā darbojas Tumes jauktais koris, tautas deju kolektīvs "Solis" un Tumes sieviešu vokālais ansamblis "Kansoneta". «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP Vecmoku pilskalns