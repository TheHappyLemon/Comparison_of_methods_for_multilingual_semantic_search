"Gaišo atmiņu mūžīgais starojums" (angļu: Eternal Sunshine of the Spotless Mind) ir 2004. gada filma, kuras režisors un viens no scenārija autoriem ir Mišels Gondrī. Galvenās lomas atveido Džims Kerijs, Keita Vinsleta, Kirstena Dansta, Marks Rafalo, Elaidža Vuds, Toms Vilkinsons un Deivids Kross. Filmas pirmizrāde notika 2004. gada 19. martā. Filma saņēma daudz balvu, tajā skaitā Oskara balvu par labāko oriģinālo scenāriju. Džoels Berišs pamostas un brauc nevis uz darbu, bet jūru, kaut ārā ir auksts. Viņš satiek meiteni, vārdā Klementīne, spilgtās drēbēs, ar ziliem matiem un viņi iepazīstas. Klementīnes un Džoela vētrainās attiecības ilgst jau vairākus gadus. Kādu dienu Klementīni TV raidījumā piesaista kādas firmas reklāma, kas piedāvā izdzēst atmiņas. Klementīne nolemj izmēģināt šīs firmas pakalpojumu un izdzēst Džoelu no savas atmiņas. To uzzinot, Džoels izmisumā arī nolemj izdzēst no savas atmiņas Klementīni un uzmeklē šīs ierīces izgudrotāju doktoru Merzviaku. Taču kad Džoela atmiņas viena pēc otras sāk izgaist, viņš no jauna izjūt agrāko mīlas kvēli un saprot, ka nevar draudzeni izmest no galvas. Džims Kerijs — Džoels Keita Vinsleta — Klementīne Kirstena Dansta — Merija Marks Rafalo — Stens Elaidža Vuds — Patriks Toms Vilkinsons — Dakteris Hauards Merzviaks Deivids Kross — Robs Džeina Ādamsa — Kerija un citi aktieri. «Eternal Sunshine of the Spotless Mind» (angļu). boxofficemojo. Skatīts: 2018. gada 19. augustā. «Gaišo atmiņu mūžīgais starojums». spoki.tvnet.lv. Skatīts: 2018. gada 19. augustā. «Gaišo atmiņu mūžīgais starojums». forumcinemas.lv. Skatīts: 2018. gada 19. augustā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)