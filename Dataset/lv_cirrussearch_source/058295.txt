Jukako Kavai (japāņu: 川井 友香子; dzimusi 1997. gada 27. augustā) ir japāņu brīvā stila cīkstone, 2020. gada vasaras olimpisko spēļu čempione, Pasaules čempionātu medaļniece. Jukako Kavai dzimusi 1997. gadā. 2014. gadā viņa ieguva bronzas medaļu pasaules kadetu čempionātā. Četrus gadus vēlāk, 2018. gadā viņa izcīnīja sudraba medaļu pasaules čempionātā. 2019. gada pirmsolimpiskajā pasaules čempionātā Kazahstānā svara kategorijā līdz 62 kg Jukako izcīnīja bronzas medaļu un saņēma olimpisko licenci savai nacionālajai olimpiskajai komitejai. 2021. gada 4. augustā Tokijā 2020. gada vasaras olimpiskajās spēlēs svara kategorijā līdz 62 kg Jukako Kavai finālcīņā pārspēja Kirgizstānas cīkstoni Aisulū Tinibekovu un kļuva par olimpisko čempioni. Dienu pēc tam Jukako māsa Risako, startējot šajā olimpiādē svara kategorijā līdz 57 kg, arī ieguva olimpiskās čempiones titulu. «Olympics: Yukako Kawai wins women's 62-kg wrestling gold for Japan» (angļu). Kyodo News. 2021. gada 4. augusts. Skatīts: 2021-09-06. «Kawai succeeds sister as Olympic champion with women's 62kg wrestling triumph» (angļu). inside the games. 2021. gada 4. augusts. Skatīts: 2021-09-04. Vikikrātuvē par šo tēmu ir pieejami multivides faili. Skatīt: Jukako Kavai. Olympedia profils (angliski) FILA profils (angliski)