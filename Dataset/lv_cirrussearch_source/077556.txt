Varakļānu novads (latgaliešu: Varakļuonu nūvods) ir pašvaldība, kurā 2009. gadā apvienota bijušā Madonas rajona Varakļānu pilsēta un Murmastienes un Varakļānu pagasti. Robežojas ziemeļos un rietumos ar Madonas novadu, austrumos ar Rēzeknes novadu un dienvidos ar Preiļu un Jēkabpils novadiem. Novada centrs ir Varakļānu pilsēta. Lai gan Varakļānu novads atrodas Latgales vēsturiskajā zemē, tas ietilpst Vidzemes plānošanas reģionā. Novadā ietilpst Varakļānu pilsēta un 2 pagasti: Murmastienes pagasts un Varakļānu pagasts. Novads atrodas Austrumlatvijas zemienes Jersikas līdzenumā. Rietumdaļā stiepjas Varakļānu osu grēda. Derīgie izrakteņi: māls, kūdra. Augsnes galvenokārt mālainas podzolētās un purvu. Novada rietumdaļu aizņem Teiču purvs. Ģeoloģiski novadā, tāpat kā lielākajā Latvijas daļā, dominē augšdevona Franas stāva nogulumi. Vidējā temperatūra: -6,5°C janvārī, +17°C jūlijā. Nokrišņu daudzums ap 650 mm gadā. Lielu upju novadā nav, lielākās — Malmuta, Kažova, Lisiņa, Teicija. Lielākie ezeri atrodas Teiču purvā — Mindaugas ezers (0,4 km²), Lisiņš (0,3 km²), Lielais Murmasts (0,3 km²). 13. gadsimta sākumā novads bija seno latgaļu Jersikas valsts daļa, pēc krustnešu iekarošanas atradās Rīgas arhibīskapijas daļā. Pēc Livonijas sabrukuma 1560. gados nonāca Pārdaugavas hercogistes sastāvā, vēlāk tiešā Polijas pārvaldē. 17. un 18. gadsimtā tas ietilpa Inflantijas vaivadijā (1629—1772). 1772. gadā Polijas sadalīšanas dēļ novada teritorija pārgāja Krievijas Impērijas kontrolē un no 1802. gada tika iekļauta Vitebskas guberņā, ar 1819. gadu tās Rēzeknes apriņķī. 1949. gadā tika izveidots Varakļānu rajons. 1956. gadā tā teritoriju iekļāva Madonas un Viļānu rajonā. 1962. gadā Viļānu rajonu pievienoja Rēzeknes rajonam, bet jau 1963. gadā Varakļānu pilsētu pievienoja Madonas rajonam. 2009. gadā tika izveidots atsevišķais Varakļānu novads. 2021. gadā, kad vairumā gadījumu tika atjaunots Latvijas PSR teritoriālais dalījums pa bijušajiem rajoniem, Varakļānu novads iebilda pret tā pievienošanu Rēzeknes novadam. Saeima no savas puses uzskatīja, ka kultūrvēsturiski Latgalei piederīgais novads būtu apvienojams ar Latgali. Satversmes tiesa lēma par novada kā patstāvīgas vienības saglabāšanu, jo Varakļānu novada pievienošana Rēzeknes novadam neatbilstot Satversmei. Murmastienes pagasts, Varakļānu pilsēta un Varakļānu pagasts. Varakļānu novads ir Latvijas mazākais novads pēc iedzīvotāju skaita. Esošajās robežās, pēc CSB datiem. Pamatraksts: 2021. gada Varakļānu novada domes vēlēšanas Varakļānu novada pašvaldības administrācijas sastāvā ir šādas struktūrvienības: Varakļānu pagasta pārvalde; Murmastienes pagasta pārvalde; Centralizētā grāmatvedība; Saimnieciskā daļa; Varakļānu novada Būvvalde; Varakļānu novada valsts un pašvaldības vienotais klientu apkalpošanas centrs sniedz vairāku valstu pārvaldes pakalpojumu turētāju valsts pārvaldes pakalpojumus. Novadā atrodas: Varakļānu vidusskola; Varakļānu pirmsskolas izglītības iestāde “Sprīdītis”; Varakļānu mūzikas un mākslas skola. Novadā atrodas: Varakļānu novada muzejs; Varakļānu kultūras nams; Varakļānu bibliotēka; Murmastienes bibliotēka; Murmastienes kultūras centrs; Stirnienes bibliotēka; Stirnienes kultūras nams. Varakļānu novadā dzimuši: Antons Justs (1931—2019) katoļu bīskaps, Boļeslavs Sloskāns (1893—1981) katoļu bīskaps, Edgars Eriņš (1986), vieglatlēts, Ilmārs Latkovskis (1958), žurnālists, publicists un politiķis, Konstantīns Počs (1912—1994), fiziķis un konstruktors, Konstantīns Strods-Plencinīks (1908—1999), latviešu rakstnieks, rakstīja latviešu un latgaliešu valodā, Osvalds Zvejsalnieks (1944–2022), gleznotājs, Pēteris Strods (1892—1960) katoļu bīskaps, Rita Strode (1955), politiķe, Sandis Ģirģens (1980), politiķis. Varakļānu muižas pils Teiču purvs Stirnienes baznīca Varakļānu novada dome Varakļānu luterāņu baznīca «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latgaliskie Varakļāni administratīvi iekļauti Vidzemē Renāte Lazdiņa, la.lv 2012. gada 7. decembrī Latvijas PSR mazā enciklopēdija. 3. sējums. Rīga : Izdevniecība "Zinātne".  634. lpp. Latvijas ģeogrāfijas atlants. "Jāņa sēta", 2020 Latvijas PSR vēsture, 1. sējums, kartes 94.-95. lpp. Rīga, "Zinātne", 1986 Latvijas padomju enciklopēdija. 10-1. sējums. Rīga : Galvenā enciklopēdiju redakcija. 286. lpp. LvPortāls. Varakļānu novada pievienošana Rēzeknes novadam neatbilst Satversmei. Ko vērtēja tiesa «Varakļānu novada pievienošana Rēzeknes novadam neatbilst Satversmei, bet Inčukalna pagasta iekļaušana Siguldas novadā, Garkalnes pagasta un Vangažu pilsētas iekļaušana Ropažu novadā atbilst Satversmei». www.satv.tiesa.gov.lv (latviešu). Skatīts: 2022-12-16. CSB PMLP.gov.lv Latvijas iedzīvotāju skaits pašvaldībās LĢIA.gov.lv Vietvārdu datubāze 29.01.2021 «IRE031. Iedzīvotāju skaits un īpatsvars pēc tautības reģionos, valstspilsētās un novados gada sākumā (pēc administratīvi teritoriālās reformas 2021. gadā) 2021 - 2023». Skatīts: 23.11.2023. Oficiālā tīmekļa vietne