Anita Garanča (dzimusi Priekule 1949. gada 10. februārī, mirusi 2015. gada 23. jūlijā) bija latviešu dziedātāja, kordiriģente, mūzikas pedagoģe. 1973. gadā absolvējusi Latvijas Valsts konservatorijas Kordiriģentu nodaļu, 1983. gadā — Vokālo nodaļu. Pedagoģe Daugavpils Pedagoģiskajā institūtā. No 1976. līdz 1982. gadam bija kamerkora Ave Sol soliste, pēc tam līdz 1989. gadam soliste Latvijas Filharmonijā. No 1977. līdz 2001. gadam diriģējusi jauniešu kori "Zvani". No 1984. gada bija Latvijas Mūzikas akadēmijas Vokālās nodaļas pedagoģe, no 1999. gada — profesore. 1995. gadā saņēmusi Spēlmaņu nakts balvu "Labākā vokālā režija". Ģimenē ar kordiriģentu Jāni Garanču izaudzināti divi bērni: operdziedātāja (mecosoprāns) Elīna Garanča un multimediju mākslinieks Jānis Garančs. «Latgales dati». latgalesdati.du.lv. Skatīts: 2019-12-28. «Mūžībā aizgājusi Anita Garanča». LA.lv. Skatīts: 2015. gada 30. novembrī. Latvijas enciklopēdija. 3. sējums. Rīga : Valērija Belokoņa izdevniecība. 2005. 565. lpp. ISBN 9984-9482-3-4. «Ar dziesmām un asarām sirsnīgi atvadās no Anitas Garančas. FOTO». Jauns.lv (latviešu). Skatīts: 2019-12-28. Anita Garanča izrades.lv