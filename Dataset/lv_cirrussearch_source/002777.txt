Jons Dāls Tomasons (dāņu: Jon Dahl Tomasson; dzimis 1976. gada 29. augustā Kopenhāgenā, Dānijā) ir dāņu futbola treneris, bijušais futbolists, spēlējis uzbrucēja pozīcijā, bijis Dānijas futbola izlases dalībnieks. Kopš 2024. gada februāra Tomasons ir Zviedrijas futbola izlases galvenais treneris. Savu profesionāļa karjeru sāka 1992. gadā vietējā klubā Køge. No 1994. līdz 1997. gadam pārstāvēja Nīderlandes vienību Heerenveen. Divās sezonās kļuva par komandas labāko vārtu guvēju. 1997. gada jūlijā pievienojās Anglijas Premjerlīgas klubam Newcastle United. Tajā biežāk tika izmantots kā uzbrūkošais pussargs, nespēja pilnībā tam adaptēties un sezonas beigās atgriezās Nīderlandē, pievienojoties Roterdamas "Feyenoord". 1998.—1999. gada sezonā kļuva par Eredivisie uzvarētāju un 2002. gadā par UEFA kausa ieguvēju. 2002. gadā pārgāja uz Itālijas A sērijas klubu AC Milan. 2002.—2003. gada sezonā AC Milan sastāvā uzvarēja UEFA Čempionu līgā un kļuva par Itālijas kausa ieguvēju. 2003.—2004. gada sezonā uzvarēja A sērijā. 2005. gadā pievienojās Vācijas Bundeslīgas klubam Stuttgart. No 2007. līdz 2008. gadam spēlēja Spānijas klubā Villarreal. Karjeras noslēgumā atkal pārstāvēja Feyenoord. Spēlējis dažādu vecumu Dānijas jauniešu izlasēs. Dānijas izlasē debitēja 1997. gada 29. martā pret Horvātiju. Izlases sastāvā piedalījās 2002. un 2010. gada Pasaules kausā, kā arī 2000. un 2004. gada Eiropas čempionāta finālturnīros. No 2004. līdz 2010. gadam bija izlases kapteinis. Izlases rindās aizvadījis 112 spēles un guvis 52 vārtus. Tomasons ir visvairāk vārtus guvušais Dānijas izlases futbolists. Divreiz atzīts par Dānijas gada futbolistu (2002. un 2004. gadā). Pēc spēlētāja karjeras beigām kļuva par trenera asistentu Nīderlandes klubā Excelsior. Pirms 2013.—2014. gada sezonas kļuva par komandas galveno treneri. 2014. gada janvārī stājās Roda JC galvenā trenera amatā. Komanda izkrita no Eredivisie, un tā paša gada maijā Tomasons tika atbrīvots no amata. 2015.—2016. gada sezonā bija trenera asistents klubā Vitesse. 2016. gada martā kļuva par Dānijas izlases trenera Oges Hāreides asistentu. 2020. gada janvārī tika iecelts par Zviedrijas kluba Malmö FF galveno treneri. 2020. un 2021. gadā izcīnīja Allsvenskan čempiontitulu. 2022. gada jūnijā Tomasons kļuva par Anglijas otrās spēcīgākās līgas kluba Blekbērnas "Rovers" galveno treneri, parakstot līgumu uz trim gadiem. 2024. gada februārī pēc abpusējas vienošanās atstāja darbu Anglijas klubā. 26. februārī Tomasons tika apstiprināts par Zviedrijas izlases galveno treneri, kļūstot poar pirmo ārzemju speciālistu šajā amatā. Feyenoord Eredivisie: 1998–99 Johan Cruijff Schaal: 1999 UEFA kauss: 2001–02 AC Milan Itālijas Serie A: 2003–04 Coppa Italia: 2002–03 Supercoppa Italiana: 2004 UEFA Čempionu līga: 2002–03 Malmö FF Allsvenskan: 2020, 2021 Individuālie sasniegumi Allsvenskan gada labākais treneris: 2020 «Jon Dahl Tomasson stats». eu-football.info (angļu). Skatīts: 2020. gada 31. maijā. «Denmark » All-time Topscorers». worldfootball.net (angļu). Skatīts: 2020. gada 31. maijā. «Player of the year » Denmark». worldfootball.net (angļu). Skatīts: 2020. gada 31. maijā. «Klart: Jon Dahl Tomasson tar över Malmö FF». aftonbladet.se (zviedru). 2020. gada 5. janvārī. Skatīts: 2020. gada 31. maijā. «Blackburn Rovers appoint Denmark legend Jon Dahl Tomasson as new head coach on three-year deal». eurosport.com (angļu). 2022. gada 14. jūnijā. Skatīts: 2024. gada 27. februārī. «Tomasson sends heartwarming message after Blackburn exit». lancashiretelegraph.co.uk (angļu). 2024. gada 9. februārī. Skatīts: 2024. gada 27. februārī. «Sweden appoint Tomasson as first-ever foreign manager». reuters.com (angļu). 2024. gada 26. februārī. Skatīts: 2024. gada 27. februārī. Vikikrātuvē par šo tēmu ir pieejami multivides faili. Skatīt: Jons Dāls Tomasons. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Dānijas izlases profils (angliski)