Eucopiidae ir lofogastrīdu kārtas augstāko vēžu dzimta. Dzimtā ir tikai viena recenta ģints Eucopia, kuras sugas ir slikti noteiktas un grūti atšķiramas. Eucopia visvairāk izplatīta pasaules okeāna batipelaģialē, dziļumos zem 1000 metriem. Karapakss ļoti liels, plēvveidīgs. Beidzamie 2 vai 3 krūšu somiti (segmenti) ir dorsāli atsegti. Rostrums ir strups. Acis ir labi attīstītas. Antenas plātnīti veido divi segmenti, ārējā mala gluda, bez sariņiem. 2–4 pereopodu endopodi ir salīdzinoši īsi, attīstījušies par gnatopodiem. 5-7 pereopodi ļoti gari, slaidi, ar īsiem tvērējnagiem. Astotais pereopods ir normāls. Uz vēdera metamēriem nav plevru. Uropodu ekzopodīti ir ar distālo šuvi. Ķermenis un ekstremitātes ir sarkanā krāsā. Dzimtā ir tikai viena recenta ģints un trīs izmirušas ģintis. Eucopiidae G.O. Sars, 1885 Eucopia Dana, 1852 Eucopia australis Dana, 1852 Eucopia crassicornis Casanova, 1997 Eucopia grimaldii Nouvel, 1942 Eucopia major Hansen, 1910 Eucopia lingucaudaicauda O. S. Tattersall, 1955 Eucopia sculpticauda Faxon, 1893 Eucopia unguiculata W.-Suhm, 1875 † Eucopia praecursor Secretan & Riou, 1986 † Schimperella Bill, 1914 † Schimperella beneckii Bill, 1914 † Schimperella kessleri Bill, 1914 † Schimperella acanthocercus Taylor et al. (2001) † Yunnanocopia Feldmann et al. (2016) † Yunnanocopia grandis Feldmann et al. (2016) † Yunnanocopia longicauda Feldmann et al. (2016) † Vicluvia Larghi, Tintori, Basso, Danini & Felber, 2019 † Vicluvia lombardoae Larghi, Tintori, Basso, Danini & Felber, 2019 (†) - izmirušu organismu grupa. «Marine Species Identification Portal». Arhivēts no oriģināla, laiks: 2021. gada 26. septembrī. Skatīts: 2020. gada 4. janvārī.