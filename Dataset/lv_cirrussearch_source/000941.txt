Latvija 2010. gada ziemas olimpiskajās spēlēs Vankūverā, Kanādā, bija pārstāvēta ar 58 sportistiem (49 vīrieši un 9 sievietes) 9 ziemas olimpiskajos sporta veidos. Latvijas olimpiskā komanda bija 16. lielākā delegācija šajās ziemas olimpiskajās spēlēs. Bija plānots, ka olimpiskajās spēlēs startēs arī snovbordists Toms Vasins, tomēr Starptautiskā Slēpošanas savienība (FIS) viņam nedeva atļauju startēt. Delegācijas vidējais vecums bija aptuveni 27 gadi (Turīnas olimpiskajās spēlēs tas bija 26,7 gadi, bet visjaunākā delegācija bija Albērvilas olimpiskajās spēlēs — 25 gadi). Vecākais sportists bija hokeja izlases vārtsargs Sergejs Naumovs (40 gadi), savukārt jaunākais bija kalnu slēpotājs Kristaps Zvejnieks, kurš olimpisko spēļu laikā svinēja savu 18 gadu dzimšanas dienu. Ilmāram Bricim un Annai Orlovai šīs bija sestās ziemas olimpiskās spēles, kurās viņi startēja. Haralds Silovs kļuva par pirmo sportistu ziemas olimpiskajās spēlēs, kurš startēja gan ātrslidošanā, gan šorttrekā. Latvijas sportisti startēja jau pirmajā sacensību dienā, 13. februārī. Bija paredzēts, ka pirmais latvietis, kurš startēs olimpiskajās spēlēs, būs kalnu slēpotājs Roberts Rode, tomēr kalnu slēpošanas nobrauciens slikto laika apstākļu dēļ tika pārcelts. Toties šajā dienā startēja Haralds Silovs gan ātrslidošanā, gan šorttrekā, Latvijas biatlonistes aizvadīja 7,5 kilometru sprinta distanci, bet kamaniņu braucēji devās pirmajos divos braucienos. Vienīgās dienas, kad neviens no Latvijas sportistiem nepiedalījās sacensībās, bija 22., 25. un 28. februāris. Pirms olimpisko spēļu sākuma vislielākie panākumi tika gaidīti no skeletonista Martina Dukura un Jāņa Miņina pilotētā bobsleja četrinieka. Šajās olimpiskajās spēlēs Latvija izcīnīja 2 sudraba medaļas, kas bija līdz šim Latvijas augstākais sasniegums ziemas olimpiskajās spēlēs. Sudraba medaļas izcīnīja skeletonists Martins Dukurs un kamaniņu braucēji, brāli Aigars un Juris Šici. Olimpisko medaļu kopvērtējumā Latvija ierindojās 23. vietā. Latvijas karognesējs atklāšanas ceremonijā bija skeletonists Martins Dukurs, bet noslēguma ceremonijā ātrslidošanā un šorttrekā startējušais Haralds Silovs. • — Sportists(-i) startēja vairākos sporta veidos Pamatraksts: Ātrslidošana 2010. gada ziemas olimpiskajās spēlēs Vīrieši Haralds Silovs Vīrieši Pamatraksts: Biatlons 2010. gada ziemas olimpiskajās spēlēs 1 — Par katru nesašauto mērķi tika piešķirta papildus minūte. 2 — Par katru nesašauto mērķi jānoslēpo sods 150 metru garumā. Pamatraksts: Bobslejs 2010. gada ziemas olimpiskajās spēlēs Vīrieši Mihails Arhipovs Raivis Broks Intars Dambis Daumants Dreiškens Edgars Maskalāns Oskars Melbārdis Jānis Miņins Pāvels Tulubjevs Bobslejists Jānis Miņins, kurš bija viens no favorītiem četrinieku sacensībās bobslejā, olimpiskajās spēlēs nestartēja, jo apendiksa operācijas dēļ viņš Vankūverā ieradās tikai dažas dienas pirms olimpiskā startā. Viņš startēja vairākos treniņbraucienos, taču pēc divām sadursmēm nolēma olimpiskajās spēlēs nestartēt. Vīrieši Pamatraksts: Distanču slēpošana 2010. gada ziemas olimpiskajās spēlēs Pamatraksts: Hokejs 2010. gada ziemas olimpiskajās spēlēs Vīrieši Ģirts Ankipāns Oskars Bārtulis Armands Bērziņš Mārtiņš Cipulis Lauris Dārziņš Kaspars Daugaviņš Guntis Galviņš Mārtiņš Karsums Rodrigo Laviņš Edgars Masaļskis Gints Meija Ervīns Muštukovs Sergejs Naumovs Aleksandrs Ņiživijs Georgijs Pujacs Krišjānis Rēdlihs Miķelis Rēdlihs Arvīds Reķis Aleksejs Širokovs Kārlis Skrastiņš Kristaps Sotnieks Jānis Sprukts Herberts Vasiļjevs Vīriešu turnīrs — 12. vieta B grupa — Grupu turnīrs Kvalifikācijas izslēgšanas spēles Pamatraksts: Kalnu slēpošana 2010. gada ziemas olimpiskajās spēlēs Pamatraksts: Kamaniņu braukšana 2010. gada ziemas olimpiskajās spēlēs Pamatraksts: Skeletons 2010. gada ziemas olimpiskajās spēlēs Vīrieši Martins Dukurs Tomass Dukurs Vīrieši Pamatraksts: Šorttreks 2010. gada ziemas olimpiskajās spēlēs Vīrieši Haralds Silovs Vīrieši «2010. gada ziemas olimpiskās spēles». Latvijas Olimpiskā komiteja (olimpiade.lv). Arhivēts no oriģināla, laiks: 2020. gada 13. augustā. (latviski) «Latvijai 16. lielākā delegācija Vankūverā». sportacentrs.com. Skatīts: 2010-02-12. Jānis Celmiņš. «Snovbordists Vasins olimpiskajās spēlēs tomēr nestartēs». sportacentrs.com, 2010. gada 2. februārī. Skatīts: 2010. gada 10. februārī. «Latvia's quick-change artist makes Olympic history». Toronto Star. 2010-02-14. Arhivēts no oriģināla, laiks: 2012-02-27. Skatīts: 2010-02-18. Beth Harris. «Latvian speedskater is 1st to do double duty». Washington Post, 2010-02-13. Skatīts: 2010-02-19. [novecojusi saite] CTV Olympics, "Latvian skater makes Olympic history", Agence France Press, 14 February 2010. Retrieved 18 February 2010. New York Times, "Crosstown Ride to a Speedskating First", Associated Press, 30 January 2010. Retrieved 18 February 2010. (Latviski) parSportu.lv, "Miņins nestartēs arī četriniekos" Arhivēts 2012-02-27 Wayback Machine vietnē., 25 February 2010. Retrieved 27 February 2010. Sports-Reference profils (angliski)