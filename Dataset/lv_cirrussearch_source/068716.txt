"Lielā bēgšana" (angļu: The Great Escape) ir 1963. gada ASV episka kara filma, kuras režisors un producents ir Džons Stērdžiss. Filmā galvenās lomas atveido Stīvs Makvīns, Džeimss Gārners, Ričards Atenboro, Džeimss Donalds, Čārlzs Bronsons, Donalds Plezenss un Džeimss Kobērns. Filma balstīta uz Pola Brikhilla 1950. gada tāda paša nosaukuma grāmatu un stāsta par vēsturē lielāko karagūstekņu masu bēgšanu, kad Otrā pasaules kara laikā britu karagūstekņi izbēga no vācu Stalag Luft III nometnes. Lai būtu komerciāli pievilcīgāka, filmā daudzi notikumi ir izdomāti, kā, piemēram, attēlojot amerikāņu iesaistīšanos bēgšanā. Filmas "Lielā bēgšana" pirmizrāde notika 1963. gada 20. jūnijā un to izplatīja United Artists. Filma guva ļoti pozitīvas kritiķu atsauksmes un kļuva par vienu no finansiāli veiksmīgākajām gada filmām un mūsdienās tā tiek uzskatīta par klasiku. Tīmekļa vietnē Rotten Tomatoes filmai ir 94% vērtējums. The Great Escape (1963) - John Sturges, Poul-Erik Heilbuth, James Clavell | Synopsis, Characteristics, Moods, Themes and Related | AllMovie. Atjaunināts: 2023-08-27 «The Great Escape - Rotten Tomatoes». www.rottentomatoes.com (angļu). 1963-07-04. Skatīts: 2023-08-27. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)