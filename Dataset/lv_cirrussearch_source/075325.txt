Kekaralas aizsprosts ir aizsprosts, kas atrodas Arāla jūras ziemeļos, atdalot Ziemeļu Arāla jūru (sauktu par Mazo jūru) no daudz lielākās Dienvidu Arāla jūras (saukta par Lielo jūru). Celtniecības darbi tika pabeigti 2005. gada augustā. Pēc aizsprosta uzbūvēšanas Ziemeļu Arāla jūras līmenis ir cēlies un tās ūdens sāļums ir samazinājies. Kopš 2006. gada tiek novērota jūras līmeņa atgūšanās, kas notiek ātrāk kā gaidīts. Aizsprosts ir pacēlis mazās jūras līmeni no 30 metriem līdz 38 metriem; 42 metri tiek uzskatīti par nepieciešamo mērķi. Ir atgriezušās ekonomiski nozīmīgas zivju sugas un daļēji ir atdzīvojusies zvejniecības nozare, kas veic eksportu arī uz Ukrainu. Novērotas arī izmaiņas mikroklimatā un atgriezušies ir lietus mākoņi, kas dod cerību iznīkušajai lauksaimniecības nozarei. Jūra, kura bija atkāpusies 100 kilometrus no kādreizējās ostas pilsētas Aralas, šobrīd ir 25 kilometru attālumā. A vanished sea reclaims its form in Central Asia - International Herald Tribune (angliski) As a Sea Rises, So Do Hopes for Fish, Jobs and Riches - New York Times (angliski) Kazakhstan - Miraculous Catch in Kazakhstan's Northern Aral Sea Arhivēts 2008. gada 14. februārī, Wayback Machine vietnē. (angliski) Diskusija par aizsprostu un tā priekštečiem Koordinātas: 46°05′48″N 60°47′35″E﻿ / ﻿46.09667°N 60.79306°E﻿ / 46.09667; 60.79306