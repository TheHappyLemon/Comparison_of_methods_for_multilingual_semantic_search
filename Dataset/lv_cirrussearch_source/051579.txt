Bēla Varga (ungāru: Varga Béla; dzimis 1889. gada 2. jūnijā, miris 1969. gada 4. aprīlī) bija ungāru grieķu-romiešu stila cīkstonis, 1912. gada vasaras olimpisko spēļu bronzas medaļas ieguvējs, trīskārtējs Ungārijas čempions. Bēla Varga dzimis 1889. gadā Kiškunfēleģhāzā. 1912. gadā viņš uzvarēja neoficiālajā Eiropas čempionātā Budapeštā, kā arī izcīnīja bronzas medaļu Stokholmas olimpiādē. 1913. gadā viņš uzvarēja neoficiālajā Eiropas čempionātā Budapeštā. 1921., 1923. un 1924. gadā Bēla Varga kļuva par Ungārijas čempionu. 1922. gadā Bēla Varga piedalījās pasaules čempionātā Stokholmā, bet ieņēma tikai 6. vietu. 1924. gadā viņš piedalījās olimpiskajās spēlēs Parīzē, kur ieguva 5. vietu. 1925. gadā viņš piedalījās Eiropas čempionātā Milānā, bet tur viņš palika 7. vietā. «Béla Varga» (angļu). sports-reference.com. Arhivēts no oriģināla, laiks: 2012-12-15. Skatīts: 2020-01-09. Vikikrātuvē par šo tēmu ir pieejami multivides faili. Skatīt: Bēla Varga. Olympedia profils (angliski) FILA profils (angliski)