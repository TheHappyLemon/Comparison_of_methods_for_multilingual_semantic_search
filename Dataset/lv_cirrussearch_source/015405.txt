Atabaskas ezers (angļu: Lake Athabasca) ir liels ezers Kanādā, Saskačevanas un Albertas provinču ziemeļu daļā, astotais lielākais ezers Kanādā. Iztek uz ziemeļiem, pa Sleivu uz Greitsleivleiku un Makenzi upes sistēmu un tālāk uz Ziemeļu Ledus okeānu. Ezera nosaukums cēlies no krī valodas aðapaskāw — ‘kur augi ir viens pēc otra’ (agrīnajās kartēs — Athapiscow). Ezera dienvidrietumu galā atrodas viena no Albertas vecākajām apdzīvotajām vietām — Fortčipivaiana. Ezera ziemeļu piekrastē atrodas zelta un urāna atradnes, tāpēc šeit radusies kalnrūpniecības pilsētiņa — Jureiniumsitija. Pēdējās raktuves slēgtas jau 1980. gadā, taču ieguves procesā ir spēcīgi piesārņota ezera ziemeļu piekraste. Ezera dienvidu piekrastē atrodas Atabaskas ezera smilšu kāpas — augstākās aktīvās kāpas pasaulē virs 58° platuma grāda. Pēc ilgstošas vides aktīvistu cīņas 1992. gadā šis dabas komplekss ieguva dabas aizsardzības statusu. Ezerā ir 23 sugu zivis. 1961. gadā šeit noķerta pasaulē lielākā forele, kas svēra 46,3 kg. «Atlas of Alberta Lakes». Arhivēts no oriģināla, laiks: 2011. gada 28. septembrī. Skatīts: 1990. gada 15. jūnijā. Pasaules lielāko ezeru saraksts Lake Athabasca and associated Sand Dunes (angliski) Arhivēts 2007. gada 17. maijā, Wayback Machine vietnē.