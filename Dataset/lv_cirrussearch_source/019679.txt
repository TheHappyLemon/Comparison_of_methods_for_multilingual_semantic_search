Nana Joseliani (gruzīnu: ნანა იოსელიანი; dzimusi 1962. gada 12. februārī, Tbilisi, Gruzijas PSR) ir Gruzijas starptautiskā sieviešu lielmeistare šahā (WGM, 1980) un FIDE starptautiskā meistare (IM, 1993). Divkārtējā pretendete uz Pasaules sieviešu šaha čempiones nosaukumu (1988, 1993). Mihaila Botviņņika šaha skolas audzēkne. 1978. un 1979. gadā kļuvusi par Eiropas junioru čempioni šahā. 1981. (kopā ar Nonu Gaprindašvili), 1982., 1986. un 1987. gadā uzvarējusi PSRS sieviešu čempionātos. Vairākārt piedalījusies Pasaules sieviešu šaha čempiones nosaukuma izcīņā. 1979. gadā uzvarējusi starpzonu turnīrā Riodežaneiro. 1980. gadā pretendentu pusfināla mačā pēc papildrādītājiem uzvarējusi Nonu Gaprindašvili, bet nākamajā gadā zaudējusi pretendentu finālmačā Nanai Aleksandrijai 2½:6½ (+1, =3, -5). 1988. gada sākumā uzvarējusi pretendentu turnīrā Gruzijas pilsētā Chaltubo, taču vēlāk citā Gruzijas pilsētā Telavi zaudējusi maču par Pasaules čempiones nosaukumu Maijai Čiburdanidzei 8½:9½ (+2, =11, -3). 1993. gadā Monako otru reizi cīnījusies mačā par Pasaules čempiones nosaukumu, bet piedzīvojusi sagrāvi pret Sje Dzjuņu ar 2½:8½ (+1, =3, -7). Astoņas reizes ir piedalījusies Pasaules sieviešu šaha olimpiādēs un piecas reizes uzvarējusi komandu ieskaitē: PSRS izlases sastāvā (1980, 1982) un Gruzijas izlases sastāvā (1992, 1994, 1996). Tāpat Gruzijas izlases sastāvā uzvarējusi Eiropas sieviešu komandu šaha čempionātā 1997. gadā. Tajā pašā gada spēlējusi Pasaules vīriešu komandu šaha čempionātā pie 2. galdiņa. Kopš 2003. gada pārtraukusi piedalīties šaha turnīros. Pašlaik dzīvo Čehijā un nodarbojas ar uzņēmējdarbību Prāgā. 1980-81 Candidates Matches 1988 Chaltubo Candidates Tournament 1988 Chiburdanidze - Ioseliani Title Match «1993 Xie Jun - Ioseliani Title Match». Arhivēts no oriģināla, laiks: 2012. gada 24. februārī. Skatīts: 2013. gada 4. jūnijā. Nana Joseliani šahista profils vietnē fide.com Nana Joseliani šahista profils vietnē chessgames.com Nana Joseliani šahista profils vietnē 365chess.com Nana Joseliani šahista profils vietnē chesstempo.com Nana Joseliani šahista profils vietnē olimpbase.org (Pasaules šaha olimpiādes) Nana Joseliani šahista profils vietnē olimpbase.org (Pasaules komandu šaha čempionāti) Nana Joseliani šahista profils vietnē olimpbase.org (Eiropas komandu šaha čempionāti) Nana Joseliani šahista profils vietnē olimpbase.org (PSRS komandu čempionāti)