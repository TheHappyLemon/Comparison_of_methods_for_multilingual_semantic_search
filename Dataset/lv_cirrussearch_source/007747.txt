Mars-3 un Mars-2 bija identiski PSRS kosmiskie aparāti. "Mars-3" sastāvēja no orbitālā moduļa un nolaižamā aparāta. Orbitālā moduļa uzdevums bija pētīt Marsa temperatūras, topogrāfiju, atmosfēru un magnētisko lauku. "Mars-3" startēja 1971. gada 28. maijā. 2. decembrī, 4 stundas un 35 minūtes pirms ieiešanas orbītā ap Marsu, "Mars-3" atlaida nolaižamo aparātu virzienā uz Marsu. Nolaižamais aparāts, izmantojot izpletni un bremzēšanas raķetes, veiksmīgi nosēdās uz Marsa virsmas, taču 20 sekundes pēc nosēšanās sakari ar nolaižamo aparātu pārtrūka, iespējams, ka sakari pārtrūka Marsa putekļu vētras dēļ, kas tajā laikā plosījās nosēšanās rajonā. "Mars-3" orbitālais modulis neveiksmīgi iegāja orbītā ap Marsu - plānotās 20 stundu ilgās orbītas vietā aparāts planētu apriņķoja reizi 12 dienās. "Mars-3" līdz 1972. gada martam planētu apriņķoja 20 reizes. Mars-3 meklējumos[novecojusi saite]