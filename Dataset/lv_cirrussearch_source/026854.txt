Sanluisas province (spāņu: Provincia de San Luis) ir viena no Argentīnas 23 provincēm valsts centrālajā daļā. Robežojas ar Larjohas provinci ziemeļos, ar Kordovas provinci austrumos, ar Lapampas provinci dienvidos, ar Mendosas provinci rietumos un ar Sanhuanas provinci ziemeļrietumos. Lielākā pilsēta un administratīvais centrs ir Sanluisa. Sanluisas provinces kopējā platība ir 76 748 km², pēc 2010. gada datiem provincē dzīvo 432 310 iedzīvotāji. Tā ir astoņpadsmitā lielākā province Argentīnā pēc platības un deviņpadsmitā pēc iedzīvotāju skaita. Province ir sīkāk sadalīta deviņos departamentos. Vikikrātuvē par šo tēmu ir pieejami multivides faili. Skatīt: Sanluisas province.