Redžinalds "Redžijs" vai "R. F." Frenks Dohertijs (angļu: Reginald Frank Doherty; dzimis 1872. gada 14. oktobrī, miris 1910. gada 29. decembrī) bija britu tenisists, četrkārtējs Vimbldonas čempionāta vienspēļu čempions un triju olimpisko zelta medaļu ieguvējs. Viņš bija tenisista Lorensa Dohertija vecākais brālis. Tenisa pasaulē zināms arī kā "R. F.", vai nevis kā "Redžijs". 1980. gadā viņš kopā ar savu brāli tika uzņemts Starptautiskā tenisa slavas zālē. Redžinalds Dohertijs dzimis 1872. gada 14. oktobrī Beulah villā Vimbldonā, Sari grāfistē, un ir vecākais dēls Viljama Dohertija un viņa sievas Ketrīnas Annas Deivisas ģimenē. Dohertijs ar tenisu sāka nodarboties jau agrā bērnībā, kad mācījās Vestminsteres koledžā. 14 gadu vecumā viņš atklātajā čempionātā Llandidno ieguva zēnu vienspēļu čempiona titulu. Dohertijs ieguvis izglītību Kembridžas Universitātē (Trīsvienības namā), kur spēlēja Kembridžas Universitātes zāliena tenisa klubā. 1895. un 1896. gadā viņš bija dalībnieks Kembridžas komandā, kas pārspēja Oksfordu un uzvarēja Skotijas un Eseksas čempionātos. Redžinalds 1894. gadā startēja savā pirmajā Vimbldonas čempionātā un pirmajā kārtā zaudēja Klementam Kasaletam. 1897. gadā viņš izcīnīja savu pirmo vienspēļu Vimbldonas čempiona titulu pēc tam, kad trijos setos pēc kārtas pārspēja esošo čempionu Haroldu Mahoni (6–4, 6–4, 6–3). Viņš veiksmīgi aizstāvēja savu čempiona titulu nākamajos trīs gados (1898., 1899. un 1900. gadā). 1898. gadā viņš čempiona titulu izcīnīja, izslēgšanas kārtā piecos setos (6–3, 6–3, 2–6, 5–7, 6–1) pieveicot savu brāli. Lorensu Dohertiju. 1901. gadā viņš zaudēja Vimbldonas čempiona titulu, kad izslēgšanas kārtā viņu četros setos (6–4, 5–7, 4–6, 4–6) pieveica Atūrs Gors. Viņš bija arī vicečempions 1902. gada ASV čempionātā, kur četros setos (6–4, 2–6, 4–6, 6–8) viņu pārspēja ASV čempions Viljams Larneds. Kopā ar brāli Lorensu izcīnīja astoņus Vimbldonas čempionāta dubultspēļu titulus un divus ASV čempionāta dubultspēļu titulus. Dohertijs pārstāvēja Britu salas prestižajā Deivisa kausa izcīņā no 1902. līdz 1906. gadam. 1902. gadā viņš uzvarēja dubultspēļu turnīrā kopā ar savu brāli, bet zaudēja noslēdzošajā un izšķirošajā vienspēļu mačā pret amerikāni Malkolmu Vitmenu (1–6, 5–7, 4–6). 1903. gadā viņš ievērojami veicināja savas komandas pirmo Deivisa kausa titulu pret ASV, uzvarot dubultspēlēs un izšķirošajās vienspēlēs pret Robertu Vrenu. Dohertijs vēl trīs reizes ieguva Deivisa kausa trofeju (1904., 1905. un 1906. gados), lai gan šajos gados viņš piedalījās un uzvarēja tikai dubultspēlēs. Kopumā Dohertijs olimpiskajās spēlēs startēja divas reizes — 1900. gada Parīzes un 1908. gada Londonas olimpiskajās spēlēs. Parīzes olimpiskajās spēlēs viņš startēja visās trīs disciplīnās, kurām vīriešiem bija ļauts startēt. Vīriešu vienspēļu turnīrā viņš izcīnīja bronzas medaļu, jo pusfināla cīņā atteicās sacensties pret savu brāli Lorensu Redžinaldu. Vīriešu dubultspēļu turnīrā viņš startēja kopā ar savu brāli Lorensu. Viņi fināla cīņā uzvarēja Jauktās komandas pārstāvjus Maksu Dekužī un Bezilu de Garmendiju (6–1; 6–1; 6–0) un izcīnīja olimpisko zelta medaļu. Arī jaukto dubultspēļu turnīrā viņš izcīnīja zelta medaļu kopā ar Šarloti Kūperi. Viņi fināla cīņā uzveica Jauktās komandas pārstāvjus Ivonnu Prevo un Haroldu Mahoni (6–2; 6–4). Pēc astoņiem gadiem, 1908. gadā, viņš atgriezās olimpiskajās spēlēs, kad tās notika Lielbritānijas galvaspilsētā Londonā. Viņš vienspēļu turnīrā jau pirmajā kārtā zaudēja Bohēmijas sportistam Ladislavam Žemlam. Savukārt vīriešu dubultspēļu turnīrā, kurā viņš startēja kopā ar Džordžu Hiljardu, izcīnīja trešo zelta medaļu. Viņi fināla mačā pieveica citu britu tenisistu duetu — Džošua Ričiju un Džeimsu Sesilu Pārku ar rezultātu 9–7; 7–5; 9–7. Redžinalds Dohertijs ir ar savām trim izcīnītajām olimpiskajām zelta medaļām ir otrs veiksmīgākais tenisists olimpiskajās spēlēs, pēc māsām, amerikānietēm Venusas un Serīnas Viljamsām, kuras izcīnījušas 4 zelta medaļas tenisā. Dohertijs nomira no sirds mazspējas un neirastēnijas 1910. gada 29. decembrī, 38 gadu vecumā, savās mājās Kensingtonā pēc atgriešanās no uzturēšanās sanatorijā Davosā, Šveicē. Vīriešu vienspēles Vīriešu dubultspēles «Reginald Doherty — Biographical information». Olympedia.org. Skatīts: 2020. gada 26. augusts. "Famous Tennis Player Dead: R.F. Doherty, Once American Champion, Passes Away in London", The New York Times, 30 December 1910 «Hall of Famers – Reggie Doherty». International Tennis Hall of Fame. Skatīts: 2012. gada 4. aprīlis. Wray Vamplew. «Doherty, (Hugh) Laurence [Laurie] (1875–1919), tennis player». Oxford University Press. «Davis Cup Player Profile». ITF. Skatīts: 2012. gada 4. aprīlis. «Tennis at the 1900 Paris Summer Games:Men's Singles». Sports Reference. Arhivēts no oriģināla, laiks: 2020. gada 31. jūlijs. Skatīts: 2020. gada 12. augusts. «Paris 1900 Tennis: singles men». Starptautiskā Olimpiskā komiteja. Skatīts: 2020. gada 12. augusts. «Tennis at the 1900 Paris Summer Games:Men's Doubles». Sports Reference. Arhivēts no oriģināla, laiks: 2020. gada 13. augusts. Skatīts: 2020. gada 13. augusts. «Paris 1900 Tennis: doubles men». Starptautiskā Olimpiskā komiteja. Skatīts: 2020. gada 13. augusts. «Tennis at the 1900 Paris Summer Games:Mixed Doubles». Sports Reference. Arhivēts no oriģināla, laiks: 2020. gada 13. augusts. Skatīts: 2020. gada 18. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. «Tennis at the 1908 London Summer Games:Men's Singles». Sports Reference. Arhivēts no oriģināla, laiks: 2020. gada 27. augusts. Skatīts: 2020. gada 27. augusts. «Tennis at the 1908 London Summer Games:Men's Doublles». Sports Reference. Arhivēts no oriģināla, laiks: 2020. gada 27. augusts. Skatīts: 2020. gada 27. augusts. «London 1908 Tennis: doubles men». Starptautiskā Olimpiskā komiteja. Skatīts: 2020. gada 27. augusts. «Late Mr. Doherty». Northern Advocate (New Zealand) (Northland). 1911. gada 14. februāris. 3. lpp. Vikikrātuvē par šo tēmu ir pieejami multivides faili. Skatīt: Redžinalds Dohertijs. Redžinalds Dohertijs (SOK profils) (angliski) Redžinalds Dohertijs (Olympedia.org) (angliski) Redžinalds Dohertijs (Sports Reference profils) (angliski) Redžinalds Dohertijs (Starptautiskā tenisa slavas zāle) (angliski)