Nezināma vērtība "flag-type"Nezināma vērtība "skyline_size" Kārdifa (angļu: Cardiff), arī Kairdīza (velsiešu: Caerdydd), ir pilsēta Apvienotajā Karalistē, Velsas dienvidrietumos pie Tafas upes ieteces Bristoles līcī. Velsas galvaspilsēta, lielākā pilsēta un tās galvenais ekonomikas un kultūras centrs. Līdz 19. gadsimta sākumam tā bija neliela pilsētiņa, bet rūpnieciskās revolūcijas laikā kļuva par galveno apkaimē iegūstamo akmeņogļu ostu un piedzīvoja strauju uzplaukumu. 1905. gadā pilsētai tika piešķirts pilsētas (city) statuss, bet 1955. gadā tā kļuva par Velsas galvaspilsētu. Pilsētā ir trīs universitātes, no kurām populārākā ir Kārdifas Universitāte. Populārās mūzikas pasaulē pazīstama kā grupu The Automatic, Catatonia, Super Furry Animals un Budgie rašanās vieta. Pilsētā bāzēts futbola klubs Cardiff City F.C., kas savas spēles aizvada Kārdifas pilsētas stadionā (33 280 skatītāju vietas). Tajā spēlē arī Velsas futbola izlase. Kārdifā dzimuši: Kregs Bellamijs (Craig Bellamy, 1979) — futbolists; Širlija Besija (Shirley Bassey, 1937) — dziedātāja; Šarlote Čērča (Charlotte Church, 1986) — dziedātāja; Kolins Džeksons (Colin Jackson, 1967) — vieglatlēts; Džema (Jem, 1975) — mūziķe; Deivs Edmundss (Dave Edmunds, 1944) — dziedātājs; Kens Follets (Ken Follett, 1949) — rakstnieks; Raiens Gigss (Ryan Giggs, 1973) — futbolists; Joens Grafads (Ioan Gruffudd, 1973) — aktieris; Ričards Markands (Richard Marquand, 1938—1987) — kinorežisors; Rodri Morgans (Rhodri Morgan, 1939) — politiķis; Kerisa Metjūza (Cerys Matthews, 1969) mūziķe, grupas Catatonia vokāliste; Aivors Novello (Ivor Novello, 1893—1951) — komponists; Džons Tošaks (John Toshack, 1949) — futbola treneris. https://statswales.gov.wales/Catalogue/Population-and-Migration/Population/Estimates/Local-Authority/populationestimates-by-localauthority-year; arhivēšanas datums: 20 jūnijs 2018; arhīva URL: https://web.archive.org/web/20180620101839/https://statswales.gov.wales/Catalogue/Population-and-Migration/Population/Estimates/Local-Authority/populationestimates-by-localauthority-year. Vikikrātuvē par šo tēmu ir pieejami multivides faili. Skatīt: Kārdifa. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)