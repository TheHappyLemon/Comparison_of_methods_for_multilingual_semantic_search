Viljams Bredlijs "Breds" Pits (angļu: William Bradley Pitt; dzimis 1963. gada 18. decembrī) ir amerikāņu aktieris un kinoproducents. Pits sešas reizes ticis nominēts Kinoakadēmijas balvai — četras reizes kā aktieris par lomām filmās "12 pērtiķi" (1995), "Neticamais stāsts par Bendžaminu Batonu" (2008), "Naudas spēle" (2011), "Reiz Holivudā" (2019) un divas reizes kā producents par filmām "Naudas spēle" (2011) un "12 gadi verdzībā" (2013). Pēdējā no tām ("12 gadi verdzībā") arī ieguva Amerikas Kinoakadēmijas balvu kā labākā filma. Bez tam tā saņēma BAFTA kino balvu "Labākā filma". Otro reizi Amerikas Kinoakadēmijas balvu ieguvis kā labākais aktieris otrā plāna lomā par filmu "Reiz Holivudā" (2019). Par šo lomu saņēmis arī Zelta globusa balvu un BAFTA kino balvu. Vēl vienu Zelta globusa balvu ieguvis par labāko otrā plāna lomu 1995. gada filmā "12 pērtiķi". Preses izdevumos Pits bieži tiek saukts par vienu no vispievilcīgākajiem vīriešiem pasaulē. Viņa bijusī laulība ar aktrisi Dženiferu Anistoni un pašreizējās attiecības ar Andželīnu Džoliju ir plaši aprakstītas presē. Viņš ir sešu bērnu tēvs, no kuriem trīs ir adoptēti. Pits piedzima Šonī, Oklahomā, vidusskolas konsultantes Džeinas Etas (Jane Etta) (dzim. Hilhausa (Hillhouse)) un kravas pārvadājumu firmas īpašnieka Viljama Elvina Pita dēls. Ģimene pārcēlās uz Springfīldu, Misūri, kur viņš uzauga kopā ar brāli Dagu un māsu Džūliju Nīlu. Pita ģimene piederēja pie baptistu draudzes, bet pašlaik Pits savus pasaules uzskatus definē kā kaut ko starp ateismu un agnosticismu. Viņš apmeklēja Kikapū vidusskolu (Kickapoo High School), kur nodarbojās ar sportu, bija diskusiju kluba biedrs, darbojās muzikālajā sekcijā un piedalījās studentu pašpārvaldē. 1982. gadā Pits iestājās Misūri Universitātē, kur viņš studēja žurnālistiku un reklāmu. Universitātē viņš bija Sigma Chi brālības biedrs un iesaistījās tās šovos. Pitu interesēja kino, un viņš negribēja turpināt mācības. Divas nedēļas pirms universitātes beigšanas viņš devās uz Losandželosu, lai meklētu iespējas kļūt par aktieri. Kādu laiku Pits strādāja gadījuma darbus, piemēram, par vadītāju, mēbeļu pārvadātāju un pat par apmeklētāju piesaistītāju restorānu tīklā El Pollo Loco, kur viņa darbs bija, tērptam cāļa kostīmā, piesaistīt garāmgājējus. Viens no gadījuma darbiem viņam deva ierosmi pieteikties aktiermeistarības kursus pie aktiera Roja Landona (Roy London). Pita filmēšanās karjera sākās 1987. gadā. Viņš spēlēja nelielas lomas seriālos un filmās, arī televīzijas seriālā "Dalasa". 1988. gadā Pits pirmo reizi tēloja galveno lomu filmā "Saules tumšā puse". Tā bija Dienvidslāvijas un ASV kopražojuma filma, un filmēšana notika Dienvidslāvijas daļā, kur sākās Horvātijas neatkarības karš. Lielākā daļa nofilmētā materiāla tika pazaudēta, bet vēlāk atrasta, un tikai 1997. gadā filma beidzot iznāca uz ekrāniem. 1991. gadā Pits guva ievērību ar lomu filmā "Telma un Luīze". Tam sekoja lomas filmās "Tur, kur upe tek", "Rudens leģendas", "Intervija ar vampīru: Vampīra hronikas" un "Septiņi". Viņš tika nominēts Amerikas Kinoakadēmijas balvai par labāko otrā plāna vīrieša lomu filmā "12 pērtiķi" (1995). 1997. gadā iznāca filma "Septiņi gadi Tibetā", kurā stāstīts par Ķīnas iebrukumu Tibetā. Tā rezultātā Bredam Pitam, kā arī viņa filmas partnerim Deividam Tjūlisam, tika uz visiem laikiem atņemtas tiesības iebraukt Ķīnā. 1999. gadā Pits nospēlēja vienu no savām slavenākajām lomām kulta filmā "Cīņas klubs" pēc Čaka Palahņuka romāna. Pēc tam viņš filmējās daudzās filmās, no kurām lielāko ievērību guva "Oušena banda" (2001), "Troja" (2004), "Oušena ducis" (2004), "Smita kungs un kundze" (2005), "Oušena velna ducis" (2007). Breds Pits tika nominēts Amerikas Kinoakadēmijas balvai kā labākais aktieris galvenajā lomā par darbu filmās "Neticamais stāsts par Bendžaminu Batonu" (2008) un "Naudas spēle" (2011). Ieguva balvu kā labākais aktieris otrā plāna lomā par lomu Kventina Tarantīno filmā "Reiz Holivudā" (2019). Kopš 2006. gada Breds Pits darbojas arī kā filmu producents. Viņa līdzproducētā filma "Atkritēji" (2006) tika nominēta BAFTA kino balvai kā labākā filma, bet filma "Naudas spēle" (2011) nominēta Amerikas Kinoakadēmijas balvai kā gada labākā filma. Pits bija viens no producentiem filmai "12 gadi verdzībā" (2013), kas ieguva Amerikas Kinoakadēmijas balvu kā labākā filma, kā arī BAFTA kino balvu par labāko filmu. Šo balvu Pits saņēma kopā ar Didi Gārdneri, Džeremiju Kleineru, Stīvu Makvīnu un Entoniju Katagasu. 1995. gadā viņš tika iekļauts žurnāla Empire 25 pašu seksīgāko kino zvaigžņu sarakstā. Pits tika divreiz nosaukts par pašu seksīgāko vīrieti starp dzīvajiem žurnālā People, kļūstot par vienīgo cilvēku, kas nosaukts vairāk par vienu reizi. Pitam bija ilgstošas attiecības ar aktrisi Gvinetu Paltrovu, ar kuru viņš kopā spēlēja filmā "Septiņi". Viņi saderinājās 1996. gada decembrī, tomēr pāris izšķīrās 1997. gada jūnijā. 2000. gada 29. jūlijā Pits apprecējās ar aktrisi Dženiferu Anistoni. Viņi izšķīrās 2005. gada 25. martā. Pēc šķiršanās Pits uzsāka attiecības ar savu partneri filmā "Smita kungs un kundze" — Andželīnu Džoliju. 2006. gada 27. maijā pārim piedzima meita Šailo Nouvela (Shiloh Nouvel), bet 2008. gada 12. jūlijā piedzima dvīņi — dēls Knox Léon un meita Vivienne Marcheline. Tiesības uz pirmajām dvīņu fotogrāfijām tika pārdotas izdevumiem People un Hello! par 14 miljoniem dolāru. Visa šī summa tika ziedota Džolijas un Pita labdarības fondam (Jolie-Pitt Foundation). Bez tam abi aktieri kopā audzina arī trīs adoptētus bērnus. 2016. gada septembrī Andželīna Džolija tiesā iesniedza šķiršanās pieprasījumu, pieprasot arī aprūpes tiesības uz bērniem. Tā kā Breds Pits tam nepiekrita, šķiršanās process turpinās. God Grew Tired of Us (2006) (izpildproducents) dokumentālā filma "Atkritēji" (2006) — Nominēta BAFTA kino balvai kā labākā filma "Skrienot ar šķērēm" (2006) "Suņa gads" (2007) (izpildproducents) The Tehuacan Project (2007) (izpildproducents) īsfilma "Varenā sirds" (2007) — Nominēta balvai Independent Spirit Award kā labākā filma "Džesija Džeimsa slepkavība no gļēvuļa Roberta Forda rokas" (2007) Pretty/Handsome (2008) (izpildproducents) TV filma "Pipas Lī privātā dzīve" (2009) (izpildproducents) "Laika ceļotāja sieva" (2009) (izpildproducents) "Kick-Ass: Jaunie supervaroņi" (2010) "Ēd, lūdzies, mīli" (2010) (izpildproducents) "Dzīvības koks" (2011) "Naudas spēle" (2011) — Nominēta Amerikas Kinoakadēmijas balvai kā gada labākā filma The House I Live In (2012) (izpildproducents) dokumentālā filma "Kazino aplaupīšana" (Killing Them Softly, 2012) "Pasaules karš Z" (2013) "Kick-Ass 2: Jaunie supervaroņi 2" (2013) "12 gadi verdzībā" (2013) — Amerikas Kinoakadēmijas balva un BAFTA kino balva par gada labāko filmu Resurrection (2014) (izpildproducents) TV seriāls, 1.sērija The Normal Heart (2014) (izpildproducents) TV filma "Niknais" (2014) (izpildproducents) "Patiess stāsts" (True Story) (2015) "Pie jūras" (By the Sea) (2015) "Gadsimta likme" (2015) "Mēnessgaisma" (2016, izpildproducents) Voyage of Time (2016) "Zudusī Z pilsēta" (2016) Okja (2017) War Machine (2017) Brad's Status (2017) "Vara" (2018) Beautiful Boy (2018) Backseat (2018) "Uz zvaigznēm" (2019) The King (2019) «The Sexiest Men Alive - Brad Pitt». People Magazine. Arhivēts no oriģināla, laiks: 2008-03-20. Skatīts: 2008-01-01. «Hello Magazine Profile - Brad Pitt». Hello Magazine. Arhivēts no oriģināla, laiks: 2009-09-10. Skatīts: 2008-05-15. «Brad Pitt Biography (1963-)». Film Reference. Skatīts: 2008-05-15. Gina Salamone. «Brad Pitt: 'I'm probably 20 percent atheist and 80 percent agnostic'». Daily News (New York), 2009. gada 23. jūlijs. Arhivēts no oriģināla, laiks: 2009-09-18. Skatīts: 2010. gada 19. janvāris. Tim Nudd. «Brad Pitt: 'Strippers Changed My Life'». People Magazine, 2007. gada 22. janvāris. Skatīts: 2008. gada 14. oktobris. Anita Singh. «Brad Pitt and Angelina Jolie: Twins have brought 'wonderful chaos' to our lives». The Daily Telegraph. UK, 2008. gada 4. augusts. Arhivēts no oriģināla, laiks: 2010. gada 1. martā. Skatīts: 2008. gada 30. oktobris. Stephen Brook. «The world's costliest baby snaps: £7m for the Brangelina twins». The Guardian. UK, 2008. gada 5. augusts. Skatīts: 2009. gada 26. oktobris. «Angelina Jolie to divorce Brad Pitt». bbc.com. Brad Pitt Biography biography.com (angliski) IMDb profils (angliski) AllMovie profils (angliski) Box Office Mojo profils (angliski)