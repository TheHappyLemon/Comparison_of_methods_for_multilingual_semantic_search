Sibugejas līcis (filipīniešu: Look ng Sibuguey, angļu: Sibuguey Bay) ir Sulavesi jūras līcis Filipīnās, Mindanao salas dienvidrietumu piekrastē, Moro līča ziemeļrietumu daļa. To norobežo Zamboangas pussalas izvirzījumi, bet pie ieejas dienvidaustrumos — Olutangas sala. Līcis platākajā vietā ap 50 km plats, izstiepjas sauszemē par 70 km. Līcī ietek vairākas nelielas upes. Līcī vairākas nelielas salas, to krasti apjozti koraļļu rifiem. Pussalas piekrastē mangrovju audzes. Lielākā pilsēta krastos ir Ipila ziemeļos. Nozīmīgs zvejas rajons; pēdējos gados zivju resursi ievērojami noplicināti nelegālu zvejas metožu pielietojuma dēļ. «Moro līcis». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 492. lpp. Protected Planet. Saving Marine Aquatic Resources Through Teamwork - Sibuguey Bay Development Alliance for ICM (SMARTT-SBDA for ICM)