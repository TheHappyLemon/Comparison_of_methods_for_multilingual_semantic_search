Monika Socko (poļu: Monika Soćko; dzimusi kā Bobrovska (poļu: Bobrowska) 1978. gada 24. martā Varšavā, arī Miroslavska (poļu: Mirosławska)) ir Polijas starptautiskā lielmeistare šahā (1995). Bērnību pavadījusi Ribņikā. 1988. gadā Timišoarā guvusi savu pirmo lielo panākumu šahā, izcīnot sudraba medaļu Pasaules junioru šaha čempionātā U10 vecuma grupā. Gadu vēlāk Pasaules junioru šaha čempionātā U12 vecuma grupā bijusi 4. vietā, bet 1990. gadā uzvarējusi šajā turnīrā. Trīskārtēja Eiropas jauniešu šaha čempionātu laureāte, kuros izcīnījusi zelta (1996. gadā U18 vecuma grupā), sudraba (1997. gadā U20 vecuma grupā) un bronzas (1992. gadā U14 vecuma grupā) medaļas. 1992. gadā debitējusi Polijas sieviešu šaha čempionāta finālā, kurā ierindojusies 4. vietā. Nākamajos gados regulāri piedalījusies Polijas sieviešu šaha čempionātos, kuros izcīnījusi 18 medaļas: 8 zelta (1995, 2004, 2008, 2010, 2013, 2014, 2015, 2017), 6 sudraba (1993, 1998, 2001, 2005, 2011, 2019) un 4 bronzas (1997, 1999, 2007, 2018). Polijas komandu šaha čempionātos septiņas reizes uzvarējusi Varšavas šaha kluba KSz Polonia Warszawa sastāvā (2000–2006) un divas reizes Katovices šaha kluba Hetman Katowice sastāvā (2010, 2013). Deviņas reizes uzvarējusi Polijas sieviešu šaha ātrspēles čempionātos (1998, 1999, 2000, 2001, 2003, 2012, 2013, 2014, 2015). 2020. gada augustā izcīnījusi 4. vietu Polijas sieviešu šaha čempionātā. 2021. gada maijā Bidgoščā ierindojusies 6. vietā Polijas sieviešu šaha čempionātā. Daudzkārtējā Pasaules sieviešu šaha čempionātu pēc izslēgšanas sistēmas dalībniece (2001, 2004, 2006, 2008, 2010, 2012, 2015, 2017, 2018). Lielāko panākumu guvusi 2012. gadā Hantimansijskā, kad 1. kārtā uzvarējusi Almīru Skripčenko un 2. kārtā izbeigusi toreizējās Pasaules sieviešu šaha čempiones Hou Jifaņas pilnvaras, bet 3. kārtā zaudējusi bijušajai Pasaules šaha čempionei Antoanetai Stefanovai. 2010. gadā Rijekā izcīnījusi 3. vietu Eiropas sieviešu šaha čempionātā aiz uzvarētājām Pīa Kramlingas un Viktorijas Čmilītes. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Anastasijai Savinai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Jūliju Švaigeri, bet 2. kārtā zaudējusi Mobinai Alinasabai. 2021. gada novembrī Rīgā ierindojusies 30. vietā 2021. gada "FIDE Chess.com Grand Swiss" turnīrā sievietēm. Daudzu starptautisko šaha turnīru uzvarētāja, tajā skaitā 2009. gadā Trumsē uzvarējusi šaha festivālā Arctic Chess Challenge, bet 2014. gadā uzvarējusi sieviešu starptautiskajā turnīrā Erfurtē. 2013. gadā Rīgā piedalījusies starptautiskajā šaha turnīrā RTU Open un dāmu konkurencē ieguvusi 2. vietu, bet 2015. gadā uzvarējusi šajā turnīrā dāmu konkurencē. 2022. gada augustā Prāgā uzvarējusi Eiropas individuālajā šaha čempionātā sievietēm. 2023. gada aprīlī Varšavā ierindojusies 9. vietā Polijas sieviešu šaha čempionātā. 2023. gada novembrī Daglasā ierindojusies 12. vietā "FIDE Women's Grand Swiss" turnīrā sievietēm. Pārstāvējusi Polijas komandu lielākajos komandu šaha turnīros: Pasaules šaha olimpiādēs piedalījusies 11 reizes (1994-2004, 2008-2016). Komandu vērtējumā izcīnījusi sudraba (2016) un bronzas (2002) medaļas. Individuālajā vērtējumā izcīnījusi zelta (2002) medaļu; Eiropas komandu šaha čempionātos piedalījusies 8 reizes (2001-2015). Komandu vērtējumā izcīnījusi zelta (2005), 2 sudraba (2007, 2011) un bronzas (2013) medaļas. Individuālajā vērtējumā izcīnījusi zelta un sudraba (abas - 2005) medaļas; Pasaules komandu šaha čempionātā piedalījusies 2 reizes (2007, 2015). Par panākumiem turnīros FIDE 1994. gadā Socko piešķīra starptautiskās meistares (WIM), bet 1995. gadā - starptautiskās lielmeistares (WGM) nosaukumu. 2008. gadā kļuva par pirmo Polijas šahisti, kurai piešķirts starptautiskā vīriešu lielmeistara (GM) nosaukums. Precējusies ar Polijas šaha lielmeistaru Bartošu Socko. Ģimenē ir trīs bērni. Divas reizes (2008, 2013) pāris ir uzstādījis savdabīgu sasniegumu Polijas šaha čempionātos, izcīnot uzvaru gan sieviešu, gan vīriešu konkurencē. Budimex Indywidualne Mistrzostwa Polski Kobiet' 2017 «LOTTO IMP MOKATE IMPK 2019 10-20.05.2019 Warszawa». Arhivēts no oriģināla, laiks: 2019-05-22. Skatīts: 2019-05-22. Duda wins 1st Polish Championship MOKATE Polish Women's Championship PGNiG TERMIKA Indywidualne Mistrzostwa Polski Kobiet w Szachach - ChessManager «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 19. septembrī. 11th European Individual Women Chess Championship 2010 «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 14. februārī. Women’s World Championship 2018 2021 FIDE Chess.com Women's Grand Swiss Arctic Chess Challenge 2009 Internationales Grossmeisterturnier / Erfurter Frauenschachfestival 2014 Riga Technical University Open 2013 - Tournament A European Women Chess Championship 2022 Mistrzostwa Polski Kobiet w Szachach 2023 023 FIDE Women's Grand Swiss OlimpBase :: Women's Chess Olympiads :: Monika Soćko OlimpBase :: European Women's Team Chess Championship :: Monika Soćko OlimpBase :: World Women's Team Chess Championship :: Monika Soćko Grandmaster Title Application: Socko, Monika Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)