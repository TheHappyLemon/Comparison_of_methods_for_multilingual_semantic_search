Aivars Drupass (1963. gada 3. augusts, Rīga — 1999. gads) bija latviešu futbola uzbrucējs, kurš aizvadījis 3 spēles Latvijas futbola izlasē. Spēlētāja karjeras sākumā trenējies pie Gunāra Ulmaņa un spēlējis komandā "Radiotehniķis". 1981./1982. gadā 18 gadu vecumā viņš pievienojās FK Daugava Rīga komandai. Sava pirmajā sezonā Daugavas sastāvā viņš nospēlēja tikai vienu spēli. Tā kā viņam bija jādien PSRS armijā, vairākus gadus Drupass spēlēja armijas klubos Habarovskas "SKA" un Maskavas "CSKA", bet 1986. gadā atgriezās Daugavas sastāvā (6 vārti 33 spēlēs). Karjeru "Daugavā" tās noslēgumā aizēnoja daudzās gūtās traumas (ieskaitot divus smadzeņu satricinājumus), kuras 1990. gadu sākumā draudēja ar invaliditātes iegūšanu un neļāva spēlēt bez pretsāpju līdzekļiem. 1991. gadā viņš nospēlēja vienu sezonu Ukrainā, Ļvivas "Karpatos", kur tolaik spēlēja arī Raimonds Laizāns. 1992. gadā Drupass aizvadīja divas spēles FC Skonto rindās, kļūstot par Latvijas čempionu, bet 1993. gadā sāka spēlēt Zviedrijā, kur arī noslēdza spēlētāja karjeru. Drupass aizvadīja arī trīs spēles Latvijas izlases rindās (ieskaitot pirmo spēli pēc Latvijas neatkarības atgūšanas), gūstot vienus vārtus draudzības spēlē pret Maltas izlasi. Bija precējies, audzināja divus bērnus. Drupass mira 1999. gada vasarā 35 gadu vecumā dēļ ilgstošas, smagas slimības. Latvijas čempions (1): 1992. E. Markovs. «Kapteinis par savu komandu un biedriem». periodika.lv. Rīgas Balss, 1981-11-08. Arhivēts no oriģināla, laiks: 2020-02-03. Skatīts: 2020-10-21. «Drupasa statistika Padomju līgās». Arhivēts no oriģināla, laiks: 2011. gada 19. jūlijā. Skatīts: 2010. gada 4. novembrī. Arturs Vaiders. «Latvietis var pagaidīt». periodika.lv. Diena, 1991-06-19. Arhivēts no oriģināla, laiks: 2020-02-03. Skatīts: 2020-10-21. Miķelis Rubenis. «Aivars Drupass spēlē Karpatos, bet dzīvo Latvijā». periodika.lv. Diena, 1991-11-09. Arhivēts no oriģināla, laiks: 2020-02-03. Skatīts: 2020-10-21. Anatolijs Kreipāns. «Aivars Drupass atgriežas Latvijā». periodika.lv. Latvijas Jaunatne, 1991-12-20. 7. lpp. Arhivēts no oriģināla, laiks: 2020-02-03. Skatīts: 2020-10-21. «Рижская "Даугава" - легенда, оставшаяся в прошлом». Betsafe Прибалтика (ru-RU). 2020-10-19. Skatīts: 2020-10-21. «In memoriam. По ту сторону жизни (Вспоминая трагедии в латвийском спорте)». irc.lv (krievu). 2020-10-22. Skatīts: 2020-10-21. National-Football-Teams profils (angliski) Transfermarkt spēlētāja profils (angliski) Eu-football.info profils (angliski)