2020. gada ziemas jaunatnes olimpiskās spēles bija trešās ziemas jaunatnes olimpiskās spēles. Tās notika Lozannā, Šveicē, laikā no 2020. gada 9. līdz 22. janvārim. Sacensībās piedalījās 1788 sportisti no 79 valstīm. Lozanna par šo spēļu norises vietu tika izraudzīta 2015. gada 31. jūlijā. Uz spēļu rīkošanu pretendēja arī Rumānijas pilsēta Brašova. Balsojumā Lozanna saņēma 71 balsi, bet Brašova — 10. No Latvijas šajās jaunatnes olimpiskajās spēlēs piedalījās 30 sportisti. Latvijas pārstāvji izcīnīja piecas medaļas. Zeltu izcīnīja kamaniņu braucējs Gints Bērziņš, sudraba medaļas ieguva skeletonists Elvis Veinbergs un kamaniņu divnieks Kaspars Rinks/Ardis Liepiņš, bet bronzu — meiteņu kamaniņu divnieks Viktorija Ziediņa/Selīna Elizabete Zvilna un kamaniņu stafetes komanda, kuras sastāvā bija Justīne Maskale, Gints Bērziņš un divnieks Rinks/Liepiņš.   *   Mājinieki (Šveice) Avots: Lausanne 2020 «Athletes». lausanne2020.sport (angļu). Arhivēts no oriģināla, laiks: 2020. gada 26. februārī. Skatīts: 2020. gada 9. februārī. «Lausanne named Winter Youth Olympic Games host for 2020». olympic.org (angļu). 2015. gada 31. jūlijā. Skatīts: 2020. gada 9. februārī. «Latvijas jaunie sportisti gatavi cīņām III Jaunatnes ziemas Olimpiskajās spēlēs Lozannā». olimpiade.lv. 2020. gada 3. janvārī. Arhivēts no oriģināla, laiks: 2020. gada 3. janvārī. Skatīts: 2020. gada 9. februārī. «Latvijai veiksmīgās III Jaunatnes ziemas Olimpiskās spēles ir noslēgušās». olimpiade.lv. 2020. gada 22. janvārī. Arhivēts no oriģināla, laiks: 2020. gada 25. septembrī. Skatīts: 2020. gada 9. februārī. Oficiālā tīmekļa vietne (angliski) (vāciski) (franciski)