Satellites LV ir latviešu mūzikas grupa, kuras sastāvā šobrīd ir apvienības dibinātāji Jānis Žilde un Edgars Žilde, kā arī Toms Ostrovskis, Mareks Ameriks un Ervings Znotiņš. Grupa 1990. gadu otrajā pusē, kā The Satellites, ieguva popularitāti ar vairākiem veiksmīgiem singliem un uzvaru mūzikas festivālā "Liepājas Dzintars" 1997. gadā. Gan grupas pirmais britpopa albums "Piens", gan arī 2001. gadā izdotais postroka ieraksts "Kind of Glue" ir uzskatāmi par pirmajiem savā stilā izdotiem albumiem Baltijas valstīs.[nepieciešama atsauce] 1998. gadā iznāca "The Satellites" pirmais albums "Piens". Tajā pašā gadā iznāca arī grupas singls "Happy To Follow", bet 1999. gadā iznāca grupas pirmais dubultsingls "This Is More Than You Could Ever Hope/Move Inside". Otrais albums "Kind Of Glue" datējams ar 2001. gadu, kad līdztekus grupas nosaukuma maiņai (no "The Satellites" uz "Satellites LV"), radikāli mainījās arī grupas skanējums. 2000. gada ieraksta sesiju vidū Edgars devās studēt uz ASV un turpmākos piecus gadus par viņa gaitām nekas daudz nebija zināms. Grupa atjaunoja darbību 2006. gadā. Satellites LV jaunās muzikālās ietekmes ir ieplūdušas no dažādām pusēm - Edgara ASV iespaidi, "Kubas" džeza un krautroka sakausējums, "The Satellites" melodiskums, vēlīnais "Kind of Glue" postroka posms, "kubas" skaņas, Ervinga taustiņi un Jāņa Žildes soloalbuma "Stāvi" minimālisms.[nepieciešama atsauce] 2007. gada 16. jūlijā iznāca jauns grupas radio singls "Dienas Gaismas Detaļas". Tam sekoja uzstāšanās "Positivus AB" festivālā. 2007. gada 10. septembrī iznāca jauns grupas radio singls "Karavīriņi". Tas tika pirmatskaņots Radio SWH 12. septembrī. Septembrī radiosingls "Dienas Gaismas Detaļas" studentu radiostacijā "Naba" iekaroja topa 1. vietu un noturējās līderpozīcijās vienu nedēļu. Gan "Dienas Gaismas Detaļas", gan "Karavīriņi" ierakstīti vienā "vasaras ierakstu sesijā". "Rudens ierakstu sesijās" Satellites LV strādāja ar četriem jauniem skaņdarbiem - "Policija brauc!", "Rotaļlietu veikalā", "Baidos atklāt" un "Pirmais", pēdējais no tiem novembra beigās izvēlēts kā trešais radiosingls. 1. decembrī "Satellites LV" uzstājās kā iesildošā grupa britu indie mūzikas leģendu "The Wedding Present" koncertā. 2008. gada janvārī grupas radiosingls "Pirmais" iekaroja "Radio SWH top 20" 1. vietu un noturējās šajā pozīcijā divas nedēļas pēc kārtas. 2008. gada martā pie klausītājiem nonāca ceturtais radiosingls "Policija brauc!", kas Radio "SWH" ieņēma 2 pozīciju, bet Radio "Naba" sasniedza topa virsotni. 2008. gada 7 oktobrī Satellites LV, sardarbojoties ar pašmāju indie/shoegaze grupu Tribes of the City, ieraksta kopīgu dziesmu "Vienā pārī". Jau 28. nobembrī pie klausītājiem nonāk jauns singls "Rotaļlietu veikalā", kā arī b-puse "Vēlos, lai tu zini". 2009. gadā martā grupa pabeidz darbu pie abiem albumiem un nodod klausītājiem radio singlu "Grāvējs", kas sasniedz topa virsotnes gan Radio SWH - #2, gan arī Rietumu Radio - #1. 2009. gada pavasarī grupa plāno vairākus koncertus gaidāmo albumu prezentāciju ietvaros. Tiek dibināta ierakstu izdevniecība "asd records". 2010. gada 23. februārī Satellites LV iegūst divas Mūzikas Gada Balvas nominācijās Labākais Rock Albums ("Vadu") un Labākais Video (Mārtiņš Grauds "Pirmais"). Ciņā par labāko Alternatīvās mūzikas albuma nosaukumu grupas ieraksts "Bezvadu" paliek otrais aiz Tribes of the City. 2010. gada decembrī iznāk Edgara Žildes solo projekta Augusts IV mazalbums jeb EP. Augusts IV 2011. gada janvārī tiek nominēts Mūzikas Gada Balvas nominācijā Labākais alternatīvās mūzikas albums. Grupa sastāvēja no Toma Ostrovska, Mareka Amerika, Jāņa Žildes, Martineza Gonzalesa un Arņa Račinska. 2002. gadā izdotais albums "15 Episodes Of Kuba" 2003. gadā saņēma divas Latvijas mūzikas ierakstu Gada balvas (labākais debijas un labākais instrumentālās mūzikas ieraksts). 2005. gada novembrī iznāca grupas radio singls "Baku". 2006. gada augustā iznāca grupas radio/TV singls "Aukstu tēju". Dziesmai tiek izveidots arī video, kura autors ir režisors Roberts Kuļenko. 2006. gadā pēc 5 gadu pastāvēšanas grupa paziņoja par muzikālās darbības pārtraukšanu. Jānis Žilde (Konstruktoriņš) un Arnis Račinskis (Laborants) izveidoja projektu "Raadio", par kura galvenajām ietekmēm min 1980. gadu popmūziku un tā dēvēto elektronisko "datapop" mūzikas stilu. 2004. gada nogalē tika ierakstīti divi jauni elektroniski skaņdarbi, no kuriem viens ar nosaukumu "Automāts" kļuva par radiosinglu. Dziesma ar Edmunda Jansona videoklipu tika nominēta arī Gada balvai. Albums "Stāvi" tika izdots 2004. gadā un Latvijas mūzikas ierakstu Gada balvas ceremonijā tika nominēts labākā instrumentālās mūzikas albuma kategorijā. Mūzika no šī albuma jau izmantota vairākās kinofilmās.[nepieciešama atsauce] Plates pirmā singla videoklipu darinājis režisors un animators Edmunds Jansons. Skaņdarbs pagājušogad jau guvis ievērojamus panākumus radio "Naba" gada noslēguma topā un ierindojies augstajā 32. vietā. Animētais video ir savdabīgs ieskats mākslinieka Edmunda Jansona ("Haikas", "Šūpuļdziesma", "Zvaigžņu tēja", "Baltā") topošajā multiplikācijas filmiņā "Šķērrocis", tajā izmantoti vairāki fragmenti no jaunās īsfilmas. Filmiņas pamatā ir Heinriha Hofmaņa dzejolis "Stāsts par īkšķa sūkātāju" (Kārļa Vērdiņa tulkojumā). Augusts IV ir mūzikas grupas Satellites LV dalībnieka Edgara Žildes viena cilvēka solo projekts, kas ierakstīts mājas studijā. 2010. gada janvārī "Augusts IV" tiek izvirzīts Mūzikas Gada Balvas nominācijā Labākais alternatīvās mūzikas albums. Pirmais projekta vēstnesis ir radio singls „Mūsu Politika”, kas stāsta par draugu un laika biedru paaudzi kādā noteiktā vēstures posmā. Jau pirmajās nedēļās dziesma iekļūst radio "Naba" rotācijā un Top 10. Laikraksts "Diena" 2011. gada 13. janvāra "Izklaidē" albumam piešķir 5/5 zvaigznītes, nodēvējot to par "nesteidzīgas ziemas mūziku". 2010. gada 12. decembrī kultūras namā "Ziemeļblāzma" tiek uzņemts dziesmas video klips. Režisore: Kate Krolle. Operators: Aigars Sērmukšs. Pamatraksts: Satellites LV diskogrāfija Gunārs Rozenbergs (trompete) Jānis Volkmanis (trompete) Mikus Solovejs (saksofons) Tīna Ostrovska (perkusijas, ksilofons, vijole) Haralds Bondars (perkusijas) Uldis Zariņš (bungas; 1996 — 2000) Laura Ziemele (bekvokāls; 1996) Kristīne Blekte (bekvokāls; 1996) Egīls Eglītis (basģitāra; 1996) Satellties LV Mājas lapa Arhivēts 2022. gada 11. martā, Wayback Machine vietnē. Satellites LV MySpace lapa (angliski) Raadio MySpace lapa (angliski) Kuba MySpace lapa (angliski) Augusts IV mājas lapa «Noskaidroti nominētie ieraksti Latvijas Mūzikas ierakstu Gada balvai 2010». gadabalva.lv. 2011-01-11. «Augusts IV "Mūsu politika"». tvnet.lv. 2010-12-06.