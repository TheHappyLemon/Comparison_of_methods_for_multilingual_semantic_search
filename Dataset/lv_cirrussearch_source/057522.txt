Slovāku valoda (slovenčina) ir slāvu valodu saimes rietumslāvu atzara valoda, ko prot aptuveni 5,2 miljoni cilvēku, galvenokārt Slovākijā un tās pierobežā kaimiņvalstīs (Čehijā, Serbijā un Ungārijā) dzīvojošie slovāki. Ļoti tuva čehu valodai, ar kuras pratējiem slovāku valodas lietotājiem iespējams savstarpēji sazināties. Čehu-slovāku valodas ir apakšatzars rietumslāvu valodām. Slovāku valoda ir valsts valoda Slovākijā un viena no 24 oficiālajām Eiropas Savienības valodām. Vairākās Centrāleiropas un Austrumeiropas valstīs slovāku valoda atzīta par reģionālo valodu. Slovāku valodā ir zilbiski l, r un viņu garie ekvivalenti, ĺ un ŕ. Var likties, ka šādās zilbēs ir izlaists "normāls" patskanis, piemēram, mēles mežģī strč štvrťprst skrz krk (tulkojumā: ‘izbāz pirksta ceturtdaļu caur kaklu’) nav neviena patskaņa. Tomēr šos vārdus viegli izrunā cilvēki, kuriem slovāku ir dzimtā valoda. Slovāku alfabētā ir 46 burti, lai gan daži no tiem tiek rakstīti ar diviem simboliem. Slovāku īpašvārdu atveidošana «Slovāku valoda». Lingvopēdija :: lingvo.info. Skatīts: 2019. gada 21. jūnijā. Vikikrātuvē par šo tēmu ir pieejami multivides faili. Skatīt: slovāku valoda. «Slovāku valoda» (latviešu). Lingvopēdija. «Slovāku valodas vārdnīca» (slovāku). «Slovākijas Zinātņu akadēmija» (slovāku). «SLEX - Īsā slovāku valodas vārdnīca» (slovāku). «Slovāku valodas dialekti» (angļu). Arhivēts no oriģināla, laiks: 2013. gada 12. maijā. Skatīts: 2008. gada 25. februārī.