Edvīns Johans Bārda (dzimis 1900. gada 19. aprīlī (pēc vecā stila — 6. aprīlī) Rīgā, miris 1947. gada 28. septembrī Liverpūlē) bija latviešu futbolists un menedžeris, vecākais un pazīstamākais no visiem četriem brāļiem Bārdām, kas spēlēja futbolu. Dzimis tirgotāja Ernesta Bārdas un viņa sievas Marijas Elizabetes, dzimušas Hazenfusas, ģimenē. Edvīns Bārda sāka savu futbolista karjeru 1921. gadā, kad viņš pievienojās JKS Riga — tā laika stiprākajam Latvijas futbola klubam. Komandā viņš nospēlēja no 1921. līdz 1922. gadam. 1922. gadā viņš kļuva par komandas treneri. Kopā ar brāli Arvīdu viņu iekļāva Latvijas izlasē tās pirmajā starptautiskajā spēlē pret Igauniju, kas notika 24. septembrī. Divas minūtes pēc draudzības spēles sākuma Edvīns Bārda iesita pirmos vārtus Latvijas futbola izlases vēsturē. No 1922. līdz 1925. gadam Edvīns Bārda Latvijas izlases sastāvā spēlēja astoņās starptautiskajās spēlēs, iesitot piecus vārtus, kā arī piedalījās 1924. gada vasaras olimpiskajās spēlēs. Edvīns Bārda nomira Liverpūlē 47 gadu vecumā. Rīgas Sv. Ģertrūdes lut. draudzes kristīto reģistrs. - 1900.g. - Nr.263. Sports. Laikraksta "Tēvzeme" pielikums. - 1947.g. 22. oktobris Latvijas futbolisti piedalīsies Olimpiskajās spēlēs Berlīnē? Arhivēts 2011. gada 4. oktobrī, Wayback Machine vietnē. (latviski) Olympedia profils (angliski) LOK profils Transfermarkt spēlētāja profils (angliski) Eu-football.info profils (angliski)