Slēdzenes pleckāji (Articulata) ir pleckāju klase. To pārstāvjiem ir kalcīta čaula. Čaulas vāciņi sasaistās kopā ar slēdzenes savienojumu. Lofoforu bieži vien balsta skeleta veidojums (t.s. roku aparāts). Embrionālās attīstības laikā mantijas spārni pagriežas no priekšas uz aizmuguri. Kāja attīstās no astes segmenta un piestiprinās pie abiem čaulas vāciņiem. Anālās atveres mūsdienu pārstāvjiem nav, taču iespējams, ka ir bijusi dažām izmirušajām ģintīm. Dzīvo no kembrija līdz mūsdienām. Pēdējā laikā tiek mainīta pleckāju sistemātika un šī klase tiek pārsaukta par Rhynchonelliformea. klase: Slēdzenes pleckāji (Articulata) kārta: Orthida kārta: Pentamerida kārta: Strophomenida kārta: Productida kārta: Rhynchonellida kārta: Atrypida kārta: Spiriferida kārta: Terebratulida