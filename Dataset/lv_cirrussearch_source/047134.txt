Gdiņa (poļu: Gdynia, kašūbu: Gdiniô) ir pilsēta Polijas ziemeļos pie Baltijas jūras, Pomožes vojevodistē. Liela Polijas osta. Kopā ar Gdaņsku un Sopotu veido tā saukto Trīspilsētu (Trójmiasto) ar vairāk kā 1 000 000 iedzīvotājiem. Līdz 1920. gadiem Gdiņa bija neliels kašūbu zvejniekciems. Pēc Pirmā pasaules kara tika nolemts izveidot Dancigas brīvpilsētu (tagad Gdaņska), bet jaunajai Polijas valstij piešķirt t.s. poļu koridoru, kurā ietilpa arī Gdiņa. 1920. gada ziemā, sakarā ar saspīlētajām attiecībām ar Dancigu, Polijas valdība nolemj Gdiņā celt lielu ostu un kara flotes bāzi. Sākas gan ostas, gan pilsētas būvniecība, un 1923. gada 13. augustā ostā ienāca pirmais kuģis. Līdz 1938. gadam Gdiņa kļūst par lielāko un modernāko ostu Baltijas jūrā. Vācu okupācijas laikā pilsētas nosaukums bija Gotenhāfene (Gotenhafen). 1945. gada 30. janvārī no Gdiņas (Gotenhāfenes) pēdējā braucienā devās kuģis Wilhelm Gustloff. 1970. gada protestu laikā 17. decembrī armija šāva uz strādniekiem, kuri kāpa ārā no vilciena, nogalinot vairākus desmitus cilvēku. Gdiņā dzimuši: Adams Darskis (Adam Darski, 1977), mūziķis; Maikls Klims (Michael Klim, 1977), Austrālijas peldētājs; Stēfans Līvs (Stefan Liv, 1980—2011), hokejists, Zviedrijas hokeja izlases dalībnieks; Monika Pireka (Monika Pyrek, 1980), kārtslēcēja; Anna Rogovska (Anna Rogowska, 1981), kārtslēcēja. https://bdl.stat.gov.pl/api/v1/data/localities/by-unit/042214362011-0934100?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Gdiņa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)