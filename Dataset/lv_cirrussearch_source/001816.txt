Kolins Rejs Džeksons (angļu: Colin Ray Jackson; dzimis 1967. gada 18. februārī Kārdifā, Velsā) ir bijušais Lielbritānijas vieglatlēts, barjerskrējējs. Savas karjeras laikā viņš kļuva par Olimpisko vicečempionu 1988. gada Olimpiādē Seulā, divkārtējo Pasaules čempionu 1993. un 1999. gadā, Pasaules čempionu telpās 1999. gadā, četrkārtējo Eiropas čempionu 1990., 1994., 1998. un 2002. gadā, trīskārtējo Eiropas čempionu telpās 1989., 1994. un 2002. gadā. K. Džeksona personīgais rekords 110 m barjerskrējienā 12,91 sekundes, kas tika uzstādīts 1993. gada 20. augustā Štutgartē, bija pasaules rekords līdz pat 2006. gada 11. jūlijam, kad to pārspēja Ķīnas sportists Liu Sjans. K. Džeksonam joprojām pieder pasaules rekords 60 m barjerskrējienā telpās - 7,30 s. Pēc profesionāļa karjeras beigām strādājis televīzijā par vieglatlētikas sacensību komentētāju. Olympedia profils (angliski) Munzüger Sport profils (vāciski) IAAF profils (angliski) Encyclopædia Universalis raksts (franciski)