Farels Viljamss (angļu: Pharrell Williams; dzimis 1973. gada 5. aprīlī) ir amerikāņu dziedātājs, dziesmu autors, reperis, ierakstu producents, mūziķis un modes dizainers. Kopā ar Čadu Hugo ir izveidojis producentu duetu The Neptunes. Tāpat ir grupas N.E.R.D vadošais vokālists un bundzinieks. 2003. gada jūnijā tika izdots viņa debijas solo singls Frontin', kurā piedalījies arī Jay-Z. 2006. gadā iznāca viņa debijas studijas albums In My Mind, 2014. gadā — Girl. Albuma Girl vadošais singls Happy bija iekļauts filmas "Nejaukais es 2" skaņu celiņā, tāpat dziesma tika nominēta Amerikas Kinoakadēmijas balvai. Ir producējis vairākus singlus dažādiem mūziķiem, kas kļuvuši par hitiem. Viljamss ir septiņas reizes saņēmis Grammy balvu, no kurām divas reizes — kopā ar The Neptunes. Vikikrātuvē par šo tēmu ir pieejami multivides faili. Skatīt: Farels Viljamss. Oficiālā tīmekļa vietne IMDb profils (angliski)