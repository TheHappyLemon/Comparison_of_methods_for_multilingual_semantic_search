"Smaids" (angļu: Smile) ir 2022. gada ASV šausmu filma, kuras režisors un scenārija autors ir Pārkers Finns. Filmā galvenās lomas atveido Sozija Beikona, Džesijs T. Ašers, Kails Gallners, Kels Penns un Robs Morgans. "Smaids" ir Finna pirmā režisētā pilnmetrāžas filma un tā balstīta uz viņa režisētu 2020. gada īsfilmu Laura Hasn't Slept. Filma stāsta par psihiatri Rouzu Koteri, kura pēc tam, kad piedzīvo savas pacientes pašnāvību, kļūst arvien vairāk pārliecināta, ka viņu apdraud kāda pārdabiska būtne. Sākotnēji filmu bija paredzēts izplatīt tikai straumēšanas platformā Paramount+, tomēr pēc sekmīgiem testa seansiem izplatītājs Paramount Pictures izvēlējās filmu izlaist arī kinoteātros. Filmas "Smaids" pirmizrāde notika 2022. gada 22. septembrī. Filma bija finansiāli veiksmīga, nopelnot 217,4 miljonus ASV dolāru pie 17 miljonu budžeta. Filma saņēma arī galvenokārt pozitīvas kritiķu atsauksmes, slavējot filmas vizuālo stilu, tēmu, kinematogrāfiju un Beikonas aktierspēli. «Smile (2022)». Box Office Mojo. Skatīts: 2023. gada 25. jūnijā. Caitlin Huston. «Paramount Film Chief Plans to Ramp Up Theatrical Release Output». The Hollywood Reporter (en-US), 2022-09-07. Skatīts: 2023-06-25. «Smile - Rotten Tomatoes». www.rottentomatoes.com (angļu). 2022-09-30. Skatīts: 2023-06-25. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)