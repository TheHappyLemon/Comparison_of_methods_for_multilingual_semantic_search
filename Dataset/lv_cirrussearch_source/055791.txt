Stēnas pils (nīderlandiešu: Het Steen) ir 13. gadsimta pils, savulaik pilsētas nocietinājumu daļa, Beļģijas pilsētas Antverpenes vecpilsētā, Šeldas upes labajā krastā. Pils ir Antverpenes pilsētas vecākā mūra celtne. Savu pašreizējo nosaukumu (tulkojumā Akmens pils) celtne ieguva ap 1520. gadu, kad to ievērojami pārbūvēja Spānijas karalis Kārlis V. No 1303. līdz 1827. gadam pils periodiski kalpoja kā cietums. 19. gadsimtā, veicot Šeldas upes iztaisnošanas darbus, daļu no pils un apkārtējo apbūvi nojauca. 1890. gadā pilī iekārtoja muzeju. 1963. gadā pie pils tika uzstādīta flāmu folkloras varoņa Garā Vapera skulptūra. Vikikrātuvē par šo tēmu ir pieejami multivides faili. Skatīt: Stēnas pils.