Greta Gērviga (angļu: Greta Gerwig; dzimusi 1983. gada 4. augustā) ir amerikāņu aktrise, dramaturģe, scenāriste, režisore un kinoproducente. Pirmo atpazīstamību ieguva pēc dalības vairākās mamblkora filmās. No 2006. līdz 2009. gadam viņa piedalījās vairākās Džo Svanberga filmās, no kurām dažām bija scenārija līdzautore un viena no režisorēm. 2010. gadu sākumā Gērviga piedalījās vairākās Noa Baumbaka filmās, tostarp "Grīnbergs" (Greenberg, 2010), "Jaukā Frensisa" (Frances Ha, 2012) par ko tika nominēta Zelta globusa balvai, "Amerikas kundze" (Mistress America, 2015) un White Noise (2022). Vēl viņa filmējusies filmās Damsels in Distress (2011), "Romai — ar mīlestību" (To Rome with Love, 2012), "Džekija" (2016), "20. gadsimta sievietes" (2016), par tēlojumu, kurā viņa saņēma nomināciju Critics' Choice Movie Award balvai kā labākā aktrise otrā plāna lomā un Vesa Andersona filmā "Suņu sala". 2017. gadā Gērviga debitēja kā kinorežisore ar pašas izveidotu scenāriju kritiķu pozitīvi novērtētai filmai "Lady Bird: Laiks lidot", kas ieguva Zelta globusa balvu nominācijā "Labākā mākslas filma — mūzikls vai komēdija". Par darbu filmā "Lady Bird: Laiks lidot" Gērvigu nominēja 90. Kinoakadēmijas balvai kategorijās "Labākais režisors" un "Labākais oriģinālscenārijs". Par labāko scenāriju filma nominēja Zelta globusa balvai un BAFTA kino balvai. Gērviga par 2019. gada filmu "Mazās sievietes" nominēta 92. Kinoakadēmijas balvai kategorijās "Labākā filma" un "Labākais adaptētais scenārijs". 2023. gadā iznāca viņas trešā režisētā filma "Bārbija", kuras scenāriju viņa sarakstīja kopā ar Baumbaku. Šī ir pirmā vienas sievietes režisētā filma, kuras pasaules kases ienākumi pārsnieguši viena miljarda ASV dolāru atzīmi. Stephen Heyman. «The Nifty 50 | Greta Gerwig, Actress». T Magazine (The New York Times), 2010. gada 28. janvāris. Skatīts: 2010. gada 15. marts. «Noah Baumbach Hires Mumblecore's Meryl Streep, Readies Greenberg». New York Observer. 2009. gada 9. februāris. Arhivēts no oriģināla, laiks: 2009. gada 15. aprīlī. Skatīts: 2010. gada 15. marts. Stephanie Bunbury. «Real to reel: The rise of 'mumblecore'». The Sydney Morning Herald (en-US), 2013. gada 19. jūlijs. Skatīts: 2018. gada 9. janvāris. «Sweetheart of Early-Adult Angst». NYMag.com. Arhivēts no oriģināla, laiks: 2018. gada 24. jūnijā. Skatīts: 2018. gada 9. janvāris. «Mumblecore queen Greta Gerwig laughs last in Frances Ha». Georgia Straight Vancouver's News & Entertainment Weekly (angļu). 2013. gada 20. jūnijs. Skatīts: 2018. gada 9. janvāris. Anne Thompson. «’20th Century Women’: How Mike Mills Empowered Annette Bening and Greta Gerwig». IndieWire (en-US), 2016. gada 21. decembris. Skatīts: 2018. gada 2. marts. «"Barbie" global ticket sales reach $1 billion in historic first for women directors». CBS News. Associated Press. 2023-08-06. Arhivēts no oriģināla, laiks: 2023-08-06. Skatīts: 2023-08-07. Vikikrātuvē par šo tēmu ir pieejami multivides faili. Skatīt: Greta Gērviga. IMDb profils (angliski) AllMovie profils (angliski) Box Office Mojo profils (angliski)