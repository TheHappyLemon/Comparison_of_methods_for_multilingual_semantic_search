Cryptolaemus montrouzieri ir mārīšu suga, kuras dabiskais izplatības areāls pieder Austrālijas zooģeogrāfiskajam rajonam. Vairākās kultūraugu kaitēkļu bioloģiskās kontroles programmās mārīte tika introducēta 64 pasaules valstīs — Ziemeļamerikā, Dienvidamerikā, Karību reģionā, Āfrikā, Āzijā, Okeānijā un Eiropā. Nepietiekami ir zināms par mārītes izplatību pasaulē, jo tā var būt izplatījusies to valstu, kurās ieviesta, kaimiņvalstīs. Cryptolaemus montrouzieri pirmo reizi aprakstījis Mulsants 1853. gadā. Vēlāk Kokerells un Korševskis veikuši Cryptolaemus ģints pārskati. No visām citām sugām savā ģintī Cryptolaemus montrouzieri atšķīrās ar krāsu: tikai šai sugai ir melnas tībijas. Primāri Cryptolaemus montrouzieri apdzīvo Austrāliju. No 1897. līdz 1924. gadam mārīti introducēja Jaunzēlandē māņbruņutu bioloģiskās kontroles programmas ietvaros. Tagad tā ir sastopama Oklendā un Nortlendā. Apgabalos ar aukstāku ziemu mārītes nevar izdzīvot. Cryptolaemus montrouzieri var sastapt uz augiem, kas ir apdzīvoti ar māņbruņutīm un ar citiem Coccoidea augšdzimtas pārstāvjiem, ka arī lapblusiņas. Sugas, ar kuriem barojas Cryptolaemus montrouzieri ir: dzimta: ozolu augutis (Triozidae) suga: Bactericera cockerelli (Sulc, 1909) dzimta: māņbruņutis (Pseudococcidae) suga: Balanococcus diminutus (Leonardi, 1918) suga: Dysmicoccus ambiguus (Morrison, 1925) suga: Ferrisia virgata (Cockerell, 1893) suga: Maconellicoccus hirsutus Green , 1908 suga: Nipaecoccus aurilanatus (Maskell, 1890) suga: Paracoccus glaucus (Maskell, 1879) suga: Paraferrisia podocarpi (Brittin, 1938) suga: Phenacoccus madeirensis Green, 1923 suga: Phenacoccus solenopsis Tinsley, 1898 suga: Planococcus citri Risso, 1813 suga: Pseudococcus calceolariae (Maskell, 1879) suga: Pseudococcus longispinus (Targioni Tozzetti, 1867) dzimta: bruņutis (Coccidae) suga: Coccus hesperidum Linnaeus, 1758 suga: Parasaissetia nigra (Nietner, 1861) suga: Pulvinaria mesembryanthemi (Vallot, 1829) suga: Pulvinaria polygonata Cockerell, 1905 suga: Pulvinaria psidii Maskell, 1893 suga: Saissetia oleae (Olivier, 1791) dzimta: milzbruņutis (Margarodidae) suga: Coelostomidia zealandica (Maskell, 1880) dzimta: pūkbruņutis (Eriococcidae) suga: Eriococcus araucariae Maskell, 1879 suga: Eriococcus pallidus Maskell, 1885 dzimta: Dactylopiidae suga: Dactylopius tomentosus Lamarck, 1801 dzimta: baltblusiņas (Aleyrodidae) suga: Aleurodicus dispersus Russell, 1965 dzimta: laputis (Aphididae) suga: Schizaphis graminum (Rondani, 1852) dzimta: sviļņi (Pyralidae) suga: Ephestia kuehniella (Zeller, 1879) Cryptolaemus montrouzieri mārīti plaši izmanto kā kaitēkļu bioloģiskās kontroles aģentu. Pirmo reizi mārīti Kalifornijā introducējis Albers Koebels 1891. gadā Planococcus citri māņbruņutu bioloģiskai kontrolei. Kopš tā laika mārīte ir introducēta jau vairākas valstīs visā pasaulē. Dažādās vietās Karību reģionā, Centrālamerikā un Dienvidamerikā mārīti introducēja, cīnoties pret Maconellicoccus hirsutus māņbruņuti. Moses T.K. Kairol, Oulimathe Paraiso, Ram Das Gautam & Dorothy D. Peterkin. Cryptolaemus montrouzieri (Mulsant) (Coccinellidae: Scymninae): a review of biology, ecology, and use in biological control with particular reference to potential impact on non-target organisms. CAB Reviews 2013 8, No. 005 ISSN 1749-8848 Interesting Insects & other Invertebrates. Mealybug ladybird - Cryptolaemus montrouzieri, By N A Martin (2016, revised 2017) H. Wu, Y. Zhang, P. Liu, J. Xie, Y. He, C. Deng, P. De Clercq & H. Pang. Cryptolaemus montrouzieri as a predator of the striped mealybug, Ferrisia virgata, reared on two hosts. Journal of Applied Entomology, 138(9): 662-669, 2014. doi:10.1111/jen.12127