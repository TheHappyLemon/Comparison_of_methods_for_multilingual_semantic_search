Svatove (ukraiņu: Сватове) ir pilsēta Ukrainas austrumos Luhanskas apgabalā, Svatoves rajona administratīvais centrs. Izvietojusies apgabala ziemeļrietumos Krasnas upes krastos 155 km no apgabala centra Luhanskas. Svatoves pilsētas padomei pakļauti Sosnovijas ciemats un Dačnes un Zmijivkas ciemi. Antiteroristiskās operācijas laikā 2014. gadā Svatovē atrodas Luhanskas apgabala administrācija, jo apgabala centru kontrolē Luhanskas tautas republikas spēki. Apdzīvotā vieta radusies 1660. gados kā kazaku sloboda Svatova Lučka (Сватова Лучка). 18. gadsimta sākumā tā nonāca Izjumas pulka sastāvā. 1825. gadā slobodā nometināja Jekaterinoslavas kirasieru pulku un uz neilgu laiku pārdēvēja par Novokaterinoslavu (Новокатеринослав). 1895. gadā caur Svatovu Lučku izbūvēja Kupjanskas—Lisičanskas dzelzceļu un Svatoves staciju. 1923. gadā Svatova Lučka kļuva par vienu no Harkivas guberņas rajonu centriem un to pēc dzelzceļa stacijas nosaukuma pārdēvēja tagadējā vārdā. 1938. gadā Svatovei piešķīra pilsētas statusu. Склад адміністративно-територіальної одиниці. Луганська область, Сватівський район , м Сватове[novecojusi saite] Vikikrātuvē par šo tēmu ir pieejami multivides faili. Skatīt: Svatove.