Johans Kristiāns Frīdrihs Helderlīns (vācu: Johann Christian Friedrich Hölderlin; dzimis 1770. gada 20. martā, miris 1843. gada 7. jūnijā) bija 18./19. gadsimta mijas romantisma stila vācu dzejnieks. Helderlīnam arī ir ietekme uz vācu ideālisma attīstību. Studēja Tībingenes Universitātē, kur viņa mītnes biedri bija Hēgelis un Šellings. Apmeklējia arī Fihtes lekcijas Jēnas Universitātē. No 1796. līdz 1798. gadam, strādādams par privātskolotāju, iemīlējās sava darba devēja, baņķiera sievā, kuras tēls spēcīgi ietekmēja Helderlīna daiļradi. Strādājis arī Francijā. Attīstoties psihiskai slimībai, pēdējos 36 gadus pavadīja noslēgtībā celtnē Tībingenē, kas mūsdienās pazīstama kā Helderlīna tornis (Hölderlinturm). Arī dzīves laikā maz saprasts, 19. gadsimtā Heldelins tika gandrīz aizmirsts. Viņa darbi piedzīvoja renesansi īsi pirms Pirmā pasaules kara, un mūsdienās tiek uzskatīti par vienu no vācu literatūras virsotnēm. Vikikrātuvē par šo tēmu ir pieejami multivides faili. Skatīt: Frīdrihs Helderlīns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Filozofijas interneta enciklopēdijas raksts (angliski) Enciklopēdijas Krugosvet raksts (krieviski)