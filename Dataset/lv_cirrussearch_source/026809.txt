Koordinātas: 54°53′56.00″N 23°53′35.39″E﻿ / ﻿54.8988889°N 23.8931639°E﻿ / 54.8988889; 23.8931639 Kauņas dažādu tautu kultūras centrs ir kultūras un izglītības iestāde, kuras darbība palīdz saglabāt mazākumtautību kultūras identitāti un veicina pozitīvu mazākumtautību integrāciju Lietuvas sabiedrībā. Iestāde attīsta starpkultūru un nacionālās tolerances vērtības, piedalās pilsoniskas sabiedrības radīšanā. Iestāde nodibināta 2004. gada 30. aprīlī. To nodibināja Lietuvas Republikas Ministru kabineta Mazākumtautību un emigrācijas departaments un Kauņas pilsētas pašvaldības padome. 2004. gada 18. novembrī notika svinīga Kauņas dažādu tautu kultūras centra ēkas atklāšana. Pēc tam, kad ar Lietuvas Republikas Ministru kabineta lēmumu tika reorganizēts Mazākumtautību un emigrācijas departaments, no 2010. gada 1. janvāra iestādes akcionāra tiesības nodotas Lietuvas Republikas Kultūras ministrijai. No iestādes nodibināšanas to vada direktors Daiņus Babils. Katru gadu iestāde organizē apmēram 70 kultūras pasākumus: koncertus, mākslas izstādes, vakarus, dzejas lasījumus, kulinārijas mantojuma un grāmatu atvēršanas pasākumus. Organizē arī mācības un seminārus mazākumtautību kopienu vadītājiem, līderiem, aktīviem organizāciju locekļiem un jaunatnei. Iestāde aicina zinātniekus un speciālistus uz zinātniskām konferencēm, semināriem ir diskusijām par mazākumtautību vēsturi, aktivitātēm, aktualitātēm un problēmām, integrācijas procesiem. Iestādes administrācija uzkrāj, sistematizē un izplata materiālus par mazākumtautībām, palīdz zinātniekiem, studentiem un skolēniem veikt pētījumus, sagatavo ziņojumus un rakstus presei, piedalās televīzijas un radio raidījumos. 2006.—2012. gadā iestāde katru gadu organizēja Lietuvas tautu festivālu "Kultūru tilti" — vienu no lielākajiem mazākumtautību kultūras pasākumiem Lietuvā. Tā laikā koncertēja labākie Lietuvas mazākumtautību mākslas kolektīvi, tika sarīkotas amatu prezentācijas un bērnu radošās akcijas. Festivāls tradicionāli tika rīkots Kauņas pilsētas centrā brīvā dabā, 2013. gadā tas notika Alītā. 2008. un 2013. gadā iestāde organizēja Lietuvas mazākumtautību svētdienas skolu festivālu, kurš katru gadu tiek rīkots citā valsts pilsētā. No 2006. gada iestāde regulāri organizē fotogrāfijas projektus, kuru laikā profesionāli fotomākslinieki sadarbojas ar mazākumtautību kopienām un Lietuvas skolu skolēniem, veidojot dažādas kultūras prezentējošas izstādes. Vēlāk tās tiek prezentētas un eksponētas valsts kultūras centros, galerijās, skolās, tirdzniecības centros un citās sabiedriskās vietās. Iestāde cieši sadarbojas ar mazākumtautību (armēņu, baltkrievu, poļu, romu, krievu, tatāru, ukraiņu, vāciešu, ebreju u. c.) nevalstiskajām organizācijām. Iestādes telpās pastāvīgi notiek mazākumtautību kopienu pasākumi, sapulces un māksliniecisko kolektīvu mēģinājumi. Tā ir vienīgā iestāde Kauņas reģionā, kam ir šāds darbības raksturs. Līdzīgas iestādes: Viļņā — Tautību kopienu nams, Klaipēdā — Tautību kultūras centrs. Iestāde ierosina un organizē starptautiskus projektus saskaņā ar ES programmām: no 2007, gada "Mūžizglītība" ("Grundtvig", "Leornardo da Vinci") un "Aktīvā jaunatne", no 2014. gada — "Erasmus+". Tiek uzturēti sakari ar darbības partneriem ārvalstīs: Vācijā, Lielbritānijā, Norvēģijā, Islandē u. c. Piedalāmies citu iestāžu projektos. Iestādes administrācijas darbinieki paaugstina kvalifikāciju starptautiskās mācībās un semināros, dodas uz konferencēm, stažējas, piedalās jaunatnes apmaiņas un iepazīšanās vizītēs atbilstoši ES programmām. Kauņas dažādu tautu kultūras centrs Armēņu mūzikas grupa "Hajrenik" Kultūru tilti 2009 Kultūru tilti 2011 Izstāde par Āfriku Amatniecības apmācība