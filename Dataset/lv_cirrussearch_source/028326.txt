Gasum Oy ir Somijas enerģētikas uzņēmums, kas nodarbojas ar dabasgāzes importēšanu, transportēšanu un pārdošanu. Tā bizness ir saistīts arī ar biogāzi un sašķidrināto gāzi. Dibināts 1994. gadā. Galvenais birojs atrodas Espo. Uzņēmuma īpašnieks ir Somijas valsts (73,5 % kapitāldaļu tur valsts uzņēmums Gasonia Oy, un 26,5 % pieder tieši Somijas valstij. 1971. gadā ar Padomju Savienību tika noslēgts dabasgāzes piegādes līgums. Gāzes biznesu Somijā valdība nodeva enerģētikas uzņēmumam Neste Oy. Pirmais dabasgāzes cauruļvads no PSRS tika atklāts 1974. gada 9. janvārī. 1994. gadā Neste (75 %) un Krievijas Gazprom (25 %) dibināja kopuzņēmumu Gasum, kas nodarbojās ar dabasgāzes importēšanu, pārdošanu un nogādi klientiem. 1998. gadā Eiropas Savienība nolēma atvērt gāzes tirgu, dalībvalstīm dodot divu gadu pārejas periodu. 1999. gadā Neste apvienojās ar Imatran Voima, izveidojot Fortum. Vienlaicīgi Gasum īpašnieka Neste daļa tika sadalīta starp Fortum (Fortum Oil and Gas Oy, 25 %), Somijas valsti (24 %), Vācijas enerģētikas uzņēmumu Ruhrgas (20 %; tagad E.ON Ruhrgas International) un Somijas kokrūpniecības uzņēmumiem Stora Enso (2 %), UPM-Kymmene (2 %) un M-real (2 %). 2001. gadā tika atdalīts gāzes transportēšanas tīkls no pārdošanas aktivitātēm. 2003. gadā Igaunijā dibināts meitas uzņēmums Gaasienergia AS gāzes pārdošanas operācijām. 2004. gadā Stora Enso, UPM un M-real pārdeva Gasum kapitāldaļas (kopā 6 %) Fortum. 2011. gadā dibināts tehniskās apkalpošanas meitas uzņēmums Gasum Tekniikka Oy. 2012. gada oktobrī E.ON paziņoja, ka plāno aiziet no Somijas tirgus. 2012. gada novembrī Gaasienergia AS pārdēvēts par Gasum Eesti AS. 2014. gada 2. maijā no Norvēģijas enerģētikas uzņēmuma Lyse iegūts Norvēģijas sašķidrinātās dabasgāzes izplatītāja Skangass AS (tagad Skangas AS) 51 % kapitāldaļu. 2014. gada 3. novembrī E.ON un Fortum savas Gasum kapitāldaļas pārdeva Somijas valstij, par katru akciju saņemot aptuveni 0,22 EUR. Tādējādi 20 % E.ON piederošo akciju un 31 % Fortum nonāca Somijas valsts īpašumā. 2015. gada decembrī Gazprom paziņoja, ka pārdos Gasum akcijas (25 %) Somijas valstij. Darījums pabeigts 2016. gada janvārī, Somijas valstij kļūstot par 100 % Gasum akcionāru; darījuma summa bija 251,3 miljoni eiro. 2017. gada 2. janvārī iegādāts Zviedrijas biogāzes uzņēmums Swedish Biogas International, tādējādi Gasum kļūstot par lielāko biogāzes ražotāju Ziemeļvalstīs. Uzņēmuma grupas stratēģiju veido četras daļas: ilgtspējas veicināšana, gāzes pārdošana par konkurētspējīgu cenu, viedas gāzes sistēmas izstrāde un jaunā Gasum veidošana. Gasum par savu misiju uzskata "Tīrāku enerģiju". Vīzija ir kļūt par Ziemeļvalstu gāzes ekosistēmas vadītāju. Gasum ir iesaistīts dabasgāzes, biogāzes, sašķidrinātās dabasgāzes un tehnisko pakalpojumu sniegšanā. Sašķidrinātās dabasgāzes pakalpojumi tiek sniegti ar zīmolu Skangas. Dabasgāzi izmanto par kurināmo, degvielu, kā arī rūpniecības izejmateriālu. Sašķidrināto dabasgāzi izmanto iekšdedzes dzinējiem. Gasum ir attīstījis sašķidrinātās dabasgāzes pakalpojumus kopš 1996. gada. Sašķidrināto dabasgāzi lieto jūras un smagajam transportam. Biogāzi var izmantot apkurei un enerģijas ražošanai, kā arī pēc attīrīšanas – par degvielu. Gasum attīsta biogāzes izmantošanu degvielas patēriņa vajadzībām kopā ar vairākiem partneriem. Sadarbības mērķis ir ražot uz vietas biogāzi, ko ar Gasum tīkla palīdzību var pārvadīt tālākai izmantošanai par degvielu. Uzņēmuma grupas mātes uzņēmums ir Gasum Oy. Tas iepērk dabasgāzi no Gazprom un veic vairumtirgošanu lielajiem klientiem. Tas ir atbildīgs par gāzes piegādi klientiem. Gasum pieder dabasgāzes lokālie sadales tīkli astoņos reģionos Somijā. Meitas uzņēmumi: Gasum Paikallisjakelu Oy — atbildīgs par grupas lokālajiem sadales tīklu funkcionēšanu Gasum Energiapalvelut Oy — tirgo dabasgāzi mazajiem un vidējiem uzņēmumiem; piedāvā dabasgāzes iekārtas un saistītos pakalpojumus; arī izstrādā sadales tīklus Gasum Tekniikka Oy — veic iekārtu uzstādīšanas un apkalpošanas darbus grupas vajadzībām Gas Exchange Ltd — nodarbojas ar gāzes tirdzniecību Helsingin Kaupunkikaasu Oy — pieder dabasgāzes tīkls Helsinkos bijušās Swedish Biogas International uzņēmumi (Gasum Jordberga AB, Gasum Örebro AB u.c.) — biogāzes ražošana Zviedrijā Skangas AS (51 %) — kopuzņēmums ar Norvēģijas Lyse (49 %). Piedāvā sašķidrināto dabasgāzi lietošanai kuģos, smagajam ceļu transportam un rūpniecībā ārpus gāzes cauruļvadiem. Tam pieder sašķidrinātās dabasgāzes ražotne Risavikā. Asociētie uzņēmumi: Biovakka Suomi Oy — ražo biogāzi, kuru izplata caur dabasgāzes tīklu. Uzņēmums Gasum darbojas vairākās starptautiskās organizācijās: Eurogas, Eiropas gāzes pārvades sistēmu operatoru tīkls (ENTSOG), Gas Infrastructure Europe (GIE), Starptautiskā Gāzes savienība (IGU), Eiropas gāzes pētniecības grupa (GERG) un Eiropas Cauruļvadu pētniecības grupa (EPRG). GASUM GROUP INTERIM REPORT FOR JANUARY 1 TO MARCH 31, 2017[novecojusi saite] Gasum «Milestones for natural gas and Gasum in Finland». Arhivēts no oriģināla, laiks: 2015. gada 18. martā. Skatīts: 2015. gada 24. martā. Annual report 1999[novecojusi saite] «Annual report 2004». Arhivēts no oriģināla, laiks: 2016. gada 4. martā. Skatīts: 2015. gada 25. martā. Arhivēts 2016. gada 4. martā, Wayback Machine vietnē. Gasum is new LNG partner Arhivēts 2015. gada 3. aprīlī, Wayback Machine vietnē. Lyse, 24.02.2014 E.ON divests stake in Finnish Gasum Oy E.ON, 11/03/14 Fortum to sell its Gasum shares to the Finnish State Arhivēts 2014. gada 14. decembrī, Wayback Machine vietnē. Fortum, 11/03/14 Changes in the ownership of Gasum Arhivēts 2015. gada 19. aprīlī, Wayback Machine vietnē. Gasum, 3.11.2014 Nordic biogas market developing – Gasum expands its biogas production in Sweden Gasum, 02.01.2017 Gasum Strategy Oficiālā tīmekļa vietne