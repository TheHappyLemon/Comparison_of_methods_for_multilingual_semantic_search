Milzkalne (agrāk Šlokenbeka) ir ciems Tukuma novada Smārdes pagastā. Izvietojies pagasta rietumos Tukuma pilsētas austrumu pierobežā Slocenes krastā autoceļu V1446 un V1448 krustojumā 8,5 km no pagasta centra Smārdes un 67 km no Rīgas. Ciemā atrodas sākumskola, tautas nams, veikals, vairāki uzņēmumi, tajā skaitā ceļu būvniecības un remonta uzņēmums SIA STRABAG un auto detaļu ražotne SIA Rohling Auto Motive Milzkalne. Apdzīvotā vieta izveidojusies ap 1544. gadā pirmoreiz dokumentos minēto Šlokenbekas pili. Izaugusi pēckara gados kā padomju saimniecības «Padomju Latvija» un 5. ceļu būves rajona administrācijas ciemats. Vēsturiski Milzkalnē un tās apkārtnē ir koka un mūra apbūve: Milzkalnes pagastmāja (šobrīd te atrodas Milzkalnes sākumskola), mūra privātmājas, tradicionālās koka guļbūves, padomju laika 3 stāvu daudzdzīvokļu ēkas. Ciemā ievērojama komunālā un ražošanas saimniecība. Ģeogrāfiski izvietojusies uz Slocenes ielejas ziemeļu nogāzes. Milzkalnē un tās apkārtnē ir dzimušas tādas ievērojamas personības kā grafiķis Ernests Zīverts, Valsts papīru spiestuves tipogrāfijas nodaļas vadītājs Ansis Auziņš, pulkvedis, Latvijas Universitātes docents Andrejs Lejas-Sauss. Esošajās robežās, pēc CSP un OSP datiem. No Rīgas Milzkalnē var nokļūt ar vilcienu, izkāpjot Milzkalnes stacijā. Tuvākā lielā pilsēta ir Tukums, kas atrodas 5 km attālumā. Tūrisma objekts ir 15.gadsimtā celtā Šlokenbekas muiža, kas ir pirmā mūra nocietinātā muiža Latvijā. Tajā atrodas Latvijas ceļu muzejs un Tautas nams. Netālu atrodas arī 119 m augstais paugurs Milzkalns — Latvijā populāra kalnu slēpošanas vieta. Milzkalnē populāra apskates vieta ir arī Milzkalnes lielais Miķeļakmens - dižakmens, uz kura 2003. gadā vienlaikus nostājās 167 cilvēki. Milzkalnē atrodas arī vairāki viesu nami. «Vietvārdu datubāze: Informācija par Milzkalni». Latvijas Ģeotelpiskās informācijas aģentūra. Vietvārdu datubāze LĢIA vietvārdu datubāze Viesu nams, pirts un kubls - Milzkalne.lv OSP Milzkalna slēpošanas kalns «Milzkalnes lielais Miķeļakmens». Arhivēts no oriģināla, laiks: 2012. gada 25. martā. Skatīts: 2012. gada 3. aprīlī. Milzkalnes guļbaļķu apbūve un viesu nami Milzkalns