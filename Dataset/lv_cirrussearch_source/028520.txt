Jordāns (latīņu: Iordanes, dzimšanas gads nezināms, miris pēc 551. gada) bija 6. gadsimtā Romas impērijas austrumu daļā dzīvojošs ostgotu hronists. Pazīstams kā divu grāmatu — Romana (par Romas vēsturi) un Getica — autors. Īpaši nozīmīga vēsturei ir Konstantinopolē sarakstītā Getica, kas ir viens no retajiem gotu agrīnās vēstures avotiem. Baltijas jūras piekrastes iedzīvotāju aprakstā (De origine actibusque Getarum jeb Getica) Jordāns pieminēja arī aistus, kas tajā laikā dzīvojuši uz ziemeļiem no vidivāru (Vidivarii) apdzīvotās Vislas grīvas. Aisti dzīvoja Okeāna krastā un viņus bija pakļāvuši goti Ermanarika (Ermanaricus) vadībā. Vikikrātuvē par šo tēmu ir pieejami multivides faili. Skatīt: Jordāns. Par Jordānu vesture.eu Jordāna darbi (latīniski)