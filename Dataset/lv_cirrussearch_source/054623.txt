Ričards "Diks" Grānts (angļu: Richard "Dick" Grant; dzimis 1870. gada 3. augustā, miris 1958. gada 9. janvārī) bija amerikāņu vieglatlēts, 1900. gada vasaras olimpisko spēļu dalībnieks. Viņš piedalījās pirmajos četros Bostonas maratonos. Grānts ir dzimis nelielā Daferīnas lauksaimnieku kopienā Haldimandas apgabalā, Ontārio. Grānta ģimene 1880. gados pārcēlās uz Sentmēriju, Ontārio. Viņš bakalaura grādu ieguva Toronto Universitātē un bija Toronto Lakrosa kluba biedrs. Pēc tam viņš apmeklēja Hārvarda Universitātes Medicīnas skolu Kembridžā, Masačūsetsā un tur startēja vieglatlētikas skriešanas komandā. Grānts 1897. gadā startēja pirmajā Bostonas maratonā, kaut iepriekš nebija iesaistījies garo distanču skrējienos. Viņš bija vienīgais vīrietis astoņpadsmit skrējēju vidū bez pavadoņa, kurš sportistu pavadīja ar velosipēdu, lai nodrošinātu viņu ar ūdeni un apmierinātu viņa vajadzības. Taču šajā maratonā viņam nācās izstāties. Grānts atgriezās Bostonas maratonā nākamajā gadā. Šoreiz viņš finišēja septītajā vietā ar laiku 3:08:55. Grānta labākais rezultāts Bostonas maratonā tika sasniegts 1899. gadā. Šoreiz viņš finišēja pusjūdzi un trīs minūtes aiz līdera Lorensa Brignolija, ar laiku 2:57:46. 1900. gadā viņš pēdējo reizi startēja Bostonas maratonā. Šajā reizē finišēja astotajā vietā ar laiku 3:13:57. 1900. gada vasaras olimpiskajās spēlēs Parīzē viņš startēja ASV komandā. Maratona distancē viņš viens no septiņiem sportistiem, kas veica pilnu distanci. Grānta precīzi iegūtais rezultāts nav zināms, taču tas ir bijis sliktāks kā 4 stundas un 4 minūtes. Olimpiskās sacīkstes bija Grānta pēdējais maratons, taču viņš turpināja sacensties īsākās skriešanas distancēs. 1903. gadā viņš pameta Hārvarda Medicīnas skolu un 1908. gadā pieņēma vieglatlētikas trenera amatu Minesotas Universitātē, Mineapolisā. Kad 1914. gadā sākās Pirmais pasaules karš, Grānts mēģināja iestāties Kanādas ekspedīcijas spēkos, taču vecuma dēļ tika noraidīts. 1916. gadā viņu iecēla par Havanas Universitētes vieglatlētikas komandas vadītāju. Vēlāk viņš kļuva arī par Kubas valdības Vieglatlētikas departamenta vadītāju. 1909. gadā viņš apprecējās ar Edīti Hačingsu, kas bija 18 gadus jaunāka par Grāntu. Viņu ģimenē piedzima pieci bērni. 1926. gadā Edīte ar bērniem atgriezās Kanādā, bet Grānts atgriezās Kanādā no Kubas 1947. gadā, kad bija zaudējis redzi. Viņš kādu laiku dzīvoja kopā ar savu māsu Annu Makviltru un viņas ģimeni Aurorā, Ilinoisas štatā, taču ASV imigrācijas dienests uzskatīja viņu par iespējamu kļūt par valsts nodevēju un liedza viņam pastāvīgās dzīvesvietas statusu valstī. Grānts nomira 1958. gadā Sentkatarinsā. Dikam bija četri brāļi un māsas. Vecāks brālis, mācītājs, Viljams Hārvijs Grānts, vairāk nekā piecdesmit gadus kalpoja kā misionārs Henaņas provincē, Ķīnā. Jaunākais brālis, Aleksandrs Grānts bija arī vieglatlēts, skrējējs, kurš arī startēja 1900. gada Parīzes olimpiskajās spēlēs. «Dick Grant». Sports Reference. Arhivēts no oriģināla, laiks: 2020. gada 26. oktobris. «1871 Census of Canada». Year: 1871; Census Place: Oneida, Haldimand, Ontario; Roll: C-9917; Page: 31; Family No: 94. Arhivēts no oriģināla, laiks: 2016. gada 21. augustā. Skatīts: 2016. gada 23. jūnijs. «1891 Census of Canada». Year: 1891; Census Place: St Marys, Perth South, Ontario; Roll: T-6363; Family No: 18. Arhivēts no oriģināla, laiks: 2016. gada 21. augustā. Skatīts: 2016. gada 23. jūnijs. Tom Derderian. Boston Marathon: The History of the World's Premier Running Event. Champaign IL : Human Kinetics, 1994. 8–10. lpp. ISBN 0-87322-491-4. «PLUCKY BRIGNOLI. Wins Out the Marathon Race, Grant Second. Of 17 Starters Only 11 Finish --- Time of 25 Miles, 2h, 54m, 38s.». Boston Daily Globe. 1899. gada 20. aprīlis. 1, 3. lpp. Skatīts: 2016. gada 21. jūnijs.[novecojusi saite] «Athletics at the 1900 Paris Summer Games: Men's Marathon». Sports Reference. Arhivēts no oriģināla, laiks: 2020. gada 21. septembris. Skatīts: 2020. gada 21. septembris. «Paris 1900 Athletics — marathon men». Starptautiskā Olimpiska komiteja. Skatīts: 2020. gada 9. septembris. «Dr. Dick Grant Goes To Havana». The Winnipeg Tribune. 1916. gada 23. septembris. 20. lpp. Skatīts: 2016. gada 23. jūnijs. «Ontario, Canada, Marriages, 1801-1928, 1933-1934». Archives of Ontario; Toronto, Ontario, Canada; Registrations of Marriages, 1869-1928; Series: MS932; Reel: 143. Arhivēts no oriģināla, laiks: 2016. gada 21. augustā. Skatīts: 2016. gada 23. jūnijs. Diks Grants (SOK profils) (angliski) Diks Grants (Olympedia.org) (angliski) Diks Grants (Sports Reference profils) (angliski)