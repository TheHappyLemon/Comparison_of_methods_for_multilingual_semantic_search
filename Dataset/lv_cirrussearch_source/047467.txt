Bībeles kodi, pazīstami arī kā Toras kodi, ir daudznozīmīgi vārdi vai frāzes, kurus pēc daudzu cilvēku domām var atrast kodētā formā Bībeles tekstā vai arī ebreju Torā. Toties citi apgalvo, ka šādas kodētas frāzes var atrast jebkurā apjomīgā tekstā. Vienkāršākā metode, kā atrast šādas kodētas frāzes, ir vienādā attālumā izvietoti burti (angļu: Equidistant Letter Sequence (ELS)). Lai varētu izrakstīt kodētas frāzes no teksta, jāizvēlas viens sākuma burts un nākamie burti tiek ņemti pēc noteiktas secības (skatīt attēlu). 13.gadsimtā spāņu rabīns Bačja ben Ašers bija pirmais, kurš pēc ELS metodes no Bībeles teksta izveidoja šādas it kā kodētas frāzes. Diskusijas un strīdi par vienu no specifiskāko šifrēšanas metodi aizsākās 1994. gadā, kad Dorons Vitzums, Elijahu Ripss un Jojavs Rosenbergs iesniedza zinātnisku rakstu "Equidistant Letter Sequences in the Book of Genesis" žurnālam "Statistical Science". Pēc negaidītā bezprecedenta gadījuma, raksts nonāca žurnāla, kā arī pie lasītājiem. Tai momentāni sekoja asas diskusijas. Kopš tā brīža "Bībeles kodi" bieži tiek saistīti ar ELS metodi. Daudzi uzskata, ka tieši šādā veidā Bībelē ir šifrēts teksts. (angliski) Bībeles kods, BBC Two 2003.gada 20.novembra raidījuma atšifrējums. (angliski) Dorona Victuma kodu lapa (angliski) Konsultāciju lapa, veidojis profesors Roberts Haraliks Doron Witztum, Eliyahu Rips, Yoav Rosenberg (1994). "Equidistant letter sequences in the Book of Genesis". Statistical Science 9: 429-438.