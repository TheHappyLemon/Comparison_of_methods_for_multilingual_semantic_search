Harabali (krievu: Харабали) ir pilsēta Astrahaņas apgabalā Krievijas Federācijā, Harabali rajona centrs. Atrodas Ašulukas upes krastā 30 kilometru attālumā no Kazahstānas robežas un 125 kilometru attālumā no reģiona galvaspilsētas Astrahaņas. Harabali ciemu dibināja no Voroņežas, Kurskas un Tambovas guberņām aizbēguši zemnieki. 1889. gadā ciemā tika uzcelta divstāvu ķieģeļu pareizticīgo baznīca ar pieciem kupoliem. Vietējā sabiedrība apmaksāja celtniecību, ko veica meistari no Maskavas pēc arhitekta Pāvela Znamenska projekta. 1974. gadā Harabali ciems ieguva rajona pakļautības pilsētas statusu un kļuva par vieglās rūpniecības un lauksaimniecības centru. Pilsētas nosaukuma etimoloģija nav skaidra. Dažas teorijas šo nosaukumu saista ar nozīmi "melnais kalns" kalmiku valodā vai "melnā zivs" tjurku valodās. Pēc 2010. gada tautskaites datiem Harabali pilsētā bija 18 128 iedzīvotāji. Tāpat kā viss Astrahaņas apgabals, arī Harabali ir ļoti daudznacionāla. 2010. gadā tur dzīvoja 59,7% krievu, 33,6% kazahu, 1,3% armēņu, 0,8% vāciešu, 0,6% tatāru, 0,5% korejiešu un 3,5% citu tautību pārstāvju. «Юбилейный сборник сведений о деятельности бывших воспитанников Института гражданских инженеров 1842-1892. Знаменский, Павел Аполлосович». Vivaldi (krievu). «Историческая справка». Город Харабали (krievu). Arhivēts no oriģināla, laiks: 2019. gada 7. martā. Skatīts: 2022. gada 25. jūnijā. «Ethnic composition of Russia in 2010». Population statistics of Eastern Europe & former USSR (krievu).