"Cilvēks, kurš izdzīvoja" (angļu: The Revenant) ir 2015. gada amerikāņu biogrāfiskais vesterns, kura režisors ir Alehandro Gonsaless Injaritu. Filmas sižets daļēji veidots pēc Maikla Punkes romāna The Revenant: A Novel of Revenge. Filma ir par mednieku Hjū Glasu, kuru savainoja grizlilācis un citi mednieki pameta vienu mežā. Tajā galvenās lomas attēlo Leonardo Di Kaprio, Toms Hārdijs, Vills Poltērs un Domnels Glīsons. Filmas pirmizrāde notika Losandželosā 2015. gada 16. decembrī, 25. decembrī tika sākta filmas izrādīšana kinoteātros ASV. Filmu "Cilvēks, kurš izdzīvoja" atzinīgi novērtējuši kritiķi, kas atzīmējuši Di Kaprio un Hārdija tēlojumu, Injaritu režiju un Lubecka operatora darbu. Filma tikusi nominēta dažādiem apbalvojumiem, tā tika atzīta par gada labāko drāmu Zelta globusa balvu un BAFTA kino balvu pasniegšanas ceremonijā. 88. Kinoakadēmijas balvai filma tika izvirzīta 12 nominācijās, no kurām ieguva trīs: "Labākais režisors" (Alehandro Gonsaless Injaritu), "Labākais aktieris galvenajā lomā" (Leonardo Di Kaprio) un "Labākais operatora darbs" (Emanuels Ļubeckis). BBFC (December 28, 2015). The Revenant. London, ENG: Britu filmu klasifikācijas padome. Atjaunināts: December 28, 2015. Waxman, Sharon. «'The Revenant' Budget Soars to $135 Million As New Regency Foots the Bill (Exclusive)». TheWrap, 2015. gada 16. oktobris. Skatīts: 2015. gada 28. decembris. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)