Fēniksparks (angļu: Phoenix Park, īru: Páirc an Fhionnuisce) ir 707 ha plašs parks, kas atrodas Īrijas galvaspilsētas Dublinas rietumdaļā, uz ziemeļiem no Lifijas upes. Parks dibināts 1662. gadā kā Karaliskais medību parks. 1745. gadā tas tika atklāts apmeklētājiem. Parka teritorijā atrodas 15. gadsimta Aštaunas pils, Dublinas zooloģiskais dārzs, 19. gadsimta sākumā uzceltā Velingtona kolonna, kā arī Īrijas prezidenta rezidence (Áras an Uachtaráin), kas celta 18. gadsimta vidū kā Lielbritānijas lorda-leitnanta vasaras rezidence. Vikikrātuvē par šo tēmu ir pieejami multivides faili. Skatīt: Fēniksparks. Encyclopædia Britannica raksts (angliski)