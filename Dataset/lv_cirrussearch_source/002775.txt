Ņūorleānas "Pelicans" (angļu: New Orleans Pelicans) ir profesionāls ASV basketbola klubs, kas ir bāzēts Ņūorleānā, Luiziānas štatā, ASV. Klubs spēlē Nacionālās basketbola asociācijas Rietumu konferences Dienvidrietumu divīzijā. Tas tika dibināts 1988. gadā kā Šarlotas "Hornets" un kopš dibināšanas brīža spēlē NBA. 2007. gadā pārcēlās no Šarlotas uz Ņūorleānu, bet 2005.-2007. gadā komanda atradās pārsvarā Oklahomasitijā, jo Ņūorleānu bija nopostījusi viesuļvētra "Katrīna". Ņūorleānas "Hornets" 2008. gadā izcīnīja savas divīzijas čempiontitulu, kas ir līdz šim ievērojamākais kluba panākums. Mājas spēles komanda aizvada Smoothie King Center . Čempioni: 0 Konferences čempioni: 0 Divīzijas čempioni: 1 2008 Vikikrātuvē par šo tēmu ir pieejami multivides faili. Skatīt: Ņūorleānas "Pelicans". Kluba oficiālā mājaslapa (angliski) Basketball-Reference profils Arhivēts 2020. gada 12. novembrī, Wayback Machine vietnē. (angliski)