Irina Ologonova (krievu: Ири́на И́горевна Олого́нова; dzimusi 1990. gada 21. janvārī) ir Krievijas brīvā stila cīkstone, Eiropas čempione, Pasaules un Eiropas čempionātu medaļniece, Krievijas Nopelniem bagātā sporta meistare. Irina Ologonova dzimusi 1990. gada 21. janvārī Burjatijā. 2003. gadā viņa sāka nodarboties ar cīņas sportu sava rajona Jaunatnes sporta skolā. Sešpadsmit gadu vecumā viņa ieguva Krievijas junioru čempionāta bronzas medaļu un iekļuva Krievijas junioru izlases komandā. Pēc vidusskolas beigšanas viņa sāka trenēties Olimpisko rezervju skolā. 2007. gadā viņa iestājās Burjatijas Valsts lauksaimniecības akadēmijas Tehniskajā fakultātē, kuru absolvēja 2012. gadā. 2010. gadā, 20 gadu vecumā, viņa pirmo reizi ieguva zelta medaļu Krievijas junioru čempionātā, bet dažus mēnešus vēlāk Permā arī Krievijas pieaugušo čempionāta sudraba medaļu. Gadu vēlāk Ulanudē Irina Ologonova izcīnīja pirmo Krievijas čempionāta zeltu. 2012. gadā, iegūtā savainojuma dēļ, Irina netika uz olimpiskajām spēlēm Londonā un nepiedalījās Krievijas čempionātā. Pēc kājas operācijas viņa atsāka trenēties 2013. gada pirmajos mēnešos un vēlāk izcīnīja bronzas medaļu Krievijas čempionātā Sanktpēterburgā. 2014. gadā viņa otro reizi uzvarēja Krievijas čempionātā Novočeboksarskā. 2014. gada pasaules čempionātā Taškentā viņa ieņēma otro vietu, finālā zaudējot japānietei Čiho Hamadai. 2014. gada Eiropas čempionātā Vantā (Somija) Ologonova ieguva bronzas medaļu. 2015. gada aprīlī Kemerovā Ologonova trešo reizi kļuva par Krievijas čempioni un septembrī Lasvegasā (ASV) otrreiz par pasaules čempionāta vicečempioni. Finālā viņa zaudēja amerikānietei Helēnai Marulisai. 2016. gada 10. martā Rīgā pirmo reizi karjerā Irina Ologonova izcīnīja zelta medaļu Eiropas čempionātā. Svara kategorijas līdz 55 kg finālcīņā viņa sīvā duelī ar rezultātu 6-4 pieveica ukrainieti Tetjanu Kitu.. Pirmsolimpiskajā kvalifikācijas turnīrā, kas notika Stambulā 2016. gada maija sākumā, Ologonova nespēja izcīnīt olimpisko ceļa zīmi uz Riodežaneiro. Irina sasniedza ceturtdaļfinālu, kur zaudēja Meksikas sportistei Almai Džeinai Valensijai Eskoto ar rezultātu 3:4. 2016. gada jūnijā Krievijas čempionātā Sanktpēterburgā Irina izcīnīja bronzas medaļu savā jaunajā “olimpiskajā” svara kategorijā līdz 58 kg. Irina Ologonova 2016. gada 10. decembrī izcīnīja sudraba medaļu pasaules čempionātā Budapeštā. Finālā Irina zaudēja japānietei Maju Mukaidai. 2018. gada Eiropas čempionātā viņa iekļuva finālā, kur zaudēja bulgārietei Biļanai Dudovai un ieguva sudraba medaļu. Krievijas Nopelniem bagātā sporta meistare (2017) «Ирина Ологонова: Хочу выйти замуж» (krievu). newbur.ru. 2015. gada 16. septembris. Arhivēts no oriģināla, laiks: 2020-07-11. Skatīts: 2020-07-10. Чемпионат мира по борьбе-2014 Arhivēts 2016. gada 4. martā, Wayback Machine vietnē. (krieviski) Чемпионат мира по борьбе-2015 Arhivēts 2015. gada 19. novembrī, Wayback Machine vietnē. (krieviski) Ирина Ологонова: перед финалом подумала: хватит уже быть второй! Arhivēts 2016. gada 11. martā, Wayback Machine vietnē. (krieviski) Ирина Ологонова не смогла завоевать лицензию на Олимпиаду в Рио Arhivēts 2016. gada 29. maijā, Wayback Machine vietnē. (krieviski) Ирина Ологонова практически потеряла шансы выступить на Олимпиаде (krieviski) Борица Ирина Ологонова взяла серебро чемпионата мира Arhivēts 2016. gada 12. decembrī, Wayback Machine vietnē. (krieviski) «Спортсменке из Бурятии Ирине Ологоновой присвоили звание заслуженного мастера спорта РФ» (krievu). arigus.tv/. 2017. gada 16. janvāris. Skatīts: 2020-07-09. FILA profils (angliski)