Devalvācija (no latīņu: de - 'nolaišana' + valeo 'kaut ko mainīt', 'izmaksas') ir oficiāla nacionālās naudas vienības kursa pazemināšana attiecībā pret citām valūtām vai zeltu. Devalvācija ir arī faktiska konkrētas valūtas vērtības samazināšanās pret piesaistes valūtu jeb valūtas kursa kritums. Valūtas devalvāciju parasti veic ar monetārās politikas izpildītāja lēmumu. Valūtas devalvācija samazina iekšzemē saražoto preču vērtību un sadārdzina ārzemēs saražoto produktu un pakalpojumu vērtību, tādējādi padarot izdevīgu preču eksportēšanu, bet neizdevīgu importēšanu. Valūtas devalvācija var būt izdevīga lielām valstīm, kuras spēj sevi nodrošināt ar iekšzemē saražotajiem produktiem un pakalpojumiem un eksportēt tos uz ārvalstīm. Līdz pat 2014. gadam Latvijā daļa ekonomistu ieteica Latvijas lata devalvācijas monetāro politiku, ko viņi uzskatīja par iespēju celt valsts ekonomiku, taču pēc iestāšanās Eirozonā un eiro ieviešanas, Latvija savu monetāro politiku vairs nekontrolē. «Latvijas Banka». www.bank.lv (lv-lv). Skatīts: 2020-05-14. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)