Altimetrs ir augstuma mērierīces instruments gaisa kuģa lidošanas augstuma vai kāda cita objekta augstuma noteikšanai virs noteiktā līmeņa. Gaisa kuģos parasti izmanto barometrisko vai radio altimetru. Altimetru iespējams izmantot ne tikai gaisa kuģos, bet arī piestiprinot izpletņlēcējam un arī citādi — pēc nepieciešamības. Altimetrija ir augstuma mērīšana, kas ir saistīta ar batimetriju. Altimetrs pēc būtības ir kalibrēts barometrs atmosfēras spiediena mērīšanai pēc barometriskās formulas atbilstošā augstuma (altitūdas) atrašanai. Ja altimetrs nav kalibrēts, tad divi gaisa kuģi var lidot vienā augstumā, kaut arī to altimetri šķietami rādītu atšķirīgu augstumu. Tāpēc altimetrus visiem gaisa kuģiem, kas piedalās gaisa satiksmē, kalibrē atbilstoši starptautiski atzītam un vienādam noteikumam. Pieņemtie nosacījumu standarti paredz kalibrēt altimetrā jūras līmeņa atmosfēras spiedienu 1013,25 hPa = 29,92 in Hg pie gaisa temperatūras +15° C. Atmosfēras spiedienu pieraksta ergonomiskās mērvienībās — hektopaskālos (1 hPa = 102 Pa). Piemēram, ja gaisa kuģis lido 10 000 ft = 3048 m = FL 100 augstumā, tad altimetrs rāda atmosfēras spiedienu 696 hPa, bet standarta temperatūra atbilst — 4,8° C salam (skat. šo u.c. piem. tab. pēc saites). Augstumu var noteikt ar atmosfēras spiediena mērījumiem — katram augstumam atbilst savs atmosfēras spiediens. Barometriskais altimetrs jeb spiediena altimetrs ir nodrošināts ar nelineāru augstuma spiediena rādījumu. Šāds altimetrs sastāv no barometriskas kapsulas, kas ar rādītāju savienota ar piemērotu mehānisku vai elektronisku sistēmu. Rādītājs pārvietojas pa apli, reaģējot uz barometriskā spiediena izmaiņām. Apli kalibrē angļu pēdās (ft), retāk metros (m). Barometriskos altimetrus nodrošina ar spiediena iestatīšanas kontroli un apakšskalu (Kollsmana logs), lai altimetru varētu kalibrēt atbilstoši attiecīgajam spiediena iestatījumam, lai norādītu lidojuma līmeni, augstumu virs vidējā jūras līmeņa vai augstumu virs zemes līmeņa. Altimetrs nodrošina retranslatora signālu nodošanu gaisa satiksmes vadībai. Barometrisko altimetru displeji var būt vienkārši — analogie vai elektroniskie. Galvenie vienkāršo altimetru veidi pēc to rādījumiem var būt: trīs rādītāju; diafragmu; skaitītāja; skaitītāja — diafragmas; trīs rādītāju — ar diafragmas rādītāju zemāk. Konstatēts, ka trīs rādītāju altimetru, trumuļa rādītāja altimetru un pretrādītāju altimetru displejus var nepareizi nolasīt, kas izraisīja vairākus gaisa satiksmes negadījumus. Barometriskais altimetrs sastopams vairumā gaisa kuģu. Uz savām aprocēm analoģiskiem mērķiem tāpat to lieto izpletņlēcēji, tūristi un alpīnisti komplektā ar citām navigācijas iekārtām. Mūsdienu gaisa kuģus parasti aprīko ar daudzfunkciju elektroniskiem lidojuma instrumentu displejiem. Dizains var atšķirties atkarībā no ražotāja pieņemtās noformēšanas filozofijas. Altimetrs Izpletņlēcēja elektroniskais altimetrs Izpletņlēcēja rokas altimetrs Izpletņlēcēja audio altimetrs Elektroniskās lidojumu instrumentu sistēmas (EFIS) displejā (skat. attēlā blakus) augstumu attēlo uz vertikālas lentes pa labi no stāvokļa indikatora. Attēlā augstums ir 1940 ft . Altimetrā iestatīts noteiktas virsmas (piemēram skrejceļa) atmosfēras spiediens — 1020 hPa (zaļie simboli zem augstuma lentes). EFIS Lidojuma līmenis Altimeter