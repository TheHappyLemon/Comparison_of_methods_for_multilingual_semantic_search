Ivo Josipovičs (horvātu: Ivo Josipović, izrunā: [ǐːʋo josǐːpoʋit͡ɕ], dzimis 1957. gada 28. augustā) ir Horvātijas politiķis, no 2010. līdz 2015. gadam bija Horvātijas prezidents. Horvātijas prezidenta amatā viņš bija vienu termiņu. 2014. gadā notikušajās vēlēšanās Josipovičs zaudēja Kolindai Grabarai-Kitarovičai. Josipovičs ir beidzis Zagrebas Universitāti. Viņš ir tiesību zinātņu profesors un akadēmiskās mūzikas komponists. Pirms kļūšanas par prezidentu Josipovičs universitātē pasniedza lekcijas kriminālprocesa un starptautisko krimināltiesību jomās. Viņš bija profesors arī Zagrebas mūzikas akadēmijā. 2012. gadā Josipovičs darba vīzītē viesojās Latvijā. Vikikrātuvē par šo tēmu ir pieejami multivides faili. Skatīt: Ivo Josipovičs. Encyclopædia Britannica raksts (angliski) Brockhaus Enzyklopädie raksts (vāciski)