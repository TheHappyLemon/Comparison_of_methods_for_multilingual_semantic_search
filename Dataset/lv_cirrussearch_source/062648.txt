Marija Spiridonova (krievu: Мария Александровна Спиридонова; dzimusi 1884. gada 16. oktobrī, mirusi 1941. gada 11. septembrī) bija Krievijas Sociālrevolucionāru partijas jeb eseru vadītāja. Cēlusies no turīgu muižnieku ģimenes. Spiridonova kļuva slavena visā Krievijas Impērijā 1906. gada 16. janvārī pēc Tambovas eseru komitejas lēmuma īstenojot terora aktu un noslepkavojot policijas ģenerāli G. Luženovski, sašaujot to Borisogļebskā. Pēc apcietinājuma Marija esot pakļauta visdažādākajām mocībām, tajā skaitā aiz matiem vilkta, sitot galvu pret kāpnēm, pret miesu dzēsti papirosi, izģērbta pilnībā un kaila nopērta žagariem. 1906. gada 12. martā Maskavas kara apgabala tiesas izbraukuma sesija piesprieda Spiridonovai nāvessodu pakarot, ko aizstāj ar mūža katorgu. Marija izcieš sodu Austrumsibīrijā Nerčinskas katorgā, tajā skaitā Maļcevskas cietumā, kopā ar latvieti Austru Tievo (Тиавайс-Шепшелевич, Аустра Христофоровна), Feigu Kaplāni, kas vēlāk izdarīja atentātu pret Ļeņinu, kā arī eserēm Škoļņiku un Ismailoviču. Pēc katorgas priekšnieka Metusa pavēles arī tur, izpildot miesassodu, pērta ar rīkstēm (розги), ko iepriekš politieslodzītajiem parasti nedarīja. Atbrīvota pēc Februāra revolūcijas ar 1917. gada 3. marta Krievijas Pagaidu valdības tieslietu ministra Kerenska pavēli. 1917. gadā bija Zemnieku padomju kongresa priekšsēdētāja Petrogradā, tajā pašā 1917. gadā — Čitas pilsētas galva. 1918. gadā ievēlēta Viskrievijas Satversmes sapulcē, deputāti izvirzīja Spiridonovu par tās priekšsēdētāja amata kandidāti. Kļuva kreiso eseru partijas priekšsēdētāja. 1918. gadā piedalījās t.s. Kreiso eseru dumpī, 6. jūlijā apcietināja Feliksu Dzeržinski. 8. jūlijā tika apcietināta pati un ieslodzīta kremlī, nosūtīja "Atklāto vēstuli boļševiku partijas centrālkomitejai", kurā brīdina par Ārkārtas komitejas (čekas) darbību pret pašu partiju (Jūs drīz nonāksiet paši savas čekas rokās, jūs jau, šķiet, esat tās rokās. Tur jums arī taciņa. ), tā paša gada 29. novembrī amnestēta un atbrīvota. 1918. — 1919. gadu mijā atkal iesaistījusies politiskajā darbībā, apcietināta 1919. gada 18. februārī — Maskavas revolucionārais tribunāls piesprieda astoņu mēnešu izolāciju no politiskās darbības. 1919. gada 2. aprīlī Spiridonovai izdevās izbēgt no ieslodzījuma. Būdama pagrīdē, aktīvi iestājās pret Krievijas sociāldemokrātiskās (boļševiku) partijas rīcību. 1920. gadā atkal apcietināta, turēta Ārkārtas komitejas (čeka) lazaretē. Spiridonova bija padomju soda psihiatrijas pirmais upuris. 1921. gadā pēc tā paša Dzeržinska pavēles ieslodzīta Prečistjenskas (Пречистенскя) psihiatriskajā slimnīcā, atkal atrodoties kopā ar eseru biedreni Izmailoviču. No 1923. gada izsūtīta trimdā uz Samarkandu. No 1930. gada par safabricētu lietu par sakariem ar ārvalstīm, izsūtīta uz Ufu. Izsūtījumā apprecējusi I.A.Majorovu, strādājusi par ekonomisti, citus tautsaimnieciskos darbus. 1937. gada represiju laikā atkal NKVD arestēta. 1938. gada 7. janvārī PSRS Augstākās tiesas Kara kolēģija piespriež viņai 25 gadu cietumsodu, ko pavada Jaroslavļas un Orlas cietumos. 1941. gada 11. septembrī pēc nacistiskās Vācijas uzbrukuma PSRS, evakuējot politieslodzītos, tāpat kā vīrs Majorovs, nošauta Medvedevas mežā pie Orlas . 1990. un 1992. gados pilnībā reabilitēta. Rainis par Spiridonovu rakstīja lugu. Maksimilians Vološins veltīja dzejoli "Kaija", saskatot Spiridonovā mūžīgo sievišķību. Steinberg I. (1935), Maria Spiridonova, London; Bezbrezhiev S.V. (1990), Maria Alexandrovna Spiridonova, in Voprosy Istorii, 9: 65-81. Кравченко Т. Возлюбленная террора. Серия: Женщина-миф. — М.: Олимп; Смоленск: Русич, — 1998. — 474 с; тираж 11 000 экз. Владимиров В., "Левые эсеры в 1917-1918 гг.", Пролет. революция, 1927. № 4 Фельштинский, Ю., Юшенков, С.. "Открытое письмо Марии Спиридоновой ЦК партии большевиков", ГРАНИ, Год XLI No 139 1986. Гусев К.Б., Эсеровская богородица, М, 1992. "Революционная Работница", 1918, № 1, с. 16. «Свирин, Владимир. Невольница вождей (Мария Спиридонова), Частная жизнь, 18-07-2002». Arhivēts no oriģināla, laiks: 2006. gada 13. jūnijā. Skatīts: 2008. gada 16. aprīlī. Спиридонова М. А., Спиридонова А. Я. Письма // Лавров В. М. Мария Спиридонова: террористка и жертва террора. Повествование в документах. М., Прогресс-Академия, 1996. С. 9-18. «Нерчинская каторга 1907-1917». Arhivēts no oriģināla, laiks: 2006. gada 8. oktobrī. Skatīts: 2008. gada 16. aprīlī. «Школьник, Мария ЖИЗНЬ БЫВШЕЙ ТЕРРОРИСТКИ, ГЛАВА VI». Arhivēts no oriģināla, laiks: 2009. gada 16. janvārī. Skatīts: 2008. gada 8. oktobrī. Шикман А.П. Деятели отечественной истории. Биографический справочник. Москва, 1997 г. Arhivēts 2008. gada 28. martā, Wayback Machine vietnē. "Вы скоро окажетесь в руках вашей чрезвычайки, вы, пожалуй, уже в ее руках. Туда вам и дорога" «КАРАТЕЛЬНАЯ ПСИХИАТРИЯ. У ее истоков стоял все тот же Феликс Эдмундович». Arhivēts no oriģināla, laiks: 2008. gada 16. janvārī. Skatīts: 2008. gada 17. aprīlī. «Прокопенко, Анатолий Стефанович БЕЗУМНАЯ ПСИХИАТРИЯ, "Помощь пострадавшим от психиатров", 18 мая 2002 г.». Arhivēts no oriģināla, laiks: 2003. gada 29. jūnijā. Skatīts: 2003. gada 29. jūnijā. Shubin A.V., Čubarjan A.O., Čerkasov P.P., Danilevskij I.N, Istoriia Rosii 18-20 vv, Olma Media Group, 2004, ISBN 5-94849-553-1, c.487 «Персонажи Нерчинской каторги». Arhivēts no oriģināla, laiks: 2011. gada 31. oktobrī. Skatīts: 2008. gada 17. aprīlī. http://www.ailab.lv/TEKSTI/Senie/Rainis/Aizlugas/marija.htm «Быковский, Сергей. Рецензия». Arhivēts no oriģināla, laiks: 2008. gada 25. februārī. Skatīts: 2008. gada 17. aprīlī. Vikikrātuvē par šo tēmu ir pieejami multivides faili. Skatīt: Marija Spiridonova. Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)