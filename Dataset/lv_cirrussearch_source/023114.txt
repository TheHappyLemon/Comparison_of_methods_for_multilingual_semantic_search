Izmajila (ukraiņu: Ізмаїл) ir pilsēta Ukrainas dienvidrietumos, Odesas apgabalā. Izvietojusies Donavas deltas Kilijas attekas kreisajā krastā, Izmajilas rajona administratīvais centrs. Pilsētā ir lielākā Ukrainas osta pie Donavas upes, tā ir nozīmīgs pārtikas rūpniecības centrs un populārs reģiona tūrisma galamērķis. Šeit atrodas arī Ukrainas jūras spēku bāze un upē patrulē krasta apsardzes vienības. Netālu atrodas Pasaules Dabas Fonda Izmajila salu reģionālais ainavu parks. Šobrīd pilsētā dzīvo ap 85 000 iedzīvotāju, no kuriem 42,7% ir etniskie krievi, 38% ukraiņi, 10% Besarābijas bulgāri un 4,3% moldāvi. Vikikrātuvē par šo tēmu ir pieejami multivides faili. Skatīt: Izmajila. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)