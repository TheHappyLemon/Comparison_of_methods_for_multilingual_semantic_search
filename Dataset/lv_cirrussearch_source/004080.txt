Šis raksts ir par dzelzceļa staciju. Par citām jēdziena Vabole nozīmēm skatīt nozīmju atdalīšanas lapu. Vabole ir dzelzceļa stacija līnijā Krustpils—Daugavpils, kas atrodas Augšdaugavas novadā Vaboles pagastā, apmēram 1 km uz ziemeļiem no pagasta centra Vaboles. Stacijā biļešu kase ir slēgta. Stacija tika atvērta 1931. gadā kā pieturas punkts. 1930. gados te uzbūvēja stacijas ēku, kā arī no stacijas uz kūdras fabriku tika izbūvēts šaursliežu dzelzceļš. Šodien vecā stacijas ēka tiek izmantota kā dzīvojamā māja (Dzelzceļa māja 371. km). Jaunā stacijas ēka tika uzcelta padomju laikos, taisnā dzelzceļa posmā, aptuveni 500 m Krustpils virzienā no vecās dzelzceļa stacijas ēkas. Stacijas ēka Perons Stacijas ēka 2010. gadā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04.