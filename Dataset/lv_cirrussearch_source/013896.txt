Vinasat-1 ir Vjetnamas pirmais Zemes mākslīgais pavadonis. Tas valsts uzņēmuma Vjetnamas pasta un telekomunikāciju grupa (VNPT) uzdevumā palaists 2008. gada aprīlī. Pavadonis nodrošina sakarus un televīzijas retranslāciju Vjetnamas teritorijā, kā arī citās Dienvidaustrumu Āzijas valstīs. Pavadoni izgatavojusi kompānija Lockheed Martin uz platformas A2100A bāzes. Līgums par Vinasat-1 būvi tika noslēgts 2006. gada maijā. Kosmiskā aparāta masa startā bija 2637 kg, izmēri: 3,8 × 1,9 × 1,9 m. Tas ir apgādāts ar 8 C joslas un 12 Ku joslas raidītājiem. Vinasat-1 tika palaists 2008. gada 18. aprīlī 22:17 UTC ar nesējraķeti Ariane 5ECA (lidojums VA-206) no Gviānas kosmiskā centra kopā ar Brazīlijas pavadoni Star One C2. 26 minūtes pēc starta Star One C2 tika atdalīts no augšējās pakāpes. Vinasat-1 no augšējās pakāpes atdalījās 31 pēc starta. Ģeostacionāro orbītu pavadonis sasniedza paša spēkiem. Tas tika pozicionēts punktā 132,0° austrumu garuma. Lockheed Martin pasūtītājam pavadoni nodeva 2008. gada 29. maijā. Vinasat-1 Program Arhivēts 2011. gada 12. augustā, Wayback Machine vietnē. (angliski) Vietnam Launches Its First Satellite Martyn Williams, IDG News, 2008-04-21 (angliski) Vietnam's first satellite launches services[novecojusi saite] VINASAT, 2008-05-29, (angliski) VINASAT vietne (angliski) Starta nodrošinātāja Arianespace informācija (angliski) Vinasat 1 Gunter Dirk Krebs vietnē (angliski) Vinasat 1 at 132.0°E Lyngemark Satellite (angliski)