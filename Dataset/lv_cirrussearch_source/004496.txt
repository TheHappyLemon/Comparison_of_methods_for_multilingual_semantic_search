Marko Hietala (somu: Marko Tapani "Marco" Hietala, dzimis 1966. gada 14. janvārī) ir smagā metāla dziedātājs un basģitārists. Starptautiskā līmenī viņš ir pazīstams kā pašreizējais basģitārists, vokālists un komponists simfoniskā metāla grupā Nightwish. Viņš ir arī dziedātājs, basģitārists, komponists un dziesmu tekstu autors smagā metāla grupai Tarot. Viņš pievienojās Nightwish 2002. gada albumā Century Child, aizstājot iepriekšējo basģitāristu Sami Vansku. Viņš bija viesmūziķis grupā Delain, kura sastāvēja no gotiskiem/simfoniskiem elementiem. Viņš arī piedalījās grupas Altaria albumā „Invitation” kā bekvokālists. Hietala ir arī piedalījies grupās Sinergy un Northern Kings. Kopš viņa ierašanās Nightwish, daudzas dziesmas tika sarakstītas kopīgam duetam ar bijušo grupas vokālisti Tarju Turunenu, kas ļauj dziesmu rakstītājam un grupas līderim Tomasam Holopainenam izveidot jaunu dimensiju grupā ar Hietalas interesanti atšķirīgo balsi. Vispazīstamākais piemērs ir Nightwish versija Endrū Loida Vēbera dziesmai „Phantom of the Opera” no albuma „Century Child”. Nightwish šovu laikā, Tarja Turunena ņem pauzi. Pirms Hietala pievienojās grupai, grupa starpbrīžu laikā izpildīja instrumentālus gabalus. Kopš Hietala ir pievienojies grupai, Nightwish izpilda pazīstamu grupu dziesmas ar Hietalas vokālu priekšgalā.Nightwish ir izpildījis Ozija Osborna dziesmu „Crazy Train”, W.A.S.P. dziesmu „Wild Child”, DIO dziesmu „Don’t Talk To Strangers”, Megadeath dziesmu „Symphony of Destruction” un vienu no pazīstamākajām Pink Floyd dziesmu „High Hopes. Dažas no šim dziesmām ir ieliktas Nightwish albumos. Hietalam bija vislielākā iesaistīšanās Nightwish albumā „Dark Passion Play”. Viņš iedziedāja daudzas demo dziesmas, dažas dziesmas bija tikai ar viņa vokālu un viņš sarakstīja mūziku dziesmai „The Islander”. Grupā Delain, Hietala spēlēja basģitāru un bija galvenais vīriešu vokāls albumam „Lucidity”. Arī nākotnē viņš bija vokālists divām dziesmām jaunajā albumā „April Rain”. 2009. gadā Marko Hietala pievienojās grupai Sapattivuosi, kura izpilda grupas Black Sabbath dziesmas somu valodā. 1. aprīlī 2010. gadā, bija teikts, ka Hietala pametīs visas grupas, lai pievērstos koru karjerai. Tas bija veiksmīgi izplānots joks. Tas tika balstīts uz fakta, ka Hietala piedalījās somu televīzijas projektā Kuorosota 2010 (somu koru kari), kur pats Hietala bija viens no koru vadītājiem. Hietala pārstāvēja Kuopio pilsētas kori. Hietalas Kuopio kori palika otrajā vietā. Šova laikā tika atskaņots pirmatskaņojums dziesmai „I walk forever” no grupas Tarot jaunā albuma „Gravity of Light”. Hietala izpildīja šo dziesmu kopā ar Kuopio kori un Tarot grupas biedru Tomi Salmelu. Hietala ir precējies un ir divi dēli, dvīņu puikas. Viņš un viņa ģimene dzīvo Keravā Somijā. Kad viņš nav koncertos, viņam patīk lasīt grāmatas, spēlēt video spēles un skatīties filmas. Vislabāk viņam patīk fantāziju, šausmu un zinātniskās fantastikas filmas, kā tas ir minēts Nightwish mājas lapā. 2010. gada jūnijā Hietala pievienojās smagā metāla grupai Hail ar diviem koncertiem. Marko izmanto Warwick basģitāru, pārsvarā Infinity un Vampyre 4 stīgu modeli noskaņotu uz D Standard (DGCF) and Drop C (CGCF). www.wingsofdarkness.net Vikikrātuvē par šo tēmu ir pieejami multivides faili. Skatīt: Marko Hietala.