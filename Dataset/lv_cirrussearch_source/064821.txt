S-300 jeb S-300 "Favorīts" (krievu: С-300 «Фаворит») ir no 1969. līdz 1978. gadam PSRS izstrādāts zenītraķešu palaišanas komplekss. Šāda veida un modificētas raķešu sistēmas izmanto Krievijas Federācijas Bruņotie spēki, Ukrainas Bruņotie spēki (С-300В1 un С-300ПТ/ПС) un citu valstu karaspēki. Mūsdienās to ražo Krievijas militārais koncerns Алмаз-Антей, jaunākie raķešu komplekti spēj raidīt 72 raķetes uz līdz pat 36 lidojošiem mērķiem. Krievijas 2022. gada iebrukuma laikā Ukrainā Krievijas karaspēka radioelektroniskās pretdarbības radari spēja pārtvert un pārvirzīt vairākas Ukrainas S-300 raķetes. Ukrainas infrastruktūras apšaudēm izmantoja arī modificētas zeme-zeme raķešu sistēmas C-300В1 un С-300ВМ, kas spēj sasniegt mērķi 75 līdz 200 km attālumā. S-300 līdzinieks ASV Bruņoto spēku arsenālā ir MIM-104 Patriot (angļu: Phased Array Tracking Radar to Intercept On Target) zenītraķešu palaišanas komplekss, kas izstrādāts no 1976. līdz 1984. gadam. 2022. gada sākumā ASV izlūkdienestiem bija zināms šāds daudzums Krievijas Federācijas (KF) S-300 palaišanas iekārtu: Aviācijas un kosmosa spēki: 160 С-300ПС, 150 С-300ПМ1/С-300ПМ2 un 20 С-300В raķešu palaišanas iekārtas; Jūras aviācija: 40 С-300ПС, 56 С-300ПМ1 raķešu palaišanas iekārtas; Pretgaisa un pretraķešu aizsardzības karaspēks: 90 С-300ПМ1/С-300ПМ2 raķešu palaišanas iekārtas. 2022. gadā UBS bija ap 250 С-300ПС/ПТ raķešu palaišanas iekārtu. Vienu С-300 piegādāja Slovākija. Līdz 2013. gadam KF BS izmēģināja jaunu S-300 modifikāciju, kas nodēvēta par S-400 «Триумф». S-300PMU2 palaišanas iekārta ar KrAZ-260 auto S-300PS Vinnicas kara muzejā S-300F palaišanas iekārta uz kreisera "Maršals Ustinovs" S-300V pretgaisa aizsardzības sistēma 9S15M Obzor-3 radars The Military Balance 2022. International Institute for Strategic Studies. Abingdon: Taylor & Francis, 2022. — 504 p. — ISBN 9781032279008.