Enriko Paoli (itāļu: Enrico Paoli; 1908. gada 13. janvāris, Trieste — 2005. gada 15. decembris, Redžo Emīlija) bija Itālijas starptautiskais lielmeistars šahā (1996). Šahu iemācījies spēlēt deviņu gadu vecumā. Pēc profesijas skolotājs. Līdz 26 gadu vecumam nav spēlējis šaha turnīros. Pirmo panākumus guvis nacionālajos šaha turnīros 1937. gadā Merano (2. vieta), 1938. gadā Milānā (3. vieta). 1939. un 1943. gadā izcīnījis 3. vietu Itālijas šaha čempionātos. FIDE Paoli 1951. gadā piešķīra starptautiskā meistara (IM) nosaukumu, bet 1964. gadā viņš kļuvis par FIDE starptautisko arbitru. Trīs reizes uzvarējis Itālijas šaha čempionātos (1951, 1957, 1968). Pasaules šaha olimpiādēs Itālijas izlases sastāvā piedalījies 4 reizes (1954, 1970-1972, 1976). Uzvarējis starptautiskajos šaha turnīros Vīnē (1950/1951), Impērijā (1959), Redžo nell'Emīlijā (1968/1969). No 1958. gada bijis gadskārtējo starptautisko šaha turnīru organizators Itālijas pilsētā Redžo nell'Emīlijā. Atstājis vērtīgu ieguldījumu šaha galotņu teorijā. Paoli šaha kompozīcijas saņēmušas 176 balvas dažādos konkursos. Par sasniegumiem šahā 1996. gadā viņam piešķirts FIDE starptautiskā lielmeistara (GM) goda nosaukumu. Reggio Emilia 1957 Vienna 1950 Enrico Paoli (13-01-1908 - 15-12-2005) Italian composer Enriko Paoli šahista profils vietnē chessgames.com Enriko Paoli šahista profils vietnē 365chess.com Enriko Paoli šahista profils vietnē olimpbase.org (Pasaules šaha olimpiādes) Enriko Paoli šahista kompozīcijas vietnē "Chess Problem Database Server"