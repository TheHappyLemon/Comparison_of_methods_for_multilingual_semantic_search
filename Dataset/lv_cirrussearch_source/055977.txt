Papile (lietuviešu: Papilė, žemaišu: Papėlė) ir Lietuvas mazpilsēta jeb miests Šauļu apriņķa Akmenes rajonā, seņūnijas un seņūnaitijas centrs. Tā atrodas Ventas reģionālajā parkā pie Ventas ap 25 kilometrus uz dienvidiem no Latvijas robežas, 9 km uz DA no Ventas pilsētas un 25 km uz DR no rajona centra Naujoji Akmenes. Saskaņā ar 2011. gada tautas skaitīšanu tajā dzīvoja 1007 cilvēki. Miestā ir Sv. Jāzepa katoļu baznīca (uzcelta 1887. gadā), ģimnāzija, bērnudārzs, bibliotēka, pasts, kultūras centrs, kā arī vēsturnieka un rakstnieka Simona Daukanta muzejs un bronzas piemineklis. Papile pirmo reizi pieminēta 1339. gadā, kad to un apkaimi izpostīja Livonijas ordenis. Ir arī uzskats, ka tā tikusi pieminēta 1253. gadā, taču tālaika kuršu Cekļa zemē minētās Pilenes saistība ar Papili ir apšaubāma. Pēc žemaišu kristīšanas tā piederēja Medininku (Varņu) bīskapiem. 1493. gadā Papilē tikusi uzcelta pirmā baznīca. No 1600. gada Papile tiek minēta kā miests. 1637. gadā tur uzcelta draudzes skola. 1702. gadā miests saņēma tirdzniecības tiesību privilēģiju. Par aktīvu dalību 1863. gada sacelšanās laikā, kurā netālu no pilsētas Dluska vadītie partizāni sakāva Krievijas armijas daļu, daži pilsētnieki tika represēti. 1871.—1873. gadā tika uzbūvēts Liepājas—Romnu dzelzceļš, mazpilsēta sāka straujāk augt, lai gan no 1988. līdz 1903. pārdzīvoja trīs ugunsgrēkus un vēlāk dega arī abu pasaules karu laikā. 1880. gadā Papilē tika izveidota pasta nodaļa. 1941. gada jūlijā lietuviešu policijas provāciskie kolaboracionisti gestapo vadībā noslepkavoja 55 pilsētas iedzīvotājus — propadomiskos kolaboracionistus un ebrejus. Savukārt, padomju vara 1940. gados izsūtīja vai arestēja 41 miesta iedzīvotāju. Padomju laikā Papilē bija putnu ferma (no 1966. gada) un S. Daukanta vārdā nosaukta kolhoza centrs. Simons Daukants (1793–1864) — vēsturnieks un rakstnieks, pēdējos dzīves gadus nodzīvojis un apglabāts Papilē. Emma Goldmane (1869–1940) — anarhisma ideoloģe, bērnībā dzīvojusi Papilē. Ārons Dovids Buraks (1892–1960) — rabīns un rakstnieks Papilē ir divi pilskalni, pirmais — Papiles pilskalns upes kreisajā krastā, pie kura aug aizsargājams koks — daudzstumbru liepa, otrs, ko sauc par Pašalpas kalnu — pilsētas dienvidaustrumos. Venta tek gar miesta dienvidu malu, izveidojot cilpu, pilsēta atrodas upes labajā krastā (otrā krastā — Daubišķu ciemats). Caur Papili iet Liepājas—Romnu dzelzceļš un autoceļš KK155 Kuršēni—Mažeiķi. Papilē ir ģeoloģiskais rezervāts — Papiles atsegums, kur 2 km garā Ventas ielejas posmā paveras vairāki juras perioda veidojumi ar bagātīgām tā laika faunas atliekām. Šo atsegumu pētījuši daudzi zinātnieki, tostarp Česlovas Hmeļevskis, Ādolfs Damušis, Eduards Eihvalds (pirmais, kurš šo atsegumu pētīja 1830. gadā), Alfrēds Karls Jenčs un rakstnieks Dionizs Poška ap 1863. gadu. Pie tā uzsliets skatu tornis. Tilts pār Ventu Daukanta muzejs Daukanta kaps Papiles pilskalns Baznīca "2011 census". Statistikos Departamentas (Lithuania). Visuotinė lietuvių enciklopedija: Papilė Rita Regina Trimonienė. Papilės istorija nuo XIII iki XVI amžiaus. „Lietuvos valsčių“ monografija „Papilė“ I dalis, Vilnius, Versmė, 2004, p. 174–190. Straipsnis interneto svetainėje www.llt.lt Mass murder of Jewish men from Papile Географическо-статистический словарь Российской империи, Vol. 4 (Павастерортъ - Сятра-Касы). СПб, 1868, 186 p Попеляны . Энциклопедический словарь Брокгауза и Ефрона , Т. 24А (48): Полярные сияния - Прая. С.-Петербургъ, 1898, p. 545. Lithuania: the first general population of Lithuania in 1923. census data . Kaunas: Ministry of Finance. Central Bureau of Statistics, 1925. Papilė. Mažoji lietuviškoji tarybinė enciklopedija, T. 2 (K–P). Vilnius, Vyriausioji enciklopedijų redakcija, 1968, 760 psl. Lietuvos TSR kaimo gyvenamosios vietovės 1959 ir 1970 metais (Visasąjunginių gyventojų surašymų duomenys). Vilnius: Centrinė statistikos valdyba prie Lietuvos TSR Ministrų tarybos, 1974. Lietuvos TSR kaimo gyvenamosios vietovės (1979 metų Visasąjunginio gyventojų surašymo duomenys). Vilnius: Lietuvos TSR Centrinė statistikos valdyba, 1982.] Kaimo gyvenamosios vietovės (1989 metų Visuotinio gyventojų surašymo duomenys). Vilnius: Lietuvos Respublikos Statistikos departamentas, 1993. Šiaulių apskrities gyvenamosios vietovės ir jų gyventojai. Vilnius: Statistikos departamentas, 2003 Gyventojai gyvenamosiose vietovėse: Lietuvos Respublikos 2011 metų gyventojų ir būstų surašymo rezultatai. Vilnius: Statistikos departamentas, 2013. Ekologija 2015 Birželio 08 Naujas apžvalgos bokštas Ventos regioniniame parke Akmenes rajona oficiālā vietne Arhivēts 2021. gada 5. martā, Wayback Machine vietnē.