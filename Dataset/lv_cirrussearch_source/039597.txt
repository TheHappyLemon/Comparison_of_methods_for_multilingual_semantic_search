Dziļās un aptverošās brīvās tirdzniecības zona (angļu: Deep and Comprehensive Free Trade Areas (DCFTA)) ir brīvās tirdzniecības telpa, kurā ietilpst Eiropas Savienības (ES) valstis un trīs Austrumu partnerības valstis (Gruzija, Moldova un Ukraina). Šī brīvās tirdzniecības telpa atļauj Gruzijai, Moldovai un Ukrainai piekļuvi atsevišķiem sektoriem ES iekšējā tirgū, kas balstās uz četrām brīvībām: brīva preču, brīva pakalpojumu, brīva personu un brīva kapitāla kustība. 2014. gada 1. septembrī stājās spēkā ES un Gruzijas asociācijas līgums un ES un Moldovas asociācijas līgums. 2016. gada jūlijā tika izveidota Dziļās un aptverošās brīvās tirdzniecības zona ar Gruziju un Moldovu. ES un Ukrainas asociācijas līgums tika parakstīts 2014. gada 27. jūnijā un 16. septembrī to vienlaicīgi ratificēja gan Ukrainas Augstākā Rada, gan Eiropas parlaments. Par spīti Krimas aneksijai, Donbasa karam un atsevišķu ES dalībvalstu iebildumiem 2017. gada 11. jūlijā šo vienošanos apstiprināja Eiropas Savienības Padome, ļaujot līgumam pilnībā stāties spēkā 2017. gada 1. septembrī. < EU-Ukraine Deep and Comprehensive Free Trade Area Arhivēts 2017. gada 17. augustā, Wayback Machine vietnē.. trade.ec.europa.eu. Stājas spēkā Ukrainas un Eiropas Savienības asociācijas līgums Centrāleiropas Brīvās Tirdzniecības vienošanās Eiropas Ekonomiskā Telpa Eiropas Savienība