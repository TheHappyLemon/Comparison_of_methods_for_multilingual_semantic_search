Milans Matulovičs (serbu: Милан Матуловић; 1935. gada 10. jūnijs, Belgrada — 2013. gada 9. oktobris, Belgrada) bija Dienvidslāvijas un Serbijas starptautiskais lielmeistars šahā (1965). 20. gadsimta vidū bijis trešais spēcīgākais Dienvidslāvijas šahists pēc Svetozara Gligoriča un Borislava Ivkova. Uzvarējis Dienvidslāvijas šaha čempionātos 1965. un 1967. gados. 1967. gadā piedalījies Pasaules šaha čempiona nosaukuma izcīņas cikla starpzonu turnīrā Tunisijā, kur ieņēmis 9. vietu, tikai par puspunktu atpaliekot no pretendentu maču dalībniekiem. 1970. gadā piedalījies Pasaules šahistu izlases mačā pret PSRS izlasi, kur pie 8. galdiņa zaudējis Mihailam Botviņņikam ar 1½:2½. Veiksmīgi piedalījos daudzos starptautiskos šaha turnīros. FIDE Matulovičam 1961. gadā piešķīra starptautiskā meistara (IM) nosaukumu, bet 1965. gadā — starptautiskā lielmeistara (GM) nosaukumu. Dienvidslāvijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 5 reizes (1964—1972). Komandu kopvērtējumā izcīnījis 2 sudraba (1964, 1968) un 2 bronzas (1970, 1972) medaļas, bet individuālā vērtējumā zelta (1964) un 2 sudraba (1966, 1970) medaļas; Eiropas komandu šaha čempionātos piedalījies 4 reizes (1961—1973). Komandu kopvērtējumā izcīnījis 3 sudraba (1961, 1965, 1973) medaļas, bet individuālā vērtējumā 2 sudraba (1961, 1965) medaļas. Bijis aktīva pozicionāla stila šahists, kas devis ieguldījumu šaha atklātņu teorijā. Sicīliešu aizsardzībā ir pazīstams "Matuloviča gambīts", kas ir viens no Morra gambīta variantiem — 1. е4 с5 2. d4 cxd4 3. с3 dxc3 4. Zxс3. 1967 Sousse Interzonal Tournament USSR vs The Rest of the World, 1970 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)