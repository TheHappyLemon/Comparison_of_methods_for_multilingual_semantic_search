Peka Lundmarks (Pekka Lundmark; dzimis 1963. gada 9. decembrī) ir Somijas uzņēmējs. Kopš 2020. gada viņš ir uzņēmuma Nokia prezidents un izpilddirektors. Viņš ir bijis uzņēmumu Hackman, KCI Konecranes, Fortum izpilddirektors, Marimekko padomes priekšsēdētājs. Peka Lundmarks piedzima 1963. gada 9. decembrī Espo. 1988. gadā viņš Helsinku Tehniskajā augstskolā ieguva maģistra grādu lietišķajā fizikā. 1885. gadā Lundmarks sāka strādāt programmatūras uzņēmumā VIA Information Systems. 1990. gadā viņš pārgāja darbā uzņēmumā Nokia, kur ieņēma dažādus vadošus amatus. 2000. gadā Peka Lundmarks pievienojās uzņēmumam Startupfactory Oy. 2002. gadā viņš kļuva par galda un virtuves piederumu uzņēmuma Hackman prezidentu un izpilddirektoru. 2004. gada augustā Lundmarks kļuva par celšanas iekārtu uzņēmuma KCI Konecranes izpildviceprezidentu. 2005. gada 17. jūnijā viņš tika apstiprināts par uzņēmuma prezidentu un izpilddirektoru. No 2008. līdz 2015. gadam Lundmarks bija uzņēmuma Marimekko padomes priekšsēdētājs. 2015. gada 2. aprīlī Lundmarks kļuva par enerģētikas uzņēmuma Fortum prezidentu un izpilddirektoru. 2020. gada 2. martā sakaru iekārtu uzņēmuma Nokia direktoru padome paziņoja, ka Peka Lundmarks būs Nokia jaunais prezidents un izpilddirektors. Bija plānots, ka Lundmarks pametīs Fortum 31. augustā un pievienosies Nokia 1. septembrī, nomainot Radžīvu Suri, kurš bija Nokia prezidents un vadītājs kopš 2014. gada. Suri paliktu valdē kā padomdevējs pirmo gadu pēc atkāpšanās no amata. Jūnijā tika paziņots, ka Lundmarks pievienosies Nokia 2020. gada 1. augustā, vienu mēnesi agrāk nekā plānots. Paziņojums sekoja pēc tam, kad Fortum paziņoja, ka tās finanšu direktors Markuss Rauramo no 1. jūlija pārņems Fortum izpilddirektoru amatu. Lundmarks ir darbojies vairākās Somijas rūpniecības organizāciju padomēs, piemēram, Climate Leadership padomē, Somijas ekonomikas pētniecības institūtā (Etla) padomē, Somijas uzņēmējdarbības delegācijas padomē. Lundmarks ir bijis komisārs ANO Platjoslas komisijā. Viņš bija Somijas Tehnoloģiju nozares asociācijas priekšsēdētājs no 2011. līdz 2012. gadam un Somijas Rūpniecības konfederācijas valdes priekšsēdētājs no 2019. līdz 2020. gadam. Peka Lundmarks ir precējies, viņam ir trīs bērni Pekka Lundmark new CEO of KCI Konecranes KCI Konecranes, 17.06.2005 Pekka Lundmark appointed Fortum's new President and CEO Fortum, 02 April 2015 Pekka Lundmark[novecojusi saite] Linkedin Pekka Lundmark, President and Chief Executive Officer (CEO) Nokia