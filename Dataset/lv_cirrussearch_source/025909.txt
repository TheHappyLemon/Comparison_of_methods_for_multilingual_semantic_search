Kārls Hagelins (zviedru: Carl Hagelin; dzimis 1988. gada 23. augustā) ir zviedru hokejists, kreisās malas uzbrucējs, Zviedrijas hokeja izlases dalībnieks. Pašlaik (2019) Hagelins spēlē Nacionālās hokeja līgas vienībā Vašingtonas "Capitals". No 2007. līdz pat 2011. gadam Hagelins spēlēja NCAA čempionātā, kur pārstāvēja Mičiganas Universitātes komandu. 2010.—11. gada sezonas noslēgumā uzbrucējs uzsāka profesionālo karjeru, vairākas spēles aizvadot AHL vienībā Konektikutas "Whale". Jau 2011.—12. gada sezonā uzbrucējs debitēja NHL, aizvadot 64 spēles Ņujorkas "Rangers" sastāvā. 2012.—13. gada NHL sezonas lokauta laikā Hagelins spēlēja Allsvenskan klubā Södertälje SK, taču tad atgriezās "Rangers" rindās. 2015. gada vasarā noslēdza četru gadu līgumu ar Anahaimas "Ducks". "Ducks" rindās gan hokejists aizvadīja nepilnu sezonu, 2016. gada janvarī tiekot aizmainīts uz Pitsburgas "Penguins". 2018. gada novembrī tika aizmainīts uz Losandželosas "Kings". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)