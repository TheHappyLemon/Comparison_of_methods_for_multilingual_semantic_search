Bobslejs 1976. gada ziemas olimpiskajās spēlēs norisinājās Insbrukas olimpiskajā bobsleja, kamaniņu un skeletona trasē, kas atrodas Īglsā, netālu no Insbrukas. Olimpiskās sacensības notika no 6. līdz 14. februārim. Šajā sporta veidā medaļas tika sadalītas divās disciplīnās vīriešiem — divniekos un četriniekos. Kopā šajā sporta veidā piedalījās 92 sportisti no 13 valstīm. Ar medaļām bagātākie bija Austrumvācijas sportisti, kuri vienīgie izcīnīja divas zelta medaļas. Savukārt Šveice un Rietumvācija katra šajā sporta veidā izcīnīja pa vienai sudraba un bronzas medaļai. 1976. gada ziemas olimpisko spēļu bobsleja sacensībās bija pārstāvētas 13 valstis. Austrumvācijas sportisti pirmo reizi debitēja bobslejā. Iekavās norādīts kopējais sportistu skaits no valsts.  ASV (9)  Austrija (10)  Austrumvācija (8)  Čehoslovākija (2)  Francija (5)  Itālija (8)  Japāna (4)  Kanāda (9)  Lielbritānija (8)  Rietumvācija (8)  Rumānija (8)  Šveice (8)  Zviedrija (4) «Final Report – XII. Olympische Winterspiele Innsbruck 1976». Organizing Committee for the XIIth Winter Olympic Games 1976. LA84 Foundation. 1976. Skatīts: 2014. gada 1. februāris. «Bobsleigh at the 1976 Innsbruck Winter Games». Sports Reference. Arhivēts no oriģināla, laiks: 2009. gada 16. oktobrī. Skatīts: 2018. gada 13. aprīlis. Arhivēts 2020. gada 17. aprīlī, Wayback Machine vietnē. Results