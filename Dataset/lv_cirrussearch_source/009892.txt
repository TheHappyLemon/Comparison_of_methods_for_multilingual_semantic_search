Armands Zvirbulis (dzimis 1987. gada 11. septembrī Gulbenē) ir bijušais Latvijas cīkstonis, startēja brīvajā cīņā. Pēc karjeras beigām treneris un sporta organizators, pašlaik Latvijas Sporta Cīņas federācijas prezidents. Kā sportists bija LOV sastāvā (2008—2016), piedalījās 2012. gada vasaras olimpiskajās spēlēs. Cīņas sportam pievērsies nejauši: bērnībā gribējis nodarboties ar kādu sporta veidu, sakritības pēc aizgājis uz brīvās cīņas pulciņu. Guvis labus panākumus jauniešu vecumā: 2007. gada Eiropas U-20 čempionātā kļuva par sacensību uzvarētāju. 2005. gada Pasaules U-20 čempionātā izcīnījis 9. vietu. Starp pieaugušajiem viņa lielākais panākums ir 2011. gada Pasaules čempionātā izcīnītā 5. vieta svara kategorijā līdz 84 kilogramiem, tādējādi kvalificējoties 2012. gada vasaras olimpiskajām spēlēm svara kategorijā līdz 84 kilogramiem. Šī ir latviešu sportistu augstākā izcīnītā vieta Pasaules čempionātā pēc neatkarības atjaunošanas. Olimpiskajās spēlēs viņš sasniedza ceturtdaļfinālu. Vēl ir izcīnījis 9. vietu 2010. un 2013. gada Eiropas čempionātā. Pēc nesekmīgas kvalifikācijas 2016. gada vasaras olimpiskajām spēlēm A. Zvirbulis sliecās beigt cīkstoņa karjeru. 2017. gada februārī cīkstonis sāka palīdzēt Anastasijas Grigorjevas treniņos, bet pēc dažiem mēnešiem kļuva par viņas oficiālo treneri. Abu sadarbība vainagojās ar 2017. gada pasaules čempionāta bronzas medaļu. 2019. gada 26. martā Latvijas Sporta Cīņas federācijas ārkārtas kongresā tika ievēlēts par tās prezidentu. «Armands Zvirbulis». Olimpiade.lv. Arhivēts no oriģināla, laiks: 2012. gada 19. jūlijā. Skatīts: 2012. gada 19. jūlijā. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 19. jūlijā. «Armands Zvirbulis « Latvijas olimpieši». olimpiade.lv (latviešu). Arhivēts no oriģināla, laiks: 2019-04-20. Skatīts: 2019-04-20. «Gulbenes ekspresis». Sporto.lv. Arhivēts no oriģināla, laiks: 2016. gada 4. martā. Skatīts: 2012. gada 8. janvārī. Jānis Celmiņš. «Cīkstonim Zvirbulim piektā vieta PČ un ceļazīme uz Londonu». sportacentrs.com, 2011. gada 17. septembrī. Skatīts: 2011. gada 18. septembrī. Tu neesi zvirbulis, tu esi ērglis! Arhivēts 2011. gada 23. oktobrī, Wayback Machine vietnē., sporto.lv «Cīkstonim Zvirbulim olimpiāde beidzas ceturtdaļfinālā». Sportacentrs.com. Skatīts: 2012. gada 13. augustā. «Armands Zvirbulis, Latviešu cīkstonis». sporta-klubi.lv. Arhivēts no oriģināla, laiks: 2011. gada 13. aprīlī. Skatīts: 2011. gada 18. septembrī. «Zvirbulis ievēlēts par Latvijas Cīņas federācijas prezidentu (+video)». Sportacentrs.com (latviešu). 2019-03-26. Skatīts: 2019-04-20. Olympedia profils (angliski) LOK profils FILA profils (angliski) LOV profils