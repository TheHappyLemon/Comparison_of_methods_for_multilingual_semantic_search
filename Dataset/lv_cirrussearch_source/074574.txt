Kolumbijas Universitāte Ņujorkas pilsētā (angļu: Columbia University in the City of New York), biežāk pazīstama kā Kolumbijas Universitāte (angļu: Columbia University) ir privāta universitāte ASV, Ņujorkā. Tā ar Apvienotās Karalistes karaļa Džordža II rīkojumu dibināta 1754. gadā kā Karaļa koledža (angļu: King's College). Tā ir viena no divām universitātēm, kuras dibinātas ar karaļa pavēli, un bija piektā vecākā koledža ASV. Oficiāli universitātē pasnieguši vai studējuši 77 Nobela prēmijas laureāti. Pasaules universitāšu akadēmiskajā reitingā ieņem 9. vietu (2016). Kolumbijas Universitāte ir pirmā ASV, kas ieviesa antropoloģiju, politoloģiju un vēsturisko restaurāciju kā akadēmiskas disciplīnas. Tā bija pirmā ASV augstskola, kas piešķīra medicīnas doktora grādu. Kolumbijas Universitāte ir FM radio un mūsdienu ģenētikas dzimšanas vieta. Universitātē tika attīstīta Manhatanas projekta agrīnā stadija, un šeit pirmoreiz ASV tika saskaldīts urāna atoms. Mākslā un kultūrā Kolumbijas Universitāte ir bītu kustības, Hārlemas renesanses un postkoloniālisma rašanās vieta. Kolumbijas Universitāte ir Pulicera balvas piešķiršanas vieta. antropoloģija un filozofija — Mārgarita Mīda, Edvards Sapīrs, Elmans Sērviss bioloģija — Stīvens Džejs Gūlds uzņēmējdarbība — Vorens Bafets datorzinātne — Džons Bekuss ekonomika — Kenets Erovs, Miltons Frīdmans, Saimons Kuznecs, Uldis Mārtiņš Klauss filozofija — Džons Djūijs, Roberts Noziks fizika — Leons Kūpers, Leons Ledermans, Roberts Milikens, Arno Penziass, Izidors Rabi, Džeimss Reinvoters, Džulians Švingers kino — Džims Džārmušs, Džeimss Kegnijs, Entonijs Pērkinss ķīmija — Konrāds Blohs, Roberts Grabss, Ērvings Lengmīrs valodniecība — Moriss Halle literatūra — Aizeks Azimovs, Alens Ginsbergs, Džozefs Hellers, Lengstons Hjūzs, Džeks Keruaks, Ursula Le Gvina, Pols Osters, Aptons Sinklērs, Rodžers Zelaznijs politika — Džuljāno Amato, Hanss Blikss, Uldis-Ivars Grava, Alans Grīnspens, Aleksandrs Hamiltons, Tomass Hendriks Ilvess, Baraks Obama, Medlina Olbraita, Franklins Rūzvelts, Teodors Rūzvelts, Mihails Saakašvili «Academic Ranking of World Universities 2016». Arhivēts no oriģināla, laiks: 2020. gada 1. jūnijā. Skatīts: 2017. gada 13. martā. Vikikrātuvē par šo tēmu ir pieejami multivides faili. Skatīt: Kolumbijas Universitāte. Encyclopædia Britannica raksts (angliski) Krievijas Lielās enciklopēdijas raksts (krieviski)