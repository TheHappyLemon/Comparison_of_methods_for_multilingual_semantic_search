Konstantins Sakajevs (krievu: Константин Руфович Сакаев; dzimis 1974. gada 13. aprīlī Ļeņingradā) ir Krievijas starptautiskais lielmeistars šahā (1993). Divas reizes uzvarējis Pasaules junioru šaha čempionātos: 1990. gadā U16 vecuma grupā, bet 1992. gadā U18 vecuma grupā. 1993. gadā izcīnījis uzvaru starptautiskajā šaha turnīrā Dohā, bet 1995. gadā kopā ar Pjotru Svidleru dalījis 1.-2. vietu Sankpēterburgas pilsētas šaha čempionātā. 1997. gadā atkārtoti uzvarējis šajā turnīrā, kā arī Mihaila Čigorina memoriālā. Divas reizes uzvarējis Krievijas šaha čempionātos (1998, 1999). 2001. gadā Vankūverā uzvarējis Paula Keresa memoriālā. 2005. gadā Kopenhāgenā uzvarējis šaha turnīrā Politiken Cup. 2005. gadā piedalījies Pasaules šaha kausa izcīņā pēc izslēgšanas sistēmas, kur 5. kārtā zaudējis Gatam Kamskim. 2007. gadā Hantimansijskā Pasaules kausa izcīņā šahā 1. kārtā uzvarējis Ņikitu Vitjugovu, bet 2. kārtā zaudējis Jevgeņijam Aleksejevam. Četras reizes piedalījies Pasaules šaha čempionātos pēc izslēgšanas sistēmas, kuros 1997. gadā 2. kārtā zaudējis Žoels Lotjē, 1999. gadā zaudējis 1. kārtā, 2001. gadā 3. kārtā zaudējis Jevgeņijam Barejevam, bet 2004. gadā 3. kārtā zaudējis Aleksejam Drejevam. Par panākumiem turnīros FIDE 1990. gadā Sakajevam piešķīrusi starptautiskā meistara (IM), bet 1993. gadā - starptautiskā lielmeistara (GM) nosaukumu. Pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 3 reizes (1994, 1998-2000). Komandu vērtējumā izcīnījis 2 zelta (1998, 2000) un bronzas (1994) medaļas; Pasaules komandu šaha čempionātā piedalījies 2001. gadā. Komandu vērtējumā izcīnījis sudraba medaļu, bet individuālajā vērtējumā izcīnījis zelta medaļu. 2005 World Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 30. martā. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 19. oktobrī. 2000 FIDE Knockout Matches 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 19. oktobrī. OlimpBase :: Men's Chess Olympiads :: Konstantin Sakaev OlimpBase :: World Men's Team Chess Championship :: Konstantin Sakaev Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)