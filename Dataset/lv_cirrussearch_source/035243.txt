Luiss Arhentino Palavs (spāņu: Luis Argentino Palau; 1896. gada 11. septembris Buenosairesa — 1971. gada 8. februāris Buenosairesa) bija Argentīnas starptautiskais meistars šahā (1965). 20. gadsimta pirmajā pusē bijis viens no vadošajiem Argentīnas šahistiem. Lielāko panākumu guvis Dienvidamerikas šaha čempionātā 1925. gadā Montevideo, kad izcīnījis čempiona titulu. Pēc trim gadiem, 1928. gadā Mara del Platā kļuvis par Dienvidamerikas šaha vicečempionu. Daudzkārtējais Argentīnas šaha čempionātu dalībnieks, lielāko panākumu guvis 1928. gadā, kad ieņēmis 2. vietu. Pārstāvējis Argentīnas komandu lielākajos komandu šaha turnīros: Pasaules šaha olimpiādēs piedalījies 2 reizes (1927-1928); neoficiālajā Pasaules šaha olimpiādē piedalījies 1924. gadā. Pazīstams arī kā daudzu šaha grāmatu autors un šaha žurnālists. No 1934. gada bijis viens no Argentīnas šaha žurnāla El Ajedrez Americano redaktoriem, vēlāk vadījis šaha nodaļu Buenosairesas laikrakstā La Prensa, bet no 1953. gada līdz sava mūža beigām bijis šaha žurnāla Ajedrez Revista Mensual direktors. Par vēsturiskajiem panākumiem turnīros FIDE 1965. gadā viņam piešķīra starptautiskā meistara (IM) nosaukumu. «2° Torneio Sulamericano 1925 Montevideo». Arhivēts no oriģināla, laiks: 2016. gada 11. maijā. Skatīts: 2016. gada 2. septembrī. 3° Torneio Sulamericano Mar del Plata 1928 «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 2. septembrī. OlimpBase :: Men's Chess Olympiads :: Luis Argentino Palau OlimpBase :: unofficial Chess Olympiads :: Luis Argentino Palau Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)