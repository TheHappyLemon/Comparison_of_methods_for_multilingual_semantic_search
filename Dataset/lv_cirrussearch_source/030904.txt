Jevgenija Stalidzāne (1944. gada 17. decembris — 2015. gada 21. oktobris) bija latviešu politiķe, 7. un 8. Saeimas deputāte. Bijusi Jaunās partijas, vēlāk — Latvijas Pirmās partijas biedre. 1968. gadā absolvēja Rīgas Politehnisko institūtu iegūstot specialitāti siltuma un elektroenerģijas procesu automatizācijā. Līdz politiskās karjeras sākšanai darbojusies arodbiedrībās, bija ilggadēja arodbiedrības «Enerģija» priekšsēdētāja. 1998. gadā J. Stalidzāne tika ievēlēta 7. Saeimā no Jaunās partijas saraksta, 2000. gadā no maija līdz augustam bija partijas Saeimas frakcijas vadītāja. 2000. gada decembrī izstājās no Jaunās partijas. 2002. gadā J. Stalidzāne bija starp Latvijas Pirmās partijas dibinātājiem, un rudenī no tās saraksta tika ievēlēta 8. Saeimā. Saeimā strādāja līdz 2006. gadam. Pēc tam kandidējusi arī 9., 10. un 11. Saeimas vēlēšanās no politiskajiem spēkiem, kas bija saistīti ar Aināru Šleseru ("Par Labu Latviju", Šlesera Reformu partija LPP/LC, "Vienoti Latvijai"), taču ne reizi netika ievēlēta Saeimā. J. Stalidzāne nomira 2015. gada 21. oktobrī. Apbedīta 24. oktobrī Jelgavas Zanderu kapos. «Mūžībā aizgājusi kādreizējā deputāte Jevgenija Stalidzāne». Delfi. 2015. gada 24. oktobrī. Skatīts: 2015. gada 25. oktobrī. «Sēru paziņojums». LAB «Enerģija». Arhivēts no oriģināla, laiks: 2020. gada 18. janvārī. Skatīts: 2015. gada 25. oktobrī.