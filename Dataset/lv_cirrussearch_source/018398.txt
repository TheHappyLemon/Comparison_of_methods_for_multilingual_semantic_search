Dzeltenā bērzlape (Russula claroflava) ir bērzlapju ģints bazīdijsēne. Tā ir sastopama Eiropā un Ziemeļamerikā mitros lapu koku un jauktā tipa mežos, visbiežāk bērzu birzīs. Tā biežāk aug dīķu vai grāvju tuvumā, sfagnu sūnās, tomēr nereti ir sastopama arī sausās vietās. Dzeltenā bērzlape ir ļoti izplatīta ēdamā sēne, to var ēst bez novārīšanas. Sēnei līdzīgā suga ir okerdzeltenā bērzlape, kas arī ir ēdama sēne, tomēr tai ir sīva garša un to ir nepieciešams novārīt. Russula flava - dzeltenā bērzlape, fungi.lv. Atjaunots: 2013. gada 21. martā. «Latvijas Daba informācija» (latviski).