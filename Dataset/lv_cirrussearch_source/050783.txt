Arnolds Krūkliņš (īstajā vārdā Arefijs Krūkliņš;dzimis 1914. gada 19. februārī (pēc vecā stila — 6. februārī), miris 1994. gada 31. janvārī) bija latviešu vieglatlēts, soļotājs, 1936. gada vasaras olimpisko spēļu dalībnieks, vairākkārtējs Latvijas meistars soļošanā. Pārstāvēja sporta klubus — LAS, „Daugava”. Startējis 1936. gada olimpiskajās spēlēs Berlīne 50 km soļošanā kopā ar Jāni Daliņu un Adalbertu Bubenko, bet diskvalificēts. Latvijas meistars 50 km soļošanā 1935. gadā. Okupētās Latvijas meistars 10 km soļošanā 1941. gadā, četrkārtējs Latvijas PSR čempions: 30 km (1945, 1948), 10 km (1948) un 5 km (1949). Četrkārtējs PSRS čempions soļošanā: 10 km (1945), 20 km (1945 un 1946) un 50 km (1948). Trīs reizes sasniedzis Latvijas rekordus soļošanā: 3000 m (12:35.0 — 1943), 5000 m (21:39,9 — 1942; 21:27,0 — 1945). Arnolds Krūkliņš miris 1994.gada 31.janvārī Rīgā, apglabāts Meža kapos. «Arnolds Krūkliņš. Latviešu “čempionu paaudzes” soļotājs». Arhivēts no oriģināla, laiks: 2018. gada 9. augustā. Skatīts: 2019. gada 29. oktobrī. «Ogres Centrālā bibliotēka». Arhivēts no oriģināla, laiks: 2019. gada 29. oktobrī. Skatīts: 2019. gada 29. oktobrī. Olympedia profils (angliski) LOK profils