Viktors Vincs (angļu: Victor Winz; 1906. gada 31. augusts Berlīne — miršanas gads nezināms) bija Izraēlas šahists. Piedzimis Vācijā ebreju žurnālista un izdevēja Leo (Leiba) Vinca (1876—1952) ģimenē. 1930. gadu sākumā emigrējis uz Palestīnu. Sākoties Otrajam pasaules karam atradies Buenosairesā, kur notikusi 8. šaha olimpiāde, kurā Vincs pārstāvējis Palestīnas komandu. Līdzīgi kā daudzi citi šahisti nolēmis neatgriezties kara pārņemtajā Eiropā un palicis Argentīnā. 1941. gadā bijis septītais Buenosairesas šaha turnīrā (uzvarējis Migels Naidorfs). Pēc kara atgriezies Palestīnā, vēlāk dzīvojis dažādās vietās Eiropā. Pēdējais šaha turnīrs, kurā Vincs spēlējis, ir bijis 1957. gada Berlīnes šaha čempionāts, kurā viņš ierindojies 7. vietā. Pēc tam pārtraucis aktīvā šahista karjeru. Mūža pēdējos gadus pavadījis Nicā. Miris 1970. gados, taču precīzs nāves datums nav zināms. OlimpBase :: Men's Chess Olympiads :: Victor Winz Šahista profils chessgames.com mājaslapā (angliski) Šahista profils 365chess.com mājaslapā (angliski)