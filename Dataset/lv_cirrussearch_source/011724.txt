Jevgeņijs Medvedevs (krievu: Евгений Владимирович Медведев; dzimis 1982. gada 27. augustā) ir krievu hokejists, aizsargs. Pašlaik (2017) Medvedevs spēlē KHL kluba Omskas "Avangard" sastāvā. Karjeru Medvedevs uzsāka Čeļabinskas "Mechel" rindās, komandas otrajā sastāvā spēlējot Krievijas Pirmajā līgā. 2002.—03. sezonā Jevgeņijs debitēja arī "Mechel" sastāvā Krievijas Superlīgā. Pēc divām Krievijas Augstākajā līgā pavadītām sezonām, 2005. gadā aizsargs pievienojās Superlīgas klubam Čerepovecas "Severstal", tā rindās aizvadot nākamās divas sezonas. 2007.—08. sezonā Medvedevs uzsāka spēlēt Kazaņas "Ak Bars" rindās, 2008.—09. un 2009.—10. sezonā kopā ar komandu izcīnot Gagarina kausu. 2011.—12. sezonā Medvedevs tika atzīts par decembra mēneša līgas labāko aizsargu. "Ak Bars" spēlēja līdz 2015. gada vasarai, kad noslēdza līgumu ar NHL klubu Filadelfijas "Flyers". 2015.—16. gada sezonā Medvedevs "Flyers" rindās aizvadīja 45 spēles un atzīmējās ar 13 punktiem, taču pēc sezonas beigām jaunu līgumu NHL hokejists nenoslēdza. Medvedevs pievienojās Omskas "Avangard", kļūstot par komandas kapteini. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)