Bētakoronavīrusi ir viena no koronavīrusu dzimtas ortokoronavīrusu apakšdzimtas četrām ģintīm. Tie ir RNS vīrusi, kas parasti izraisa dzīvnieku infekcijas, bet atsevišķi bētakoronavīrusi spēj inficēt arī cilvēkus, izraisot SARS (2002—2003), MERS (2012—2015) un COVID-19 (kopš 2019) epidēmijas. Ir atklātas piecas bētakoronavīrusu apakšģintis jeb līnijas: embekovīrusu apakšdzimta (A līnija), kurai pieder HCoV-OC43 vīrusu sugas, kas spēj inficēt cilvēkus. 2005. gadā Ķīnā atklāta arī HCoV-HKU1 vīrusu suga; sarbekovīrusu apakšdzimta (B līnija), kurai pieder SARS-CoV un SARS-CoV-2 vīrusu sugas, kas spēj inficēt cilvēkus; merbekovīrusu apakšdzimta (C līnija), kurai pieder MERS-CoV vīrusu sugas, kas spēj inficēt cilvēkus; nobekovīrusu apakšdzimta (D līnija), kurai pieder Rousettus ģints sikspārņu HKU9 (BtCoV-HKU9) vīrusu suga, kas atklāta Ķīnā 2011. gadā; hibekovīrusu apakšdzimta, kurai pieder sikspārņu Hp-bētakoronavīrusu vīrusu suga (Bat Hp-betacoronavirus Zhejiang2013), kas atklāta Ķīnā 2013. gadā. Vikikrātuvē par šo tēmu ir pieejami multivides faili. Skatīt: Bētakoronavīrusi. Encyclopædia of Life raksts (angliski)