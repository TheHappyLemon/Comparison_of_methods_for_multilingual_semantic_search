Ēriks Trevess Dampjē (angļu: Erick Travez Dampier; dzimis 1975. gada 14. jūlijā Džeksonā, Misisipi štatā, ASV) ir profesionāls amerikāņu basketbolists, spēlē centra pozīcijā. Pašlaik (2013) ir brīvais aģents. 1996. gada NBA draftā viņu izvēlējās Indianas "Pacers" ar kopējo 10. kārtas numuru 1. izvēles kārtā. Vēl savas profesionāļa karjeras laikā ir spēlējis Indianas "Pacers", Goldensteitas "Warriors" un Dalasas "Mavericks" klubu sastāvos. Ar kopējo 10. numuru 1996. gada NBA draftā Ē. Dampjē izvēlējās Indianas "Pacers". Savā debijas sezonā viņš aizvadīja 72 mačus, no kuriem starta pieciniekā - 21. Vidēji viņš guva 5,1 punktu un izcīnīja 4,1 atlēkušo bumbu. 1997. gada 12. augustā Ē. Dampjē kopā ar D. Farelu tikai aizmainīts uz Goldensteitas "Warriors", pretī saņemot K. Mulinu. Turpmākos septiņus karjeras gadus viņš pavadīja "Warriors" komandā. Ļoti veiksmīga Ē. Dampjē izvērtās 2003./2004. gada sezona, kad vidēji mačā viņš guva 12,3 punktus un izcīnīja 12 atlēkušās bumbas. Tas bija pēdējais līguma gads, un brīvo aģentu tirgū centra spēlētājs tika uzskatīts par ļoti veiksmīgu guvumu. Ē. Dampjē parakstīja kontraktu ar Dalasas "Mavericks" un pirmajā sezonā aizvadīja vien 59 spēles (56 no tām sākumsastāvā). Ar katru nākamo sezonu spēles laiks ir samazinājies, ietekmējot arī statistiku. Tomēr viņš joprojām saglabā pamatsastāva centra spēlētāja pozīciju. Erick Dampier NBA.com bio Arhivēts 2007. gada 19. aprīlī, Wayback Machine vietnē. (angliski) NBA.com profils (angliski) Basketball-Reference profils[novecojusi saite] (angliski) ESPN.com profils (angliski)