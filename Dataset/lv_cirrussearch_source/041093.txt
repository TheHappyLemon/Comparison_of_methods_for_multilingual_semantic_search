Davits Benidze (gruzīnu: დავით ბენიძე; dzimis 1991. gada 15. februārī) ir Gruzijas starptautiskais lielmeistars šahā (2013). Vairākkārt pārstāvējis Gruziju Eiropas un pasaules jauniešu šaha čempionātos, kuros izcīnījis četras medaļas: zelta (2005. gadā Eiropas jauniešu šaha čempionātā U14 vecuma grupā), sudraba (2001. gadā Pasaules jauniešu šaha čempionātā U10 vecuma grupā) un divas bronzas (2004. gadā Eiropas jauniešu šaha čempionātā U14 vecuma grupā un 2009. gadā Eiropas jauniešu šaha čempionātā U18 vecuma grupā). 2006. gadā bijis Gruzijas komandas sastāvā Pasaules jauniešu U16 šaha olimpiādē, kurā izcīnījis sudraba medaļu komandu vērtējumā un bronzas medaļu individuālajā vērtējumā. 2010. gadā Cīrihē izcīnījis bronzas medaļu Pasaules studentu čempionātā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Georgi Tringova memoriālā Plovdivā (2012), Kahramanmarašā (Turcija, 2013), Hatajā (2013), Bitlisā (Turcija, 2013). Par panākumiem turnīros FIDE 2008. gadā Benidzem piešķīrusi starptautiskā meistara (IM), bet 2013. gadā - starptautiskā lielmeistara (GM) nosaukumu. OlimpBase :: World Youth U16 Chess Olympiads :: Davit Benidze 84th FIDE Congress, Tallinn, EST, 30 September - 10 October 2013 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)