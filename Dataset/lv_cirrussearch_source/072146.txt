Ervīns Muštukovs (dzimis 1984. gada 7. aprīlī Rīgā) ir latviešu hokejists, spēlē vārtsarga pozīcijā. Pašlaik (2022) pārstāv Polijas ekstra līgas klubu "Torun". Profesionāļa karjeru uzsācis 1999. gadā Rīgas "NIK's Brih" sastāvā. Pirmo reizi valsts izlasē spēlējis 2002. gadā, kad pārstāvēja Latvijas U-18 izlasi. 2003.—2004. gadu sezonā Muštukovs spēlēja QMJHL Dramondvilas "Voltigeurs" sastāvā. Vēlāk viņš aizvadīja divas sezonas Latvijā (Liepājas "Metalurgs" sastāvā), līdz atgriezās Ziemeļamerikā. Viņš sāka spēlēt ECHL un SPHL, kur aizvadīja divus gadus, pārstāvot Toledo "Storm", Elmīras "Jackals" un Noksvilas "Ice Bears". 2008. gadā Muštukovs atgriezās Latvijā, jo parakstīja divvirzienu līgumu ar Rīgas "Dinamo", lielāko sezonas daļu aizvadot HK Rīga 2000 rindās, "Dinamo" sastāvā debitējot 2009. gada 29. janvārī. 2010. gada februārī Muštukovs tika iekļauts Latvijas izlases sastāvā dalībai Vankūveras ziemas olimpiskajās spēlēs. 2010. gada maijā viņš pievienojās Lielbritānijas hokeja līgas klubam Šefīldas "Steelers". Tai pašā sezonā Ervīns palīdzēja "Steelers" izcīnīt čempiona titulu, kā arī viņš tika atzīts par visas līgas labāko vārtsargu. Tāpat viņš uzstādīja vairākus rekordus (tai skaitā sausajās spēlēs) un tika iekļauts līgas pirmajā zvaigžņu izlasē, kas aizvadīja spēli pret nākamajiem Stenlija kausa ieguvējies Bostonas "Bruins". 2011. gada maija sākumā Muštukovs parakstīja līgumu ar Dānijas hokeja līgas klubu Odenses "Bulldogs", tā rindās nākamajā sezonā izcīnot līgas sudraba medaļas. 2012.—13. gada sezonā spēlēja Allsvenskan līgas klubā Mora IK, taču tad atgriezās Dānijā, noslēdzot viena gada līgumu ar Esbjerg Ishockey, kur pēc veiksmīgi aizvadītas sezonas tika iekļauts otrajā zvaigžņu izlasē. Sezonas gaitā Muštukovs ieguva atzinību, kad ziņoja par komandas spēlētājiem, kas nodarbojās ar krāpšanu, liekot likmes un organizējot savas komandas zaudējumus. Ervīns piedalījās savās otrajās Olimpiskajās spēlēs pēc kārtas. 2014. gada 5. jūnijā noslēdza viena gada līgumu ar Dānijas hokeja līgas klubu Olborgas "Pirates", taču gadu vēlāk pievienojās Francijas hokeja līgas vienībai HK Grenoble. 2016. gada aprīlī Muštukovs atgriezās Lielbritānijā un noslēdza līgumu uz vienu gadu ar Šefīldas "Steelers", ar kuru vinnēja izslēgšanas spēlēs. 2017. gada aprīlī Muštukovs vēlreiz pagarināja līgumu ar Šefildas "Steelers". 2019. gada vasarā Muštukovs pievienojās jaunizveidotajai Rīgas "Olimp". Septembrī un decembrī tika atzīts par Latvijas čempionāta mēneša vērtīgāko spēlētāju. Viņš sezonu noslēdza ar labākajiem statistikas rādītājiem starp visiem čempionāta vārtsargiem (augstākais atvairīto metienu procents, zemākais vidēji spēlē ielaisto vārtu skaits, visvairāk sauso spēļu, visvairāk uzvaru). 2015. gada Pasaules čempionātā Muštukovs debitēja Latvijas hokeja izlases vārtos. Turnīra atklāšanas spēlē pret Kanādu nedaudz vairāk kā vienā periodā Muštukovs ielaida piecus vārtus, kā rezultātā viņa vietā stājās Edgars Masaļskis. 2021. gada maijā Ervīns pagarināja līgumu ar Čehijas klubu "HC Poruba" uz nākamo sezonu. 2022 gada 15 maijā Ervīns piedalījās ikgadējā RIMI Rīgas maratonā, pusmaratona distanci noskrienot 1 stundā 46 minūtēs un 53 sekundēs. 2022. gada 6. Jūnijā Ervīns parakstīja līgumu uz vienu sezonu ar Polijas aukstākās līgas klubu KH Energa Toruń. 2024. gada 22. februārī tika publicēta informācija, ka vairāki Latvijas hokejisti, ieskaitot Muštukovu, piedalās Krievijā notiekošajā Nākotnes spēļu festivālā. Pēc šī notikuma Latvijas Hokeja federācija apturēja šajā festivālā piedalījušos hokejistu licences. «The Moose is Back – Ervins Mustukovs Returns to the Steelers.». Arhivēts no oriģināla, laiks: 2022. gada 17. augustā. Skatīts: 2022. gada 23. maijā. Znaroks nosauc Vankūveras olimpiskā turnīra dalībniekus diena.lv «Muštukovs pārceļas uz Angliju». Sportacentrs.com. 2010-05-28. Skatīts: 2011-11-14. «Ervīns Muštukovs atzīts par Anglijas hokeja čempionāta labāko vārtsargu». Kasjauns.lv. Skatīts: 2011-11-14. TVNET. «TVNET :: Hokejs - Muštukovs labo Anglijas hokeja līgas rekordu». Tvnet.lv. Skatīts: 2011-11-14. «Ervīns Muštukovs tuvu spēlēšanai pret NHL komandu Bostonas "Bruins"». Kasjauns.lv. 2010-09-28. Skatīts: 2011-11-14. «Ervīns Muštukovs karjeru turpinās Dānijā». Kasjauns.lv. Skatīts: 2011-11-14. «Muštukovam Dānijas sudrabs». Sportacentrs.com. 2012. gada 21. aprīlī. Skatīts: 2012. gada 22. aprīlī. http://www.metalligaen.dk/news.aspx?newsID=16703[novecojusi saite] Ķēra ripas un krāpniekus. Saruna ar Latvijas hokeja izlases vārtsargu Ervīnu Muštukovu Diena.lv Muštukovs paliks Dānijā arī nākamsezon Sportacentrs.com «Rimi Riga Marathon 2022». rimirigamarathon.r.mikatiming.com. Skatīts: 2022-06-07. «Najwięcej radości sprawia mi moje życie. Ervins Mustukovs, nasz bramkarz!». KH Energa Toruń (poļu). Skatīts: 2022-06-07. «VIDEO ⟩ Putina rīkotajās Nākotnes spēlēs piedalās arī Muštukovs un citi Latvijas hokejisti». apollo.lv. 2024. gada 22. februārī. Skatīts: 2024-02-22. «LHF aptur licences uz Krieviju aizbraukušajiem hokejistiem». delfi.lv. 2024. gada 22. februārī. Skatīts: 2024-02-22. Vikikrātuvē par šo tēmu ir pieejami multivides faili. Skatīt: Ervīns Muštukovs. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils LHF profils LSFP profils