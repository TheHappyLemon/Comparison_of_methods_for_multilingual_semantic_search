Roberts Ruks (ungāru: Ruck Róbert; dzimis 1977. gada 10. decembrī) ir Ungārijas starptautiskais lielmeistars šahā (2000). Vairākkārt pārstāvējis Ungāriju Eiropas un Pasaules junioru šaha čempionātos dažādās vecuma grupās. Labākos panākumus guvis 1992. gadā Rimavska Sobotā, kad Eiropas junioru šaha čempionātā U16 vecuma grupā dalījis 2.-3. vietu un 1994. gadā, kad Segedā Eiropas junioru šaha čempionātā U18 vecuma grupā dalījis 2.-3. vietu un Hanijā Pasaules junioru šaha čempionātā U18 vecuma grupā dalījis 2.-4. vietu. 2002. gadā uzvarējis Ungārijas šaha čempionātā, bet gadu vēlāk šajā turnīrā izcīnījis sudraba medaļu. Daudzu starptautisko šaha turnīru uzvarētājs, tajā skaitā Zagrebā (1997), Budapeštā (2000), Kēsegā (2000), Kladovo (2001), Lipštatē (2003). Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 4 reizes (2000-2006). Komandu vērtējumā izcīnījis sudraba (2002) medaļu; Eiropas komandu šaha čempionātā piedalījies 4 reizes (2003-2009); Pasaules komandu šaha čempionātā piedalījies 2001. gadā un individuālajā vērtējumā izcīnījis bronzas medaļu. Par panākumiem turnīros FIDE 1994. gadā Rukam piešķīrusi starptautiskā meistara (IM), bet 2000. gadā - starptautiskā lielmeistara (GM) nosaukumu. Hungarian Championships 2002 Hungarian Championships 2003 OlimpBase :: Men's Chess Olympiads :: Róbert Ruck OlimpBase :: European Men's Team Chess Championship :: Róbert Ruck OlimpBase :: World Men's Team Chess Championship :: Róbert Ruck Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)