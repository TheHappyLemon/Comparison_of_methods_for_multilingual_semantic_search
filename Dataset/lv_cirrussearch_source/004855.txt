Mazie sīļi (Cyanolyca) ir vārnu dzimtas (Corvidae) ģints, kas apvieno 9 mūsdienās dzīvojošas sugas. Mazie sīļi dzīvo mitrajos augstkalnu mežos Centrālamerikā un Andu kalnos Dienvidamerikā. Mazie sīļi ir vismazākie sīļi, un pundursīlis (Cyanolyca nana) ir vismazākais no visiem putniem visā vārnu dzimtā. Mazie sīļi parasti ir koši zili ar melnu sejas apspalvojumu. To knābji un kājas ir melni. Mazie sīļi barojas un uzturas koku lapotnes daļā, tie ļoti reti vai nekad nenolaižas uz zemes. Mazo sīļu ģints (Cyanolyca) Baltās apkakles sīlis (Cyanolyca viridicyana) Baltrīkles sīlis (Cyanolyca mirabilis) Melnās apkakles sīlis (Cyanolyca armillata) Melnrīkles sīlis (Cyanolyca pumilo) Pundursīlis (Cyanolyca nana) Skaistais sīlis (Cyanolyca pulchra) Sudrabrīkles sīlis (Cyanolyca argentigula) Tirkīzzilais sīlis (Cyanolyca turcosa) Zilgalvas mazais sīlis (Cyanolyca cucullata) World Bird List: Crows, mudnesters & birds-of-paradise, 2020 «Family Corvidae». Arhivēts no oriģināla, laiks: 2010. gada 11. septembrī. Skatīts: 2010. gada 25. oktobrī. «Crows and jays». Arhivēts no oriģināla, laiks: 2016. gada 4. martā. Skatīts: 2010. gada 25. oktobrī. Cyanolyca Foraging at Army Ant Swarms by Fifty Bird Species in the Highlands Intergeneric Relationships of the New World Jays