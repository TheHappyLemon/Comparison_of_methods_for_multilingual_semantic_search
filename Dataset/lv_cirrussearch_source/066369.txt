Tengoku to Jigoku (japāņu: 天国と地獄) ir 1963. gada Japānas kriminālfilma, kuras režisors ir Akira Kurosava. Filmā galvenās lomas atveido Toširo Mifune, Tacuja Nakadai, Kjoko Kagava, Tacuja Mihaši un Jutaka Sada. Filma ir balstīta uz Evana Hantera 1959. gada romānu King's Ransom. Filma stāsta par Jokohamas apavu uzņēmuma vadītāju, kurš kļūst par izspiešanas upuri, kad kļūdas dēļ tiek nolaupīts un turēts gūstā viņa šofera dēls, lai prasītu izpirkuma maksu. Filmas Tengoku to Jigoku pirmizrāde notika 1963. gada 1. martā. Filma saņēma plašu kritiķu atzinību. Tīmekļa vietnē Rotten Tomatoes tai ir 95% vērtējums. Uzmanību! Turpmākajā tekstā var tikt atklātas nozīmīgas detaļas par filmas saturu! Jokohams apavu uzņēmuma vadītājs Kingo Gondo saņem zvanu, ka viņa dēls ir nolaupīts un viņam ir jāmaksā 30 miljonu jenu, lai viņu atbrīvotu. Tomēr kļūdas dēļ tiek nolaupīts nevis Gondo dēls, bet gan viņa šofera dēls. Pēc ilgām pārdomām un spiediena Gondo nolemj maksāt izpirkuma summu, lai gan patiesībā tā viņam ir nepieciešama, lai nodrošinātu savu pozīciju uzņēmumā, kurā notiek cīņa par varu. Šofera dēls Šinči tiek atbrīvots, taču nolaupītājam un viņa līdzdalībniekiem izdodas aizbēgt no policijas. Tā kā Gondo uzņēmumā zaudē pozīcijas naudas trūkuma dēļ, viņš tiek atlaists. Vienlaikus viņš sabiedrībā tiek uzskatīts par varoni, samaksājot izpirkuma maksu par šofera dēlu. Gondo nonāk finansiālās grūtībās, un mājās ierodas kreditori un tiesu izpildītāji. Uz apavu uzņēmumu prese sāk izdarīt spiedienu, tāpēc tas lūdz Gondo atgriezties. Gondo paziņo, ka viņš nevēlas uzņēmumā būt marionete un atver savu mazu apavu rūpnīcu. Izvērtējot visus pierādījumus, tiek secināts, ka nolaupītājs ir medicīnas students Džindžiro Takeuči, taču pierādījumu trūkuma dēļ apcietināt viņu nevar. Baidoties no policijas, viņš pārdod tīru heroīnu diviem līdzdalībniekiem, nogalinot viņus. Policija atrod abus mirušos narkomānus. Policija izveido slazdu, ieliekot avīzē paziņojumu, ka abi līdzdalībnieki ir vēl dzīvi. Takeuči, uzskatot, ka abi ir dzīvi, atgriežas savā mājā, kur tiek arestēts. Takeuči tiek sodīts ar nāvi un pirms nāves soda izpildes vēlas runāt ar Gondo. Viņš Gondo paziņo, ka nenožēlo savu rīcību, atklājot, ka skaudība, katru dienu redzot Gondo māju kalnā, tuvināja viņu noziegumam. Viņš tomēr emocionāli sabrūk, un sargi viņu aizved. «High and Low - Rotten Tomatoes». www.rottentomatoes.com (angļu). Skatīts: 2023-04-10. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)