Āvo Pikūss (igauņu: Aavo Pikkuus; dzimis 1954. gada 23. novembrī) ir bijušais Igaunijas riteņbraucējs. Viņš bija daļa no PSRS komandas, kura uzvarēja 100 km komandu braucienā 1976. gada vasaras olimpiskajās spēlēs un 1977. gada Pasaules čempionātā, kā arī finišēja otrajā vietā 1975. un 1978. gada Pasaules čempionātā. Laikā no 1974. līdz 1977. gadam Pikūss četras reizes uzvarēja PSRS čempionātā grupas braucienā. 1975. gadā viņš finišēja trešais Miera brauciena daudzdienu sacensībās. 1977. gadā viņš uzvarēja šo sacensību kopvērtējumā, bet 1975. un 1977.—1979. gadā komandu vērtējumā; 1977. gada sacensībās viņš bija līderis no starta līdz finišam. 1977. gadā viņš uzvarēja Circuit de la Sarthe un 1978. gadā Giro delle Regione sacensībās. 1981. gadā viņš beidza riteņbraucēja karjeru un vairākus gadus veiksmīgi piedalījās autorallijā. Vēlāk viņš strādāja autoservisā. Pikūss ir Igaunijas Olimpiskās komitejas goda biedrs un piecas reizes atzīts par Igaunijas gada sportistu (1974—1978). 2001. gadā viņam tika piešķirts Igaunijas Sarkanā krusta ordenis. Viņš ir precējies un viņam ir trīs meitas un dēls. Aavo Pikkuus. sports-reference.com Aavo Pikkuus. cyclingarchives.com Ааво Пиккуус. velo-kursk.ru (23 November 2006) PIKKUUS, AAVO. Estonian Olympic Committee. esbl.ee Vikikrātuvē par šo tēmu ir pieejami multivides faili. Skatīt: Āvo Pikūss. Olympedia profils (angliski) ProCyclingStats profils (angliski) Cycling Archives profils (angliski) CycleDatabase profils (angliski) eWRC-results.com profils (angliski)