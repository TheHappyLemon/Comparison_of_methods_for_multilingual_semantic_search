"Laikā" (angļu: In Time) ir 2011. gada zinātniskās fantastikas trilleris, kura režisors, scenārija autors un viens no producentiem ir Endrū Nikols. Galvenās lomas atveido Džastins Timberleiks, Amanda Saifreda, Kilians Mērfijs, Vinsents Karteisers, Olīvija Vailda, Mets Bomers un Džonijs Galeki. Filmas pirmizrāde notika 2011. gada 20. oktobrī Vestvudā, Losandželosā. Filmas sižets notiek 2169. gadā. Cilvēki pārstāj novecot 25 gadu vecumā, tomēr uz viņu rokām sākas ieprogrammēta viena gada atskaite; kad tiek sasniegta nulle, cilvēks mirst. Laiks kļuvis par universālu valūtu, kas glabājas "laika kapsulās"; cilvēki var ar to mainīties un pagarināt vai saīsināt sava mūža garumu. Ohaio štatā pastāv vairākas "laika zonas", no kurām visnabadzīgākā ir Deitonas zona, kamēr Ņūgrīnvičā cilvēki ir praktiski nemirstīgi. Vils Salass ir Deitonas rūpnīcas darbinieks, kurš tiek apsūdzēts slepkavībā. Kopā ar nesen iepazīto Silviju Vils cenšas nenokļūt policijas rokās, tomēr drīz šī bēgšana kļūst par pretošanos sistēmai. «In Time». Britu filmu klasifikācijas padome (Amazon.com). Arhivēts no oriģināla, laiks: 2019. gada 9. oktobrī. Skatīts: 2019. gada 9. oktobris. «In Time». Box Office Mojo. Skatīts: 2019. gada 9. oktobris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)