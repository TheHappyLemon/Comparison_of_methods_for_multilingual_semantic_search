Kosova piedalījās 2016. gada vasaras olimpiskajās spēlēs, kas notika Riodežaneiro, Brazīlijā. Kosovai šīs bija pirmās vasaras olimpiskās spēles. Līdz tam Kosovas sportisti startēja citu valstu komandu sastāvā, iepriekšējās 2012. gada Londonas olimpiskajās spēlēs — Serbijas komandas sastāvā. Kosovas olimpiskā komiteja 2014. gada decembrī tika uzņemta Starptautiskajā Olimpiskajā komitejā. Kosovas olimpiskās komandas sastāvā 2016. gada vasaras olimpiskajās spēlēs bija 8 sportisti (3 vīrieši un 5 sievietes), kas startēja piecos olimpiskajos sporta veidos. Kosova bija viena no retajām olimpiskajām komandām, kurām sieviešu-sportistu skaits bija lielāks nekā vīriešu skaits. Džudo, peldēšanā un vieglatlētikā Kosova tika katrā pārstāvēta ar diviem sportistiem, savukārt riteņbraukšanā un šaušanā tā bija pārstāvēta ar vienu sportistu. Džudiste Majlinda Kelmendi šajās olimpiskajās spēlēs Kosovai izcīnīja pirmo zelta medaļu. Kosovas karognesēja 2016. gada vasaras olimpisko spēļu atklāšanas ceremonijā bija džudiste Majlinda Kelmendi, bet noslēguma ceremonijā vieglatlēte Vijona Krieziu. Skatīt arī: 2016. gada vasaras olimpisko spēļu medaļu tabula un 2016. gada vasaras olimpisko spēļu medaļnieki Nora Ģakova ( Džudo) Kendrims Guri ( Riteņbraukšana) Musa Hajdari ( Vieglatlētika) Majlinda Kelmendi ( Džudo) Vijona Krieziu ( Vieglatlētika) Urata Rama ( Šaušana) Rita Zekiri ( Peldēšana) Luma Žaveli ( Peldēšana) «Kosovo Gets Full Membership In International Olympic Committee». Radio Free Europe. 2014. gada 9. decembris. Skatīts: 2014. gada 24. decembris. «Kosovo sending 8 athletes to its first Olympics». USA Today. 2016. gada 19. jūlijs. Skatīts: 2016. gada 19. septembris. «Rio Olympics become first Games with Kosovo athletes». RT. 2016. gada 4. augusts. Skatīts: 2016. gada 19. septembris. James Masters. «Majlinda Kelmendi wins gold for Kosovo's historic first Olympic medal». CNN, 2016. gada 10. augusts. Skatīts: 2016. gada 19. septembris. Kosovo at the 2016 Rio de Janeiro Summer Games