Ļubomīrs Ftāčniks (slovāku: Ľubomír Ftáčnik; dzimis 1957. gada 30. oktobrī Bratislavā) ir Slovākijas starptautiskais lielmeistars šahā (1980). Pirmo panākumu starptautiskajā arēnā izcīnījis 1977. gadā, kad Groningenā kļuvis par Eiropas junioru čempionu šahā vecuma grupā līdz 20 gadiem. Četras reizes (1981, 1982, 1983, 1985) uzvarējis Čehoslovākijas šaha čempionātos. Daudzu starptautisko šaha turnīru uzvarētājs, tajā skaitā dalījis pirmo vietu Sjenfugosā (1980), Dortmundē (1981), Filadelfijas World Open (2008), bijis pirmais Esbjergā (1982), Trnavā (1983), Altenšteigā un Bādenbādenē (1987), Noičatelā (1996). Par panākumiem turnīros FIDE Ftāčnikam 1977. gadā piešķīra starptautiskā meistara (IM) nosaukumu, bet 1980. gadā - starptautiskā lielmeistara (GM) nosaukumu. Pārstāvējis Čehoslovākijas un Slovākijas komandas lielākajos komandu šaha turnīros: Pasaules šaha olimpiādēs piedalījies 17 reizes (1980-1996, 2000-2014). Komandu vērtējumā izcīnījis sudraba (1982) medaļu; Eiropas komandu šaha čempionātos piedalījies 5 reizes (1980, 1989, 1997-2001). Individuālajā vērtējumā izcīnījis zelta (1980) medaļu. Pazīstams arī kā šaha atklātņu teorētiķis un treneris. 2014. gadā kļuvis par FIDE vecāko šaha treneri. «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. World Open 2008 «4 ème Open de Neuchâtel 1996». Arhivēts no oriģināla, laiks: 2016. gada 4. martā. Skatīts: 2016. gada 2. augustā. OlimpBase :: Men's Chess Olympiads :: Ľubomír Ftáčnik OlimpBase :: European Men's Team Chess Championship :: Ľubomír Ftáčnik Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)