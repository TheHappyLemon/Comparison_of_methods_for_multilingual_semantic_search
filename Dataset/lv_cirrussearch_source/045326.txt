Sirka Frometa Kastiljo (spāņu: Zirka Frómeta Castillo; dzimusi 1963. gada 7. jūnijā Santjago de Kubā) ir Kubas starptautiskā lielmeistare šahā (2008). No 1980. gadu sākuma līdz 2000. gadu vidum bijusi viena no vadošajām Kubas šahistēm. Trīs reizes uzvarējusi Kubas sieviešu šaha čempionātos (1981, 1983, 1987). 2008. gadā Sansalvadorā kļuvusi par Panamerikas sieviešu šaha čempionāta uzvarētāju. Divas reizes piedalījusies Pasaules čempionāta šahā sievietēm starpzonu turnīros: 1985. gadā Havanā kopā ar savu tautieti Aselu de Armasu dalījusi 11.-12. vietu; 1987. gadā Tuzlā ieņēmusi 17. vietu. Pārstāvējusi Kubu Pasaules sieviešu šaha olimpiādēs: 1984. gadā pie trešā galdiņa 26. sieviešu šaha olimpiādē Salonikos (+6, =1, -4), 1986. gadā pie trešā galdiņa 27. sieviešu šaha olimpiādē Dubaijā (+8, =2, -2) un izcīnījusi individuālo bronzas medaļu, 1988. gadā pie otrā galdiņa 28. sieviešu šaha olimpiādē Salonikos (+7, =2, -4), 1990. gadā pie pirmā reserves galdiņa 29. sieviešu šaha olimpiādē Novisadā (+7, =0, -4), 1994. gadā pie trešā galdiņa 31. sieviešu šaha olimpiādē Maskavā (+4, =1, -5), 2002. gadā pie trešā galdiņa 35. sieviešu šaha olimpiādē Bledā (+3, =2, -5). Par panākumiem turnīros FIDE 1979. gadā viņai piešķīrusi starptautiskās meistares (WIM), bet 2008. gadā - starptautiskās lielmeistares (WGM) nosaukumu. Championship Panamerican Women 2008 «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2018. gada 19. oktobrī. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2018. gada 19. oktobrī. OlimpBase :: Women's Chess Olympiads :: Zirka Frometa Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)