Šis raksts ir par supervaroni. Par 2003. gada filmu skatīt rakstu Pārgalvis (filma). Pārgalvis (angļu: Daredevil), īstajā vārdā ir Metjū Maikls "Mets" Mērdoks (angļu: Matthew Michael "Matt" Murdock), ir supervaronis Marvel Comics izdotajos komiksos. Tēlu izveidoja scenārists redaktors Stens Lī un mākslinieks Bils Everets. Pirmo reizi Pārgalvis parādījās komiksā Daredevil #1, ko publicēja 1964. gada 10. aprīlī. Pārgalvi, ka Metu Mērdoku izceļ tas fakts, ka viņš ir viens no nedaudzajiem supervaroņiem invalīdiem. Kaut arī viņš zaudēja redzi tikai pusaudža vecumā, viņam izdevās attīstīt pārējās maņas tik stipri, ka tās pilnīgi kompensē zaudēto redzi, dodot spēju sajust apkārtējos objektus, līdzīgi kā ar radaru. Tāda paša nosaukuma filmā, Pārgalvis iegūst savas spējas radioaktīvo atkritumu iedarbības rezultātā. Kaut arī pie komiksiem par Pārgalvi ir darbojušies daudzi leģendāri komiksu autori — Džeks Kirbijs, Vollijs Vuds, Džons Romita vecākais un Džīns Kolans — līdz brīdim, kad pie komiksa 1970. gadu beigās ķērās Frenks Millers, Pārgalvis nebija tik populārs tēls, kāds tas ir šobrīd. Viņa oriģinālā attēla maniere un veidotā atmosfēra, kas vēlāk kļuva par Frenka Millera vizītkarti, ir pārnesta arī uz citiem viņa darbiem, starp kuriem ir arī "Grēku pilsēta". Metjū Mērdoku uzaudzināja viņa tēvs - bokseris, pazīstams kā "Cīkstonis Mērdoks". Viņš uzauga Elles Virtuvē, vienā no Ņujorkas kriminālajiem rajoniem. Mets sāka mācīties par juristu, un kādu dienu izglāba aklu vecīti no pakļūšanas zem kravas automobiļa riteņiem. Tomēr radioaktīvais šķidrums, ko veda kravas auto trāpīja Metam acīs. Šis atgadījums Metjū padarīja aklu, bet uzlaboja viņa dzirdi un citas maņas. Viņš trenējās pie aklā cīņu mākslas meistara Stika un kļuva par lielisku cīkstoni. Tēva slepkavība mainīja Meta dzīvi. Vīlies valsts struktūrās, kas nevarēja atrisināt tēva slepkavību, Mets izveidoja kostīmu no sava tēva cīkstoņa halāta un nodēvēja sevi par Pārgalvi. Viņš atrada sava tēva slepkavas un izrēķinājās ar viņiem. Mets kopā ar savu draugu Fogiju izveidoja nelielu juridisko uzņēmumu. Viņš kalpo likumam ka advokāts Mērdoks un cīnās ar noziedzību kā Pārgalvis. Pirmo reizi kinoekrānos Pārgalvis parādījās Bila Biksbija 1989. gada filmā "The Trial of the Incredible Hulk", viņu atveidoja Rekss Smits. Dēmona kostīma vietā, viņš filmā valkāja melnu nindzu kostīmu, kas aizsedza acis. Kevina Smita filmā "Džejs un Klusais Bobs" (2001) nelielā epizodē, kad galvenie varoņi skrien cauri filmēšanas laukumam, kur aizmugurējā fonā aktieris Pārgalvja tērpā filmējas kaujas skatā. Filmas DVD versijā šī epizode ir garāka. Zīmīgi, ka Kevins Smits jau no bērnības ir liels komiksu cienītājs, kā arī bija viens no Pārgalvja komiksu scenāristiem un vēlāk filmējās patologanatoma lomā filmā "Pārgalvis". 2003. gada februārī kinokompānija 20th Century Fox izlaida filmu "Pārgalvis", kurā galvenajās lomās filmējās Bens Afleks (Pārgalvis/Mets Mērdoks), Dženifere Gārnere (Elektra Natčjosa), Kolins Ferels (Buļļacs) un Maikls Klārks Dankans (Vilsons Fisks/KingPins). Filmas režisors ir Marks Stīvens Džonsons. Filma guva diezgan negatīvas skatītāju un kinokritiķu atsauksmes. 2004. gada novembrī tika izdota filmas režisora versija DVD formātā, kurā filma ir par 30 minūtēm garāka. Pamatraksts: Marvel Cinematic Universe Čārlijs Kokss attēlo Pārgalvi 2015. gada seriālā Marvel's Daredevil. Pārgalvis parādās 1994. gadā multiplikācijas seriālā "Zirnekļcilvēks". Metjū Mērdoks ir Pītera Pārkera advokāts, bet pa naktīm viņš ka Pārgalvis iet cīnīties ar ļaunumu. Šajā sērijā abi supervaroņi vienojas cīņā pret Vilsonu Fisku. Pārgalvis parādās arī 1994. gada multiplikācijas seriālā "Fantastiskais četrinieks", sērijā "And a Blind Man Shall Lead Them", kur viņš palīdz Fantastiskajam četriniekam, kas zaudējuši savas spējas cīņā pret Doktoru Dūmu. Sērijā "Behold, a Distant Star" Pārgalvis ir redzams lidojot ar trosi. Pārgalvis epizodiski parādās 2000. gada datorspēlē Spider-Man, kas tika izdota Sony PlayStation, N64, Sega Dreamcast un PC platformām. Game Boy Advance konsolei tika izdota spēle, kas balstīta uz 2003. gada filmu. Spēle Daredevil: The Man Without Fear tika izstrādāta Xbox un PlayStation2 platformām, bet 2004. gadā tās izveide tika atcelta. Pārgalvis ka Metjū Mērdoks parādās epizodiskā Frenka Kāstla advokāta lomā 2005. gada spēlē The Punisher. 2005. gada spēlē Marvel Nemesis: Rise of the Imperfects Pārgalvis ir kopā ar citiem Marvel komiksu varoņiem. Pārgalvis kā spēles tēls spēlē Marvel: Ultimate Alliance un Marvel: Ultimate Alliance 2. Pārgalvis ieņēma 37. vietu žurnāla Empire "50 labāko komiksu tēlu" sarakstā un 10. vietu portāla IGN "Simts visu laiku labākie komiksu tēli" sarakstā. Mark Evanier. «The Jack F.A.Q. - Page 4». PovOnline. Arhivēts no oriģināla, laiks: 2013-04-06. Skatīts: 2009-05-02. «The 50 Greatest Comic Book Characters». EmpireOnline.com. Arhivēts no oriģināla, laiks: 2012. gada 18. februārī. «#10: Daredevil - IGN's Top 100 Comic Book Heroes». Arhivēts no oriģināla, laiks: 2013. gada 29. martā. Skatīts: 2011. gada 8. novembrī. Informācija par Pārgalvi Marvel.com mājaslapā (angliski)