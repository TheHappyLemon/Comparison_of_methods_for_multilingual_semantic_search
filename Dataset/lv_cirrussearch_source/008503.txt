Salpa līnija (somu: Salpalinja) jeb Suomen Salpa ("Somijas aizslēgs") ir nocietinājumu līnija Somijā gar austrumu robežu ar Krieviju. Tā tika uzbūvēta 1940. — 1941. gadā laikā starp Ziemas karu un Turpinājuma karu, lai aizsargātos pret atkārtotu PSRS iebrukumu. Tā 1200 km garumā stiepjas no Somu līča dienvidos līdz Petsamo (tagad Pečenga Krievijā) ziemeļos. Tajā nav notikušas militāras darbības. Nocietinājumi Salpa līnijā bija daudz stiprāki kā Manerheima līnijā. Līnijas būve sākās pēc Ziemas kara beigām 1940. gadā. Sākumā tur strādāja brīvprātīgie, vēlāk mobilizētie, kuri nebija derīgi militārajam dienestam. Pēc Turpinājuma kara sākšanās 1942. gada 25. jūnijā darbi šajā līnijā tika pārtraukti, ieroči no bunkuru ugunspozīcijām noņemti un nosūtīti uz fronti. 1944. gada sākumā, kad konflikta gaita sāka mainīties, atsākās būvdarbi pie Salpa līnijas līdz pat Turpinājuma kara beigām 1944. gada 4. septembrī. Salpa līnijā tika uzceltas 728 betona būves, 315 km dzeloņstiepļu aizžogojumi, 225 km prettanku šķēršļi, 130 km prettanku tranšejas, vairāk kā 3000 zemes nocietinājumu, 254 betona kājnieku patvērumu, ierakumu un zemnīcu. Tā kā trūka artilērijas, līnijā tika izmantotas pat 19. gadsimta 11 un 9 collu krasta mortīras. 90 % betona būvju atradās starp Somu līci un Saima ezera ūdensceļu sistēmu Nocietinājumu līnija mūsdienās netiek izmantota militāriem mērķiem un tiek atjaunota, lai kalpotu kā tūristu atrakcija. Ložmetējs bunkurā Prettanku šķēršļi (Miehikele) Salpa līnijas sākums starp Somu līci un Saima ezeru. Redzama arī VT līnija un VKT līnija Prettanku šķēršļi (Aholanvāra, Salla) Salpa līnijas muzejs (somiski) Salpa Line — Ziemeļu cietokšņi (angliski)(krieviski) Salpa centrs (somiski)(zviedriski)(angliski)(vāciski)(krieviski)