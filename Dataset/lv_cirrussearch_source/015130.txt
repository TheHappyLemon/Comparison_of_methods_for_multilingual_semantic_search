Intelsat 21 ir Luksemburgā bāzēta uzņēmuma Intelsat sakaru pavadonis, kas palaists 2012. gada augustā. Tas paredzēts televīzijas retranslācijai un sakaru pakalpojumiem klientiem Latīņamerikā un Karību reģionā. Pavadoni izgatavojis ASV uzņēmums Boeing Satellite Systems uz platformas BSS 702MP bāzes. Tam ir 36 Ku-joslas un 24 C-joslas raidītāji. Intelsat 21 tika palaists 2012. gada 19. augustā 06:54:59 UTC ar nesējraķeti Zenit-3SL no peldošās platformas Odyssey Klusajā okeānā uz ekvatora 154 grādi rietumu garuma. Pēc augšējās pakāpes viena manevra 07:25:06 UTC pavadonis atdalījās no dzinējbloka Blok DM-SL ģeostacionārajā pārejas orbītā. Ģeostacionāro orbītu tas sasniedza ar saviem dzinējiem. Intelsat 21 tika izvietots punktā 58° rietumu (302° A) garuma. Kad tas sāka darbu, tas nomainīja 12 gadu veco Intelsat 9 (agrāk zināmu kā PAS 9). 2012 - Launches to Orbit and Beyond Sea Launch deploys TV satellite for Latin America NASASpaceFlight, 2012-08-19 (angliski) Intelsat 21 Boeing (angliski) Intelsat 21 Sea Launch (angliski) Intelsat 21 Gunter's Space Page, (angliski)