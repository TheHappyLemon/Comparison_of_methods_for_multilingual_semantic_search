Emīls Cipulis (dzimis 1995. gada 10. septembrī) ir latviešu bobsleja pilots, 2023. gada pasaules čempionāta sudraba medaļas ieguvējs četrinieku sacensībās. Ar bobsleju sācis nodarboties 2019. gadā, pirms tam nodarbojies ar motokrosu. Eiropas kausa sacensībās debitēja 2019. gada novembrī Lillehammerē. 2020. gada Eiropas čempionātā junioriem izcīnīja 4. vietu divnieku sacensībās. Tā paša gada Pasaules čempionātā junioriem ieguva 14. vietu. 2020. gada 22. novembrī Siguldas trasē debitēja Pasaules kausa sacensībās, ieņemot 12. vietu divnieku sacensībās. 2021. gada Pasaules čempionātā junioriem divnieku sacensībās ar stūmēju Arni Bebrišu ieguva 7. vietu, sasniedzot labāko rezultātu no Latvijas ekipāžam. 2021. gadā pirmo reizi piedalījās arī Pasaules čempionātā, ar Arni Bebrišu paliekot 21. vietā divnieku sacensībās. Pārstāvēja Latviju 2022. gada ziemas olimpiskajās spēlēs Pekinā, kur divniekā kopā ar Edgaru Nemmi ieņēma 17. vietu. 2023. gada Pasaules čempionātā Sanktmoricā divniekos ar Matīsu Mikni iegūva 6. vietu, bet četrnieku sacensībās ar Mikni, Edgaru Nemmi un Dāvi Spriņģi izcīnīja sudraba medaļas. 2023. gada 17. decembrī Insbrukā (Īglsas trasē) četrinieku sacensībās ieņēma trešo vietu un pirmo reizi karjerā izcīnīja vietu uz pjedestāla Pasaules kausa posmā. Tas vienlaikus bija arī Eiropas čempionāts, kurā Cipuļa ekipāža ar stūmējiem Dāvi Spriņģi, Matīsu Mikni un Kristu Lindenblatu izcīnīja bronzas medaļas. Eiropas čempionātā divniekos, kas risinājās Siguldā, ieņēma 7. vietu. 2024. gada 18. februārī Pasaules kausa posmā Altenbergas trasē četrinieku sacensībās izcīnīja pirmo uzvaru karjerā, dalot pirmo vietu ar vācieša Frančesko Frīdriha ekipāžu. 2024. gada Pasaules čempionātā Vinterbergā ieņēma sesto vietu divniekos un ceturto vietu četriniekos. 2023.—2024. gada sezonu E. Cipuļa komanda noslēdza kopvērtējuma otrajā vietā Pasaules kausā četriniekos, piekāpjoties vienīgi Vācijas pilotam Frančesko Frīdriham. «No motokrosa pie stūrēšanas ledus virāžās. Intervija ar bobsleja pirmziemnieku Emīlu Cipuli». lsm.lv. 2020. gada 10. maijā. Skatīts: 2021. gada 5. februārī. «Bērziņam atkārtots labākais rezultāts karjerā, labāko piecinieks nemainīgs». sportacentrs.com. 2020. gada 22. novembrī. Skatīts: 2021. gada 5. februārī. «Latviešu divnieku ekipāžas iekļūst "top10" pasaules junioru čempionātā». sportacentrs.com. 2021. gada 22. janvārī. Skatīts: 2021. gada 5. februārī. «Cipuļa četrinieka ekipāža izcīna sudraba medaļu pasaules čempionātā». lsm.lv. 2023. gada 5. februārī. Skatīts: 2024. gada 19. februārī. «Cipuļa četrinieks izcīna bronzu Eiropas čempionātā». bobslejs.lv. 2023. gada 18. decembrī. Skatīts: 2023. gada 19. decembrī. «Cipulim divi stabili braucieni un dalīta uzvara četriniekos Altenbergā». sportacentrs.com. 2024. gada 18. februārī. Skatīts: 2024. gada 19. februārī. «Nokritušo Cipuli izglābj brauciena anulēšana – PK kopvērtējumā nosargāts sudrabs». sportacentrs.com. 2024. gada 23. martā. Skatīts: 2024. gada 24. martā. Vikikrātuvē par šo tēmu ir pieejami multivides faili. Skatīt: Emīls Cipulis. Olympedia profils (angliski) The Sport.org profils (angliski) IBSF profils (angliski)