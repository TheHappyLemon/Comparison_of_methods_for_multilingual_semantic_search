Röyksopp (IPA: ['ɾøʏkˌsɔp:]) ir norvēģu elektroniskās mūzikas duets, kura sastāvā ietilpst Torbjorns Bruntlands (norvēģu: Torbjørn Brundtland) un Sveins Berge (norvēģu: Svein Berge). Duets ir bāzējies otrajā lielākajā Norvēģijas pilsētā Bergenā. Oficiāli grupa tika dibināta 1998. gadā un debijas albums "Melody A.M." klajā nāca 2001. gadā. Torbjorns Bruntlands un Sveins Berge bija skolasbiedri savā dzimtajā pilsētā Tromse un jau 1990. gadu sākumā eksperimentēja ar elektroniskiem mūzikas instrumentiem, tomēr grupa tika izveidota vairākus gadus vēlāk, kad viņi atkal satikās Bergenā. Tajos gados pilsēta bija nozīmīgs elektroniskās mūzikas centrs Skandināvijā. Vārds Röyksopp ir stilizēta versija norvēģu valodas vārdam Røyksopp, kas nozīmē pūpēdis. 2001. gada 8. oktobrī tika izdots dueta debijas albuma "Melody A.M.", kurā bija tādi singli, kā "Eple" un "Poor Leno". Šis albums guva komerciālus panākumus gan dzimtenē, gan tālu aiz tās robežām, kā arī ieguva vairākas prestižas mūzikas balvas. Röyksopp pirmo singlu izdeva vietējais neatkarīgais leibls Tellé, bet albumu izdeva izdevējkompānija Wall of Sound. Singls "Eple" arī uz šo brīdi ir viens no atpazīstamākajiem grupas singliem, līdzās "Poor Leno", "Remind Me" un "Sparks". Eple (IPA: ['ɛplə]) norvēģu valodā nozīmē ābols. 2005. gadā sekoja albums "The Understanding", par kuras spilgtākajiem singliem kļuva "Only This Moment" un "What Else Is There", kuram pa virsu 80. gadu manierē balsi iedziedāja Karina Dreijere Andersona (zviedru: Karin Dreijer Andersson) no grupas "The Knife". 2009. gada 23. martā grupa izdeva savu trešo studijas albumu "Junior", kuram 2010. gada rudenī sekoja turpinājums ceturtajā studijas albumā "Senior". Labākais mūzikas video - "Eple" — Spellemannprisen (Norvēģijas Grammy balvas analogs) Labākais elektroniskās mūzikas albums — "Melody A.M." — Spellemannprisen Labākais mūzikas video — "Remind Me" — Spellemannprisen Labākais mūzikas video — "Remind Me" — MTV Europe mūzikas balvu pasniegšanas ceremonija Spellemann specbalva Labākais Pops — "Melody A.M." — Alarmprisen (nozīmīga Norvēģijas balva) Labākais Hausmūzikas/Tehno albums — "Melody A.M." — Alarmprisen Labākā mūzika — "Eple" — Alarmprisen Labākā popgrupa — Spellemannprisen Labākais kluba mūzikas albums — "The Understanding" — Alarmprisen Latvian Airplay Top 50 Singls tika izdots nepiesaistot albumam, bet vēlāk tika izdots albumā "Melody A.M." Singls tika izdots nepiesaistot albumam, bet vēlāk tika izdots albumā "The Understanding" Röyksopp oficiālā mājas lapa