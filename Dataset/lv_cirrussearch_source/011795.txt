Bresta (franču: Brest, izrunā: [bʁɛst]) ir pilsēta Francijas ziemeļrietumos, Bretaņas reģionā, Finistēras departamentā. Tā atrodas uz diviem pakalniem, kuru sadala Penfelas upe. Tā ir nozīmīga Francijas militārā, tirdzniecības un zvejas osta. Nozīmīgs transporta krustpunkts. Dzelzceļa līnija savieno pilsētu ar Rennu un Parīzi. No rūpniecības nozarēm ir attīstīta kuģubūve, ķīmiskā rūpniecība, elektronikas un papīra ražošana, naftas pārstrāde un pārtikas rūpniecība. Pilsētā atrodas augstākais paceļamais tilts pasaulē Pont de Recouvrance. Senās Romas laikā Brestā atradās cietoksnis, bet 12. gadsimtā tā vietā tika uzcelta pils. 1611. gadā Francijas kardināls Rišeljē nolēma izveidot Francijas floti, kuras galvenā bāze tika izveidota Brestā. Otrā pasaules kara laikā Vērmahts tur izvietoja zemūdeņu bāzi. 1944. gadā pilsēta tika stipri izpostīta. Pilsētā bāzējas Francijas futbola 1. līgas komanda Stade brestois 29. Q124036546. Vikikrātuvē par šo tēmu ir pieejami multivides faili. Skatīt: Bresta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)