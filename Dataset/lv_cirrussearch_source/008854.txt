Helēna Bonema Kārtere (angļu: Helena Bonham Carter; dzimusi 1966. gada 26. maijā) ir angļu teātra, televīzijas un kinofilmu aktrise. Viņa ir pazīstama, pateicoties lomām filmās "Cīņas klubs", A Room with a View, kā arī vairākās Harija Potera filmās. Harija Potera filmās Helēna Bonema Kārtere tēloja Bellatrisi Svešovsku (Bleku). Tāpat attēlojusi lomas vairākās sava vīra, režisora Tima Bērtona filmās. Viņa ir divreiz izvirzīta Amerikas Kinoakadēmijas balvai par labāko aktrisi: par lomu filmā "Dūjas spārni" (1997) un filmā "Karaļa runa" (2010). Viņa ir astoņas reizes nominēta Zelta globusa balvai, četras reizes Emmy balvai un sešas reizes — BAFTA balvai, no kurām vienu BAFTA kino balvu ieguva 2011. gadā par lomu filmā "Karaļa runa". Ieguvusi divas Ekrāna aktieru ģildes balvas — par karalienes Elizabetes lomu filmā "Karaļa runa" un princeses Mārgaretas lomu vēsturiskajā drāmas seriālā "Kronis" (3—4 sezonā, 2019—2020). Vikikrātuvē par šo tēmu ir pieejami multivides faili. Skatīt: Helēna Bonema Kārtere. IMDb profils (angliski) AllMovie profils (angliski) Box Office Mojo profils (angliski)