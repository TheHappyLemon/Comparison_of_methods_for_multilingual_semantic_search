Šis raksts ir par pilsētu ASV. Par salu Indijas okeānā skatīt rakstu Sentpola (sala). Sentpola (angļu: Saint Paul, saīsināti St. Paul) ir pilsēta ASV, Minesotas štata administratīvais centrs un štata otra apdzīvotākā pilsēta. Tāpat Sentpola ir Remseja apgabala administratīvais centrs, kas ir štata mazākais apgabals. Pilsēta atrodas Misisipi upes krastos. Sentpola ar Mineapolisu (pazīstamas kā "dvīņu pilsētas") kopā veido 16. lielāko ASV metropoli. Sentpolā 2010. gadā iedzīvotāju skaits sasniedza 285 068. Pilsēta tika dibināta kā tirdzniecības un transporta centrs, 1849. gadā tā tika nosaukta par Minesotas teritorijas administratīvo centru. Lai arī štata lielākā pilsēta Mineapolisa ir labāk pazīstama, Sentpolā atrodas vairākas svarīgas institūcijas. Sentpola ir pazīstama kā Minesotas zinātnes muzeja atrašanās vieta. Pilsētā ir bāzēts Nacionālās hokeja līgas klubs Minesotas "Wild", kas mājas spēles aizvada Xcel Energy Center hallē. Sentpolā dzimuši vai dzīvojuši: Herbs Brūkss (Herb Brooks;1937—2003), hokeja treneris Frānsiss Skots Ficdžeralds (Francis Scott Key Fitzgerald; 1896—1940), amerikāņu romānu un īso stāstu rakstnieks https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Vikikrātuvē par šo tēmu ir pieejami multivides faili. Skatīt: Sentpola. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Mājaslapa (angliski)