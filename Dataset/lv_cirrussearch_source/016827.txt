Šis raksts ir par dabas parku. Par kalnu skatīt rakstu Gaiziņkalns. Gaiziņkalns ir dabas parks Madonas novada Vestienas, Aronas un Bērzaunes pagastos, Natura 2000 teritorija. Parka teritorija aptver Vidzemes augstieni ap Gaiziņkalnu, Talejas un Viešūra jeb Kaķīša ezeru, kā arī vairākus nelielus, sīkus ezeriņus. Te atrodas augstākā vieta Latvijā — Gaiziņkalns — 311,94 m. Gaiziņkalns un apkārtējie pauguri ir ar stāvām nogāzēm, kas noaugušas ar mežu. Teritorijas mežainums ir 70%. Tie galvenokārt ir eglāji vai nelielas ozolu vai bērzu birzis. Teritorijā un tās tuvumā atrodas puse no 25 Latvijas augstākajām virsotnēm, kas pārsniedz 270 metrus vjl. vai arī ir augstākas. Gaiziņkalna dabas parks ietilpst Vestienas aizsargājamo ainavu apvidū. Jau no 1957. gada tika aizsargāta Gaiziņkalna virsotne, savukārt no 1977. gada viss kalns (53 ha platībā). Gaiziņkalna dabas parks pašreizējā platībā (2026 ha) ir dibināts 1987. gadā. Pašreizējo dabas parka statusu nosaka Latvijas Republikas Ministru kabineta 1999. gada 2. martā pieņemtie "Noteikumi par dabas parkiem". 2012. gada 14. decembrī tika uzspridzināts padomju laikā būvētais 45 metrus augstais Gaiziņkalna skatu tornis. Gaiziņkalns Vidzemes augstiene Dabas parki | Gaiziņkalns Arhivēts 2015. gada 21. jūnijā, Wayback Machine vietnē., daba.gov.lv Gaiziņkalna dabas parks, vietas.lv Noteikumi par dabas parkiem, likumi.lv Gaiziņkalna dabas parka profils portālā draugiem.lv Gaiziņkalns un tā apkārtne Madonas novada portālā