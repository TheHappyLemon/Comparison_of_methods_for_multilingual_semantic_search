Vilhelms Cimmermanis (dzimis 1896. gada 29. decembrī, miris 1936. gada 29. maijā) bija Latvijas baltvācu vieglatlēts. Piedalījies divās vasaras olimpiskajās spēlēs (1924, 1928). 1924. gadā Parīzē 5000 m distancē nepārvarēja pirmo kārtu (12. vieta), savukārt 10 000 m distancē izstājās, pēc četriem gadiem Amsterdamā izstājās maratona distancē. Cimmermanis ir pirmais Latvijas čempions vieglatlētikā — 1920. gada 19. septembrī viņš uzvarēja 5000 m distancē I Latvijas Vispārējos sporta svētkos. Laikā no 1920. līdz 1928. gadam 23 reizes izcīnījis Latvijas čempiona titulu. Šajā laikposmā vairāk nekā 30 reizes labojis arī Latvijas rekordu dažādās distancēs. Izcīnījis medaļas arī Latvijas čempionātā ātrslidošanā. Miris 39 gadu vecumā, apglabāts Torņakalna kapos. Andris Staģis. Latvijas vieglatlēti olimpiskajos 100 gados. RaKa, 1998. 187. lpp. ISBN 9984558657. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 3. apr., 6840. l. «Miris nopelniem bagāts sportists. - Rīts. - 1936. - 30. maijs». Arhivēts no oriģināla, laiks: 2016. gada 5. martā. Skatīts: 2017. gada 5. janvārī. Latvijas enciklopēdija. 2. sējums. Rīga : Valērija Belokoņa izdevniecība. 2003. 36. lpp. ISBN 9984-9482-2-6. Olympedia profils (angliski) LOK profils Speedskatingbase profils (angliski)