Džons Nikolass Kasavetiss (angļu: John Nicholas Cassavetes; dzimis 1929. gada 9. decembrī, miris 1989. gada 3. februārī) bija amerikāņu aktieris, kinorežisors un scenārists. Savu karjeru Kasavetiss sāka kā kino un televīzijas aktieris. Kasavetiss ir viens no amerikāņu neatkarīgā kino pionieriem, daļēji finansējot savas režisētās filmas no savas aktiera darba ienākumiem. Kā aktieris piedalījies vairākās veiksmīgās 50. un 60. gadu Holivudas filmās, kā Edge of the City (1957), "Slepkavas" (1964), The Dirty Dozen (1967) un "Rozmarijas bērns" (1968). 1959. gadā ar neatkarīgo filmu Shadows sācis savu kinorežisora karjeru. Režisējis arī tādās filmas kā Faces (1968), Husbands (1970), A Woman Under the Influence (1974), Opening Night (1977), "Glorija" (Gloria, 1980) un Love Streams (1984). Vairākās no šīm filmām piedalījās Kasavetisa sieva Džīna Roulendsa. Par lomu filmā The Dirty Dozen Kasavetiss tika nominēts Amerikas Kinoakadēmijas balvai kategorijā Labākais aktieris otrā plāna lomā. Kā režisors viņš saņēma nominācijas kategorijās Labākais oriģinālscenārijs (par filmu Faces) un Labākais režisors (par filmu A Woman Under the Influence). «John + Gena: dynamite on screen and off». British Film Institute (angļu). Skatīts: 2022-01-24. IMDb profils (angliski) Internet Broadway Database profils (angliski) AllMovie profils (angliski)