Estevans Kanals (spāņu: Esteban Canal; 1896. gada 19. aprīlis, Čiklajo — 1981. gada 14. februāris, Varēze) bija Peru un Itālijas starptautiskais lielmeistars šahā (1977). Piedzimis Peru, taču 1920. gadu sākumā pārcēlies uz dzīvi Itālijā, kur arī nodzīvojis visu savu mūžu. Aktīvi piedalījies vietējos šaha turnīros. Bijis otrais Triestē (1923), dalījis otro vietu Merāno (1926). 1929. gadā piedalījies divos spēcīgos turnīros Budapeštā un Karlsbādē, kur ieņēmis vietas tabulas vidusdaļā, lai gan atsevišķās partijās spējis uzvarēt Rūdolfu Špīlmani, Hermani Marisonu un Veru Menčiku. 1933. gadā uzvarējis Ungārijas atklātajā šaha čempionātā. Peru izlases sastāvā piedalījies savā vienīgajā Pasaules šaha olimpiādē 1950. gadā, kur bijis komandas līderis. FIDE Kanalam 1950. gadā kā vienam no pirmajiem piešķīra starptautiskā meistara (IM) nosaukumu, bet 1977. gadā - starptautiskā lielmeistara (GM) goda nosaukumu par iepriekšējo gadu sasniegumiem. Atstājis nozīmīgu ieguldījumu šaha atklātņu teorijā. Kanala vārdā ir nosaukti varianti sicīliešu aizsardzībā (1. e4 c5 2. Zf3 d6 3. Lb5+) un itāļu atklātnē (1. e4 e5 2. Zf3 Zc6 3. Lc4 Lc5 4. d3 Zf6 5. Zc3 d6 6. Lg5). Budapest (1929) Karlsbad (1929) Event Details: Budapest, 1933 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)