Elia Dzeni (itāļu: Elia Zeni; dzimis 2001. gada 5. jūnijā) ir Itālijas biatlonists. Ar biatlonu sāka nodarboties 14 gadu vecumā. Pirmās starptautiskās sacensības E. Dzeni karjerā bija 2020. gada Pasaules čempionāts jauniešiem Lencerheidē, kur labāko rezultātu sasniedza sprintā, ieņemot 16. vietu, bet stafetē ar Itālijas komandu bija astotajā vietā. 2021. gada decembrī viņš debitēja IBU kausā junioriem un savās pirmajās sacensībās 15 km individuālajā distancē sasniedza pjedestālu, izcīnot trešo vietu. 2022. gada Pasaules čempionātā junioriem ieguva sudraba medaļu stafetē. 2022.—2023. gada sezonas sākumā izcīnīja vairākas godalgotās vietas IBU kausā junioriem, tostarp uzvarēja supersprintā. 2022. gada decembrī debitēja pieaugušo līmenī, startējot IBU kausā. Pasaules kausa sacensībās debitēja 2023. gada 20. janvārī Antholcā ar 52. vietu sprintā. Tajā pašā posmā tika iekļauts arī Itālijas stafetes komadas sastāvā, Dzeni veica stafetes pēdējo posmu un finišēja piektajā vietā. Savā pirmajā Pasaules čempionātā 2023. gadā Oberhofā 20 km individuālajā distancē ierindojās 48. vietā, bet gan sprintā, gan iedzīšanā bija 53. vietā. Startēja arī stafetē, ieņemot 7. vietu. 2023. gada martā Pasaules kausa posmā Estešundā ieguva pirmo punktu Pasaules kausa ieskaitē, 20 km individuālajā diatancē ieņemot 40. vietu. 2023.—2024. gada Pasaules kausa sezonā divas reizes sasniedza godalgotas vietas stafetē, Oberhofā un Rūpoldingā izcīnot trešo vietu. «Getting To Know: Elia Zeni». biathlonworld.com (angļu). 2023. gada 2. janvāris. Skatīts: 2024. gada 17. februārī. «Junior Cup 2022/2023 - Week 1 Martell». biathlonworld.com (angļu). 2022. gada 10. decembris. Skatīts: 2024. gada 17. februārī. «Biathlon, staffetta maschile: Italia terza a Ruhpolding, show di Giacomel». sport.sky.it (itāļu). 2024. gada 11. janvāris. Skatīts: 2024. gada 17. februārī. Vikikrātuvē par šo tēmu ir pieejami multivides faili. Skatīt: Elia Dzeni. IBU profils (angliski)