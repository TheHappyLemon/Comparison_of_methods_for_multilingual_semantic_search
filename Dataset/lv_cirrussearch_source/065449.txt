Elmers Bērnstīns (angļu: Elmer Bernstein; dzimis 1922. gada 4. aprīlī, miris 2004. gada 18. augustā) bija amerikāņu komponists, diriģents un filmu oriģinālmūzikas autors. Sarakstījis mūziku vairāk nekā 150 filmām un gandrīz 80 televīzijas seriāliem. Saņēmis Amerikas Kinoakadēmijas balvu kategorijā "Labākā oriģinālmūzika" par 1967. gada mūziku filmai Thoroughly Modern Millie (1967), kā arī vienu Emmy balvu. Kopumā nominēts 14 Kinoakadēmijas balvām, 5 Grammy balvām un 2 Tony balvām. Saņēmis arī divas Zelta globusa balvas no kopumā 7 nominācijām. Bērnstīns radījis mūziku tādām filmām kā Sudden Fear (1952), "Cilvēks ar zelta roku" (The Man with the Golden Arm, 1955), "10 baušļi" (The Ten Commandments, 1956), Sweet Smell of Success (1957), "Lieliskais septiņnieks" (1960), "Kas nogalina lakstīgalu..." (1962), "Lielā bēgšana" (1963), Hud (1963), The World of Henry Orient (1964), "Īstenā drošsirdība" (True Grit, 1969), Animal House (1978), Meatballs (1979), "Lidmašīna!" (1980), "Brāļi Blūzi" (The Blues Brothers, 1980), Stripes (1981), Trading Places (1983), "Spoku mednieki" (1984), Spies Like Us (1985), Three Amigos (1986), "Mana kreisā kāja" (My Left Foot, 1989), The Grifters (1990), "Baiļu rags" (1991), Twilight (1998) un "Tālu no debesīm" (2002). «: BIOGRAPHY». Elmer Bernstein (en-US). Skatīts: 2023-02-06. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)