2013. gada Vasaras Universiāde (krievu: XXVII Летняя Универсиада), oficiāli zināmas arī kā XXVII Vasaras Universiāde. Tās notika Krievijas pilsētā Kazaņā (Tatarstānā). Kazaņa ir līdz šim tālākā ziemeļu puslodes pilsēta, kas organizējusi šo sporta pasākumu. Vasaras Universiādē startēja 10 442 sportisti no 162 valstīm. Viņi sacentās 13 obligātajos un 14 izvēles sporta veidos. Pirmo reizi vēsturē tika iekļauta arī Kultūras universiāde ar daudziem festivāliem un skatēm, kas notika vienlaikus ar sporta pasākumiem. Universiādi organizēja Starptautiskā universitāšu sporta federācija (FISU) un Tatarstānas Republikas iestādes. Kazaņa divas reizes bija pieteikusies uz Vasaras Universiādes organizēšanu. Pirmais mēģinājums bija uz 2011. gada Vasaras Universiādi, taču par tās rīkotājpilsētu ar divām balsīm vairāk tika izvēlēta Ķīnas pilsēta Šeņdžeņa. Kazaņa pēc tam atkārtoti pieteicās uz 2013. gada Vasaras Universiādes rīkošanu un ieguva tiesības to rīkot. Pirms Universitādes pilnībā tika pārbūvēta Kazaņas starptautiskā lidosta, tika uzcelta jaunā Kazaņas-2 tranzīta dzelzceļa stacija, kā arī tika pārbūvēts Kazaņas-1 dzelzceļa terminālis. Universitātes zonas tika savietotas ar atjaunotām automaģistrālēm, tika pabeigts arī tā saucamais "Lielais Kazaņas gredzens" ar jaunu ātrā tramvaja līniju. Turklāt tika pārbūvēts Kremļa tilts pār Kazaņas upi. Pirms Universitādes tika paplašināts 2005. gadā uzceltais Kazaņas metro tīkls, kas kalpoja par savienojumu starp spēļu norises vietām un Universitātes ciematu. Lielu daļu transporta sistēmas projektēšanas darbu veica a/s "Tatdorproject" (autostrādes, gājēji pārejas un transporta mezgli) "Roszheldorproject" (pārvadājumu organizēšana), "Energoprojekt" (Kazaņas Starptautiskās lidostas rekonstrukcija) u.c. Universiādes lāpas stafetes garums bija aptuveni 104 000 kilometri, un tajā piedalījās 2013 lāpas nesēji. Pēc viesošanās pa 51 pilsētu piecos kontinentos 2013. gada 24. janvārī lāpa tika nogādāta Vladivostokā. 25. janvārī sākās Universiādes lāpas stafete pa Krieviju. Lāpas stafete pa Krieviju notika no 2013. gada janvāra līdz jūlijam. Lāpas stafete notika pa 30 pilsētām visā Krievijas teritorijā kā arī pa 44 Tatarastānas Republikas rajona pilsētām. 2013. gada Vasaras Universiādes Centrālā lāpa Kazaņas arēnā tika iededzināta 6. jūlija naktī. 2013. gada Vasaras Universiādes atklāšanas ceremonija norika 2013. gada 6. jūlijā, bet noslēguma ceremonija 17. jūlijā. Ceremonijās piedalījās Krievijas prezidents Vladimirs Putins un premjerministrs Dmitrijs Medvedevs. Abas ceremonijas notika jaunajā Kazaņas arēnas stadionā, kurā vija 45 000 sēdvietas. Noslēguma ceremonijā piedalījās korejiešu puišu mūzikas grupa EXO, kas no sava pirmā albuma XOXO, izpildīja savu hītu Wolf. Gan atklāšanas, gan noslēguma ceremonijā piedalījās dažādi krievijas mākslinieki un popzvaigznes. 2013. gada Vasaras Universiādes sacensību grafiks bija šāds: Pamatraksts: 2013. gada Vasaras Universiādes norises vietas Par pasākuma norises vietām tika uzbūvēti 27 jauni stadioni. Universiādē kopumā tika izmantotas 64 norises vietas, no kurām 36 vietas speciāli tika veidotas priekš šīs Universiādes. 64 norises vietas tika koncentrētas 4 zonās visā Kazaņas pilsētā. Tajās ietilpa Pobeda avēnijas teritorija ar Kazaņu, Ūdens sporta veidu pils, Cīņas sporta (boksa) pils un Orenburgskas Trakta teritorija, kur atradās Universiādes ciems, kā arī Tenisa akadēmija un Vingrošanas pils. Galvenās norises vietas bija: Kazaņas arēna (45 000 sēdvietas) — atklāšanas un noslēguma ceremonija; Centrālais stadions (26 920 sēdvietas) — futbols un vieglatlētika; TatNeft arēna (10 000 sēdvietas) — sambo un džudo; Basket-Hall arēna (7500 sēdvietas) — basketbols; Tenisa akadēmija (7200 sēdvietas) — teniss un badmintons; Volejbola centrs (4570 sēdvietas) — volejbols; Ūdens sporta veidu pils (4200 sēdvietas) — peldēšana, daiļlēkšana un sinhronā peldēšana; Vingrošanas pils (4200 sēdvietas) — sporta un mākslas vingrošana; Ak Bars kombinēto sporta veidu centrs (2000 sēdvietas) — bokss, cīņas sports un citi kombinētie sporta veidi; Airēšanas centrs (3000 sēdvietas) — smaiļošana, kanoe airēšana un airēšana. Kultūras universiāde notika Kultūras parkā Pils laukuma centrā pie Kazaņas Kremļa, dažādos pilsētas teātros un izrāžu vietās, kā arī citās vietās visā pilsētā. Universiādes ciemats ir dzīvojamais rajons , kas paredzēts 14 500 iedzīvotājiem. Tas tika uzbūvēts Kazaņas Federālās universitātes pilsētiņā, lai izmitinātu sportistus un amatpersonas 2013. gada Vasaras universitātes laikā. Kopš tā atklāšanas 2010. gadā pilsētiņā tikuši organizēti gandrīz dažādi 400 sporta un kultūras pasākumi. Neilgi pēc pirmās celtniecības fāzes notika brīvdabas aerobikas maratons, kas pulcēja līdz 1000 Universiādes ciemata iemītniekiem. Universitātes pilsētiņā līdz tam jau bija organizēti čempionāti futbolā, volejbolā un šahā, kurus pamatoti var saukt par “starptautiskiem”, jo tajos sacentās vairāki starptautiski studenti. Pirmo reizi Universiādes vēsturē tajā bija iekļauti 27 sporta veidi, 13 obligātie un 14 izvēles sporta veidi. Izvēles sporta veidi bija airēšana, badmintons, bokss, cīņas sports, cīņas sports ar jostām, smaiļošan un kanoe airēšana, lauka hokejs, pludmales volejbols, šahs, regbijs-7, sambo, sinhronizētā peldēšana, svarcelšana un šaušana. No šiem sporta veidiem Universiādē debitēja cīņas sports ar jostām, bokss, sambo, regbijs-7 un sinhronē peldēšana. Iekavās norādīts disciplīnu skaits. Basketbols (2) Daiļlēkšana (12) Džudo (18) Futbols (2) Galda teniss (7) Paukošana (12) Peldēšana (42) Teniss (7) Vieglatlētika (50) Vingrošana Sporta vingrošana (14) Mākslas vingrisana (8) Ūdenspolo (2) Volejbols (2) Iekavās norādīts disciplīnu skaits. Airēšana (13) Badmintons (6) Bokss (10) Cīņas sports (21) Jostas cīņas sports (19) Lauka hokejs (2) Pludmales volejbols (2) Regbijs-7 (12) Sambo (12) Sinhronā peldēšana (6) Smaiļošana un kanoe airēšana (24) Svarcelšana (15) Šahs (3) 2013. gada Vasaras Universiādē kopā bija pārstāvētas 162 valstis. Lielākās sportistu komandas bija no Krievijas, Ukrainas, Kanādas, ASV, Polijas, Japānas un Ķīnas. Iekavās norādīts sportistu skaits. Albānija (2) Alžīrija (1) ASV Samoa (2) Andora (1) Angilja (3) Angola (4) Apvienotie Arābu Emirāti (35) Argentīna (24) Armēnija (42) Aruba (2) ASV (290) Austrālija (152) Austrija (34) Azerbaidžāna (81) Bahamas (4) Baltkrievija (163) Bangladeša (2) Barbadosa (2) Beļģija (51) Benina (2) Bermuda (4) Bosnija un Hercegovina (2) Botsvāna (29) Brazīlija (222) Bulgārija (25) Burkinafaso (2) Burundi (2) Centrālāfrikas Republika (2) Čada (2) Čehija (162) Čīle (60) Dānija (15) Dienvidāfrikas Republika (121) Dienvidkoreja (239) Dominikāna (6) Džibuti (1) Ēģipte (45) Ekvadora (2) Etiopija (3) Fidži (2) Filipīnas (89) Francija (214) Gana (20) Grieķija (13) Gruzija (74) Gvatemala (6) Gvineja (2) Gvineja-Bisava (1) Haiti (2) Hondurasa (2) Honkonga (63) Horvātija (10) Igaunija (126) Indija (34) Indonēzija (37) Irāna (28) Īrija (56) Islande (1) Itālija (245) Izraēla (40) Jamaika (10) Japāna (415) Jaunzēlande (38) Jordānija (2) Kamerūna (2) Kanāda (311) Katara (23) Kazahstāna (169) Kenija (8) Kipra (9) Kirasao (2) Kirgizstāna (91) Kolumbija (30) Komoras (2) Kongo Demokrātiskā Republika (3) Kongo Republika (8) Kostarika (6) Kotdivuāra (2) Krievija (672) '(rīkotājvalsts)' Kuba (6) Ķīna (293) Ķīnas Taipeja (136) Latvija (102) Lesoto (1) Libāna (23) Lielbritānija (119) Lietuva (94) Lihtenšteina (3) Luksemburga (6) Madagaskara (5) Makao (50) Maķedonija (4) Malaizija (120) Malāvija (2) Maldīvija (1) Mali (17) Malta (7) Meksika (167) Melnkalne (15) Mikronēzija (2) Moldova (54) Monako (2) Mongolija (133) Mozambika (2) Namībija (23) Nepāla (9) Nīderlande (20) Nigēra (3) Nigērija (12) Nikaragva (2) Norvēģija (84) Omāna (33) Pakistāna (27) Palestīna (3) Panama (3) Paragvaja (5) Peru (22) Polija (275) Portugāle (31) Puertoriko (2) Ruanda (2) Rumānija (103) Salvadora (4) Samoa (1) Sanmarīno (1) Seišelas (2) Senegāla (9) Serbija (52) Singapūra (43) Sīrija (1) Sjerraleone (21) Slovākija (72) Slovēnija (28) Somālija (1) Somija (84) Spānija (46) Surinama (4) Svazilenda (2) Šrilanka (55) Šveice (70) Tadžikistāna (68) Taizeme (82) Tanzānija (2) Togo (2) Trinidāda un Tobāgo (2) Tunisija (2) Turcija (82) Turkmenistāna (82) Uganda (25) Ukraina (363) Ungārija (130) Urugvaja (21) Uzbekistāna (58) Vācija (154) Venecuēla (4) Virdžīnu Salas (6) Vjetnama (15) Zambija (13) Ziemeļkoreja (30) Ziemeļu Marianas Salas (2) Zimbabve (16) Zviedrija (60) Divu nedēļu laikā sacensībās tika sadalīti 351 medaļu komplekti. Medaļas noformējumā bija attēlota zemeslode, kurā bija iespiests Universiādes emblēma un logotips. Zemeslodi aptvēra aplis, kurā attēlots Universiādes sauklis. Pamatraksts: 2013. gada Vasaras Universiādes medaļu tabula Visvairāk medaļu izcīnīja Krievijas sportisti, kopumā 292 medaļas. Otrajā vietā bija Ķīna ar 77 medaļām. Kopā medaļas izcīnīja 70 Vasaras Universiādes, kas notikušas Krievijā: 1973. gada Vasaras Universiāde — Maskava; 2013. gada Vasaras Universiāde — Kazaņa; 2023. gada Vasaras Universiāde — Jekaterinburga. Ziemas Universiādes, kas notikušas Krievijā: 2019. gada Ziemas Universiāde — Krasnojarska. «162 nations to compete for medals at Summer Universiade». kazan2013.ru. 2013. gada 19. jūnijs. Arhivēts no oriģināla, laiks: 2013. gada 29. jūnijs. Skatīts: 2013. gada 26. jūnijs. Kazan. RussiaTrek. Retrieved on 26 April 2015. Stats. Sputnik News. Retrieved on 26 April 2015. «EXO to Heat Up 2013 Summer Universiade Games». 10 Asia. 2013. gada 10. jūlijs. Arhivēts no oriģināla, laiks: 2013. gada 10. jūlijs. Skatīts: 2013. gada 10. jūlijs. «27th Summer Universiade in Kazan – Daily competition schedule». kazan2013.ru/. Arhivēts no oriģināla, laiks: 2013. gada 18. maijs. Skatīts: 2013. gada 10. jūnijs. «Athlete List». kazan2013.ru. 2013. gada 6. jūlijs. Arhivēts no oriģināla, laiks: 2013. gada 7. jūlijs. Skatīts: 2013. gada 6. jūlijs. «Kazan 2013 Universiade Medal Tally page». Arhivēts no oriģināla, laiks: 2017. gada 24. septembrī. Skatīts: 2020. gada 12. maijā. Spēļu oficiālā mājaslapa (angliski)/(krieviski)