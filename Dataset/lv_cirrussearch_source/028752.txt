Ventspils apriņķis (vācu: Kreis Windau, krievu: Виндавский уезд, lībiešu: Vǟnta mǭkõr) bija administratīva vienība Kurzemes guberņas (1819—1918), īslaicīgi Kurzemes un Zemgales hercogistes (1918) un Latvijas SPR (1919), Latvijas Republikas (1918—1940), Latvijas ģenerālapgabala (1941—1944) un Latvijas PSR (1940/1944—1949) sastāvā. Ventspils apriņķis tika izveidots 1819. gada teritoriāli administratīvajā reformā, pārdēvējot Ventspils pilskunga tiesu (Hauptmannschaft Windau, Виндавское гауптманство) par apriņķi. Līdz 1866. gada pagastu pašvaldību likuma pieņemšanai apriņķī bija trīs draudžu novadi: Ventspils draudzes novads (Kirchspiel Windau), Piltenes draudzes novads (Kirchspiel Pilten), Dundagas draudzes novads (Kirchspiel Dondangen). Ventspils apriņķa (līdz 1819. gadam Ventspils pilskunga tiesas) karte ar vāciskajiem un krieviskajiem vietvārdiem (1820) Ventspils apriņķa karte ar latviskajiem vietvārdiem un (1859) 1912. gadā Ventspils apriņķī bija 11 pagasti un 2 pilsētas: Pirmā pasaules kara vācu okupācijas laikā tika izveidoti Vārves pagasts (atdalot to no Sarkanmuižas pagasta) un Užavas pagasts (atdalot to no Ziru pagasta). Ventspils apriņķa ziemeļu daļas karte (Kolkas apkārtne) Ventspils apriņķa rietumu daļas karte (Ventspils apkārtne) (1913) Ventspils apriņķa dienvidrietumu daļas karte (Ēdoles apkārtne) (1915) Ventspils apriņķa austrumu daļas karte (Dundagas apkārtne) (1915) Ventspils apriņķa dienvidaustrumu daļas karte (Zlēku apkārtne) 1925. gadā tika izveidots Ances pagasts, atdalot to no Popes pagasta. 1939. gadā Sarkanmuižas pagasts tika pārdēvēts par Ventas pagastu. Ventspils apriņķis bija 3238,4 km2 liels un tas robežojās ar Aizputes apriņķi, Talsu apriņķi un Kuldīgas apriņķi. Ventspils apriņķim bija 157 km gara jūras piekraste. Ventspils apriņķī bija 2 pilsētas un 102 ciemi. Lielākās apdzīvotas vietas bija Ventspils, Piltene, Ēdole, Kolka, Dundaga, Mazirbe un Ugāle. 1940. gada sākumā Ventspils apriņķis iedalījās divās pilsētās un 14 pagastos: 1940. gadā Ventspilij tika piešķirts republikas pakļautības pilsētas statuss un tā tika izdalīta no apriņķa sastāva. 1949. gada 31. decembra administratīvi teritoriālajā reformā Ventspils apriņķis tika likvidēts un tā teritorija iekļauta Alsungas, Dundagas un Ventspils rajonos. Ventspils apriņķa muižu nosaukumi http://demoscope.ru/weekly/ssp/rus_gub_97.php?reg=19. «Latviešu-lībiešu-igauņu vārdnīca – livonian.tech» (latviešu). Skatīts: 2024-01-16. А. Орановский. Материалы для географии и статистики России: Курляндская губерния. Pēterburga, 1862. Herbord Karl Friedrich Bienemann von Bienenstamm. Neue geographisch-statistische Beschreibung des kaiserlich-russischen Gouvernements Kurland: Durchgesehen von E. A. Pfingsten - S. 67. G. A. Reyher, 1841. Skatīts: 2021. gada 1. janvāris. Adolf Richters. Baltische Verkehrs- und Adressbücher. Band 2. Kurland. Riga 1912 [1] Arhivēts 2016. gada 6. aprīlī, Wayback Machine vietnē. Valdības Vēstnesis 1925.gada 20.aprīlis [2] Arhivēts 2016. gada 6. aprīlī, Wayback Machine vietnē. Valdības Vēstnesis 1939.gada 30.decembris P.Mucenieks. Latvijas pašvaldību iekārta, Rīga 1938. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Виндавский уезд - Энциклопедический словарь Брокгауза и Ефрона - т. VI - 1892 - с. 407—411 (krieviski) Ventspils apriņķis. Dzīve un darbs. 1937