Bēla III (ungāru: III. Béla magyar király, slovāku: Belo III, horvātu: Bela III.; dzimis ap 1148. gadu, miris 1196. gada 23. aprīlī) bija Ungārijas Karalistes un Horvātijas karalis no 1172. līdz 1196. gadam. Bēla III uzauga Bizantijas imperatora Manuila I galmā. Tā kā Manuilam nebija dēlu, bija paredzēts, ka Bēla III kļūs par nākamo imperatoru. Tomēr tas nenotika, jo 1169. gadā Manuilam piedzima dēls Aleksijs II. 1172. gadā ar imperatora un pāvesta Aleksandra III atbalstu Bēla III kļuva par Ungārijas karali. Iesākumā tam pretojās daļa augstmaņu, kā arī Estergomas arhibīskaps. Bēla III bija viens no sava laikmeta bagātākajiem valdniekiem Eiropā. Vikikrātuvē par šo tēmu ir pieejami multivides faili. Skatīt: Bēla III Ārpāds.