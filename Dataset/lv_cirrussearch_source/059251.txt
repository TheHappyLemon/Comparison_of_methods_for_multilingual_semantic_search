Nunivaka (angļu: Nunivak, jupiku: Nunivaaq) ir ASV piederoša sala Klusā okeāna ziemeļos, Beringa jūras otra lielākā sala. Administratīvi pieder Aļaskas pavalstij. Salas iedzīvotāji mīt tās vienīgajā apdzīvotajā vietā Mekorjukā salas ziemeļos un tie pieder eskimosu tautai jupikiem. Sala izvietojusies Beringa jūras ziemeļaustrumos, 30 km platais Etoļina šaurums to atdala no kontinenta krasta. Sala vulkāniskas izcelsmes, tās lielāko daļu aizņem ap 160 m augsts plato. Salā ir ap 60 vulkānisko pelnu konusu un 4 māri. Dominējošā ainava ir tundra. Salā ligzdo 89 sugas putnu; putnu tirgi visapkārt salai tās klinšainajos krastos. 1930.—1940. gados salā introducēti pirms tam iznīcinātie ziemeļbrieži un muskusvērši. Lielākā daļa salas teritorijas ietilpst Jukonas deltas dabas rezervātā. «Nunivaka». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 520. lpp. GLOBAL VOLCANISM PROGRAM. Nunivak Island «Планета Земля» Geosfera.Org. Нунивак (остров) Vikikrātuvē par šo tēmu ir pieejami multivides faili. Skatīt: Nunivaka. Encyclopædia Britannica raksts (angliski) Summer Science Field 2005 Nunivak Island