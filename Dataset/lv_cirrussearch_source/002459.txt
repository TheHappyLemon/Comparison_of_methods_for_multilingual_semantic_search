Zaļesjes pagasts ir viena no Ludzas novada administratīvajām teritorijām tā dienvidaustrumos, Krievijas pierobežā, Zilupes krastos. Robežojas ar sava novada Zilupes pilsētu, Lauderu, Pasienes, Briģu, Nirzas un Istras pagastiem, kā arī Krievijas Pleskavas apgabala Sebežas rajonu. Karnovka Sovānu ezers, Zaļesjes ezers. 1945. gadā Ludzas apriņķa Pasienes pagastā izveidoja Zaļesjes ciema padomi. Zaļesjes ciems ietilpis Zilupes (1949—1959) un Ludzas (1959—2009) rajonos. 1954. gadā Zaļesjes ciemam pievienoja likvidēto Bondaru ciemu, 1960. gadā — likvidēto Horoševas ciemu. 1965. gadā padomju saimniecības «Pasiene» teritoriju pievienoja Pasienes ciemam, 1977. gadā pievienoja daļu Zilupes pilsētas teritorijas. 1990. gadā ciemu reorganizēja par pagastu. 2002. gadā Zaļesjes pagasts apvienojās ar Zilupes pilsētu, izveidojot Zilupes novadu. 2021. gadā Zilupes novadu iekļāva Ludzas novadā. Pēc CSP datiem 2016. gadā pagastā dzīvoja 696 iedzīvotāju. Zaļesjes pagasts ir viens no Latvijas pagastiem, kuru iedzīvotāju absolūtais vairākums ir krievi, latvieši ir tikai trešā lielākā etniskā kopiena aiz baltkrieviem. Pēc 2011. gada tautas skaitīšanas datiem Zaļesjes pagastā dzīvoja 53,41% krievu, 20,79% baltkrievu, 20,64% latviešu un 3,03% poļu. Lielākās apdzīvotās vietas ir Zaļesje (pagasta centrs), Ploski, Rakšina, Rabova, Surbeļi, Sovāni, Duboviki, Terehova. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 MK noteikumi Nr.530 "Noteikumi par Ludzas rajona Zilupes novada izveidošanu"