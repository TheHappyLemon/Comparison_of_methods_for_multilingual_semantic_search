2006. gada FIFA Pasaules kausa fināls bija futbola spēle 2006. gada 9. jūlijā, kas notika Berlīnes Olimpiskajā stadionā Berlīnē, Vācijā. Spēlē tika noskaidrots 2006. gada FIFA Pasaules kausa izcīņas uzvarētājs. Itālijas izlase ar rezultātu 5—3 (11 m sitienu sērijā; spēles papildlaiks noslēdzās ar neizšķirtu rezultātu 1—1) uzvarēja Francijas izlasi. Spēles papildlaikā pēc vārdu apmaiņas starp Francijas futbolistu Zinedinu Zidānu un Itālijas futbolistu Marko Materaci Zidāns iesita ar galvu pa Materaci krūtīm, pēc kā francūzis saņēma sarkano kartīti. Viņš kļuva par ceturto futbolistu, kas saņēmis noraidījumu FIFA Pasaules kausa finālā, kā arī pirmo, kas noraidīts fināla papildlaikā. «Zidane sent off in extra time for head butt». ESPNsoccernet. 2006. gada 9. jūlijs. Arhivēts no oriģināla, laiks: 2006. gada 11. augustā. Skatīts: 2006. gada 11. jūlijs. Spēles informācija FIFA mājaslapāArhivēts 2008. gada 10. martā, Wayback Machine vietnē. (angliski)