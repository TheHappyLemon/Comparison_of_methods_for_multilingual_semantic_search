Kristaps Zommers (dzimis 1997. gada 7. janvārī Rīgā) ir Latvijas futbola vārtsargs. Pašlaik (2020) pārstāv Latvijas Virslīgas klubu Valmiera FC. No 2001. līdz 2012. gadam trenējies Genādija Šitika futbola skolā. Vēlāk spēlējis Dānijas kluba AGF jauniešu komandā. No 2015. līdz 2018. gadam pārstāvējis Itālijas klubu Parma un ticis izīrēts arī citām Itālijas C sērijas komandām. 2015.—2016. gada Itālijas čempionāta D sērijā Kristaps aizvadīja 25 spēles, 17 no tām neielaižot vārtus. Klubs šajā sezonā pārliecinoši uzvarēja D sērijā un iekļuva Lega Pro (trešā spēcīgākā Itālijas čempionāta līga). 2017.—2018. gada sezonu Zommers uzsāka Pordenone sastāvā, taču pie spēles laika netika, visas 14 čempionāta spēles paliekot uz rezervistu soliņa. Pēc tam Zommers atgriezās Parma rindās, bet joprojām nespēja izkonkurēt komandas pirmo numuru un 2018. gada janvārī Zommers tika izīrēts C sērijas klubam "Cosenza". 2019. gada sezonu uzsāka Latvijas Virslīgas kluba FK Liepāja sastāvā, taču aizvadīja tikai sešas spēles un tā paša gada jūnijā komandu atstāja. 2020. gada janvārī pievienojās Japānas pēc spēka ceturtās līgas klubam "Nara". 2020. gada septembrī kļuva par Virslīgas kluba Valmiera FC vārtsargu. «Arhivēta kopija». Arhivēts no oriģināla, laiks: 2016. gada 31. oktobrī. Skatīts: 2016. gada 27. decembrī. «Zommers pārceļas uz citu Itālijas 3. līgas klubu, D.Ikaunieks sit iekšā». sportacentrs.com. Skatīts: 2018. gada 24. janvārī. «Perspektīvais Zommers pamet virslīgas klubu “Liepāja”». sportazinas.com. 2019. gada 20. jūnijā. Skatīts: 2020. gada 10. septembrī. «Vārtsargs Zommers pārceļas uz Japānas 4. līgu». sportacentrs.com. 2020. gada 15. janvārī. Skatīts: 2020. gada 10. septembrī. «"Valmiera" prezentē jaunpienācējus: klāt Kamerūnas izlases aizsargs un Zommers». sportacentrs.com. 2020. gada 10. septembrī. Skatīts: 2020. gada 10. septembrī. Transfermarkt spēlētāja profils (angliski) FBref spēlētāja profils (angliski)