Konstruktoru birojs "Pivdenne", pilnā nosaukumā M. K. Jangela vārdā nosauktais Valsts konstruktoru birojs "Pivdenne" (ukraiņu: Державне конструкторське бюро «Південне» ім. М. К. Янгеля), vēsturiski Konstruktoru birojs Južnoje (krievu: Конструкторское бюро «Южное») ir Ukrainas pilsētā Dņipro bāzēts uzņēmums, kas nodarbojas ar starpkontinentālo ballistisko raķešu, kosmisko raķešu, Zemes mākslīgo pavadoņu, raķešdzinēju un tamlīdzīgu izstrādājumu konstruēšanu. Cieši sadarbojas ar Dņipro uzņēmumu Južmaš, kas ir šādu izstrādājumu ražotājs. Konstruktoru birojs dibināts 1951. gadā kā OKB-586 un tās pirmais vadītājs bija Mihails Jangels. 1954. gadā to atdalīja no rūpnīcas Južmaš, bet 1966. gadā tas pārdēvēts par "Južnoje". Birojs konstruējis tādus PSRS izstrādājumus kā nesējraķetes Zenit. Vikikrātuvē par šo tēmu ir pieejami multivides faili. Skatīt: Konstruktoru birojs Pivdenne. Oficiālā tīmekļa vietne