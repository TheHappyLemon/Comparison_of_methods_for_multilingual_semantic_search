Dmitrijeva (krievu: Дмитриев) ir pilsēta Krievijā, Kurskas apgabalā, Dmitrijevas rajona administratīvais centrs. Izvietojusies apgabala ziemeļrietumos Svapas upes krastos 120 km no apgabala centra Kurskas. Būtiskākās saimniecības nozares: pārtikas rūpniecība un mašīnbūve. Sena apdzīvota vieta Svapas krastos ar nosaukumu Svapska (Свапск). Ar laiku pārdēvēta par Dmitrijevsku (Дмитриевское) pēc Solunas Dmitrija baznīcas. 1779. gadā ciema vietā izveidota apriņķa pilsēta Dmitrijeva. 1784. gadā pārdēvēta par Dmitrijevu pie Svapas (Дмитриев-на-Свапе) lai labāk atšķirtu no Dmitrovskas Orlas guberņā. Kopš 1920. gadiem bieži dēvēta par Dmitrijevu-Ļgovsku pēc Ļgovas apriņķa, kurā pilsēta ietilpa, kaut arī oficiāli nekad nav pārdēvēta. «Dmitrijeva-Ļgovska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 175. lpp. Vikikrātuvē par šo tēmu ir pieejami multivides faili. Skatīt: Dmitrijeva. Krievijas Lielās enciklopēdijas raksts (krieviski) Исторические хроники (krieviski)