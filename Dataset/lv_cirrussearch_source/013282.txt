Šis raksts ir par apdzīvotu vietu Augšdaugavas novadā. Par citām jēdziena Saliena nozīmēm skatīt nozīmju atdalīšanas lapu. Saliena (arī Salanāja, Salonāja) ir ciems Augšdaugavas novada Salienas pagastā, pagasta centrs. Izvietojusies pagasta vidusdaļā Tartaciņas krastos pie autoceļa P69 27 km no novada centra Daugavpils un 245 km no Rīgas. Apdzīvotā vieta izveidojusies pie bijušās Salonājas muižas (Sallonay) centra. Izaugusi padomju gados kā ciema padomes un kolhoza «Iskra» centrs. Salienā atrodas pagasta pārvalde, vidusskola, kultūras nams, bibliotēka, feldšeru un vecmāšu punkts, veikals. «Vietvārdu datubāze: Informācija par Salienu». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.