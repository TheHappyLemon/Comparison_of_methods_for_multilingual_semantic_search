Iekavas ir divpusēja pieturzīme vai matemātiska zīme. Iekavām ir 5 veidi: kvadrātiekavas [] , apaļās iekavas () , figūriekavas {} , pusiekavas) , slīpās iekavas // . Starp iekavām, kvadrātiekavām un tajās ietverto tekstu nav atstarpes. Starp pusiekavu un iepriekšējo burtu vai ciparu nav atstarpes. Kvadrātiekavas [] izmanto, lai, rakstot skaitļu intervālus, jeb nevienādību atrisinājumus, attēlotu nestingras nevienādības. Strādājot ar stariem un nogriežņiem tās norāda sākumpunktu. Apaļās iekavas () izmanto, lai, rakstot skaitļu intervālus, jeb nevienādību atrisinājumus, attēlotu stingras nevienādības. Apaļās iekavas arī izmanto, lai norādītu, ka tajās esošās matemātiskās darbības ir svarīgākas un veicamas pirmās. Strādājot ar stariem un nogriežņiem tās norāda bezgalību. Figūriekavu { izmanto nevienādību sistēmu attēlojumā. Apaļās iekavas () tiek izmantotas, lai atdalītu paskaidrojošu vārdu grupu, ja paskaidrojums ir nenozīmīgs. Ar apaļajām iekavām arī atdala iespraudumus, kuriem ir paskaidrojoša nozīme. Pusiekavas) tiek izmantotas pēc burtiem vai arābu cipariem, lai norādītu uzskaitījuma secību. Kvadrātiekavās [] liek paskaidrojumus, labojumus, papildinājumus, utml. Iekavas izmanto arī programmēšanā. To ASCII kodi vai kodu intervāli ir: (kods ir 40, ) kods ir 41, { kods ir 123, } kods ir 125, / kods ir 47. Dažreiz programmēšanā tās sastopamas <> formā, < kods ir 60 un > kods ir 62. «Кас ir Iekavas? | Terminu un Svešvārdu vārdnīca | Vardnica.lv». www.vardnica.lv. Skatīts: 2022-03-05. «Pieturzīmes lietišķajos rakstos. Iekavas. — teorija. Latviešu valoda, 12. klase.». www.uzdevumi.lv (latviešu). Skatīts: 2022-03-05. «Publikāciju birojs – Iestāžu publikāciju noformēšanas rokasgrāmata – 10.1. Interpunkcija». publications.europa.eu. Skatīts: 2022-03-05. «Saistītais pieraksts — teorija. Matemātika, 3. klase.». www.uzdevumi.lv (latviešu). Skatīts: 2022-03-06. Vēsma Veckāgana. "Latviešu valoda 8. klasei". Skolas iela 5, Lielvārde : "Lielvārds", 2007. 79. lpp. Jānis Zuters. «Programmēšana un C++».