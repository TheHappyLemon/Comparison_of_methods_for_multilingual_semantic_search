Ļaunprogrammatūra (angļu: malicious software), dažkārt arī saukta par kaitīgu programmatūru vai ļaunatūru (malware), ir programmatūra, ko izmanto datora darbības traucēšanai, slepenas informācijas ievākšanai, piekļūšanai privātām datorsistēmām un datorsistēmu bojāšanai bez tās lietotāju piekrišanas. Ļaunprogrammatūra var būt izpildāmā koda, skripta, aktīvā satura vai citas programmatūras vediā. Pie ļaunprogrammatūras pieder datorvīrusi, datortārpi, Trojas zirgi, izspiedējprogrammatūra, spiegprogrammatūra un reklāmprogrammatūra. Saskaņā ar 2011. gada datiem lielākā daļa ļaunprogrammatūras bijuši datortārpi vai Trojas zirgi, nevis vīrusi.[nepieciešama atsauce] Ja programmatūra kaitējumu rada izstrādātāja neapzinātu kļūdu vai nekvalitatīvas izstrādes dēļ, tā netiek uzskatīta par ļaunprogrammatūru. Parasti lietotāji un organizācijas aisardzībai pret ļaunprogrammatūras uzbrukumiem lieto dažādu aizsargprogrammatūru, piemēram, pretvīrusu programmatūru vai ugunsmūri. Encyclopædia Britannica ieraksts (angliski)