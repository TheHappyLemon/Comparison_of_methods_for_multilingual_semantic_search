Sudzuka (japāņu: 鈴鹿サーキット) ir bijusī Formula 1 sacīkšu trase, kura atrodas Sudzukas pilsētā, Japānā. Tā ir viena no vecākajām un slavenākajām japāņu sacīkšu trasēm. Tā ir Honda koncerna īpašumā. Pirmās Formula 1 sacīkstes Suzukā notika 1987. gadā. Tas bija trešais Japānas GP, vēl divi notika Fudži septiņdesmito gadu vidū. Tās projektētājs bija nīderlandietis Džons Hūgenholcs. Trase ir viena no nedaudzajām, kuras šķērso pašas sevi. Līdz ar to tā no augšas tā mazliet atgādina astotnieku. Tā ir viena no garākajām, kuras pēdējos gados ir bijušas F1 kalendārā - 5,8 kilometri. Sudzuka ir viena no sarežģītākajām sacīkšu trasēm pasaulē. Tā kā šeit sacīkstes vienmēr notika sezonas beigās, bieži čempionāts izšķīrās tieši šeit. Līkums 130R, kas tolaik tika salīdzināts ar "Eau Rouge" Spā trasē, nebija pa spēkam Alanam Maknišam. Viņš kvalifikācijā 2002. gadā avarēja un sacīkstē nepiedalījās. Līkums tika pārbūvēts, tomēr MotoGP sacīkstē šajā līkumā nositās Daidžiro Kato. Kopš tā laika MotoGP nav atgriezies Sudzukā. Pēdējā sacīkste Sudzukā notika 2012. gadā. F1 trašu saraksts Oficiālā mājaslapa Arhivēts 2007. gada 12. oktobrī, Wayback Machine vietnē. (angliski)