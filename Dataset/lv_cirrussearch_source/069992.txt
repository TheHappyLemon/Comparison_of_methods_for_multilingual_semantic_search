1 000 000 000 jeb miljards ir naturāls skaitlis starp skaitļiem 999 999 999 un 1 000 000 001. Zinātniskajā pierakstā to raksta kā 109, romiešu skaitļu pierakstā M. Skaitļu apzīmēšanai miljardos lieto prievārdu giga-, piemēram, gigabaits. Kādas mērvienības miljardo daļu raksta kā 10-9 un tās apzīmēšanai lieto prievārdu nano-, piemēram, metra miljardā daļa ir nanometrs (nm), grama miljardā daļa ir nanograms. Tehnoloģijas, ar kurām pēta struktūras, kuru izmēri ir mērāmi nanometros (1 līdz 100 nm) sauc par nanotehnoloģijām. Nosaukums cēlies no franču valodas (milliarde). Pirmo reizi to lietojis franču matemātiķis Ž. Peletjē 1549. gadā apzīmēdams miljons miljonu (1 000 000 000 000). Tomēr jau no 1566. gada par miljardu sāka saukt tūkstoš miljonus (1 000 000 000). Ārpus Francijas (arī Latvijā) šis skaitļa vārds plašāk izplatījās pēc tam, kad Francijai pēc 1871. gada miera līguma noteikumiem bija jāmaksā Vācijas impērijai piecus miljardus zelta franku lielu kontribūciju. 109 ir sekunžu skaits 31,7 gados 109 stundas ir aptuveni 114 000 gadu pirms 109 mēnešiem (82 milj. gadu) uz Zemes vēl dzīvoja dinozauri Visums ir aptuveni 15 x 109 gadus vecs 109 metru ir 3 distances no Zemes līdz Mēnesim 109 kilometru ir sešas distances no Zemes līdz Saulei 109 ir kubikmilimetru skaits vienā kubikmetrā 2013. gada 17. janvārī pasaulē dzīvoja 1453 miljardieri, t.i. cilvēki, kuru īpašumi pēc The latest Hurun Global Rich List bija novērtēti vairāk kā viena miljarda ASV dolāru vērtībā Decimālskaitļu pieraksta īsajā skalā miljardu dēvē arī par biljonu (angļu: billion).