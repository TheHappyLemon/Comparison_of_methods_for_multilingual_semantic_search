The Skeleton Twins ir 2014. gada ASV dramatiska kinokomēdija, kuras režisors ir Kreigs Džonsons. Galvenās lomas atveido Bills Heiders (Mailo Dīns) un Kristena Viga (Mailo dvīņumāsa Megija). Filma saņēma pozitīvus kritiķu novērtējumus; kritiķi izcēla gan režisora darbu, gan Heidera un Vigas tēlojumus. Filmas galvenie varoņi Mailo un Megija ir dvīņi, kuri nav tikušies jau 10 gadus. Dažādu iemeslu dēļ abi vienā un tai pašā dienā mēģina izdarīt pašnāvību (Mailo nevar dabūt lomu, viņš uzskata, ka nav pietiekami labs aktieris, Megija krāpj vīru un, šauboties, vai varētu būt pietiekami laba māte, dzer kontracepcijas tabletes). Par laimi, nevienam no abiem tas neizdodas, taču Mailo nonāk slimnīcā. Megija saņem zvanu no slimnīcas, kas viņu aptur. Bills Heiders - Mailo Dīns, Megijas brālis Kristena Viga - Megija Dīna, Mailo māsa Lūks Vilsons - Lenss, Megijas vīrs Taijs Burels - Ričs, Mailo bijušais skolotājs Boids Holbruks - Billijs, Megijas niršanas instruktors Džoanna Glīsona - Džūdija Dīna, Megijas un Mailo māte Adriana Lenoksa - Dr. Linda Eseksa Pols Kastro Jr. - Ēriks Filmas pirmizrāde notika Sandensas kinofestivālā 2014. gada 18. janvārī, kur tā saņēma balvu par labāko scenāriju. Kritiķi filmu novērtēja pozitīvi. Interneta vietnē Rotten Tomatoes, balstoties uz 149 skatītāju atsauksmēm, filma ieguva reitingu 87% un vērtējumu 7 balles no 10. Metacritic deva filmai 74 balles no iespējamām 100, balstoties uz 33 recenzijām, kas atbilda statusam "pārsvarā pozitīva atsauksme". «Sundance 2014: U.S. Dramatic Competition». IndieWire (en-US). 2014-01-10. «The Skeleton Twins». Rotten Tomatoes (angļu). «The Skeleton Twins». Metacritic. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)