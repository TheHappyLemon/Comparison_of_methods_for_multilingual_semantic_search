Lietuvā ir vairāk kā 2830 ezeru, kuru platība pārsniedz 0,5 hektārus. Visu Lietuvas ezeru kopplatība sasniedz 880 km². Lietuvā ir arī 3100 dabiskas izcelsmes ezeru, kuru platība ir no 0,05 līdz 0,5 hektāriem, bet šo ezeru kopplatība sastāda tikai 5,34 km². Daļa no mazajiem ezeriem ir vecupes vai tiem ir karsta izcelsme. Šādu ezeru skaits nemitīgi mainās, padarot neiespējamu to saskaitīšanu. Ezeri sastāda tikai 1,37% no Lietuvas teritorijas. Turklāt pastāv arī 340 mākslīgi radītas ūdenstilpes, kuru platība ir lielāka par 5 hektāriem. Vairums Lietuvas ezeru izvietojas Žemaitijas augstienē, Dzūku augstienē un Aukštaišu augstienē. Lietuvas ezeri ir sekli - tikai 85 ezeri ir dziļāki par 20 metriem. Balošas ezerā atrodas sala, kurai ir pašai savs, neliels ezers. Žuvintas ezers ir seklākais ezers Lietuvā[nepieciešama atsauce] - tā dziļums dziļākajā vietā sasniedz tikai 3 metrus. Uz vienas no Galves ezera salām atrodas Traķu pils.