Rodžers Brūss Čeifī (Roger Bruce Chaffee, dzimis 1935. gada 15. februārī, miris 1967. gada 27. janvārī) bija ASV jūras kara flotes lidotājs, astronauts (nav lidojis kosmosā). Gājis bojā jauna kosmosa kuģa Apollo 1 pirmsstarta treniņu laikā. 1953. gadā Čeifī iestājās Ilinoisas tehnoloģiju institūtā, kuru absolvēja 1954. gadā. 1957. gadā Perdjū Universitātē viņš ieguva bakalaura grādu. Paralēli studijām Čeifī izgāja Jūras kara flotes virsnieku apmācības kursus. Pēc universitātas beigšanas viņš iestājās Jūras kara flotē. Lidotāja apmācību apguva Pensakolā, vēlāk līdz Kingsvillā Teksasā. 1959. gadā Rodžeru Čeifī norīkoja dienestā Džeksonvillā, Floridā. No 1960. līdz 1962. gadam viņš veica 82 lidojumus virs Kubas, tai skaitā Kubas raķešu krīzes laikā. 1963. gada oktobrī Rodžers Čeifī tika uzņemts trešajā NASA astronautu grupā. 1966. gada janvārī tika apstiprināta pirmā pilotējamā Apollo lidojuma AS-204 apkalpe: komandējošais pilots Virdžils Grisoms, vecākais pilots Edvards Vaits un pilots Dons Eisele. 27. janvārī Eisele bezsvara stāvokļa treniņos lidmašīnā savainoja plecu, tāpēc viņu nomainīja Rodžers Čeifī. Apollo 1 starts bija paredzēts 1967. gada 21. februārī. 27. janvārī apkalpe starta laukumā izmēģināja kosmosa kuģa sistēmas un pirmsstarta procedūras. Negaidīti izcēlās ugunsgrēks. Kabīnes 100 % skābekļa atmosfērā uguns izplatījās tik ātri, ka laikus nepaspēja atvērt lūku, un visi astronauti gāja bojā. Vikikrātuvē par šo tēmu ir pieejami multivides faili. Skatīt: Rodžers Čeifī. Biogrāfija NASA Johnson Space Center, (angliski) Chaffee, Roger Bruce Encyclopedia Astronautica, (angliski) Roger B. Chaffee Arhivēts 2017. gada 1. februārī, Wayback Machine vietnē. Starptautiskā kosmosa slavas zāle, (angliski) Biogrāfija astronaut.ru (krieviski)