Karina Ambarcumova (krievu: Карина Львовна Амбарцумова; dzimusi 1989. gada 17. augustā) ir Krievijas starptautiskā lielmeistare šahā (2011). Sekmīgi piedalījusies junioru šaha turnīros. 2002. gadā Spānijā izcīnījusi 3. vietu Eiropas junioru šaha čempionātā U14 vecuma grupā. 2003. gadā Melnkalnē dalījusi 3.-5. vietu Eiropas junioru šaha čempionātā U16 vecuma grupā. 2005. gadā Sočos dalījusi 2.-5. vietu Krievijas junioru šaha čempionātā U18 vecuma grupā. 2010. gadā Maskavā uzvarējusi Krievijas studenšu šaha čempionātā. 2011. gadā Šeņdžeņā pārstāvējusi Krieviju Vasaras universiādē. 2008. gadā uzvarējusi Maskavas sieviešu šaha čempionātā ātrajā šahā. 2012. gadā bijusi pirmā Maskavas sieviešu šaha ātrspēles čempionātā. 2014. gadā izcīnījusi 3. vietu Maskavas sieviešu šaha čempionātā. 2014. gadā Dānijā uzvarējusi starptautiskajā šaha turnīrā Lady Chess. Divas reizes izcīnījusi sudraba medaļas Vācijas šaha bundeslīgā komandas SK Schwäbisch Hall sastāvā. 2015. gadā Sanktpēterburgā uzvarējusi Krievijas sieviešu čempionātā ātrajā šahā. 2016. gadā piedalījusies Eiropas šaha klubu kausā sievietēm. Par panākumiem turnīros FIDE 2008. gadā Ambarcumovai piešķīra starptautiskās meistares (WIM), bet 2011. gadā - starptautiskās lielmeistares (WGM) nosaukumu. 2011. gadā Maskavā beigusi Krievijas Valsts sociālo universitāti. Pēc specialitātes ir sociālais pedagogs. Strādā par šaha treneri. WGM Karina Ambartsumova winner of Lady Chess 2014 OlimpBase :: European Women's Chess Club Cup :: Karina Ambartsumova Title Applications (WGM): Ambartsumova, Karina «Краткая биография гроссмейстера Карины Амбарцумовой». Arhivēts no oriģināla, laiks: 2017. gada 28. aprīlī. Skatīts: 2017. gada 21. aprīlī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)