Ināra Mūrniece (dzimusi 1970. gada 30. decembrī) ir latviešu žurnāliste un politiķe. Pārstāv Nacionālo apvienību. Bijusi vairāku Saeimas sasaukumu deputāte un divus Saeimas sasaukumus bijusi Saeimas priekšsēdētāja, kā arī Latvijas Republikas aizsardzības ministre. Ievēlēta arī 14. Saeimā. 2007. gadā absolvējusi Ekonomikas un kultūras augstskolu un 2009. gadā beigusi studijas Latvijas Universitātē. Strādājusi laikrakstā "Latvijas Avīze" kā žurnāliste, taču 2011. gada augustā pārstāja tur darboties. 2011. gadā I. Mūrniece kandidēja 11. Saeimas vēlēšanās no Nacionālās apvienības "Visu Latvijai!"—"Tēvzemei un Brīvībai/LNNK" saraksta un tika ievēlēta Saeimā. Saeimā darbojas kā Cilvēktiesību un sabiedrisko lietu komisijas priekšsēdētāja. 2014. gadā ievēlēta 12. Saeimā un kļuvusi par tās priekšsēdētāju. Viņa bija vienīgā pretendente uz šo amatu. Saglabāja Saeimas priekšsēdētājas amatu visu 12. Saeimas darbības laiku. 2018. gada rudenī ievēlēta 13. Saeimā. Otro sasaukumu pēc kārtas I. Mūrniece tika ievēlēta par Saeimas priekšsēdētāju, balsojumā apsteidzot Dagmāru Beitneri-Le Gallu. 2022. gada rudenī I. Mūrniece tika ievēlēta 14. Saeimā. Decembrī apstiprināta par aizsardzības ministri Krišjāņa Kariņa valdībā. Bija precējusies ar vēsturnieku un politiķi, 12. Saeimas deputātu Ritvaru Jansonu. Laulībā dzimusi meita. Pāris izšķīries 2015. gadā. «CVK profils». CVK.lv. Arhivēts no oriģināla, laiks: 2011. gada 18. oktobrī. Skatīts: 2012. gada 11. martā. «Reputācija». Deputatiuzdelnas.lv. Arhivēts no oriģināla, laiks: 2020. gada 14. augustā. Skatīts: 2012. gada 11. martā. «Saeimas cilvēktiesību komisiju vadīs Ināra Mūrniece, viņas vietnieks - Cilevičs». NRA.lv. Arhivēts no oriģināla, laiks: 2011. gada 24. oktobrī. Skatīts: 2012. gada 11. martā. Jānis Kincis. «Saeimas priekšsēdētājas amatā ievēlēta Ināra Mūrniece; notiek balsošana par pārējo prezidiju». Diena.lv, 2014. gada 4. novembrī. Skatīts: 2014. gada 4. novembrī. Ināra Mūrniece pēc 22 gadu kopdzīves šķīrusies no vīra nra.lv Vikikrātuvē par šo tēmu ir pieejami multivides faili. Skatīt: Ināra Mūrniece. CVK profils Twitter profils "Deputāti uz delnas" profils