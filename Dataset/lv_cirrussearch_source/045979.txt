Aleksandra Briede, līdz 1945. gadam Aleksandra Kalniņa (1901—1992), bija latviešu tēlniece, darbojusies stājtēlniecības jomā. Dzimusi 1901. gada 25. jūlijā Liepājā. Mācījās Liepājas reālģimnāzijā, pēc tam Latvijas Kultūras veicināšanas biedrības Mākslas skolā Rīgā. 1923. gadā sāka studijas Latvijas Mākslas akadēmijas tēlniecības nodaļā, kuras beidza 1931. gadā ar diplomdarbu - divfigūru kompozīciju "Elēģija" profesora K. Rončevska vadībā. No 1929. gada piedalījās izstādēs. 1944. gadā A. Kalniņu uzņēma Latvijas PSR Mākslinieku Savienībā. 1945. gadā viņa apprecējās ar tēlnieku Jāni Briedi (1902—1953), kopā ar viņu veidoja Staļina un Ļeņina krūšutēlus (1951), neuzstādīto Staļina pieminekli tālaika Rīgas Komunāru parkā (1952), vēlāk veidojusi arī 30 cm augstu dāvināmu Ļeņina figūru (1955). Viņas veidotie Ļeņina krūšutēli 1960. gados bija uzstādīti vairākās Latvijas PSR vietās (pie TEC-1, pie Saulaines sovhoztehnikuma, Jūrmalā, Ilūkstē un Saulkrastos). 1958. gadā A. Briede kļuva par PSRS Mākslas Akadēmijas korespondētājlocekli, rīkoja vairākas personālizstādes Rīgā, Maskavā un Berlīnē. Darinājusi arī sīkplastikas kompozīcijas Rīgas porcelāna fabrikai. Mirusi Rīgā 1992. gada 14. novembrī, apbedīta Rīgas 1. Meža kapos. Latvijas PSR Tautas māksliniece (1955) Ļeņina ordenis (1956) par skulptūru “Ļeņins sapņotājs” Latvijas PSR Valsts prēmija (1970) PSRS Tautas māksliniece (1972) "Meitenīte" (1936) "Izskaņa" (1937), kapa piemineklis profesoram Paulam Jozuusam "Daina" (1939), granīta skulptūra Daugavas krastā pie Staburaga estrādes, pēc Pļaviņu ūdenskrātuves izveides tā ilgu laiku līdz pusei stāvēja ūdenī, 1980. gadā uzstādīta Siguldas Maija parkā. Mūsdienās izveidota skulptūras kopija, kas novietota appludinātās estrādes tuvumā. "Peldētāja" (1946) "Jaunais tēlnieks" (1947) "Lietutiņš" (1948) "Mūza" (1959), kapa piemineklis tēlniekam Jānim Briedim "Jānis Rainis" (1956) "Pauls Stradiņš" (1963), Paula Stradiņa klīniskā universitātes slimnīcā „Lai vienmēr būtu saule" (1963), Liepājas muzeja skulptūru dārzā. V. Ziedainis. Aleksandra Briede. Rīga: Latvijas Valsts izdevniecība, 1964 G. Kārkliņa. Aleksandra Briede. Rīga: Liesma, 1971 Г. Карклинь. Александра Бриедис. Москва: Изобразительное искусство, 1977 Biogrāfija un darbi timenote.info redzet.lv