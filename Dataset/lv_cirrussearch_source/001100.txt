Malaizijas zebiekste (Mustela nudipes) ir neliels sermuļu dzimtas (Mustelidae) plēsējs. To sauc arī par pliko pēdu zebieksti. Malaizijas zebiekste dzīvo Dienvidaustrumāzijā: Brunejas, Indonēzijas, Malaizijas un Taizemes teritorijās. Malaizijas zebiekstei kā visām zebiekstēm ir garš, slaids un lokans ķermenis ar īsām kājām un garu asti. Ķermeņa garums ir 30—36 cm, astes garums apmēram 24 cm. Ķepas ap spilventiņiem ir bez matojuma, tādēļ zebiekste ir ieguvusi savu otro nosaukumu. Malaizijas zebiekstes kažoka krāsa variē no sarkanbrūnas līdz gaišai, gandrīz baltai, galvas matojums ir daudz gaišāks kā ķermeņa magtojums, bieži galva ir balta. Kakls tumšāks par galvu, bet gaišāks par pašu ķermeni, kāju matojums ir vēl tumšāks. Aste divkrāsaina; puse astes vienā krāsā ar muguru, otra puse vienā krāsā ar kakla matojumu. Kažoka matojums ir garš un pūkains. Malaizijas zabiekstes foto var apskatīt šeit. Par zebieksti nav veikti novērojumi un nav zināmi tās ieradumi un uzvedība, bet tiek pieņemts, ka tie ir tāpat kā citām zebiekstēm. All-About-Ferrets.com - Malayan Weasel (Mustela nudipes) «Mustela nudipes (Malay Weasel, Malayan Weasel)». Arhivēts no oriģināla, laiks: 2010. gada 29. septembrī. Skatīts: 2010. gada 25. februārī. Malaizijas zebiekstes foto (cse.ffpri.affrc.go.jp)