Blīvā skābene (latīņu: Rumex confertus) skābeņu suga. Savvaļā tā ir sastopama Austrumeiropā. Latvijā tā ir uzskatāma par progresīvi adventīvu (ievazātu) suga, kura ir reti sastopama valsts ziemeļos un rietumos, taču citās daļās — salīdzinoši bieži, it sevišķi upju ielejās Viduslatvijā. Blīvā skābene ir daudzgadīgs, 60—150 cm garš lakstaugs. Stublājs ir stāvs, spēcīgs un zaro ziedkopā. Lapas ir iegareni olveidīgas, 15—25 cm garas un 6—12 cm platas, plātnes mala viļņaina, gals strups un pamats sirdsveidīgs. Apakšējo lapu kāts ir plātnes garumā vai garāks nekā plātne, augšējo — īsāks nekā plātne. Ziedkopa ir šaura un blīva. Apziednis ir zaļgans. Viena no iekšējām apziedņa lapām ar augonīti. Auglis ir plati sirdsveidīgs, visplatākais vidū. Zied jūlijā un augustā. «blīvā skābene - Rumex confertus Willd. - Augi - Latvijas daba». www.latvijasdaba.lv. Skatīts: 2022-03-23. Vikikrātuvē par šo tēmu ir pieejami multivides faili. Skatīt: Blīvā skābene. Encyclopædia of Life raksts (angliski)