Alfrēds Tadeuss Kreins Penivorts (angļu: Alfred Thaddeus Crane Pennyworth) ir tēls DC Comics publicētajos darbos, kino un televīzijas seriālos. Tēlu izveidoja Džerijs Robinsons, Bills Fingers un Bobs Keins. Penivorts pirmoreiz parādījās Betmena komiksa 16. numurā, kas iznāca 1943. gadā. Alfrēds Penivorts ir Brūsa Veina sulainis, kas palīdz savam darba devējam arī viņa Betmena slepenajā dzīvē. Mūsdienu interpretācijās Alfrēds pēc Brūsa vecāku nāves ir Veina aizbildnis. Viņš ir viens no nozīmīgākajiem tēliem Betmena stāstā. Alfrēdu Penivortu kino un televīzijā ir attēlojuši Alans Napjē, Īans Aberkrombijs, Šons Pertvī, Viljams Ostins, Maikls Gohs, Maikls Keins un Džeremijs Aironss. Vēl vairāki aktieri ir ieskaņojuši viņu dažādās animācijas filmās un seriālos. IMDb profils (angliski)