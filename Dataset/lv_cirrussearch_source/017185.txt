Mihails Grigorenko (krievu: Михаил Олегович Григоренко; dzimis 1994. gada 16. maijā) ir krievu hokejists, centra uzbrucējs. Pašlaik (2023) Grigorenko spēlē KHL kluba Maskavas CSKA (hokejs) rindās. 2010.—11. gada sezonu Grigorenko aizvadīja Krievijas Jaunatnes hokeja līgas kluba Maskavas "CSKA-Krasnaja Armija" sastāvā, taču tad pārcēlās uz Ziemeļameriku, pievienojoties QMJHL klubam Kvebekas "Remparts". "Remparts" rindās Grigorenko sāka arī 2012.—13. gada sezonu, taču, noslēdzoties NHL lokautam, uzbrucējs pievienojās Bufalo "Sabres" rindām, komandas sastāvā aizvadot 25 spēles. 2013.—14. gada sezonā "Sabres" sastāvā Grigorenko laukumā devās 18 spēlēs, pārējo sezonu dalot starp spēlēšanu QMJHL un AHL, taču 2014.—15. gada sezonu hokejists uzsāka Ročesteras "Americans" sastāvā. Sezonas gaitā gan 25 spēles Grigorenko aizvadīja "Sabres", taču pēc sezonas beigām tika aizmainīts uz Kolorādo "Avalanche". "Avalanche" sastāvā aizvadīja savu pirmo pilno sezonu NHL, 74 spēlēs gūstot 24 punktus. 2017. gada vasarā Grigorenko atgriezās Krievijā, noslēdzot līgumu ar KHL klubu Maskavas CSKA. 2019. gadā kopā ar CSKA izcīnīja Gagarina kausu, Grigorenko tiekot iekļautam arī līgas simboliskajā izlasē. 2020. gada vasarā Grigorenko noslēdza līgumu ar Kolumbusas "Blue Jackets", tādējādi atgriežoties NHL. Grigorenko izvēlējās atgriezties Krievijā kā ierobežotais brīvais aģents, 2021. gada 3. jūlijā parakstot trīs gadu līgumu ar savu bijušo klubu KHL Maskavas CSKA (hokejs). Krievijas hokeja izlases rindās spēlējis 2012. un 2013. gada Pasaules čempionātos junioriem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski) https://cska-hockey.ru/news/general/tsska_podpisal_kontrakt_s_mikhailom_grigorenko/