Šopu salāti jeb Bulgārijas salāti (bulgāru, maķedoniešu un serbu: Шопска салата; bosniešu un horvātu: Šopska salata; rumāņu: Salata bulgărească; čehu: Šopský salát; albāņu: Salat Shope; ungāru: Sopszka saláta) ir tradicionāli Bulgārijas aukstie salāti, kas ir populāri Balkānos un Centrāleiropā. Tie tiek gatavoti no tomātiem, gurķiem, sīpoliem vai sīpollokiem, svaigiem vai ceptiem pipariem, tradicionāla balta sālītā aitas siera un pētersīļiem. Dārzeņi parasti tiek sagriezti kubiciņos un apkaisīti ar sāli, tiek pievienota saulespuķu vai olīveļļa, reizēm arī etiķis. Etiķa pievienošana papildina tomātu skābeno garšu. Restorānos eļļa un etiķis tiek piedāvāti atsevišķi. Visbeidzot, dārzeņi tiek pārkaisīti ar biezu siera gabaliņu kārtu. Salāti bieži vien tiek patērēti kā uzkoda pie rakijas (vīnogu degvīna). Šopu salāti nosaukumu ieguvuši no šopu apdzīvotā reģiona. Tie ir Bulgārijas sociālisma ēras produkts un vienīgā lietošanā saglabājusies recepte no piecām vai sešām receptēm, kas tika radītas 1950. gadu beigās ar mērķi atstāt iespaidu uz tūristiem, kas apmeklēja valsti. Balkanturist vadošie pavāri radīja Dobrudžas, Maķedonijas, Trāķijas un vairākus citus salātus ar līdzīgiem nosaukumiem, kurus saistīja ar atšķirīgiem etnogrāfiskajiem reģioniem. Izrādījās, ka no šiem salātiem izdzīvoja tikai šopu salāti savas unikālās garšu kombinācijas dēļ. Šopu salāti uzvarēja 2014. gadā rīkotajā Eiropas Parlamenta konkursā "Eiropas garša". Salata bulgareasca Culinary Cultures of Europe: Identity Diversity And Dialogue, Stephen Mennell, Darra J. Goldstein, Kathrin Merkle, Fabio Parasecoli, Council of Europe, 2005, ISBN 9287157448, p. 101. Food Cultures of the World Encyclopedia, Ken Albala, ABC-CLIO, 2011, ISBN 0313376263, p. 67. Simple Treasures in Bulgaria, Martin Miller-Yianni, Martin Miller-Yianni, 2008, p. 11. «Arhivēta kopija». Arhivēts no oriģināla, laiks: 2012. gada 15. oktobrī. Skatīts: 2015. gada 9. aprīlī. «в-к "Монитор", Шопската салата забъркана в „Балкантурист”, Паулина Йоргова, 21.03.2012.». Arhivēts no oriģināla, laiks: 04.05.2014. Skatīts: 04.05.2014. Bulgāru tradicionālo šopu salātu slavas gājiens Eiropā (+recepte)