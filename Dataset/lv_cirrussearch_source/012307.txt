Dzērvjveidīgie, dzērvjveidīgo kārtas putni (Gruiformes) ir liela un mazāka auguma putni, kas izplatīti visā pasaulē. Kopumā ir 19 liela auguma dzērvjveidīgo putnu sugas un 170 mazāka auguma sugas, kas iedalītas 2 apakškartās. Pazīstamākie putni šajā kārtā ir dzērves un dumbrvistiņas. Gandrīz visi šīs kārtas putni vairāk vai mazāk ir saistīti ar ūdeņiem. Latvijā sastopamas 7 dzērvjveidīgo sugas, no kurām 4 iekļautas Latvijas Sarkanajā grāmatā. Tās ir dzērve (Grus grus), grieze (Crex crex), laucis (Fulica atra), ūdensvistiņa (Gallinula chloropus), mazais ormanītis (Porzana parva), ormanītis (Porzana porzana) un dumbrcālis (Rallus aquaticus). Dzērvjveidīgo putnu morfoloģija ir atšķirīga katrai no apakškārtām. Kopumā tie ir slaidi putni ar samērā garām un slaidām kājām, kakliem un knābjiem. Lai gan dumbrvistiņu apakškārtas (Ralli) putniem knābji un kakli ir proporcionāli īsāki, dažām sugām knābji ir pavisam īsi. Dzērvjveidīgo apakškārtas (Grui) putni riesta laikā izpilda dažādus sarežģītus rituālus un pulcējas lielos baros. Ligzda tiek būvēta uz zemes. Dzērvjveidīgo kārta (Gruiformes) Dumbrvistiņu apakškārta (Ralli) Cekulastu dzimta (Sarothruridae) Dumbrvistiņu dzimta (Rallidae) Laučgriežu dzimta (Heliornithidae) Dzērvju apakškārta (Grui) Aramu dzimta (Aramidae) Dzērvju dzimta (Gruidae) Taurētāju dzimta (Psophiidae) Dzērvjveidīgie (Gruiformes) «Dzērvju dzimta». Arhivēts no oriģināla, laiks: 2011. gada 5. jūnijā. Skatīts: 2018. gada 12. janvārī. «Dumbrvistiņu dzimta». Arhivēts no oriģināla, laiks: 2014. gada 6. oktobrī. Skatīts: 2018. gada 12. janvārī. «Animal Planet: Gruiformes». Arhivēts no oriģināla, laiks: 2012. gada 8. februārī. Skatīts: 2012. gada 14. februārī. World Bird List: Orders of Birds, 2017 Dzērvjveidīgo kārta ADW: Gruiformes