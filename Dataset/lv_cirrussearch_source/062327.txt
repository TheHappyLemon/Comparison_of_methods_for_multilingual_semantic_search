Žans Pjērs Melvils (franču: Jean-Pierre Melville, dzimis 1917. gada 20. oktobrī, miris 1973. gada 2. augustā), dzimis kā Žans Pjērs Grumbahs (Jean-Pierre Grumbach), bija franču kinorežisors un aktieris. Žans Pjērs Grumbahs piedzima 1917. gadā Parīzē. 1940. gadā, Otrā pasaules kara laikā, iesaistījies Francijas pretošanās kustībā, lai stātos pretī vācu nacistiem. Viņš pieņēma vārdu Žans Pjērs Melvils pēc sava iecienītākā rakstnieka Hermana Melvila vārda. Kad viņš atgriezās no kara, viņš lūdza licenci, lai kļūtu par direktora palīgu, taču saņēma atteikumu. Bez šī atbalsta viņš nolēma savas filmas režisēt ar saviem līdzekļiem un turpināja izmantot vārdu Melvils kā savu pseidonīmu. Viņš kļuva par neatkarīgo filmu veidotāju ar pašam savu studiju. Melvils kļuva pazīstams ar savām film noir filmām, kā "Okšķeris" (Le Doulos, 1962), "Samurajs" (1967) un "Sarkanais aplis" (1970), kur galvenās lomas atveidoja Alēns Delons (piedalījies vairākās Melvila filmās), Žans Pols Belmondo un Lino Ventura. Ietekmējies un amerikāņu kino, īpaši 30. un 40. gadu gangsteru filmām, viņš izmantoja tādus aksesuārus kā ieročus, mēteļus un platmales. Režisējis arī gansgsteru filmu "Spēlmanis Bobs" (Bob le flambeur, 1956) un Otrā pasaules kara drāmu "Ēnu armija" (1969). Melvila filmu veidošanas stils (viņš bija viens no pirmajiem franču režisoriem, kurš regulāri filmēja reālās vietās) lielā mērā ietekmēja franču jaunā viļņa attīstību. Attēlojis nelielu lomu pazīstamajā Žana Lika Godāra filmā "Līdz pēdējam elpas vilcienam" (1960). Melvils gāja bojā no insulta 1973. gada 2. augustā, 55 gadu vecumā. «Jean-Pierre Melville: Life and Work of a Groundbreaking Filmmaking Poet • Cinephilia & Beyond». Cinephilia & Beyond (en-US). 2019-10-19. Skatīts: 2022-06-18. Vikikrātuvē par šo tēmu ir pieejami multivides faili. Skatīt: Žans Pjērs Melvils. IMDb profils (angliski) AllMovie profils (angliski)