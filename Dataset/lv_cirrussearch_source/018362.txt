MeeGo bija Linux distributīvs, programmatūras platforma, kas paredzēta galvenokārt mobilajām un multimediju ierīcēm. Kopš 2010. gada to izstrādāja Nokia, bet vēlāk pārņēma Linux Foundation. 2011. gadā tā izstrāde pārtraukta, bet MeeGo iestrādes tika turpinātas projektā Mer un Sailfish OS. MeeGo veidots no uz Debian bāzēta Maemo un uz Fedora bāzēta Moblin. Tas izmanto RPM pakotņu pārvaldnieku. MeeGo bija viens no pirmajiem Linux distributīviem, kas izmantoja Btrfs kā noklusēto failu sistēmu. Oficiāli MeeGo izmanto Qt programmatūras ietvaru un grafisko lietotāja saskarni, bet var lietot arī uz GTK+ rakstītas lietojumprogrammatūru. 2010. gada februārī Nokia un Intel paziņoja, ka Nokia projekts Maemo tiks apvienots ar Intel Moblin operētājsistēmu, turpinoties projektā MeeGo. Intel vēlējās attīstīt MeeGo, jo Microsoft nonodrošināja procesora Intel Atom pilnīgu atbalstu operētājsistēmā Windows 7. MeeGo projektā iesaistījās arī Aminocom, Novell, kā arī AMD. 2011. gada februārī Nokia noslēdza vienošanās ar Microsoft par to, ka tās operētājsistēma Windows Phone kļūs par Nokia viedtālruņu primāro sistēmu. 2011. gada 21. jūnijā izlaists pirmais viedtālruņa modelis uz MeeGo bāzes — Nokia N9. Lenovo izlaida modeli IdeaPad S100 ar MeeGo. Lai arī Nokia pilnībā neatteicās no MeeGo, citu partneru interese noplaka. 2011. gada septembrī Linux Foundation paziņoja, ka MeeGo projekts netiks turpināts, tā vietā tiks attīstīta platforma Tizen sadarbībā ar Samsung Electronics un Intel. 2011. gada oktobrī no MeeGo atzarojās jauns projekts Mer, lai turpinātos kā pilnībā atvērts izstrādes projekts. 2012. gada jūlijā jaunizveidots Somijas viedtālruņu ražotājs Jolla paziņoja, ka sācis izstrādāt jaunu operētājsistēmu Sailfish OS, kas bāzēta uz Mer. «Nokia announces strategic partnership with Microsoft, will use WP7 as primary OS». TechIt.in. Arhivēts no oriģināla, laiks: 2013. gada 2. maijā. Skatīts: 2013. gada 18. martā. «MeeGo Reconstructed - a plan of action and direction for MeeGo». Arhivēts no oriģināla, laiks: 2013. gada 3. jūnijā. Skatīts: 2011. gada 11. decembrī. Jolla promises MeeGo will live on, plans new smartphone to reward the faithful Oficiālā vietne