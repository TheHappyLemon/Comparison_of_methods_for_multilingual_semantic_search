Pirna (vācu: Pirna) ir pilsēta Vācijā, Saksijas zemē, Saksijas Šveices - Austrumu Rūdu kalnu apriņķa centrs pie Vēzenicas upes ietekas Elbā uz dienvidaustrumiem no Drēzdenes. Pilsēta pirmoreiz rakstos minēta 1233. gadā un līdz 1405. gadam ietilpa Bohēmijā. 1639. gadā, Trīsdesmitgadu kara laikā, Pirnu ieņēma Zviedrijas karaspēks. 1756. gada septembrī - oktobrī Septiņgadu karā notika Pirnas aplenkums, kura rezultātā Prūsijas spēki guva pārliecinošu uzvaru pār sakšiem. 1811. gadā pie pilsētas, Zonnenšteinas pilī, nodibināja psihiatrisko slimnīcu, kurā no 1940. līdz 1942. gadam akcijas T4 ietvaros darbojās eitanāzijas centrs. Tika nogalināti apmēram 15 000 pacientu. 2002. gadā Pirna cieta Elbas plūdos. Pirnā atrodas Vācijas Federālā policijas reģionālā mītne, kas atbild par policijas darbu Saksijā, Saksijā-Anhaltē un Tīringenē. Pie pilsētas atrodas milzīgs 1937. gadā celtais ūdensprocedūru parks (Geibeltbad Pirna). Pirna ir dominikāņu mūka Johana Tecela (Johann Tetzel, 1465-1519) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Pirna. Geibeltbad Pirna Mākslas projekts, veltīts Zonnešteinas eitanāzijas centram