Hadži Murats (avāru: XIажи Мурад, ap 1816. gadu — 1852. gada 5. maijs) bija viens no Dagestānas un Čečenijas kalniešu līderiem cīņās pret minēto reģiona iekļaušanu Krievijas impērijā. Avāru nacionālais varonis. Hadži Murats jau bērnībā lasīja Korānu. Viņš varēja lasīt un rakstīt tikai avāru valodā, citas valodas nezināja. Mīlēja zirgus un ieročus. No 1834. līdz 1836. gadam Murats bija Avāru hanistes valdnieks. No 1836. līdz 1851. gadam bijis viens no imama Šamila līdzgaitniekiem cīņās par reģiona neatkarību. Viņa vadībā kaukāziešu karaspēks vairākkārt sakāva krievu karaspēku. 1851. gadā Murats pārgāja krievu pusē, kam par iemeslu kalpoja nesaskaņas ar Šamilu par pārvaldes un militārajiem jautājumiem. Jau nākamajā gadā nošauts, bēgot no krievu karaspēka. Vikikrātuvē par šo tēmu ir pieejami multivides faili. Skatīt: Hadži Murats. Encyclopædia Britannica raksts (angliski) Krievijas Lielās enciklopēdijas raksts (krieviski)