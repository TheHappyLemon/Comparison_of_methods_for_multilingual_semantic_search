Korķskābe (suberīnskābe, oktāndiskābe, 1,6-heksāndikarbonskābe, HOOC–(CH2)6–COOH) pieder pie piesātinātajām divvērtīgajām karbonskābēm. Korķskābes sāļus un esterus sauc par suberātiem (latīņu: suber - korķis). Korķskābe ir kristāliska viela (bezkrāsaini adatveida kristāli), kas pavisam nedaudz šķīst ūdenī. Var iegūt no korķa ozola mizas (korķa), apstrādājot to ar slāpekļskābi (no tā cēlies korķskābes nosaukums). Sintētiski var iegūt no glutārskābes monoestera kālija sāls, tā šķīdumu elektrolizējot.