Bleach (japāņu: ブリーチ, Burīchi) ir Tite Kubo veidota manga sērija. Tā seko pusaudža Ičigo Kurosaki piedzīvojumiem, kurš no Šinigami (nāves iemiesojums) saņem pārcilvēcīgas spējas. Viņa jaunās spējas ļauj viņam aizsargāt cilvēkus no ļaunajiem gariem un pavadīt dvēseles pēcnāves dzīvē, kā arī virzīt viņu ceļojumos uz dažādām spokainajām eksistences jomām. Bleach publicēja izdevniecība Shueisha savā shōnen (puišu) mangu žurnālā Weekly Shōnen Jump no 2001. gada augusta līdz 2016. gada augustam, un to apkopoja 74 tankobonu izdevumos. Manga radīja savu mediju franšīzi, kurā ietilpst anime televīzijas seriāls, kura adaptāciju no 2004. līdz 2012. gadam veidoja Tokijas studija Pierrot, divas OVA sērijas, četras pilnmetrāžas animācijas filmas, desmit muzikālie iestudējumi un vairākas videospēles, kā arī daudz ar Bleach saistītu preču tirdzniecība. 2018. gada Japānas izdoto spēlfilmas adaptāciju producēja Warner Bros.. Animācijas seriāla turpinājuma pirmizrāde notika 2022. gadā. 2005. gadā Bleach saņēma 50. Shogakukan Manga balvu shōnen kategorijā. Uz 2022. gadu pasaulē jau bija izdoti vairāk nekā 130 miljoni tankobonu izdevumu, padarot to par vienu no vēsturiski visvairāk pārdotajām mangām. BLEACH 千年血戦篇：キービジュアルに護廷十三隊の隊長陣、星十字騎士団集結 PVでユーハバッハのせりふも. Mantan Web (japāņu). 2022. gada 3. jūlijs. Arhivēts no oriģināla, laiks: 2022. gada 3. jūlijs. Skatīts: 2022. gada 3. jūlijs. Vikikrātuvē par šo tēmu ir pieejami multivides faili. Skatīt: Bleach. Oficiālā tīmekļa vietne (japāniski) Anime News Network mangas profils (angliski) Anime News Network animes profils (angliski)