Liļa Budžurova (Krimas tatāru: Lilâ Rustem qızı Bucurova, ukraiņu: Ліля Рустемівна Буджурова, dzimusi 1958. gada 1. novembrī) ir Krimas tatāru dzejniece un žurnāliste. Liļa Budžurova dzimusi 1958. gada 1. novembrī uzbeku pilsētā Anrenā. 1979. gadā beigusi Taškentas apgabala pedagoģiskā institūta filoloģijas fakultāti. No 1979. līdz 1991. gadam strādājusi institūtā par krievu un ārzemju literatūras pasniedzēju. 1989. gadā publicējusi savu pirmo dzejoļu krājumu "Nenopirktā biļete", pēc tam — krājumu "Kad mēs atgriezīsimies". 1991. gadā atgriezusies Krimā, no kurienes 1944. gadā tika deportēta viņas ģimene. No 1991. gada 1997. gadam strādājusi par Krimas tatāru laikraksta Avdet (Atgriešanās) galveno redaktori. Pēc viņas vārdiem, no šī darba atbrīvota medžlisa vadības kritikas dēļ. Paralēli darbam laikrakstā no 1991. līdz 2011. gadam strādājusi Valsts televīzijas un radio kompānijā, vispirms par Krimas tatāru redakcijas redaktori, pēc tam par kompānijas vadošo redaktori — vadījusi programmas "Ana-Jurt" (Dzimtene), "Bīstamā zona", "Galvenais redaktors". No 1995. līdz 2005. gadam — arī telekanāla "STB" (СТБ) korespondenti (programma "Logi"). Daudzus gadus bijusi ar aģentūru France Press, Internews, Экспресс-хроника korespondente un daudzu Ukrainas laikrakstu, tai skaita interneta avīzes Украинская правда žurnāliste. No 2004. līdz 2014. gadam laikraksta Первая Крымская galvenā redaktore. No 1997. gada Krimas brīvo žurnālistu asociācijas priekšsēdētāja. No 2012. gada telekanāla "ATR" ģenerālā direktora vietniece par informācijas politiku, politiski sociālā televīzijas šova "Gravitācija" autore. Atstāja šo amatu sakarā ar telekanāla slēgšanu 2015. gada 1. aprīlī. No 2015. gada augusta studijas QaraDeniz production direktora vietniece. Viena no gadskārtējā bērnu talantu konkursa Сanlı ses organizatoriem. 2016. gadā kļuvusi par vienu no sabiedriskās kustības Бизим балалар (Mūsu bērni), kas atbalsta Krimā notiesāto tatāru bērnus, dibinātājām. 1991. gadā Budžurava divreiz tika ievēlēta Krimas tatāru medžlisā, no 1994. līdz 1998. gadam Krimas Autonomās republikas Augstākās padomes deputāte. 2015. gada 2. novembrī viņa paziņoja, ka viņas mājā veikta kratīšana. Ismaila Gasprinska prēmija (1992) par diviem izdotajiem dzejoļu krājumiem un publicēto rakstu sēriju; Vasila Stusa starptautiskā prēmija (2001). «Буджурова Лиля Рустемовна». Известные люди юга России (krievu). vipstav.ru. Arhivēts no oriģināla, laiks: 2019-09-17. Skatīts: 2018-04-24. «Лиля Буджурова: Правда стоит сломанных рук» (krievu). milli-firka.org. 2011-03-25. Skatīts: 2018-04-24. «ЛИЛЯ БУДЖУРОВА: НАШ НАРОД ПЕРЕЖИЛ СТАЛИНА, ПЕРЕЖИВЕТ И НЫНЕШНИЕ ПРОБЛЕМЫ» (krievu). Крым политический. 2015-04-01. Skatīts: 2018-04-24. «В КРЫМУ БУДЖУРОВУ УГРОЖАЮТ ПРИВЛЕЧЬ К ОТВЕТСТВЕННОСТИ ЗА ПРИЗЫВ ПОМОЧЬ ДЕТЯМ АРЕСТОВАННЫХ КРЫМСКИХ ТАТАР» (krievu). Крым политический. 2017-01-21. Skatīts: 2018-04-24. «Лиля Буджурова: не пугайте автоматами мою семью и мой народ» (krievu). Крым.Реалии. 2015-11-02. Skatīts: 2018-04-24. «Krievijas policija veic reidus Krimas tatāru telekanāla birojos». Delfi. 2015-11-02. Skatīts: 2018-04-24. «ЛИЛЯ БУДЖУРОВА: «КАЖДЫЙ ИЗ НАС ОДНАЖДЫ СПРАШИВАЕТ СЕБЯ, КТО Я: ЖУРНАЛИСТ ИЛИ ЧЕЛОВЕК ИЗ ОБСЛУГИ?»» (krievu). pravda.ru. 2001-11-29. Skatīts: 2018-04-24. «БУДЖУРОВА ЛИЛЯ РУСТЕМОВНА — ДОСЬЕ» (krievu). Крым политический. Skatīts: 2018-04-24.