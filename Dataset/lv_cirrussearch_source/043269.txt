Verns Džejs Trojers (angļu: Vernon Jay Troyer; dzimis 1969. gada 1. janvārī, miris 2018. gada 21. aprīlī) bija amerikāņu komiķis un aktieris. Vislabāk pazīstams ar Mini Me lomu filmās par Ostinu Pauersu. Viņš bija pundurauguma cilvēks, kura augums bija 81 cm. Aktiera karjeru uzsāka kā bērna lomas dublieris filmā "Mazulis brīvsolī" (Baby's Day Out, 1994). Sekoja nelielas lomas filmās, starp tām arī "Vīri melnā (1997). Pēc tam viņu ieteica režisoram Džejam Roučam, kas meklēja maza auguma cilvēku lomai filmā "Ostins Pauerss: Spiegs, kurš mani iz..." (Austin Powers: The Spy Who Shagged Me, 1999). Režisors novērtēja Trojera aktiera iespējas un pārrakstīja scenāriju, lai Mini Me loma būtu nozīmīgāka. Trojers kļuva pazīstams ar šo lomu. Pēc trim gadiem tika uzņemts filmas turpinājums "Ostins Pauerss un Zelta loceklis" (Austin Powers in Goldmember, 2002). Trojers piedalījies 59 filmās un TV seriālos. No tām pazīstamākās ir "Harijs Poters un Filozofu akmens" (2001), "Mīlas guru" (2008), "Doktora Parnasa iedomu pasaule" (The Imaginarium of Doctor Parnassus, 2009). Trojers nomira 2018. gada 21. aprīlī, 49 gadu vecumā. Par nāves cēloni tika minēta saindēšanās ar alkoholu, tomēr vēlāk par cēloni tika atzīta pašnāvība. «Mini-Me: From stunt double to popular clone». CNN. «Verne Troyer's death ruled as suicide». The Guardian. Vikikrātuvē par šo tēmu ir pieejami multivides faili. Skatīt: Verns Trojers. Oficiālā tīmekļa vietne IMDb profils (angliski) AllMovie profils (angliski) Verne Troyer biography Tribute (angliski)