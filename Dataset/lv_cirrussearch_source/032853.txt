Heksāns (CH3(CH2)4CH3) pieder pie piesātinātajiem ogļūdeņražiem - alkāniem. Heksāns normālos apstākļos ir viegls, bezkrāsains, gaistošs šķidrums. Lieto kā inertu, nepolāru šķīdinātāju. Iegūst no naftas vieglajām frakcijām. Heksānam ir pieci izomēri: n-heksāns CH3CH2CH2CH2CH2CH3, lineāra ķēde no sešiem oglekļa atomiem. 2-metilpentāns (izoheksāns), CH3CH(CH3)CH2CH2CH3, ķēde no pieciem oglekļa atomiem ar metila atzarojumu no otrā atoma. 3-metilpentāns, CH3CH2CH(CH3)CH2CH3, ķēde no pieciem oglekļa atomiem ar metila atzarojumu no trešā atoma. 2,3-dimetilbutāns, CH3CH(CH3)CH(CH3)CH3, ķēde no četriem oglekļa atomiem ar metila atzarojumiem no otrā un trešā atoma. 2,2-dimetilbutāns, CH3C(CH3)2CH2CH3, ķēde no četriem oglekļa atomiem ar diviem metila atzarojumiem no otrā atoma. Vikikrātuvē par šo tēmu ir pieejami multivides faili. Skatīt: Heksāns. Encyclopædia Britannica raksts (angliski) Krievijas Lielās enciklopēdijas raksts (krieviski)