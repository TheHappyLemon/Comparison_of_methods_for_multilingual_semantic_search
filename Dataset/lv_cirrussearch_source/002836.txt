Kriss Čelioss (angļu: Chris Chelios; dzimis 1962. gada 25. janvārī Čikāgā) ir bijušais amerikāņu hokejists, aizsargs, ASV hokeja izlases dalībnieks. Karjeras laikā Čelioss aizvadījis 1651 spēles Nacionālās hokeja līgas klubos Monreālas "Canadiens", Čikāgas "Blackhawks", Detroitas "Red Wings" un Atlantas "Thrashers". 2013. gadā iekļauts Hokeja slavas zālē. Čelioss ir trīskārtējs Stenlija kausa ieguvējis, trīs reizes kā NHL labākais aizsargs ieguvis Džeimsa Norisa balvu. 1981. gada NHL draftā viņu izraudzījās Monreālas "Canadiens" ar kopējo 40. kārtas numuru. Čelioss ir pārstāvējis ASV hokeja izlasi dažādu līmeņu turnīros, 2002. gada olimpisko spēļu sudraba medaļas laureāts. Karjeras noslēgumā Čeliosam bija divvirzienu līgums ar NHL klubu Atlantas "Trashers", bet lielāko daļu 2009.-2010. gada sezonas viņš pavadīja AHL klubā Čikāgas "Wolves", kur viņa maiņas partneris bija Arturs Kulda. Tā bija pēdējā profesionālā sezona Čeliosa karjerā, un 48 gadu vecumā viņš bija vecākais spēlētājs gan AHL, gan NHL (kur bija otrais vecākais laukumā izgājušais spēlētājs līgas vēsturē). Eliteprospects profils (angliski) NHL.com profils (angliski) The Internet Hockey Database profils (angliski)