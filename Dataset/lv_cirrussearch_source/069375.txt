Tablasa (Tablas) ir sala Filipīnu arhipelāgā. Administratīvi ietilpst Mimaropas reģiona Romblonas provincē, administratīvi dalās deviņās municipalitātēs, no kurām lielākā ir Odiongana. Apdzīvo galvenokārt onhani salas dienviddaļā, romblonieši ziemeļaustrumos un asi ziemeļrietumos. Pirms spāņu kolonizācijas sala bija zināma kā Osigana (Osigan). Izvietojusies arhipelāga vidusdaļā Sibujanas jūrā. Rietumos Tablasas šaurums to šķir no Negrosas salas. Krasti roboti, vairāki līči un pussalas, piekrastē vairākas mazākas saliņas. Sala vulkāniskas izcelsmes, kalnaina, augstākā virsotne ir Pajaopao 665 m vjl salas ziemeļu galā. Valda subekvatoriāls musonu klimats. Vikikrātuvē par šo tēmu ir pieejami multivides faili. Skatīt: Tablasa.