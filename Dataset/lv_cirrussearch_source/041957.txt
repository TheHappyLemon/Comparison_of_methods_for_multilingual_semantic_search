Ieva Lešinska (Ieva Lešinska-Geibere, dzimusi 1958. gada 2. jūlijā Rīgā) ir tulkotāja un publiciste. I. Lešinska uzaugusi Rīgā, Padomju Latvijas kultūras un drošības iestāžu darbinieka, dubultaģenta Imanta Lešinska ģimenē. Studējusi Latvijas Valsts Universitātē. 1978. kopā ar tēvu pārcēlusies uz ASV un saņēmusi politisko patvērumu. Studējusi Ohaio štata universitātē un Kolorado Universitātē. 1987. gadā pārcēlusies uz Zviedriju. Stokholmas Universitātē ieguvusi maģistra grādu baltu filoloģijā. 1991. gadā atgriezusies Latvijā. No 1993. gada strādājusi žurnālā "Rīgas Laiks", bijusi tulkotāja Latvijas Bankā. I. Lešinskas raksti, esejas un intervijas publicētas žurnālos "Rīgas Laiks", "Baltic Outlook", "Karogs", "Avots", "Ir", "Latvju Teksti", "Domuzīme", interneta žurnālos "Punctum" un "Satori", laikrakstos "Diena" un "Nakts". Oriģināldzeja publicēta periodikā un krājumos "Blīvā upe" (1998), "Plīvurdeja un bezdibenis" (2000), "Dzejas diena" (2000). No angļu valodas atdzejojusi T. S. Eliota darbus, kā arī Dilana Tomasa, D. H. Lorensa un citu angļu un amerikāņu modernisma dzejnieku darbus. Sastādījusi tēva Imanta Lešinska grāmatu "Starp divām pasaulēm: "Kalpības gadi" un citi raksti" (2017). Latvijas Rakstnieku savienības biedre (2004). T. S. Eliota dzejas izlase 2023. gadā nominēta Literatūras gada balvai kā gada labākā atdzejas grāmata, I. Lešinska togad saņēmusi arī speciālo balvu par E. Veidenbauma dzejas izlases atdzejošanu angļu valodā. Uldis Bērziņš. An Ordinary Stone (dzejas cikls "Parasts akmens" O. Feldberga katalogā). Rīga, 1992. Māris Čaklais. "Ten Love Songs to Riga" (grāmatā Desmit mīlas dziesmas Rīgai). Rīga: Pētergailis, 2000. Six Latvian Poets [A. Auziņa, I. Balode, A. Krivade, M. Pujāts, M. Salējs, K. Vērdiņš]. Todmorden: Arc Publications, 2011. Kārlis Vērdiņš. Come to Me. Todmorden: Arc Publications, 2015. Aleksandrs Čaks. Touched by Eternity. Rīga: Jumava, 2017. Pauls Bankovskis. 18. Vagabond Voices, 2017. Inga Gaile. 30 Questions People Don't Ask. Warrensburg, MO: Pleiades Press, 2018. Aleksandrs Čaks. Selected Poems. Bristol: Shearsman Books, 2019. Eduards Veidenbaums. Poems. Rīga: Neputns, 2022. T. S. Eliots. Dzejas izlase [kopā ar V. Belševicu un K. Vērdiņu]. Rīga: Neputns, 2022. Terēze Anne Faulere. Z – romāns par Zeldu Ficdžeraldu. Rīga: Zvaigzne ABC, 2016. Džeimss Breslins. Marks Rotko: biogrāfija. Rīga: Jumava, 2014. Miks Koljers. Ceturtais lielākais Latvijā. Rīga: Mansards, 2014. Timotijs Snaiders. Asinszemes. Rīga: Jumava, 2013. Tonija Morisone. Žēlastība. Rīga: Zvaigzne ABC, 2012. Džons Kornvels. Pāvests ziemā. Rīga: Atēna, 2008. Tonija Morisone. Mīļotā. Rīga: Zvaigzne ABC, 2006. Džhumpa Lāhirī. Vārdabrālis. Rīga: Atēna, 2005. Džons Ērvings. Sidra nama likumi. Rīga: Jumava, 2004. Deivids Lodžs. Mazā pasaule. Rīga: Jāņa Rozes apgāds, 2003. Brets Īstons Eliss. Amerikāņu psihs. Rīga: Jumava, 2003. Modris Ekšteins. Ceļā kopš rītausmas. Rīga: Atēna, 2002. «Rakstnieciba.lv - Ieva Lešinska-Geibere». Arhivēts no oriģināla, laiks: 2018. gada 3. martā. Skatīts: 2018. gada 4. martā. Arhivēts 2018. gada 3. martā, Wayback Machine vietnē. LRSP - Ieva Lešinska