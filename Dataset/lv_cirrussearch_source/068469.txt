Centrālparks (angļu: Central Park) ir parks, kas atrodas Ņujorkā, Ņujorkas štatā, ASV, un ir viens no lielākajiem un pazīstamākajiem parkiem pasaulē. Parks atrodas Manhatanā starp 110. un 59. ielu, un Piekto un Astoto avēniju, tādējādi, no putna lidojuma skatoties, tas izskatās pēc taisnstūra. Garākās malas garums ir 4 kilometri, savukārt sānu malu garumi ir 800 metri. Centrālparks aizņem 3,2 km² lielu teritoriju. Parku uztur kārtībā Centrālparka dabas aizsardzības komiteja (angļu: Central Park Conservancy), privāta, nekomerciāla organizācija, kura ir noslēgusi līgumu ar Ņujorkas pilsētas Parku un atpūtas vietu departamentu (angļu: Department of Parks and Recreation). Parka gada budžets ir ap 65 miljoniem ASV dolāru. Pēc 2013. gada datiem parku gada laikā apmeklē aptuveni 40 miljoni cilvēku, tas ir visvairāk apmeklētais parks ASV. 1962. gadā parks iekļauts Nacionālo vēstures pieminekļu sarakstā. Centrālparks ir redzams daudzās filmās un šovos, kas to ir padarījis par slavenāko parku pasaulē. Centrālparka dienvidu daļā atrodas Centrālparka Zooloģiskais dārzs. «World's Most-Visited Tourist Attractions». Travel + Leisure by various contributors. October 2011. Skatīts: 2012-01-13. «No. 2 Central Park, New York City». Travel + Leisure. October 2011. Skatīts: 2012-01-13. «America's Most Visited City Parks» (PDF). The Trust for Public Land. June 2006. Arhivēts no oriģināla, laiks: 2009-06-18. Skatīts: 2006-07-11. Atsaucē izmantots novecojis parametrs |month=