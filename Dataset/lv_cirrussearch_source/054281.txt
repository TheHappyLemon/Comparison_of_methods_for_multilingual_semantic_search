110 metru barjerskrējiens vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Tā bija īsākā no barjerskrējiena distancēm šajās olimpiskajās spēlēs. Sacensības notika 1900. gada 14. jūlijā, Kruakatelānā, Buloņas meža teritorijā. Tajās startēja 9 sportisti no trim valstīm. Vairāk kā puse no visiem sportistiem bija no ASV. Sacensības bija sadalītas vairākās kārtās. Pirmā kārta bija kvalifikācijas pusfināli, kurā tika aizvadīti trīs skrējieni. No katra priekšskrējiena labākais sportists kvalificējās finālam, bet otrās un trešās vietas ieguvēji veica atkārtotos skrējienus. Kopumā tika aizvadīti divi atkātotie skrējieni, kurā katrā startēja pa trim sportistiem. No katra šī skrējiena labākais sportists kvalificējās fināla skrējiena. Fināla skrējiens tika aizvadīts tajā pašā dienā, kad kvalifikācijas un atkārtotie skrējieni un tajā startēja pieci sportisti. 110 metru barjerskrējiens bija viens no piecām vieglatlētikas disciplīnām, kur olimpiskās medaļas ieguva tikai ASV sportisti. Zelta medaļu, ar rezultātu 15.4 sekundes, ieguva Alvins Krencleins. Sudraba medaļu, ar rezultātu 15.5 sekundes ieguva Džons Maklīns, bet bronzas medaļu ieguva Frederiks Molonijs. Viņa rezultāts bija 15.6 sekundes. Pirmo reizi šajā disciplīnā bija pārstāvēta Indija. Sacensību laikā amerikānis Alvins Krencleins divas reizes, laboja olimpisko rekordu šajā disciplīnā. Sacensībām noslēdzoties jaunais olimpiskais rekords šajā disciplīnā bija 15.4 sekundes. 1. pusfināls 2. pusfināls 3. pusfināls 1. skrējiens 2. skrējiens Pamatraksts: Vieglatlēti 1900. gada vasaras olimpiskajās spēlēs 110 metru barjerskrējiena sacensībās startēja 8 sportisti no 3 valstīm. Indija pirmo reizi startēja šajā disciplīnā. Iekavās norādīts startējošo sportistu skaits no attiecīgās valsts.  ASV (5)  Francija (3)  Indija (1) «Athletics at the 1900 Paris Summer Games: Men's 110 metres Hurdles». Sports Reference. Arhivēts no oriģināla, laiks: 2020. gada 27. septembris. Skatīts: 2020. gada 27. septembris. «Paris 1900 Athletics — 110m hurdles men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 110 metru barjerskrējiens vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 110 metru barjerskrējiens vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 110 metru barjerskrējiens vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.