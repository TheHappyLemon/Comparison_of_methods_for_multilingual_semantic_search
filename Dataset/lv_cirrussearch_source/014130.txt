One Direction, zināma arī kā 1D, ir britu/īru puišu grupa no Apvienotās Karalistes galvaspilsētas Londonas. Grupa tika izveidota 2010. gadā, tās sastāvā bija Nials Horans (Niall Horan), Liams Peins (Liam Payne), Harijs Stailss (Harry Styles), Luiss Tomlinsons (Louis Tomlinson) un Zeins Maliks (Zayn Malik). Grupa tika dibināta, lai 2010. gadā startētu Apvienotās Karalistes TV šova "X Faktors" septītajā sezonā. Grupa šovā ierindojās trešajā vietā. Pēc konkursa tā parakstīja līgumu ar Saimona Kauela ierakstu kompāniju Syco Music un Ziemeļamerikā — ar Columbia Records. 2011. gada novembrī One Direction izdeva debijas albumu Up All Night. 2012. gadā tas debitēja pirmajā vietā ASV Billboard 200 topā, tādējādi tā kļuva par pirmo Apvienotās Karalistes grupu, kuras debijas albums debitē pirmajā vietā ASV topā. 2012. gadā singls What Makes You Beautiful ieguva BRIT balvu kā labākais britu singls. 2012. gadā grupa izdeva savu otro albumu Take Me Home. Abi albumi uzstādīja jaunus rekordus, ierindojās lielāko valstu topu pirmajās vietās. Saskaņā ar grupas menedžmenta uzņēmuma Modest! Management datiem, grupas albumi ir tikuši pārdoti 8 miljonos kopiju, savukārt singli — 14 miljonos. Billboard žurnāls grupu nosauca par 2012. gada "labākajiem jaunajiem māksliniekiem", savukārt ziņu mājaslapa The Huffington Post 2012. gadu nosauca par "One Direction gadu". 2015. gada martā Maliks pameta grupu, lai pievērstos solokarjerai. Grupa turpināja uzstāties četru dalībnieku sastāvā. Bet 2016. gada janvārī grupa uz nenoteiktu laiku pārtrauca uzstāties kopā, ļaujot visiem dalībniekiem īstenot citus projektus. Tomēr grupas dalībnieki izteikuši pārliecību, ka grupa kādreiz vēl varētu apvienoties un atsākt savu darbību. Studijas albumi Up All Night (2011) Take Me Home (2012) Midnight Memories (2013) Four (2014) Made In The A.M. (2015) Cara Lee. «Simon Cowell snaps up Cher, Rebecca and One Direction | The Sun |Showbiz|TV|X Factor». The Sun (London), 2010. gada 15. decembris. Arhivēts no oriģināla, laiks: 2011-11-21. Skatīts: 2011-08-23. «One Direction sign US record deal with Adele label Columbia – Music News». Digital Spy. 2011. gada 22. novembris. Arhivēts no oriģināla, laiks: 2012-01-25. Skatīts: 2012-01-14. «One Direction make history as first UK group to hit No.1 spot in the US album charts with debut». Sarah Fitzmaurice (London : Daily Mail UK). 2012. gada 22. marts. Arhivēts no oriģināla, laiks: 2012. gada 21. martā. Skatīts: 2012. gada 22. marts. Keith Caulfield. «One Direction Makes History With No. 1 Debut on Billboard 200». Billboard, 2012. gada 20. marts. Skatīts: 2012. gada 21. marts. One Direction Win Best British Single At BRIT Awards 2012 Capital FM. Retrieved 15 March 2012 «One Direction — Modest! Management». United Kingdom : Modest! Management. 2013. gada 1. februāris. Arhivēts no oriģināla, laiks: 2013. gada 2. maijā. Skatīts: 2013. gada 1. februāris. Andrew Hampp. «One Direction: Q&As With Billboard's Top New Artist of 2012». Billboard (Prometheus Global Media), 2012. gada 14. decembris. Skatīts: 2012. gada 14. decembris. Maureen Elinzano. «2012: The Year of One Direction». The Huffington Post (TheHuffingtonPost, Inc.), 2012. gada 24. augusts. Skatīts: 2012. gada 8. septembris. «Zayn Malik leaving One Direction». CNN Entertainment. George Simpson. «One Direction REUNION: Niall Horan opens up on WHEN iconic boyband will get back together», 2017. gada 4. maijs. Chloe Melas. «Niall Horan: One Direction reunion is 'definitely' happening». Vikikrātuvē par šo tēmu ir pieejami multivides faili. Skatīt: One Direction. Encyclopædia Britannica raksts (angliski) Oficiālā tīmekļa vietne Twitter profils Facebook profils Instagram profils