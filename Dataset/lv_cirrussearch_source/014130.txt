Šis raksts ir par Austrālijas peldētāju. Par citām jēdziena Ilze Konrāde nozīmēm skatīt nozīmju atdalīšanas lapu. Ilze Konrade (dzimusi 1944. gada 29. martā Rīgā) ir latviešu izcelsmes bijusī Austrālijas peldētāja (pazīstama kā Ilsa Konrads). Arī viņas brālis Jānis Konrads bija peldētājs, vairāku Olimpisko medaļu laureāts, labojis 26 pasaules rekordus. Dzimusi 1944. gadā Rīgā zobu tehniķa Jāņa Konrada un ārstes Elzas Konrades ģimenē, 1944. gada augustā kopā ar ģimeni devās bēgļu gaitās uz Eslingeni Vācijā, bet pēc tam uz Austrāliju. Kopā ar brāli Jāni Konradu apmeklēja Rivsbijas priekšpilsētas pamatskolu. Piedalījās 1960. gada vasaras olimpiskajās spēlēs un Austrālijas izlases sastāvā 4x100 m brīvā stila stafetē izcīnīja sudraba medaļu (peldēja otro posmu). Tāpat piedalījās 4x100 m stafetē priekšsacīkstēs (4. vieta), savukārt finālā Austrālijas komanda izcīnīja sudraba medaļu (pati I. Konrade to nesaņēma). Vēl viņa izcīnīja 4. vietu 400 m brīvajā stilā un 9. vietu 100 m brīvajā stilā. I. Konrade 15 reizes laboja pasaules rekordus brīvajā stilā, sešas no tām — klasiskajās distancēs. Vairākas reizes uzvarēja Austrālijas čempionātā, bija 1958. gada Britu impērijas un Nāciju Sadraudzības spēļu čempione 440 jardu brīvā stila distancē. 1958. gadā starptautiskā aptaujā tika atzīta par gada devīto labāko sportisti pasaulē. 1971. gadā viņu uzņēma Starptautiskajā peldēšanas slavas zālē. Rīgā dzimušais leģendārais peldētājs Konrāds pārdos savas medaļas, tvnet.lv About John Konrads Arhivēts 2011. gada 22. augustā, Wayback Machine vietnē., johnkonrads.com.au «Rīgā dzimušais leģendārais peldētājs Konrads pārdos savas medaļas». Kasjauns.lv. Arhivēts no oriģināla, laiks: 2016. gada 4. martā. Skatīts: 2012. gada 16. februārī. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 14.—17. lpp. ISBN 978-9984-827-07-0. «Ilsa Konrads - Swimming». Sahof.org.au. Arhivēts no oriģināla, laiks: 2012. gada 21. martā. Skatīts: 2012. gada 6. jūnijā. Vikikrātuvē par šo tēmu ir pieejami multivides faili. Skatīt: Ilze Konrade. Olympedia profils (angliski) LOK profils