Katru futbola spēli kontrolē tiesnesis, kuram ir visas pilnvaras realizēt spēles noteikumu ievērošanu saistībā ar spēli. Tiesnesis ir vienīgā persona futbola laukumā, kuram ir tiesības lemt, lēmumi jāpieņem saskaņā ar spēles noteikumiem, balstoties uz tiesneša maksimālajām spējām, un tiem jāpamatojas uz tiesneša viedokli, kuram ir rīcības brīvība pieņemt atbilstošus lēmumus spēles noteikumu pieļautajos ietvaros. Tiesneša lēmumi par spēles faktiem ir galīgi. Futbola maču apkalpo trīs tiesneši — galvenais tiesnesis un tiesneša asistenti. Tiesneša asistenta pienākums ir fiksēt un signalizēt galvenajam tiesnesim, kad bumba ir atstājusi spēles laukumu, par aizmugures stāvokļa pārkāpumu un citiem pārkāpumiem, kas ir palikuši ārpus galvenā tiesneša redzesloka, tiesneša asistenta lēmumi nav galīgie, asistents tos ziņo galvenajam tiesnesim, kurš pieņem galalēmumu. Augstāka līmeņa spēlēs tiesnesim asistē arī ceturtais tiesnesis un tiesneša videoasistents. Starptautiskā Futbola asociācijas valde (IFAB) nosaka futbola spēles noteikumus, pēc kuriem tiesnesis un viņa asistenti apkalpo futbola spēli. Latvijā atbildīgā organizācija par tiesnešiem ir Latvijas Futbola federācija (LFF). Tiesnesis: realizē spēles noteikumus; kontrolē spēli sadarbībā ar citām oficiālajām personām; pilda laika ņēmēja pienākumus; pieraksta spēles notikumus un iesniedz ziņojumu par spēli attiecīgām institūcijām, iekļaujot informāciju par disciplinārsankcijām un jebkādiem citiem incidentiem, kas notikuši pirms spēles, tās laikā vai pēc tās; uzrauga un/vai norāda spēles atsākšanu. Tiesnesim ir jābūt šādam ekipējumam: svilpe pulkstenis sarkanā un dzeltenā kartīte piezīmju grāmatiņa (vai cits līdzeklis spēles notikumu fiksēšanai). Tiesnešiem var būt atļauts izmantot: ekipējumu saziņai ar tiesnešu asistentiem — karogus ar vibrācijas vai skaņas signālu, austiņas u.tml. fiziskās sagatavotības monitoringa ekipējumu. krekls šorti getras futbola apavi vai apavi skriešanai Futbols ir mērojis ļoti garu ceļu, kopš tajā tika ieviesti pirmie noteikumi, kad 1863. gadā Londonā (Freemasons' Tavern) vairāku angļu futbola klubu pārstāvji kopā uzrakstīja pirmos futbola noteikumus. Svilpi pirmo reizi tiesnesis izmantoja 1878. gadā, taču tajā laikā tiesneša kā oficiālas personas spēles laukumā nebija. 1891. gadā, paaugstinoties futbolistu konkurētspējai, pirmo reizi noteikumos tika iekļauts tiesnesis kā oficiāla persona uz laukuma ar tiesībām fiksēt pārkāpumus un noraidīt spēlētājus. Agrāk šādas situācijas risināja pēc džentlmeņu principa: abu komandu kapteiņi savā starpā izrunāja incidentu un kopā pieņēma lēmumu. Mērķi: visu līmeņu (sākot ar reģionālo un līdz pat elites līmenim) tiesnešu un asistentu apmācība, attīstība un pilnveidošana; futbola sacensību tiesāšanas kvalitātes paaugstināšana; vienāds spēles noteikumu traktējums; LFF tiesnešu skaita palielināšana; sagatavošanas sistēmas, kas veicina termiņu ziņā optimālu spējīgāko tiesnešu un asistentu integrāciju augstāka līmeņa sacensību apkalpošanā, izveide. Uzdevumi: visu ar tiesāšanu saistīto oficiālo personu apmācība, attīstība un pilnveide saskaņā ar vienotiem standartiem; apmācības programmu adaptēšana visu līmeņu tiesnešiem (no reģionālā līdz elites līmenim); kompleksa un secīga tiesnešu un asistentu sagatavošana, sākot ar praktiskās darbības agrīniem posmiem; mūsdienīgu apmācības metožu izmantošana LFF tiesnešu un asistentu sagatavošanā; LFF inspektoru apmācība un attīstība; LFF tiesnešu un asistentu instruktoru apmācība, attīstība un pilnveide; tiesnešu un asistentu vispārīgās un speciālās fiziskās sagatavotības līmeņa paaugstināšana. Arī Latvijā tiesnešu sadalījums ir pēc licencēm: 3. licence 2. licence 1. licence Nacionālā licence FIFA licence Tiesnesis ar augstāku licenci var apkalpot augstākas klases futbola mačus, tajā skaitā arī starptautiskos mačus, ja ir iegūta FIFA licence. Tiesnesis augstāku kategoriju var iegūt, nokārtojot teorētiskos un fiziskos testus, iztiesājot konkrētu skaitu spēļu, ko nosaka attiecīgās valsts atbildīgā organizācija par tiesnešiem, Latvijā — Latvijas Futbola federācija. Latvijas futbola tiesnešu saraksti, kas apkalpo spēles Latvijā «Laws of the Game | IFAB Law 5 The Referee». IFAB. 20.05.2019. Skatīts: 28.11.2019.[novecojusi saite] «Laws of the Game | IFAB Laws». IFAB. 20.05.2019. Arhivēts no oriģināla, laiks: 19.05.2019. Skatīts: 28.11.2019.. «Laws of the Game | IFAB Law 6.1 Assistan Referees». IFAB. 20.05.2019. Skatīts: 28.11.2019..[novecojusi saite] «Laws of the Game | IFAB Law 11 Offside». IFAB. 20.05.2019. Arhivēts no oriģināla, laiks: 04.01.2021. Skatīts: 28.11.2019.. «Laws of the Game | IFAB Law 12 Fouls and misconduct». IFAB. 20.05.2019. Arhivēts no oriģināla, laiks: 12.01.2021. Skatīts: 28.11.2019.. «Laws of the Game | IFAB Law 6.2 Fourth Official». IFAB. 20.05.2019. Arhivēts no oriģināla, laiks: 10.05.2021. Skatīts: 28.11.2019.. «Laws of the Game | IFAB law 6.5 ADDITIONAL ASSISTAN REFEREES». IFAB. 20.05.2019. Arhivēts no oriģināla, laiks: 10.05.2021. Skatīts: 28.11.2019.. «International Football Association Board». Arhivēts no oriģināla, laiks: 05.05.2019. Skatīts: 28.11.2019.. «Laws of the Game | IFAB Law 12.3 Disciplinary action». IFAB. 20.05.2019. Arhivēts no oriģināla, laiks: 03.02.2021. Skatīts: 28.11.2019.. «From 1863 to the Present Day». FIFA. Arhivēts no oriģināla, laiks: 11.07.2018. Skatīts: 28.11.2019.. «Latvia Referees - Men». FIFA. Arhivēts no oriģināla, laiks: 14.12.2017. Skatīts: 28.11.2019..