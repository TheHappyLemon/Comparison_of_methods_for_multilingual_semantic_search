"Interni" (krievu: Интерны) ir Krievijas komēdijseriāls, kas stāsta par jauno ārstu darba ikdienu. Seriāla autors un producents ir Vjačeslavs Dusmuhumetovs. Seriāla pirmizrāde notika 2010. gada 29. martā televīzijas kanālā TNT, pēdējā sērija rādīta 2016. gada 25. februārī. Kopumā tika izveidotas 14 sezonas un 280 sērijas. Seriāls ir par četriem interniem un viņu vadītāju dakteri Bikovu. Latvijā šo seriālu rādija TV kanāli TV3, TV6 un 3 Plus. Andrejs Bikovs — seriāla galvenais varonis — internatūras vadītājs, kā arī virsārstes Anastasijas Kisegačas vīrs. Bikovam ir meita Alise un dēls Iļja, dēls no Anastasijas. Sarežģīta rakstura cilvēks, kurš regulāri ņirgājas par interniem un kolēģiem. Rokeris ar stāžu, pēc motociklu avārijas gulējis komā. Anastasija Kisegača — virsārste, Bikova sieva, dēli Gļebs, bijušais Bikova interns, un Iļja. Interni bieži nāk sūdzēties viņai par Bikova nekompetenci. Ivans Kupitmans — veneroloģijas nodaļas vadītājs. Viņa brāļameita Sofija no Kirovas arī ir Bikova interns .Ebrejs. Bikova labākais draugs, alkoholiķis. Kupitmana bijušā sieva pretendē uz viņa dzīvokli. Ļubova Skrjabina — vecākā medmāsa, pirmā, kas uzzina visas tenkas un notikumus. Bija attiecības ar Borisu Ļevinu, kādu laiku dzīvoja pie viņa ASV, bet vēlāk atgriezās atpakaļ dzimtenē. Margarita Koroļova — jaunā vecāka medmāsa, atnāca pēc Ļubas aizbraukšanas uz ASV. Pirms 10 gadiem pārgulējusi ar Bikovu. Gļebs Romaņenko — Anastasijas Konstontinovas pirmais dēls. Bieži apmeklē naktsklubus, uzdzīves cienītājs. Bija attiecības ar Varju, Alisi (Bikova meitu) un Sofiju. Vairāk par visiem interniem konfliktē ar Bikovu. Pirmajā sezonā izrādīja klaju nepatiku par mātes attiecībām ar Bikovu. Semjons Labanovs — ne pārāk gudrs interns, kaut arī pats ir pārliecināts par pretējo. Strādājis ātrajā palīdzībā. Sieva Olga un meita, dienējis armijā, otrā sporta klase boksā. Bieži aizņemas naudu no kolēģiem. Varvara Černousa — Kautrīga. Reiz sameloja Gļebam, ka ir viņa bērna gaidībās. Varjai bija apendicīta iekaisums. Iemīlējusies anesteziologā Dāvidā, pie kura vēlāk aizgājusi strādāt. Boriss Ļevins — viens no gudrākajiem interniem, tādēļ kļuvis par kolēģu ņirgāšanās objektu. Kolēģi sauca viņu par Ļeņinu un Briedi. Bija attiecības ar Ļubu. Pirmās sezonas beigās aizbraucis uz ASV strādāt Pristonpleiblas klīnikā, kas ir izdomāta klīnika no seriāla Doktors Hauss. Fils Ričards — ieradies no Bostonas Borisa vietā. Krieviski runā ar akcentu. Filu audzināja homoseksuāļu pāris, tādēļ viņš bieži tiek izsmiets. Kolēģiem patīk viņu izjokot. Vēlāk pārcēlies strādāt uz veneroloģijas nodaļu. Polīna Uļjanova — ļoti spītīga un rupja interne. Aizgāja no internatūras dēļ konflikta ar Bikovu. Vēlāk atgriezusies. Maksims Korņejevs — dzimis Sanktpēterburgā ārstu ģimenē. Simpatizē Bikovam ar savu labo aktierprasmi un humora izjutu. Vēlāk tiek atlaists par viltota diploma iesniegšanu. Aleksejs Maļcevs — dzimis Toržokā, kur ar medicīnu viss ir slikti. Ļoti atsaucīgs cilvēks, palīdz citiem, par ko Maksims izsmej viņu. Attiecības ar Ritu. Sofija Kaļiņina — dzimusi Kirovā, atbraukusi uz Maskavu pie sava tēvoča Ivana Kupitmana. Vēlas kļūt slavena. Kvalificēta, reti pieļauj kļūdas. Nevēlas, lai viņu uzskatītu par ļoti gudru. Cenšas kavēt. Reiz par kavēšanu Bikovs tā uz viņu sakliedza, ka viņa noģība. IMDb profils (angliski)