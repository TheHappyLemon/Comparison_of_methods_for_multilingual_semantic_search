Alberiks O'Kelli (angļu: Albéric O'Kelly de Galway; 1911. gada 17. maijs Brisele - 1980. gada 3. oktobris Brisele) bija Beļģijas šahists. Trešā pasaules čempionāta korespondencšahā (1959–62) uzvarētājs. FIDE lielmeistars (1956) un starptautiskais arbitrs (1962). ICCF lielmeistars (1962). Cēlies no aristokrātiskas īru ģimenes, bijis grāfa titula īpašnieks. Bijis viens no visu laiku spēcīgākajiem Beļģijas šahistiem. Septiņkārtējs Beļģijas čempions šahā (1937, 1938, 1944, 1951, 1952, 1953, 1956). Astoņas reizes pārstāvējis Beļģijas izlasi Pasaules šaha olimpiādēs (1937, 1950, 1954, 1956, 1960, 1962, 1966, 1968). 1947. gadā uzvarējis Pasaules šaha čempionāta izcīņas cikla Eiropas zonālajā turnīrā Hilversumā. Daudzu starptautisko turnīru uzvarētājs: Dortmunde - 1951. gads, Dublina - 1954. gads, Cīrihe - 1960. gads, Palma de Maļorka - 1965. gads, Malaga - 1967. gads. Bijis aktīvs korespondencšahists. 1962. gadā O'Kelli uzvarējis 3. Pasaules čempionātā korespondencšahā. Bijis arī pazīstams kā šaha sacensību arbitrs. Trīs reizes pēc kārtas (1963, 1966, 1969) tiesājis mačus par Pasaules čempiona nosaukumu. 1974. gadā Maskavā bijis arī Anatolija Karpova un Viktora Korčnoja pretendentu finālmača galvenais tiesnesis. 1950. gados izstrādājis sistēmu sicīliešu aizsardzībā, kura nosaukta viņa vārdā: 1. e2-e4 c7-c5 2. Zg1-f3 a7-a6. «Belgische Kampioenen & Bondskampioenen». Arhivēts no oriģināla, laiks: 2016. gada 3. martā. Skatīts: 2015. gada 4. jūnijā. Arhivēts 2016. gada 3. martā, Wayback Machine vietnē. Zonals 1948-1951 (C01) ICCF - 3rd CC World Championship Final Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)