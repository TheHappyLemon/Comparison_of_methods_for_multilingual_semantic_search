Ab Radiolinja Oy bija Somijas mobilo sakaru, pasaulē pirmā publiskā GSM tīkla operators. Dibināts 1988. gadā. 2004. gadā apvienots ar Elisa. Uzņēmums vairākkārt pirmais pasaulē ieviesis jauninājumus. 1991. gada 27. martā Radiolinja tīklā veikts pasaulē pirmais GSM telefona zvans. 1993. gadā veikta pirmā īsziņas (SMS) nosūtīšana starp privātpersonām. 1996. gadā pirmie pasaulē ieviesa vienotu fiksēto un mobilo pakalpojumu paketi. 1998. gadā lejupielādēts pirmais maksas mobilais saturs, zvana melodija. 1988. gadā Finnet grupas dalībnieki dibināja uzņēmumu Radiolinja, lai izveidotu ciparu mobilo sakaru tīklu. 1991. gada 1. jūlijā Radiolinja kā pasaulē pirmais operators atklāja publiski pieejamu GSM tīklu. Pirmo zvanu veica Somijas ministru prezidents Hari Holkeri, zvanot Tamperes mēram Kārinai Sonio. Tīklu izbūvēja Nokia telesakaru iekārtu nodaļa. 1995. gadā Igaunijā tika atklāts meitas uzņēmuma Radiolinja Eesti AS GSM tīkls. 1990. gadu vidū Helsinku telefona asociācija (HPY, vēlākā Elisa) sāka iegūt lielāku daļu uzņēmumā Finnet. 1998. gadā HPY ieguva Radiolinja kontrolpaketi. 2002. gadā Radiolinja noslēdza vienošanos ar starptautisko mobilo operatoru Vodafone. 2004. gada 1. jūlijā Radiolinja tika iekļauta Elisa vienotā struktūrā un turpmāk darbojās ar zīmolu Elisa. «Radiolinja´s history — History — On Elisa — Elisa.com». Elisa Oyj. Arhivēts no oriģināla, laiks: 10.07.2011. Skatīts: 28.09.2012. «Maailman ensimmäinen GSM-puhelu» [World's first GSM call]. yle.fi. Yelisradio OY. 2008. gada 22. februāris. Arhivēts no oriģināla, laiks: 05.05.2011. Skatīts: 28.09.2012. Elisa vietne