Piku (portugāļu: Ilha do Pico — ‘Pīķa sala’) ir otra lielākā sala Portugālei piederošajā Azoru salu arhipelāgā. Izvietojusies arhipelāga vidusdaļā, 7 km uz rietumiem atrodas Fajalas sala, 15 km uz ziemeļiem — Sanžoržes sala. Sala savu nosaukumu ieguvusi no tās un visa arhipelāga augstākā kalna — Piku vulkāna (2351 m vjl.). Administratīvi iedalās trijos apriņķos — Lažisa du Piku, Madalena un Sanroke du Piku. Piku ir ģeoloģiski jaunākā no Azoru salu arhipelāga salām; tās vecumu lēš ap 250 000 gadu. Līdz tam neapdzīvotajā salā ap 1640. gadu sāka ierasties ieceļotāji no Portugāles ziemeļiem. Sākotnēji galvenā nodarbe bija kviešu audzēšana un krāsu mēles (Isatis tinctoria) ievākšana, bet jau nedaudz vēlāk salas bagātīgajā augsnē sāka audzēt vīnogulājus, kas kļuva par dominējošo kultūru. 2004. gadā Piku salas vīnogulāji iekļauti UNESCO Pasaules mantojuma sarakstā. N. A. Dias, L. Matias, N. Lourenço, J. Madeira, F. Carrilho, J. L. Gaspar: Crustal seismic velocity structure near Faial and Pico Islands (AZORES), from local earthquake tomography (PDF; 3,35 MB). In: Tectonophysics 445, 2007, S. 301–317 (englisch) Landscape of the Pico Island Vineyard Culture