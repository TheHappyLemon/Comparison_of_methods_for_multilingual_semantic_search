Jānis Silarājs (dzimis 1976. gada 3. maijā Rīgā) ir latviešu bobslejists, vieglatlēts, peldētājs, inženieris. Trenēties sāka kā basketbolists, taču šajā sporta veidā trenējās tikai vienu gadu. Pēc tam četrus gadus trenējies peldēšanā. Studiju gados pievērsies vieglatlētikai, pie Ulda Doniņa trenējies šķēpa mešanā, kur sasniedzis personisko rekordu 76,28 metrus. 1999. gada Latvijas čempionātā izcīnīja bronzas medaļu, savukārt gadu iepriekš kļuva par Latvijas čempionu 4x100 m stafetē. 1999. gadā izcīnīja trešo vietu arī Latvijas čempionātā peldēšanā (50 m tauriņstilā). 2000. gadā kļuva par Latvijas universiādes čempionu 50 m tauriņstilā. Pēc ceļa traumas pārgāja uz bobsleju. Sākotnēji bija Gata Gūta stūmējs, izcīnīja vienu 4. vietu Pasaules kausa posmā četriniekos, sezonas kopvērtējumā ierindojās pirmajā desmitniekā. Pēc pirmās sezonas kļuva par Sanda Prūša stūmēju, ar kuru startēja arī 2002. gada ziemas olimpiskajās spēlēs Soltleiksitijā, izcīnīja 7. vietu četrinieku sacensībās. 2003. gadā kļuva par Eiropas čempionu. Sportista karjeru noslēdza 28 gadu vecumā. Kreipāns, Anatolijs (2010. gada 30. novembrī). "Peldētājs, šķēpmetējs, sprinteris, bobslejists, inženieris". Sporta Avīze (Rīga: SIA "Mediju nams") 48 (773): 54. lpp. ISSN 1691-0451. Olympedia profils (angliski) LOK profils Latvijas vieglatlēta(-es) profils