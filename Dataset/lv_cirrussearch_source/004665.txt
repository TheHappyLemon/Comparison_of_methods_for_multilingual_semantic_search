Biezpiena sieriņš ir ar glazūru klāts malta biezpiena batoniņš ar vai bez piedevām un pildījuma. Sieriņu gatavošanai izmantojamo biezpienu valcē līdz viendabīgai konsistencei. Biezpiena masai pievieno visas receptūrā paredzētās piedevas, un no maisījuma veido noteiktas formas un izmēra sieriņus. Tad biezpiena sieriņus atdzesē līdz 0—6 °C temperatūrai. Rūpnieciski tas notiek īpašos dzesēšanas tuneļos. Pēc atdzesēšanas sieriņus pārklāj ar glazūru. Glazēšanas temperatūra ir atkarīga no glazūras veida. Ja glazūra gatavota no sviesta, glazēšanas temperatūra ir 28—29 °C, taču ja tās pamatā ir augu eļļas, tad 39—40 °C. Lieko glazūru nopūš nost ar silta gaisu plūsmu. Kad glazūra sacietējusi, sieriņus iesaiņo. Lilita Ozola, Inga Ciproviča. Piena pārstrādes tehnoloģija. Jelgava : LLU PTF, 2002. 90.—91. lpp. ISBN 9984-596-37-0.