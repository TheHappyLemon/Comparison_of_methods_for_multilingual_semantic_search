Baltijas ceļa velobrauciens jeb Baltic Chain Tour ir profesionālas daudzdienu šosejas riteņbraukšanas sacensības, kuras ir iekļautas UCI Eiropas tūres sacensību kalendārā. Brauciens tika izveidots, lai godinātu Baltijas ceļa akciju. Tas notiek galvenokārt Baltijas valstu teritorijā, bet 2013. gada sacensības sākās Lahti, Somijā. Baltic Chain Tour šobrīd ir UCI 2.2 kategorijas sacensības. Apvienotajai Baltijas riteņbraukšanas tūrei ir arī senāka priekšvēsture. Tradīcija sākās 1950. gados un tika pārtraukta 1991. gadā. 2010. gada 4. novembrī visu triju valstu nacionālās riteņbraukšanas savienības vienojās par Baltijas riteņbraukšanas tūres tradīcijas atjaunošanu. 2019. gada sacensības finansējuma trūkuma dēļ nenotika. «Baltic Chain Tour homepage». Arhivēts no oriģināla, laiks: 2013. gada 14. augustā. Skatīts: 2013. gada 21. augustā. Arhivēts 2013. gada 14. augustā, Wayback Machine vietnē. Estonian Public Broadcasting «Finansējuma trūkuma dēļ šogad netiks rīkots "Baltic Chain tour" velobrauciens». Sportacentrs.com (latviešu). 2019-07-30. Skatīts: 2019-07-30. Oficiālā tīmekļa vietne