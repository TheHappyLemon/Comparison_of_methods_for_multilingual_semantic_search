Dihloretāns (1,2-dihloretāns, etilēndihlorīds, ClCH2—СН2Cl) ir bezkrāsains, gaistošs, ugunsnedrošs šķidrums ar asu, hloroformam līdzīgu aromātu. Dihloretāns ir indīga viela. Dihloretānam ir retāk lietots izomērs 1,1-dihloretāns. 1,2- dihloretāns ir vienkāršākais vicinālais (tāds, kam aizvietotāji atrodas pie blakus esošiem oglekļa atomiem) hlorētais ogļūdeņradis. Iegūst, etilēnam reaģējot ar hloru dzelzs trihlorīda klātienē: H2C=CH2 + Cl2 → ClCH2—СН2Cl Izmanto kā labu šķīdinātāju, arī organiskajā sintēzē un kā insekticīdu. Dihloretānu var izmantot kā līmi organiskajam stiklam un dažām citām plastmasām. Lielāko daļu no saražotā dihloretāna izlieto vinilhlorīda iegūšanai.