Kemerona sala (angļu: Cameron Island) ir neapdzīvota sala Kanādas ziemeļos Karalienes Elizabetes salu arhipelāgā. Kemerona sala ir vienīgā vieta Kanādas Arktikā, kur rūpnieciskos apjomos iegūta nafta. Atrodas Kanādas Arktiskā arhipelāga Karalienes Elizabetes salu Perija salu grupā. Baiama Mārtina šaurums rietumos salu atdala no Melvila salas, Debarā šaurums ziemeļos — no Findleja salām, bet Arnota šaurums dienvidos atdala no Vanjē salas. Sala izstiepta ziemeļrietumu—dienvidaustrumu virzienā, krasti stipri izroboti, daudz nelielu līču. Reljefā dominē līdzenums, salas augstākais punkts ir Vilmota kalns (244 m vjl) dienvidaustrumos. Salas teritorijā valda arktiskais tuksnesis. Sala ilgi tika uzskatīta par daļu no Batērsta salas sauszemes masīva. Tagadējais nosaukums piešķirts 1952. gadā par godu kanādiešu kartogrāfam Maksvelam Džordžam Kemeronam (Maxwell George Cameron). 1974. gadā pēc degvielas krīzes salā kompānija Panarctic atklāja naftas iegulas. No 1985. līdz 1996. gadam Benthornas atradnē salas dienvidrietumos kopumā ieguva 2,8 miljonus barelus naftas, izvedot to vasaras mēnešos ar tankkuģi uz Monreālu. 1999. gadā atradnes vieta tika sakopta. The Atlas of Canada. Sea Islands Canadian Geographical Names Database (CGNDB). Cameron Island Dave Russum. «History of the Canadian Oil Industry (Key Dates)». Geo-Help Inc. Skatīts: 2008-05-17. International Map of the World 1:1,000,000 Belcher Channel NT-12/13/14/15/16