Furgons (franču: fourgon) ir slēgta tipa virsbūve vieglajiem automobiļiem (kravas pasažieru), kas paredzēts kravu, cilvēku un aprīkojuma pārvadāšanai. Pastāv vairāki furgonu tipi: Furgons (angļu: van, station sedan) uz vieglā automobiļa bāzes ar universāļa tipa nesošo virsbūvi. Var būt ar standarta vai paaugstinātu jumtu. No universāļa atšķiras ar to, ka furgonam nav aizmugurējo sēdekļu un virsbūves mugurdaļas salona apdare. Mazas vai vidējas tonnāžas furgons ar vagonveida virsbūvi (vācu: kastenwagen), kam šofera kabīne strukturāli nav atdalīta no kravas nodalījuma. Tāpat tam var būt standarta vai paaugstināts jumts. Šie furgonu virsbūves bieži ir unificētas ar mikroautobusiem un kombi. Pie šiem furgoniem ir pieskaitāmi arī furgoni ar bīdāmajām šofera durvīm, kas ir populāri Ziemeļamerikā un Japānā, pasta un pārvadājumu pakalpojumu sniedzējiem. Furgons (vācu: kofferwagen) uz kravas automobiļa rāmja ar atsevišķu šofera kabīni.