Tikrīta (arābu: تكريت, Tikrīt) ir pilsēta Irākā, kas atrodas Tigras upes krastā aptuveni 140 km uz ziemeļrietumiem no valsts galvaspilsētas Bagdādes. Tikrīta ir Salāh ed Dīnas muhāfazas administratīvais centrs. 2013. gadā aptuvenais iedzīvotāju skaits pilsētā bija 137 tūkstoši. Tikrīta ir zināma kā Saladīna un Sadama Huseina dzimtā pilsēta. Kopš 2014. gada Tikrīta ir bijusi ierauta konfliktos, kurus izraisījusi Islāma valsts. 2015. gada martā Irāka paziņoja, ka tā ir atguvusi kontroli pār pilsētu. Tikrītas pilsētā ir divas mazas lidostas; Tikrītas Austrumu lidosta un Tikrītas Dienvidu lidosta. Irākas gaisa spēkiem ir bijušas vairākas gaisa bāzes Tikritā: Tikritas Dienvidu gaisa bāze, Tikritas Austrumu gaisa bāze un Al Sahra lidlauks (Tikrīta Gaisa Akadēmija, agrāk Camp Speicher). http://www.citypopulation.de/Iraq-Cities.html. Vikikrātuvē par šo tēmu ir pieejami multivides faili. Skatīt: Tikrīta. Encyclopædia Britannica raksts (angliski)