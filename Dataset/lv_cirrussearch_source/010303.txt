Aigars Apinis (dzimis 1973. gada 9. jūnijā Aizkrauklē) ir latviešu vieglatlēts, startē mešanas disciplīnās. 1992. gada 3. jūlijā viņš guva smagu kakla skriemeļa traumu, lecot ūdenī. A. Apinis startē F52 klasē, kas nozīmē, ka viņam ierobežota pirkstu darbība un nestrādā ceļi un vēders. Sportot uzsāka 1998. gadā un jau 2000. gadā pārstāvēja Latviju Vasaras Paraolimpiskajās spēlēs Sidnejā. Gan lodes grūšanā, gan diska mešanā viņš izcīnīja bronzas medaļu F52 klasē. 2004. gada Paraolimpiskajās spēlēs Atēnās A. Apinis kļuva par sacensību uzvarētāju diska mešanā. 2008. gadā Pekinā viņš šo panākumu atkārtoja F33—34/52 klasē, kā arī izcīnīja sudraba medaļu lodes grūšanā F33—34/52 klasē. 2012. gadā Londonā viņš pirmoreiz karjerā uzvarēja Paraolimpiskajās spēlēs lodes grūšanā F52—F53 klasē ar jaunu Pasaules rekordu, kas kopumā viņam bija trešais čempiontituls. Londonā A. Apinis izcīnīja arī sudrabu diska mešanā F51—F53 klasē, tādējādi viņš Paraolimpiskajās spēlēs ir izcīnījis pilnu medaļu komplektu gan diska mešanā, gan lodes grūšanā. Viņš tika izraudzīts par Latvijas karognesēju Paraolimpisko spēļu noslēguma ceremonijā. Par čempionu diska mešanā kļuvis arī 2016. gada paraolimpiskajās spēlēs Riodežaneiro. A. Apinis tika atzīts par 2012. gada Eiropas Gada cilvēku Latvijā. 2019. gada paravieglatlētikas pasaules čempionātā Dubaijā izcīnīja zelta medaļu diska mešanā. 2020. gada vasaras paraolimpiskajās spēlēs F52 ieskaites grupā izcīnīja ceturto vietu, bet pēc konkurenta rezultāta anulēšanas par dalību neatbilstošā medicīniskajā klasē, Apinis pakāpās uz trešo vietu. A. Apinis dzīvo Birzgalē, kā arī Rīgā, par sasniegumiem sportā saņēmis Triju Zvaigžņu ordeni. «Invalīdu sporta celmlauzis». Arhivēts no oriģināla, laiks: 2012. gada 12. septembrī. Skatīts: 2011. gada 12. oktobrī. Arhivēts 2012. gada 12. septembrī, Wayback Machine vietnē. «Aigars Apinis kļūst par trīskārtēju paralimpisko čempionu». Sportacentrs.com. Skatīts: 2012. gada 1. septembrī. «Apinim arī diska mešanā pilns medaļu komplekts». Sportacentrs.com. 2012. gada 6. septembrī. Skatīts: 2012. gada 6. septembrī. «Londonas spēļu noslēguma ceremonijā Latvijas karogu nesīs Apinis». Sportacentrs.com. 2012. gada 9. septembrī. Skatīts: 2012. gada 9. septembrī. «2012.gada Eiropas Cilvēks Latvijā – Aigars Apinis». Delfi.lv. Skatīts: 2012. gada 29. decembrī. «Paralimpietis Apinis pasaules čempionātā izcīna zelta medaļu diska mešanā». lsm.lv. 2019. gada 7. novembrī. Skatīts: 2019. gada 9. novembrī. «Apinis pēc sāncenša diskvalifikācijas saņems Tokijas paraolimpisko spēļu bronzu». lsm.lv. 2021. gada 30. augustā. Skatīts: 2021. gada 4. septembrī. Valsts prezidents pasniegs valsts apbalvojumus 34 apbalvotajiem SPK profils (angliski) Oficiālā tīmekļa vietne Infostradasports profils Arhivēts 2016. gada 5. martā, Wayback Machine vietnē. (angliski)