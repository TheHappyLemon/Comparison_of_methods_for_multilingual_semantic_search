Degu ģints (Octodon) ir degu dzimtas (Octodontidae) grauzēju kārtas (Rodentia) viena no ģintīm. Degu ģintī ir 4 sugas, no kurām pazīstamākā ir degu (Octodon degus). Degu ģints pārstāvji ir gan dienas, gan nakts dzīvnieki. Mazākais no visiem ir parastais degu (Octodon degus). Zinātniskie pētījumi ir pierādījuši, ka degu ir ļoti laba redze, un tie var redzēt arī ultravioletos starus. Kā arī zinātnieki ir atklājuši, ka degu kažoks un svaigs urīns atstaro ultravioletos starus, kas nozīmē, ka degu var redzēt urīnu, ar ko ir iezīmēta teritorija. Degu ģints dzīvnieki ir vieni no senākajiem grauzējiem, kas dzīvoja Dienvidamerikā jau oligocēnā. To fosilijas ir apmēram 28,5 - 23,8 miljonus gadu vecas. Degu ģints dzīvnieki mūsdienās pamatā ir sastopami Čīlē, izņemot Bridžesa degu (Octodon bridgesi), kas dzīvo Argentīnā. ģints Degu ģints (Octodon) Bridžesa degu (Octodon bridgesi) Degu (Octodon degus) Mēneszobu degu (Octodon lunatus) Klusā okeāna degu (Octodon pacificus) ADW: Octodon degus: Information Retinal Spectral Sensitivity, Fur Coloration, and Urine Reflectance in the Genus Octodon (Rodentia): Implications for Visual Ecology - Chávez et al. 44 (5): 2290 - Investigati... degu (rodent) - Britannica Online Encyclopedia http://www.economicexpert.com/a/Degu.htm[novecojusi saite]