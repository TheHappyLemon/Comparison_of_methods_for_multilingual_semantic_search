Šis raksts ir par pilsētu Krievijā. Par pilsētu Igaunijā, kas no 1952. līdz 1988. gadam saucās Kingisepa, skatīt rakstu Kuresāre. Kingisepa (krievu: Кингисепп, somu: Jaama) jeb vēsturiski Jamburga (krievu: Я́мбург) ir pilsēta Krievijā, Ļeņingradas apgabala rietumos pie Lugas upes. Tajā dzīvo apmēram 50 tūkstoši iedzīvotāju. Tā atrodas Lugas upes krastā, 114 km uz dienvidrietumiem no Sanktpēterburgas un 20 km uz austrumiem no Narvas. No 1703. gada līdz 1922. gadam to sauca par Jamburgu (pirms tam saucoties par Jamu), bet 1922. gadā to nosauca igauņu boļševika Viktora Kingisepa vārdā. 1952. gadā par Kingisepu nosauca arī Kuresāri Igaunijā, bet 1988. gadā tai atjaunoja vēsturisko nosaukumu. Kingisepas sadraudzības pilsētas ir Jehvi, Rauma, Raisio, Narvika un Zasnica. Rakstos pirmoreiz minēta 1384. gadā, kad to robežu nostiprināšanai uzcēla novgorodieši. 1581. gadā Livonijas kara laikā Jamburgu iekaroja Zviedrijas armija Pontusa Delagardija vadībā, tomēr pēc miera līguma noslēgšanas 1591. gadā atdeva to Krievijai. 1612. gadā to atkal ieņēma zviedri un anektēja 1617. gadā pēc Stolbovas miera līguma. Pēc Lielā Ziemeļu kara beigām (1721. gada) ietilpa Krievijas Impērijā. Krievijas Pilsoņu kara laikā Jamburga bija kauju vieta starp boļševiku un Baltās kustības spēkiem (Rodzjanko vadīto Ziemeļu korpusu, vēlāk Judeņiča Ziemeļrietumu armiju). Otrā pasaules kara laikā no 1941. gada 14. augusta līdz 1944. gada 1. februārim atradās Vācijas okupācijā. 1963. gadā pilsētā uzcēla minerālmēslu rūpnīcu "Fosforit" (Фосфорит), kas kļuva par pilsētas galveno uzņēmumu. Pilsētā atrodas kompānijas "Eurochem" minerālmēslu rūpnīca. Kingisepa ir futbolistu Alekseja Jonova (Алексей Сергеевич Ионов, 1989) un Aleksandra Keržakova (Александр Анатольевич Кержаков, 1982) dzimtā pilsēta. Jehvi, Igaunija Rauma, Somija Raisio, Somija Zasnica, Vācija http://www.gks.ru/free_doc/doc_2017/bul_dr/mun_obr2017.rar; arhivēšanas datums: 31 jūlijs 2017; pārbaudes datums: 31 jūlijs 2017; arhīva URL: https://web.archive.org/web/20170731141731/http://www.gks.ru/free_doc/doc_2017/bul_dr/mun_obr2017.rar. «Eesti Keele Instituudi kohanimeandmebaas». Skatīts: 19.1.2012. Vikikrātuvē par šo tēmu ir pieejami multivides faili. Skatīt: Kingisepa. Krievijas Lielās enciklopēdijas raksts (krieviski) Kingisepa enciklopēdijā "Mana pilsēta" (krieviski)