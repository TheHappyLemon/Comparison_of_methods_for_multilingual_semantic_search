Olivers Zecingers (vācu: Oliver Setzinger; dzimis 1983. gada 11. jūlijā) ir austriešu hokejists, malējais uzbrucējs, Austrijas hokeja izlases dalībnieks. Pašlaik (2019) Zecingers spēlē Austrijas hokeja līgas komandā Grācas "99ers". Profesionāļa karjeru uzbrucējs sāka 1999.—2000. gada sezonā, kad debitēja SM līgas vienības Tamperes "Ilves" sastāvā. Komandas sastāvā viņam nostiprināties neizdevās, 2001.—02. gada sezonas vidū pārceļoties uz Austrijas hokeja līgas vienību Lincas "Black Wings". 2002. gadā uzbrucējs pievienojās Lahti "Pelicans", taču 2003.—04. gada sezonas vidū pārcēlās uz HPK vienību. No 2005. līdz 2007. gadam Zecingers spēlēja Vīnes "Capitals" sastāvā, taču tad pārcēlās uz Ziemeļameriku un 2007.—08. gada sezonu aizvadīja Amerikas hokeja līgas vienībā Milvoki "Admirals". Sezonu austrietis noslēdza Šveices hokeja līgas vienībā Langnavas "Tigers", tās rindās aizvadot arī 2008.—09. gada sezonu. No 2010. līdz 2014. gadam spēlēja Lausanne HC sastāvā. Austrijas hokeja izlases rindās spēlējis 2002. un 2014. gada olimpisko spēļu turnīros, kā arī 11 Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)