Surveyor 7 bija ASV NASA programmas Surveyor pēdējais Mēness nolaižamais aparāts. Palaists 1968. gada janvārī. Tas nolaidās netālu no Tiho krātera. Šoreiz nosēšanās vieta tika izraudzīta nevis Mēness jūrās, kā iepriekšējās misijās, bet kalnainā apvidū. Surveyor 7 bija uzstādīta televīzijas kamera ar polarizētiem filtriem. Tam bija alfa analizators, ar kuru tika secināts, ka Mēness virsma sastāv no bazalta. Surveyor 7 bija ierīce, ar kurām varēja noteikt magnētiskās vielas gruntī. Šoreiz bija arī alfa analizators un grunts paraugu ņemšanas ierīce. Surveyor 7 tika palaists 1968. gada 7. janvārī 06:30:00 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A. 10. janvārī zonde sasniedza Mēnesi. Nolaižamais aparāts nosēdās 01:05:36 UTC 25,6 km uz ziemeļiem no Tiho krātera, vietā ar koordinātēm 41°01′S 11°25′W﻿ / ﻿41.01°S 11.41°W﻿ / -41.01; -11.41. 42 minūtes pēc nolaišanās sākās televīzijas attēlu pārraide. 26. janvārī iestājās Mēness nakts. Pēc pamošanās 12. februārī Surveyor 7 turpināja darbu līdz 21. februārim, kad sakari pārtrūka. Pirmajā Mēness dienā no Surveyor 7 tika saņemti 20 961 attēli. Otrajā Mēness dienā tika saņemti 45 attēli, pirms kamera pārstāja darboties. Ar alfa analizatoru veiktās grunts paraugu analīzes liecināja, ka grunts sastāvs ir līdzīgs kā iepriekšējās Surveyor nosēšanās vietās. Mēness virsmas panorāma Apvidus 350 m uz ziemeļaustrumiem no Surveyor 7 ar lieliem klintsbluķiem 5 m garumā un 2 m augstumā Plankumains akmens 25 cm garumā, aptuveni 2 m no nolaižamā aparāta Dobumainas tekstūras akmens 25 cm garumā, aptuveni 2 m no Surveyor 7 Surveyor 1, 2, 3, 4, 5, 6, 7 Gunter Dirk Krebs Surveyor 7 panorama, reprocessed Surveyor Program Results (PDF) 1969 Surveyor Program Results (Good Quality Color PDF) 1969