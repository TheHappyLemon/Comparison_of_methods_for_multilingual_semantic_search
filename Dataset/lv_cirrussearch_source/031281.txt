Herbs Ritss (Herb Ritts) bija amerikāņu modes fotogrāfs. Viņš galvenokārt veidojis melnbaltās fotogrāfijas un portretus. Herbs Ritss dzimis 1952. gada 13. augustā Losandželosā. Ritss absolvējis Bard koledžu. Par fotogrāfu viņš kļuvis nejauši, iesākumā tas bijis tikai viņa vaļasprieks. Herbs Ritss savu fotogrāfa karjeru uzsāka vēlajos septiņdesmitajos gados, pakāpeniski iegūstot kā mākslas un reklāmas fotogrāfiju meistara reputāciju. Viņš bija fotogrāfs un piedalījās redakcijas darbā tādos žurnālos kā "Vogue", "Vanity Fair", "Interview" un "Rolling Stone". Ritss veidoja izcilas mārketinga un reklāmas bildes dažādām kompānijām, piemēram, "Calvin Klein", "Chanel", "Donna Karan", "Gap", "Gianfranco Ferre", "Giani Versace", "Giorgio Armani", "Levi’s", "Pirelli", "Polo Ralph Lauren", "Valentino". Kopš 1988.gada viņš filmēja daudzus ietekmīgus un starptautisko atzinību ieguvušus mūzikas videoklipus un reklāmas. Ritss fotografējis un veidojis mūzikas video tādām slavenībām kā Madonnai, Tomam Krūzam, Rīzai Viterspūnai, Bredam Pitam, Dženiferei Lopesai, Bilam Klintonam un citiem. Pirmais mūzikas video, kuru viņš veidoja, bija Madonnas "Cherish", 1989.gadā. Viņa fotogrāfijas ir izstādītas visā pasaulē, gan nozīmīgās valsts, gan privātkolekcijās. Herbs Ritss nomira 2002.gada 26.decembrī. Madonna - "Cherish" (1989.gads) Dženeta Džeksone - "Love Will Never Do (Without You)" (1990.gads) Kriss Aizeks - "Wicked Game" (1991.gads) Tīna Tērnere - "Way of the World" (1991.gads) Maikls Džeksons - "In The Closet" (1992.gads) Džons Bon Džovi - "Please Come Home For Christmas" (1994.gads) Kriss Aizaks - "Baby Did A Bad, Bad Thing" (1999.gads) Treisijs Čepmens- "Telling Stories" (2000.gads) Britnija Spīrsa - "Don't Let Me Be the Last to Know" (2001.gads) Dženifera Lopesa - "Ain't It Funny" (2001.gads) Šakira - "Underneath Your Clothes" (2002.gads) Herbs Ritss savos darbos pievērsās tīrām līnijām un spēcīgām formām. Fotogrāfijās izmantotā vienkāršība ļauj uzreiz ieraudzīt, sajust un saprast fotogrāfijas stāstu un noskaņu. Viņa darbi bieži vien apstrīd tradicionālos priekšstatus par dzimumu un rasi. Fotografējot mūziķus, modeļus, politiķus, aktierus vai citus sabiedrībā zināmus cilvēkus, viņš katram pievieno savu fantāziju un izdomu. Herb Ritss Museum of Fine Arts[novecojusi saite] Skatīts: 20.11.2015. Scott Kristian, Herb Ritss: old-school glamour's last stand The Guardian[novecojusi saite] Skatīts: 20.11.2015. Herb Ritss: Timeline Herb Ritss Skatīts:20.11.2015. Herb Ritss: Biography Herb Ritss Skatīts:20.11.2015. Melanie Arams, Lens that defined a generation The Jewish Chronichle Online[novecojusi saite] Skatīts: 20.11.2015. Herb Ritss: Biografhy Herb Ritss Skatīts:20.11.2015. Herb Ritss artnet Skatīts: 21.11.2015.