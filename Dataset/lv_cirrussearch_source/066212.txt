Tabasarani (pašnosaukums — Табасаранар) ir viena no Ziemeļkaukāza tautām. Apdzīvo Dagestānas dienvidu daļu, galvenokārt Tabasaranu rajonu, kur to īpatsvars ir 79% no iedzīvotāju kopskaita. Izplatītākā reliģija ir sunnītu islāms. Tabasaranu sabiedrisko dzīvi regulēja feodāli patriarhālas institūcijas. Ģimenes rituāli daudzējādā ziņā ir līdzīgi citu dagestānas tautu rituāliem. Plaši izplatīta viesmīlība un cieņa pret vecākajiem. Galvenās nodarbošanās ir lauksaimniecība un lopkopība. Vēsturiski tabasarani bija saistīti ar lezgīniem. Tabasaranu valoda, tāpat kā citas lezgīnu grupas valodas, ir tuva citām Nahu—dagestāniešu valodu saimes valodām. Tomēr 1876. gadā daudzi tabasarani pārgāja uz azerbaidžāņu valodu. Mūsdienās gan tabasaranu, gan citu lezgīnu vidū vērojama dzimtās valodas lietošanas samazināšanās tendence, jo tie lieto galvenokārt krievu valodu. Tabasaranu valoda ir iekļauta Ginesa rekordu grāmatā kā viena no sarežģītākajām valodām pasaulē. Leksikā ir diezgan ievērojams aizguvumu slānis. No persiešu valodas pārsvarā ir aizgūta senā militārā, sadzīves un amatniecības terminoloģija, no arābu valodas — reliģiskie, zinātniskie un filozofiskie termini, bet no krievu valodas (vai no Eiropas valodām caur krievu valodu) — mūsdienu zinātniskā, tehniskā un sociālpolitiskā terminoloģija. Saskaņā ar 2010. gada tautas skaitīšanas datiem kopējais tabasaranu valodā runājošo skaits ir 126 136. Augstās dzimstības dēļ tabasaranu skaits ar katru gadu pieaug: 1970 — 55,2 tūkstoši 2002 — 131 785 2010 — 147 000 2021 — 151 466 Springfīldā (ASV) darbojas privāta starptautiska organizācija "Tabasaranu draugi", ko 1995. gadā dibināja Filips un Alise Šenki. Organizācija nodarbojas ar labdarības darbu. Tājā 1996. gada jūnijā bija 500 biedru, bet 2004. gadā jau 3000 biedru. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 679. lpp. «Tabasarans | Encyclopedia.com». www.encyclopedia.com. Skatīts: 2023-04-01. «NCCS Organization Profile - Friends of the Tabasarans (760705626)». web.archive.org. 2017-08-30. Arhivēts no oriģināla, laiks: 2017-08-30. Skatīts: 2023-05-08. Vikikrātuvē par šo tēmu ir pieejami multivides faili. Skatīt: Tabasarani. Krievijas Lielās enciklopēdijas raksts (krieviski)