Kalniešu pagasts ir viena no Krāslavas novada administratīvajām teritorijām tā vidienē, Daugavas labajā krastā. Robežojas ar sava novada Krāslavas, Skaistas, Robežnieku, Indras, Piedrujas pagastiem un pa Daugavu ar Kaplavas pagastu. Upes: Lileja, Solodka, Stirna, Šaltupe, Tabakerka, Zīmeļa. Ezeri: Apeineišu ezers, Calms, Čaupu ezers, Dauguļu ezers (Šterenberga ezers), Dolģiņkoje, Dorotpoles ezers, Dziļais ezers), Gluhoje, Krugļeņkoje, Lukštānu ezers, Maču ezers, Mazais Dorotpoles ezers, Mjaļina, Noviku ezers, Paslava, Prūdeņš, Purva ezers, Riņģis (Rinču ezers), Silavu ezers, Stirns, Šlapuks, Trestišku ezers, Ustubnīks, Vaičuku ezers, Vikaiņu ezers, Zīmeļs. 1471. gadā Indricas ordeņa nocietinājumā notika Daugavpils komtura un Rēzeknes fogta sarunas ar Lietuvas dižkunigaitijai pakļauto Polockas vaivadu. 17. gadsimtā tika uzcelta Indricas katoļu baznīca. Līdz 1920. gada agrārajai reformai tagadējā Kalniešu pagasta teritorijā atradās Baltiņu, Indricas, Mazindricas, Stirnišķu un Taulinovas muižas. 1945. gadā Daugavpils apriņķa Skaistas pagastā izveidoja Kalniešu ciema padomi. Krāslavas rajona Kalniešu ciemam 1950. gadā pievienoja likvidēto Niedrītes ciemu, 1960. gadā — Baltiņu ciema kolhoza «Daugava» teritoriju, 1965. gadā — Krāslavas ciema kolhoza «Daugava» teritoriju, 1966. gadā — likvidēto Baltiņu ciemu. 1990. gadā ciemu reorganizēja par pagastu. 2009. gadā Kalniešu pagastu kā administratīvo teritoriju iekļāva Krāslavas novadā. Esošajās robežās, pēc CSP un OSP datiem. Lielākās apdzīvotās vietas ir Kalnieši (pagasta centrs), Andžāni. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīcas XIV. sējuma 28092-28097 slejas. Rīga, 1936. gads Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP