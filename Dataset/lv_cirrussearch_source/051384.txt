Nagurska (krievu: Нагурское, agrāk — Нагурская) ir Krievijas militārs ciemats Arktikā. Izvietojusies Franča Jozefa Zemei piederošajā Aleksandras Zemē Ziemeļu Ledus okeānā. Izveidots 1947. gadā kā militārās aviācijas bāzes garnizons. Mūsdienās Krievijas FDD robežapsardzes dienesta bāze, kara bāze Arktičeskij trilistnik un vistālāk ziemeļos izvietotais Krievijas lidlauks. Ciematā nav pastāvīgo iedzīvotāju. Otrā pasaules kara laikā (1943-1944) no ledus brīvajā salas ziemeļaustrumu daļā Severnajas līča ziemeļu piekrastē darbojās Vācijas Kara flotes meteostacija Šacgrēbere. Sarkanā armija to atklāja tikai 1947. gadā, kad polārās aviācijas vadītājs lidotājs Iļja Mazuruks veica salas apsekošanu, lai izvēlētos vietu lidlauka un aviācijas bāzes ierīkošanai. Lidlauku ierīkoja 1947. gadā un Mazaruks to nosauca par godu poļu polārajam lidotājam Janam Nagurskim, kurš 1914. gadā ar hidroplānu Farman veica pirmos lidojumus no Novaja Zemļas Franča Jozefa Zemes virzienā, meklējot pazudušo Georgija Sedova ekspedīciju. 1952. gadā netālu no lidlauka ierīkoja Nagurskas polārstaciju. Sākotnēji tās personāls mitinājās Šacgrēberes telpās, līdz tika izbūvētas polārstacijas pastāvīgās ēkas. 1981. gadā līdzās polārstacijai un lidlaukam izveidoja robežapsardzes karaspēka priekšposteni, vēlāk arī pretgaisa aizsardzības karaspēka vienību. No 1974. līdz 1991. gadam 3,5 km uz dienvidiem no Nagurskas Severnijas līča krastā darbojās Akustikas institūta pētniecības stacija Omega. Mūsdienās tās telpās izvietota nacionālā parka Russkaja Arktika galvenā lauka atbalsta bāze. 1991. gadā lielākā daļa infrastruktūras, ieskaitot polārstaciju, tika pamestas. Mūsdienās tās vietā darbojas automātiskā meteostacija. 2000. gados tika uzsākta kapitāla Nagurskas renovācija. Tika izbūvēts jauns garnizons, atjaunota sociālā infrastruktūra. Tiek būvēts jauns lidlauks ar betona segumu, bet tam līdzās karaspēka bāze Arktičeskij trilistnik. Renovācijas laikā ievērojami sakopta stacijas apkārtne, kas tās darbības laikā bija piedrazota ar dažādiem metāllūžņiem (galvenokārt dīzeļdegvielas mucām) un atkritumiem. ПОГРАНИЧНАЯ ЗАСТАВА «НАГУРСКОЕ» НА ЗЕМЛЕ ФРАНЦА-ИОСИФА Возвращение метеонаблюдений на о. Земля Александры. Нагурская, М-2 (АМСГ-4) «Правда о секретной базе Гитлера на Земле Франца-Иосифа». Arhivēts no oriģināla, laiks: 2019. gada 9. decembrī. Skatīts: 2019. gada 22. decembrī. Исторические объекты. Круглогодичная база "Омега" Военная база "Нагурская" на Земле Франца Иосифа Полюс чистоты. Остров, где стоит самая северная застава, очищен от мусора