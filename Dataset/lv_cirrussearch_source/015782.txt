Primorska (krievu: Приморск, līdz 1946. gadam — Fišhauzene (vācu: Fischhausen)) ir pilsēta Kaļiņingradas apgabalā. Atrodas apgabala rietumos uz ziemeļiem no Baltijskas. Līdz 1945. gadam Primorskas (Fišhauzenes) vēsture ir Austrumprūsijas (Vācijas) vēstures sastāvdaļa. Fišahauzene ir viena no senākajām vācu apmetnēm Prūsijā. Pēc leģendas pie Fišhauzenes 997. gadā tika nogalināts Svētais Adalberts no Prāgas. No 1243. līdz 1523. gadam Fišhauzene bija Sembas bīskapa rezidence (pēc tam - Kēnigsberga). Fišhauzene gandrīz pilnīgi nopostīta Otrā pasaules kara laikā. Pēc Austrumprūsijas piešķiršanas PSRS, 1946. gadā Fišhauzene tika pārdēvēta par Primorsku. Fišhauzene (Primorska) ir vācu karavīra Dītriha fon Zaukena (Dietrich von Saucken, 1892-1980) un vācu fiziķa, Nobela prēmijas laureāta Vilhelma Vīna (Wilhelm Wien, 1864-1928) dzimtā pilsēta. https://rosstat.gov.ru/storage/mediabank/CcG8qBhP/mun_obr2020.rar; arhivēšanas datums: 17 oktobris 2020; arhīva URL: https://web.archive.org/web/20200822004543/https://rosstat.gov.ru/storage/mediabank/CcG8qBhP/mun_obr2020.rar. Vikikrātuvē par šo tēmu ir pieejami multivides faili. Skatīt: Primorska. Krievijas Lielās enciklopēdijas raksts (krieviski)