Ostins Tailers Rīvss (angļu: Austin Tyler Reaves; dzimis 1998. gada 29. maijā Ārkanzasas štatā) ir amerikāņu basketbolists, spēlē saspēles vadītāja un uzbrūkošā aizsarga pozīcijā. 2024. gadā pārstāv Nacionālās basketbola asociācijas (NBA) klubu Losandželosas "Lakers", kur spēlē visu līdzšinējo profesionālo karjeru. ASV basketbola izlases dalībnieks. Abi basketbolista vecāki ir spēlējuši baskebolu koledžas līmenī, pārstāvot Ārkanzasas Štata Universitāti. O. Rīvsa vecākais brālis Spensers Rīvss arī ir profesionāls baskebolists, spēlē Bambergas "Brose" un ir ieguvis Vācijas pilsonību. NCAA nospēlējis piecas sezonas, mainot augstskolu un pabeidzot koledžu baasketbola karjeru Oklahomas Universitātē. 2021. gada NBA draftā neviena no komandām O. Rīvsu neizvēlējās, taču viņš noslēdza līgumu ar Losandželosas "Lakers", negaidīti kļūdams par nozīmīgu komandas rotācijas spēlētāju. 2023. gada jūlijā komanda un spēlētājs vienojās par jaunu līgumu, kas paredzēja 54 miljonu dolāru lielu atalgojumu četros gados. 2023. gada 9. decembrī "Lakers" pārspēja Indiānas "Pacers" pirmajā NBA kausa izcīņā (NBA In-Season Tournament), un O. Rīvss šajā spēlē guva 28 punktus, dodoties laukumā no rezervistu soliņa. Pirms 2023. gada FIBA Pasaules kausa tika izplatīta informācija, ka O. Rīvss varētu pārstāvēt Vācijas basketbola izlasi, ņemot vērā, ka viņa ģimenei ir vācu saknes un pats spēlētājs ir ieguvis arī Vācijas pilsonību. Tomēr viņš iekļuva ASV basketbola izlases sastāvā un pārstāvēja ASV Pasaules kausa finālturnīrā. «Los Angeles Lakers Re-Sign Austin Reaves». www.nba.com (angļu). Skatīts: 2024-02-18. «"Lakers" aizsargs Rīvss vēlas Pasaules kausā pārstāvēt Vāciju». Sportacentrs.com (latviešu). 2023-03-23. Skatīts: 2024-02-18. «USA Basketball taking inexperienced roster to 2023 FIBA World Cup». NBA.com (angļu). Skatīts: 2024-02-18. Vikikrātuvē par šo tēmu ir pieejami multivides faili. Skatīt: Ostins Rīvss. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)