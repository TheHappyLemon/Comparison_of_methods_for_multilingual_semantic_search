Bēres jeb bedības ir ceremonija, kura tiek noturēta pēc kāda cilvēka nāves. Katrā kultūrā un reliģijā ir savi bēru rituāli un tradīcijas. Latvijā dažādas bēru tradīcijas jau izsenis ir kļuvušas par svarīgu tautas kultūras sastāvdaļu. Tiek arī vēlāk veikti rituāli, lai atcerētos un godinātu mūžībā aizgājušos tuviniekus, piemēram, sena tradīcija ir kapu svētki. Apbedīšana var tikt izpildīta ar ķermeņa (mirstīgo atlieku) ievietošanu zemē (apglabāšana kapā, kapličā), vai ugunī (kremēšana ar sekojošu urnas ar pelniem apglabāšanu zemē vai sienā — kolumbārijā, vai pelnu izkaisīšanu speciālā vietā kapos, jūrā, mežos u.c.), vai ūdenī (nogremdēšana jūrā vai citās ūdenstilpēs), u.c. veidos. Inhumācija — zinātnisks termins, ko lieto arheoloģijā, lai apzīmētu zemē vai virs tās apbedamā ķermeņa stāvokli. Apbedīšana mēdz būt "izstiepta" un "saliekta". Pirmajā gadījumā nelaiķis novietots dabiskā stāvoklī uz muguras, saliektā — viņam salieca kājas. Dažādās pasaules valstīs apbedīšanas tradīcijas ir ievērojami atšķirīgas. Ļoti populāra ir mūžībā aizgājušā izvadīšana pēdējā gaitā. Tā ir pieņemta bēru tradīcija arī Latvijā, kam seko zārka nolaišana kapā, tā aizrakšana, kapa kopiņas izveidošana un tās noklāšana ar skuju zariem. Pēc tam pieņemts ieturēt bēru mielastu. Unikāla tradīcija Latvijā ir kapu svētki. Ņemot vērā bēru nozīmi Latvijas kultūrā, apbedīšanai tiek pievērsta liela un rūpīga uzmanība. Lai tiktu ievērotas visas tradīcijas un ceremonijas varētu noritēt veiksmīgi, tiek izmantoti apbedīšanas biroju piedāvātie pakalpojumi. Tādā veidā tiek nodrošināts tas, ka pret aizgājēju tiek izrādīta liela cieņa. Ievērojot dažādas tautas tradīcijas, apbedīšanas ceremonijas noturēšanas laikā tiek izmantoti dažādi piederumi. Atkarībā no apbedīšanas veida tiek izmantots zārks vai urna (kremācijas gadījumā), krusti, pārklāji, ziedi un vainagi. Mūžībā aizgājusī persona tiek ietērpta speciālās drēbēs. Visu nepieciešamo piederumu sagādāšana visbiežāk tiek uzticēta apbedīšanas birojiem. Portāls par bēru tradīcijām Apbedīšanas piederumi