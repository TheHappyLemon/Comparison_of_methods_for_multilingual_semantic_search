Ņūorleāna, arī Jaunorleāna (angļu: New Orleans, izrunā: ['nju:'ɔ:lɪənz]; franču: La Nouvelle-Orléans, izrunā: [la nuvɛlɔʁleɑ̃] — ‘Jaunā Orleāna’), ir pilsēta Amerikas Savienoto Valstu dienvidos, nozīmīga ASV ostas pilsēta un lielākā pilsēta Luiziānas štatā. Pilsēta vienlaicīgi veido arī Orleānas pagastu (Orleans parish), kas ir daļa no Luiziānas štata administratīvā iedalījuma. Ņuorleāna atrodas Luiziānas štata dienvidaustrumos Misisipi upes deltā, aptuveni 175 km no Misisipi ietekas Meksikas līcī. 2017. gadā Ņūorleānā dzīvoja gandrīz 391 tūkstoši iedzīvotāju, bet pirms 2005. gada postošās viesuļvētras “Katrīna” iedzīvotāju skaits bija lielāks, gandrīz pusmiljons iedzīvotāju. Daļa no pilsētas atrodas zem jūras līmeņa, tāpēc dambja pārrāvums viesuļvētras “Katrīna” laikā vēl vairāk veicināja postījumus pilsētā. Ņūorleāna ir nozīmīgs finanšu un tirdzniecības centrs Amerikas Savienoto Valstu dienvidos. Ņūorleānas osta ir viena no lielākajām ostām Amerikas Savienotajās Valstīs. Pilsētā nav starptautiskās lidostas, bet to apkalpo Luisa Ārmstronga starptautiskā lidosta, kas atrodas piepilsētā Kennerā, aptuveni 19 km uz rietumiem no Ņūorleānas centra. Ņuorleāna ir nozīmīgs transporta mezgls. Pilsētā darbojas vairākas naftas pārstrādes rūpnīcas, attīstīta arī pārtikas rūpniecība, tekstilrūpniecība, mašīnbūve, kuģubūve, aviācijas rūpniecība un krāsainā metalurģija. Nozīmīgs medicīnas un tūrisma centrs. Ņūorleānā dzimuši vai dzīvojuši: Pols Morfijs (angļu: Paul Charles Morphy, 1837—1884), ASV šahists. Ņūorleānas sadraudzības pilsētas ir: Kap-Aitjēna, Haiti Karakasa, Venecuēla Durbana, Dienvidāfrika Insbruka, Austrija Izola del Liri, Itālija Huana les Pins, Francija Marakaibo, Venecuēla Macu, Japāna Merida, Meksika Orleāna, Francija Puentnuāra, Kongo Republika Sanmigela de Tukumana, Argentīna Tegusigalpa, Hondurasa https://data.census.gov/cedsci/table?q=United%20States&tid=DECENNIALPL2020.P1; pārbaudes datums: 21 septembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Jaunorleāna». letonika.lv. Skatīts: 2019. gada 31. jūlijā. «Port Industry Statistics». American Association of Port Authorities. Skatīts: 2019. gada 31. jūlijā. «Facts for Features : Katrina Impact» (angļu). The Data Center. Skatīts: 2019. gada 31. jūlijā. «New Orleans becomes sister city with namesake». kplctv.com. KPLC News. 2018-01-08. Skatīts: 2021-01-21. «Mayor Cantrell signs Sister City Agreement between New Orleans and Cap-Haitien». nola.gov. City of New Orleans. 2019-05-21. Skatīts: 2021-01-21. Vikikrātuvē par šo tēmu ir pieejami multivides faili. Skatīt: Ņūorleāna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)