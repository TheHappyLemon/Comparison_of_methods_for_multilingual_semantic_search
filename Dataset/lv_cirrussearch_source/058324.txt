Aleksejs Sarana (krievu: Алексей Васильевич Сарана; dzimis 2000. gada 26. janvārī Maskavā) ir Krievijas starptautiskais lielmeistars šahā (2013), kas kopš 2023. gada šaha turnīros pārstāv Serbiju. Piemaskavas šaha skolas audzēknis. 2018. gadā Grieķijā uzvarējis Pasaules ātrā šaha čempionātā jauniešiem U18 vecuma grupā. Tajā pašā gadā uzvarējis Krievijas šaha čempionāta Augstākajā līgā, bet Superfinālā ierindojies 9. vietā. 2019. gadā izcīnījis 2. vietu Krievijas šaha čempionāta Augstākajā līgā, bet Superfinālā palicis 11. vietā. 2019. gadā piedalījies Pasaules šaha kausa izcīņā, kurā 1. kārtā zaudējis citam Krievijas lielmeistaram Aleksandram Predkem. 2021. gada septembrī Reikjavikā izcīnījis bronzas medaļu Eiropas individuālajā šaha čempionātā. 2021. gada novembrī Rīgā ierindojies 28. vietā 2021. gada "FIDE Chess.com Grand Swiss" turnīrā. 2023. gada martā Vrņačka Baņā uzvarējis Eiropas individuālajā šaha čempionātā. 2023. gada novembrī Daglasā ierindojies 21. vietā "FIDE Grand Swiss" turnīrā. 2023. gadā Budvā Serbijas izlases sastāvā uzvarējis Eiropas komandu šaha čempionātā. Par panākumiem turnīros FIDE 2016. gadā viņam piešķīrusi starptautiskā meistara (IM), bet 2017. gadā - starptautiskā lielmeistara (GM) nosaukumu. Алексей Сарана — чемпион мира по быстрым шахматам Russian Championship HL 2018 Male Superfinal Men Championship 2018 Russian Championship HL 2019 Male Superfinal Men Championship 2019 European Individual Chess Championship 2021 - Reykjavik Open 2021 FIDE Chess.com Grand Swiss European Individual Chess Championship 2023 2023 FIDE Grand Swiss European Team Chess Championship 2023 - Open 4th quarter Presidential Board Meeting 2015 Title Applications approved by the Presidential Board by written resolution Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)