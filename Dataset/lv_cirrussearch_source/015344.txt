Māsa (nīderlandiešu: Maas, izrunā: [ˈmaːs]) jeb Mēza (franču: Meuse, [møz]) ir upe, kas plūst caur Franciju, Beļģiju un Nīderlandi, un ietek Ziemeļjūrā. Tuvojoties ietekai jūrā, veido vairākas attekas. Kopēja delta ar Reinu un Šeldu. Upes izteka atrodas Francijas departamentā Augšmarnā 409 metrus virs jūras līmeņa, garums ir 925 km, baseina platība ir 34 548 km², no kuras aptuveni trešdaļa ir Valonijā. Alberta kanāls savieno Māsu pie Ljēžas ar Šeldu pie Antverpenes. Lielākās pilsētas upes krastos ir Nešato, Komersī, Senmijēla, Verdena, Sedāna, Šarlevilmezjēra, Živē (visas Francijā), Dināna, Namīra, Iī, Ljēža (Beļģijā), Māstrihta, Venlo, Dordrehta un Roterdama (Nīderlandē). Vikikrātuvē par šo tēmu ir pieejami multivides faili. Skatīt: Māsa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)