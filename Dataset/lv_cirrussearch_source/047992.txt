Luhanskas tautas republika (LTR) (ukraiņu: Луганська народна республіка), arī “Luganskas tautas republika” (krievu: Луганская Народная Республика), bija pašpasludināts daļēji atzīts valstisks veidojums Ukrainas austrumos, kuru 2022. gada 30. septembrī anektēja Krievijas Federācija. LTR līdzās DTR izveidoja 2014. gada pavasarī; abām “tautas republikām” bija piedāvāts apvienoties, izveidojot Jaunkrieviju. 2014. gada 6. aprīlī starp Ukrainas bruņotajiem spēkiem un Krievijas atbalstītajiem LTR separātistiem sākās Donbasa karš. Līdz 2019. gadam LTR bija atzinušas vienīgi Dienvidosetija un DTR, kas pašas nebija starptautiski atzītas valstis. Dažas dienas pirms 2022. gada iebrukuma sākuma Ukrainā 21. februārī LTR atzina arī Krievijas Federācija, Sīrija un Ziemeļkoreja. Ukrainas karaspēka pretuzbrukuma laikā 20. septembrī Doneckas, Hersonas, Luhanskas un Zaporižjas apgabalu okupētajās daļās steidzami izsludināja viltus referendumus par pievienošanos Krievijas Federācijai. LTR iedzīvotājiem sagatavoja balsošanas zīmes ar jautājumu krievu valodā "vai jūs atbalstāt Luhanskas Tautas Republikas iekļaušanu Krievijas Federācijas sastāvā ar Krievijas Federācijas subjekta tiesībām?". Ukrainas ārlietu ministrs Dmitro Kuleba pauda pārliecību, ka Krievijas rīkotie viltus referendumi neko nemainīs un Ukraina turpinās atbrīvot savu teritoriju. Pēc šķietamā referenduma, kas notika no 23. līdz 27. septembrim, 28. septembrī Krievijas puse pavēstīja, ka par pievienošanos Krievijai Luhanskas apgabalā nobalsojuši 98,4% vēlētāju. 29. septembrī ANO ģenerālsekretārs Antoniu Guterrešs nosodīja Krievijas plānus anektēt okupētās Ukrainas daļas, norādot, ka tā ir bīstama eskalācija, kam nav vietas mūsdienu pasaulē. 30. septembrī Maskavas kremlī Vladimirs Putins kopā ar okupēto Ukrainas reģionu vietvalžiem parakstīja līgumus par četru apgabalu iekļaušanu Krievijas Federācijas sastāvā. Krievijas prezidents savā uzrunā apgalvoja, ka miljoniem "krievu pasaules" iemītnieku sapņojot atgriezties savā "īstajā dzimtenē", no kuras tika nošķirti pēc PSRS sabrukuma 1991. gadā. «Численность населения Луганской Народной Республики на 1 апреля 2018 года» (krievu). «Kijiva, Harkiva, Ļviva, Čornobiļa – turpmāk Ukrainas pilsētu nosaukumus latviskos tuvāk ukraiņu valodas izrunai». www.lsm.lv (latviešu). Skatīts: 2022-03-22. «EDSO: Ukrainā pašpasludinātās republikas plāno apvienoties un nacionalizēt ekonomiskos resursus». Delfi. 2014. gada 30. oktobris. Skatīts: 2019. gada 4. aprīlī. «Dienvidosetija atzīst Doņeckas un Luhanskas «tautas republikas»». tvnet.lv. 2014. gada 12. novembris. Skatīts: 2019. gada 4. aprīlī. «Putins atzīst Doņeckas un Luhanskas 'republiku' neatkarību; Krievijas spēki 'uzturēs mieru'». Delfi. 2022. gada 21. februārī. Skatīts: 2022. gada 22. februārī. Указ Президента Российской Федерации № 72 «О признании Луганской Народной Республики» от 21 февраля 2022 года «Sīrija atzinusi Krievijas atbalstītās Doneckas un Luhanskas separātistu «tautas republikas»». LSM. 2022. gada 29. jūnijs. Skatīts: 2022. gada 1. jūlijā. «Separātistu kontrolēto reģionu atzīšanas dēļ Ukraina pārtrauc diplomātiskās attiecības ar Ziemeļkoreju». delfi.lv. 2022. gada 14. jūlijs. Skatīts: 2022. gada 14. jūlijā. Kremlis rīkos «referendumu» par Ukrainas austrumos okupēto teritoriju pievienošanu Krievijai lsm.lv 2022. gada 20. septembrī Okupanti: «Referendumos» Ukrainas apgabalu pievienošanu Krievijai atbalstījuši teju visi lsm.lv 2022. gada 28. septembrī ANO ģenerālsekretārs: Krievijas aneksijas plāniem nav vietas mūsdienu pasaulē lsm.lv 2022. gada 29. septembrī Putins parakstījis rīkojumu par okupēto Ukrainas apgabalu iekļaušanu Krievijas sastāvā lsm.lv 2022. gada 30. septembrī Vikikrātuvē par šo tēmu ir pieejami multivides faili. Skatīt: Luhanskas tautas republika.