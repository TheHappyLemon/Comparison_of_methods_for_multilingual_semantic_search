Eštons Ītons (angļu: Ashton Eaton; dzimis 1988. gada 21. janvārī) ir amerikāņu vieglatlēts, startē daudzcīņā. Viņš ir 2012. gada vasaras olimpisko spēļu zelta medaļas ieguvējs. 2012. gadā laboja pasaules rekordu desmitcīņā, uzlabojot to līdz 9039 punktiem. Šo pasaules rekordu uzlaboja 2015. gada Pasaules čempionātā līdz 9045 punktiem. Otrs desmitcīņnieks vieglatlētikas vēsturē pēc Romana Šebrles, kas pārsniedz 9000 punktu robežu. E. Ītonam pieder arī pasaules rekords septiņcīņā telpās. 2012. gada NCAA čempionātā telpās viņš pārspēja Dena O'Braiena 17 gadus veco rekordu par 23 punktiem. 2011. gadā sacensībās Tallinā, Igaunijā, sportists rekordu uzlaboja līdz 6568 punktiem, bet 2012. gada Pasaules čempionātā telpās izcīnīja zelta medaļu ar vēl augstāku rezultātu — 6645. 2011. gada Pasaules čempionātā Tegu E. Ītons izcīnīja sudraba medaļu ar 8505 punktiem, zaudējot vienīgi tautietim Trejam Hārdijam. 2012. gada jūnijā E. Ītons laboja Romanam Šebrlem piederējušo pasaules rekordu desmitcīņā, uzlabojot to par 13 punktiem līdz 9039 punktiem. E. Ītons uzvarēja arī 2012. gada vasaras olimpiskajās spēlēs Londonā, 2013. gada Pasaules čempionātā Maskavā un 2015. gada Pasaules čempionātā Pekinā. IAAF atzina E. Ītonu par 2015. gada labāko vieglatlētu. «Ītons labo 11 gadus veco pasaules rekordu desmitcīņā». Sportacentrs.com. Skatīts: 2012. gada 26. jūnijā. Vikikrātuvē par šo tēmu ir pieejami multivides faili. Skatīt: Eštons Ītons. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)