Johans Bleiks (angļu: Yohan Blake; dzimis 1989. gada 26. decembrī Sentdžeimsā, Jamaikā) ir jamaikiešu vieglatlēts, startē sprinta distancēs. Viņš ir pašreizējais pasaules čempions 100 m sprinta distancē, titulu izcīnīja 2011. gada Pasaules čempionātā Tegu, kur par pāragru startu finālā tika diskvalificēts tobrīdējais titula īpašnieks un pasaules rekordists Useins Bolts. Ar panākumiem startējis jauniešu sacensībās — Pasaules junioru čempionātā ir izcīnījis visu trīs kalumu medaļas: zelts un sudrabs 4x100 m stafetē, kā arī bronza 100 m distancē. 2009. gadā uz trīs mēnešiem bijis diskvalificēts par dopinga lietošanu. J. Bleiks ir visjaunākais sportists, kas 100 m distanci veicis ātrāk par 10 sekundēm (19 gadu un 196 dienu vecumā). Viņa personiskais rekords īsākajā distancē stadionā ir 9,69 sekundes, kas uzrādīts 2012. gada vasarā Lozannā, tas ir dalīts otrs labākais personiskais rekords ar Taisonu Geju pēc Useina Bolta. 2011. gada septembrī Dimanta līgas posmā viņš 200 m distanci veica 19,26 sekundēs, kas ir otrs visu laiku labākais rezultāts šajā distancē. 2012. gada vasaras olimpiskajās spēlēs J. Bleiks izcīnīja sudraba medaļu gan 100 m, gan 200 m distancē, abās piekāpjoties vienīgi U. Boltam. Toties Jamaikas komandas sastāvā kopā ar U. Boltu, Maiklu Freiteru, Nesta Kārteru viņš kļuva par olimpisko čempionu 4x100 m stafetē, kur komanda atkal laboja pasaules rekordu, pie tam uzlabojot to par 0,2 s uz 36,84 s. Bleikam 200 metros Briselē - 19.26 sekundes Olympedia profils (angliski) The Sport.org profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)