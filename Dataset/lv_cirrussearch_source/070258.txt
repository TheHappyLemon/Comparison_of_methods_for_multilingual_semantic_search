Berijs Kjogans (angļu: Barry Keoghan; dzimis 1992. gada 18. oktobrī) ir īru aktieris. Savas karjeras laikā saņēmis BAFTA kino balvu un nominēts Amerikas Kinoakadēmijas balvai un divām Zelta globusa balvām. Aktiera karjeru sācis 2011. gadā, bet kļuvis pazīstams pēc lomām Kristofera Nolana filmā "Denkerka" (2017) un Jorga Lantima filmā "Svētā brieža nogalināšana" (2017). Kritiķu atzinību guvis arī ar lomām īru kriminālfilmā Calm with Horses (2019) un fantāzijas filmā "Zaļais bruņinieks" (The Green Knight, 2021). Atveidojis lomu arī Marvel Cinematic Universe filmā "Mūžīgie" (2021). Par lomu Mārtina Makdonas filmā "Inišerinas Banšī" (2022) saņēmis BAFTA kino balvu kategorijā "Labākais aktieris otrā plāna lomā", kā arī nominēts Amerikas Kinoakadēmijas balvai un Zelta globusa balvai. Otro Zelta globusa balvas nomināciju saņēmis par lomu filmā Saltburn (2023). Vikikrātuvē par šo tēmu ir pieejami multivides faili. Skatīt: Berijs Kjogans. IMDb profils (angliski)