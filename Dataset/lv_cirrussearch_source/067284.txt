Bitlisa (turku: Bitlis) ir pilsēta Turcijas dienvidaustrumos, Bitlisas ila administratīvais centrs un lielākā apdzīvotā vieta. Izvietojusies Bitlisas upes krastos 15 km no Vana ezera krasta un 1100 km no valsts galvaspilsētas Ankaras. Sena pilsēta, viena no Lielās Armēnijas Agdznikas provinces nozīmīgākajām pilsētā. Saskaņā ar leģendu, pilsētu pēc Maķedonijas Aleksandra rīkojuma dibinājis ģenerālis Liss, no kura esot cēlies tās nosaukums Petlis — ‘Niknais Liss’. Zināma kā Balalesa vai Bagageša, vēlākos laikos pazīstama kā Bageša (armēņu: Բաղեշ). Bagšas cietoksnis aizsargāja kalnu pārejas uz robežas ar Mezopotāmiju dienvidos. Kopš 7. gadsimtā pilsētu iekaroja arābi, tā vēlākos laikos bijusi dažādu varu rokās. No 13. līdz 19. gadsimtam pilsēta bija kurdu Bitlisas emirāta centrs. Emirāts no 16. gadsimta bija Otomaņu Impērijas sastāvā. Vikikrātuvē par šo tēmu ir pieejami multivides faili. Skatīt: Bitlisa. Encyclopædia Britannica raksts (angliski)