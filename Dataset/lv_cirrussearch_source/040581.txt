Universitatea Craiova ir Rumānijas profesionāls futbola klubs no Krajovas. Dibināts 1948. gadā, pašlaik spēlē Rumānijas futbola augstākajā līgā jeb Liga I. Kluba futbolisti ir četras reizes izcīnījuši Rumānijas čempiontitulu un septiņas reizes uzvarējuši Rumānijas kausa izcīņā. Mājas spēles aizvada Jona Oblemenko stadionā. Sākotnējais klubs pastāvēja līdz 1991. gadam, kad tika likvidēta CSU Craiova futbola nodaļa. Tad tā tradīcijas pārņēma FC U Craiova, kas vairākas reizes tika reorganizēts. 2013. gadā sākotnējais klubs tika atjaunots. Rumānijas čempionāts (Liga I) Čempioni (4): 1973–74, 1979–80, 1980–81, 1990–91 Vicečempioni (6): 1972–73, 1981–82, 1982–83, 1993–94, 1994–95, 2019–20 Rumānijas kauss Kausa ieguvēji (7): 1976–77, 1977–78, 1980–81, 1982–83, 1990–91, 1992–93, 2017–18 Finālisti (5): 1974–75, 1984–85, 1993–94, 1997–98, 1999–2000 Rumānijas superkauss Finālisti (1): 2018 Liga II Uzvarētāji (2): 1963–64, 2013–14 Piezīme: Slīprakstā norādīti tituli, kas izcīnīti kā FC U Craiova. «Romania - List of Champions» (angļu). RSSSF. Skatīts: 2020. gada 8. augustā. «Romania Cup Finals» (angļu). RSSSF. Skatīts: 2020. gada 8. augustā. «Romania - List of Super Cup Finals» (angļu). RSSSF. Skatīts: 2020. gada 8. augustā. Oficiālā tīmekļa vietne (rumāniski)