2022. gada aneksijas referendumi Krievijas okupētajās Ukrainas teritorijās ir Krievijas Federācijas kontrolēto Hersonas un Zaporižjas apgabala teritorijās un pašpasludināto Doneckas un Luhanskas Tautas Republikas teritorijās organizētie starptautiski neatzītie "referendumi par šo teritoriju pievienošanos Krievijai". Referendumi sākās 2022. gada 23. septembrī un noslēdzās 27. septembrī. Pēc visu balsu saskaitīšanas Krievijas Centrālā vēlēšanu komisija paziņoja, ka Zaporižjas apgabalā pievienošanos Krievijai esot atbalstījuši 93%, Hersonas apgabalā 87%, DTR 99%, bet LTR – 98% vēlētāju. Referendumu rezultātā Krievijas prezidents Vladimirs Putins var pasludināt ieņemto teritoriju aneksiju un pāriešanu Krievijas Federācijas sastāvā. 30. septembrī viņš kopā ar ieņemto reģionu vietvalžiem parakstīja rīkojumu par teritoriju iekļaušanu Krievijas sastāvā. Referendumu sākuma posmā Krievijas Federācija bija ieņēmusi ap 15% no starptautiski atzītās Ukrainas teritorijas. OSCE, Ukrainas, kā arī daudzu pasaules valstu vadītāji jau pirms referendumu uzsākšanas ir tos nosodījuši un paziņojuši, ka neatzīs to rezultātus. Arī Latvijas Saeima nosodīja šos referendumus. What Russia wants from the votes in occupied Ukraine // BBC News В самопровозглашенных ДНР и ЛНР и на оккупированных территориях Украины объявлены результаты референдумов Putins parakstījis rīkojumu par okupēto Ukrainas apgabalu iekļaušanu Krievijas sastāvā Russia believes occupied territories of Ukraine are de facto part of Russia's territory, they want sham referendum as soon as possible OSCE heads condemn plan to hold illegal “referenda” in occupied territories of Ukraine The world condemns sham referendum in occupied territories of Ukraine // Euromaidan Press 2022-09-21 «Saeima nosoda Krievijas plānotos referendumus okupētajās Ukrainas teritorijās». Lsm.lv. 2022. gada 22. septembrī. «Par Krievijas Federācijas organizētajiem referendumiem okupētajās Ukrainas teritorijās». LIKUMI.LV (latviešu). Skatīts: 2022-10-22.