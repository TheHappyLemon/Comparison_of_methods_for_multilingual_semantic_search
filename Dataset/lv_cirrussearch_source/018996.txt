Pūhova (slovāku: Púchov) ir pilsēta Slovākijā, Trenčīnas apgabala Pūhovas apriņķa centrs pie Vāhas upes. Autoriepu ražošanas (kompānijas Matador galvenā mītne un ražotne) un apģērbu ražošanas (kompānijas Makyta galvenā mītne un ražotne) centrs. Pirmoreiz rakstos minēta 1243. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Puho (ungāru: Puhó). Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (97,4 %). Pēc reliģiskās piederības - katoļi (71,4 %), luterāņi (13,8 %), nereliģiozi (11,3 %). Vikikrātuvē par šo tēmu ir pieejami multivides faili. Skatīt: Pūhova. Kompānija "Matador" Arhivēts 2017. gada 4. aprīlī, Wayback Machine vietnē. Kompānija "Makyta"