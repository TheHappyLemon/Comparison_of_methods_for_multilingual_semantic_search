Kērkvolas katedrāle jeb Svētā Magnusa katedrāle (angļu: St Magnus Cathedral) ir Skotijas Baznīcas draudzes baznīca, kas atrodas Orkneju salu galvaspilsētas Kērkvolas centrā. Tā kā Skotijas Baznīca pieturas pie kalvinisma prezbiteriānisma novirziena, katedrāles nosaukums dievnamam ir tikai tradīcija. Dievnams ir senākā katedrāle Skotijā un vistālāk uz ziemeļiem esošā katedrāle Lielbritānijā. Celta 12. gadsimtā kā 11. gadsimtā dibinātās Orkneju diecēzes centrs. Baznīca nosaukta svētā Orknejas Magnusa vārdā. Dievnams sākts celt 1137. gadā un bija Tronheimas arhibīskpijas pakļautībā. 1468. gadā Orkneju salas tika pievienotas Skotijas karalistei, 1472. gadā, nodibinoties arhibīskapijai Skotijā, par Kērkvolas katedrāles mātes baznīcu kļuva Sentendrūsas katedrāle. 20. gadsimta sākumā katedrāle tika restaurēta. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Kērkvolas katedrāle.