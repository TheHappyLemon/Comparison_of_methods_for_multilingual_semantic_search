Babyshambles ir britu roka grupa, kas dibināta 2004. gadā Londonā. Grupas sākotnējā sastāvā — Pīts Dohertijs (vokāls un ģitāra), Patriks Valdens (ģitāra), Drū Makkonels (basģitāra), Džemma Klārka (bungas). Nosaukums "Babyshambles" cēlies no segvārda ko Dohertijam ("Babyshambles") un Karlam Baratam ("Papashingles") piešķīrušas dīdžeju duo Queens of Noize. Babyshambles ir izdevuši trīs albumus Down in Albion (2005), Shotter's Nation (2007) un Sequel to the Prequel (2013)—trīs EPs un vairākus singlus. 2003. gada vidū Pītam Dohertijam tika aizliegts spēlēt ar grupu the Libertines, kamēr viņš nepārvarēs savas atkarības problēmas. Drīz vien Dohertijs izveidoja alternatīvu grupu Babyshambles. 2004. gada rudenī grupai gāja samērā labi, izpārdotā Apvienotās Karalistes turneja un otrā singla Killamangiro izdošana, the Libertines bijušajā izdevniecībā Rough Trade Records. Taču līdz decembrim grupai bieži bija jāatceļ vai jāpārtrauc koncerti, jo Dohertijs nevarēja uzstāties. Viena no šīm pēkšņajām atcelšanām izraisīja nemierus Londonas Astoria. Džemma grupu pameta 2005. gada sākumā, minot nesaskaņas ar menedžmentu, par Dohertija acīmredzamo narkotiku lietošanas problēmu nerisināšanu. Bundziniece tika aizstāta ar Adamu Fičeku. 2005. gada februārī Dohertijs kopā ar mūziķi Alanu Vasu tika arestēts aizdomās par uzbrukumu un šantāžu. Tika apgalvots, ka Dohertijs, Londonas viesnīcā, uzbrucis dokumentālo filmu veidotājam Maksam Kārlisam, apsūdzību mūziķis noliedza. Kārliss bija uzņēmis dokumentālo filmu par Dohertiju, no kuras klipi tika izmantoti kanāla 4 filmai “Stalking Pete Doherty”. Sadarbojoties ar bijušo the Libertines producentu Miku Džounsu, grupa strādāja pie sava pirmā albuma un 2005. gada vasarā izdeva singlu Fuck Forever, sasniedzot 4.vietu Apvienotās Karalistes singlu topos. Down in Albion tika izdots tā paša gada rudenī, sasniedzot 10.vietu Lielbritānijas Radio 1 topā. Populārā britu rokgrupa Oasis deva iespēju Babyshambles atbalstīt viņus Apvienotās Karalistes turnejā 2005. gada jūlijā. Taču Dohertijs kopā ar Keitu Mosu devās uz modes dizaineres Hedijas Slimanes dzimšanas dienas svinībām un nevarēja noorganizēt transportu atpakaļ uz Apvienoto Karalisti pirms pirmā grupas koncerta. Rezultātā Oasis pārtrauca sadarbību ar Babyshambles uz visu atlikušo turneju. Dohertija nepastāvīgā uzvedība turpinājās, neskaitāmi likuma pārkāpumi, tostarp viņa turēšana aizdomās par automašīnas zādzību un narkotiku glabāšanu 2006. gada sākumā, padarīja Babyshambles eksistenci neparedzamu. 2006. gada janvārī Babyshambles paziņoja par četriem maziem klubu šoviem Londonā, Liverpūlē, Šefīldā un Stokā. Viņu faniem par pārsteigumu grupa uzstājās bez ģitārista Patrika Valdena, viņa vietā Dohertijs spēlēja ģitāru. Valdens atgriezās uz koncertu Kembridžā 23. janvārī un Lielbritānijas turnejā februārī. Savu pēdējo koncertu kopā ar grupu viņš nospēlēja 2006. gada aprīlī, un kopš tā laika kopā ar Babyshambles ir uzstājies tikai vienu reizi: 2009. gada piemiņas koncertā Džonijam Sedasī, grupas draugam, kurš aizgāja mūžībā tā gada sākumā. 2006. gada februārī Babyshambles ieguva Naomi balvu par sliktāko dzīvo uzstāšanos un tika nominēta vairākām NME balvām. Grupa izpildīja Down in Albion NME balvu šovā un Dohertijs ieguva balvu "Seksīgākais vīrietis". 2006. gada augustā Babyshambles parakstīja līgumu ar ierakstu kompāniju Parlophone par EP izdošanu un kļuva par festivāla Get Loaded in the Park hedlaineri. Grupa izdeva ierobežotas tirāžas singlu Beg, Steal or Borrow, kas bija pieejams tikai tiem, kas bija apmeklējuši festivālu. Bezmaksas The Blinding kopija tika izlaista ielu žurnālā The Big Issue. 2006. gada 4. decembrī tika izlaists The Blinding EP. Singlu iznākšana tika reklamēta ar mūzikas videoklipiem dziesmām The Blinding un I Love You But You're Green. EP nebija piemērots singlu topam, jo tajā bija pārāk daudz dziesmu; tomēr grupa savā MySpace lapā apgalvoja, ka tā būtu ieņēmusi ceturto vietu 2006. gada Apvienotās Karalistes topā, ja tā būtu bijusi piemērota. 2007. gada 18. janvārī tika paziņots, ka grupa ir parakstījusi ilgtermiņa ierakstu līgumu ar Parlophone. 2007. gada vasarā Babyshambles uzstājās dažādos festivālos, kā — Oxygen, Glastonbury, V, T in the Park un Paredes de Coura. 2007. gada 1. oktobrī Babyshambles izdeva savu otro albumu Shotter's Nation. Adams Fičeks komentēja, ka Shotter's Nation ir "glancēts attēls" par to, kur šajā dzīves posmā grupa atrodas. Pirmais singls no albuma — Delivery, tika izdots 2007. gada 17. septembrī, sasniedzot sesto vietu Apvienotās Karalistes singlu topā pēc pirmās nedēļas vispārējā pārdošanā. Jaunais albums tika uzņemts daudz labāk nekā iepriekšējie Babyshambles izdevumi. AMG vērtējums — 3,5 zvaigznes (salīdzinājumā ar 2,5 zvaigznēm par Down in Albion un 3 zvaigznēm albumam The Blinding EP. 2007. gada novembrī grupa Babyshambles aizvadīja savu pirmo arēnu turneju, uzstājoties tādās koncertvietās kā Ņūkāslas Metro Radio arēnā, MEN arēnā Mančestrā, Notingemas arēnā, Bornmutas starptautiskajā centrā, Londonas Vemblija stadionā un Birmingemas Nacionālajā iekštelpu arēnā. Otrais singls no Shotter's Nation “You Talk” tika izdots 2007. gada 3. decembrī. 2008. gada janvārī un februārī Babyshambles aizvadīja savu līdz šim lielāko Eiropas turneju. 2008. gada 8. aprīlī tika paziņots, ka Babyshambles 2. jūnijā izdos dzīvās uzstāšanās CD/DVD ar nosaukumu "Oh, What a Lovely Tour!". 2008. gada 22. maijā Babyshambles uzstājās Saturday Night Fiber, jaunās mūzikas festivālā Madridē un Spānijā kopā ar citiem māksliniekiem, piemēram, Morisey. 2010. gadā gadā the Libertines atkal apvienojās virknei labi novērtētu šovu, tostarp koncertiem tā gada Readingas un Līdsas festivālos. Bundzinieks un dažu dziesmu autors Adams Fičeks pameta grupu, lai koncentrētos uz savu projektu Roses Kings Castles. Pieaicinot Stereophonics bundzinieku Džeimiju Morisonu, grupa 2013. gada septembrī izdeva savu trešo studijas albumu Sequel to the Prequel. Tikmēr the Libertines atkal apvienojās 2014. gadā, spēlējot izpārdotus koncertus Londonas Haidparkā un Aleksandras pilī. Koncerti lika aizdomāties grupai par jaunu albumu, kas iznāca 2015. gadā. Studijas albumi Down in Albion (2005) Shotter's Nation (2007) Sequel to the Prequel (2013) «Babyshambles Concerts, Tour Dates & Tickets, eventseeker». eventseeker.com (angļu). Skatīts: 2023-10-23. «Babyshambles & Pete Doherty Bio - Music». Neoseeker. Skatīts: 2023-10-23. «NME.COM - News - LIBS CONTINUE WITHOUT PETE». web.archive.org. 2006-02-20. Arhivēts no oriģināla, laiks: 2006-02-20. Skatīts: 2023-10-23. «UptheAlbion.com». upthealbion.com. Skatīts: 2023-10-23. «Babyshambles tour ends in chaos - NME.COM». web.archive.org. 2004-12-30. Arhivēts no oriģināla, laiks: 2004-12-30. Skatīts: 2023-10-23. «Doherty's Drummer Quit Over 'Management Issues'». Contactmusic.com. 2005-01-28. Skatīts: 2023-10-23. «Doherty arrested after 'assault'» (en-GB). 2005-02-03. Skatīts: 2023-10-23. «Mick Jones biography». Last.fm (angļu). Skatīts: 2023-10-23. «UptheAlbion.com». upthealbion.com. Skatīts: 2023-10-23. «Babyshambles cancel Oasis support» (en-GB). 2005-07-07. Skatīts: 2023-10-23. «Pete arrested for 'car theft'». Evening Standard (angļu). 2012-04-11. Skatīts: 2023-10-23. NME. «Ex-Babyshambles guitarist breaks silence on Pete Doherty and co». NME (en-GB), 2008-01-21. Skatīts: 2023-10-23. «Westlife win 'worst' music award» (en-GB). 2006-02-14. Skatīts: 2023-10-23. NME. «Pete Doherty voted as Sexiest Male». NME (en-GB), 2006-02-23. Skatīts: 2023-10-23. NME. «Babyshambles speak about new deal». NME (en-GB), 2006-09-15. Skatīts: 2023-10-23. NME. «Babyshambles headline Get Loaded In The Park». NME (en-GB), 2006-08-28. Skatīts: 2023-10-23. BabyShambles - Beg, Steal And Borrow, 2006. Atjaunināts: 2023-10-23 «Babyshambles Biography - Musictory». www.musictory.com (angļu). Skatīts: 2023-10-23. «UptheAlbion.com». upthealbion.com. Skatīts: 2023-10-23. NME. «Babyshambles sign long term record deal». NME (en-GB), 2007-01-18. Skatīts: 2023-10-23. «Doherty addresses "Shotter's Nation" - LAUNCH, Music on Yahoo! is now Yahoo! Music UK & Ireland». web.archive.org. 2011-09-27. Arhivēts no oriģināla, laiks: 2011-09-27. Skatīts: 2023-10-23. «Daily Music Guide | Interviews | Adam Ficek of Babyshambles». web.archive.org. 2008-06-09. Arhivēts no oriģināla, laiks: 2008-06-09. Skatīts: 2023-10-23. «Kingston clings on to UK top spot» (en-GB). 2007-09-24. Skatīts: 2023-10-23. «UptheAlbion.com». upthealbion.com. Skatīts: 2023-10-23. NME. «Babyshambles announce arena tour». NME (en-GB), 2007-03-16. Skatīts: 2023-10-23. «UptheAlbion.com». upthealbion.com. Skatīts: 2023-10-23. «UptheAlbion.com». upthealbion.com. Skatīts: 2023-10-23. Condé Nast. «Babyshambles: Oh What a Lovely Tour!». Pitchfork (en-US). Skatīts: 2023-10-23. Sam Wolfson. «The Libertines rekindle the good old days at Leeds festival 2010». The Guardian (en-GB), 2010-08-28. ISSN 0261-3077. Skatīts: 2023-10-23. «Exposure: Roses Kings Castles | News & Features - The List». list.co.uk (angļu). Skatīts: 2023-10-23. "Sequel to the Prequel" (en). Wikipedia. 2023-10-18. Dorian Lynskey. «The Libertines: 'It was a row that took 10 years to get over. Also, I stopped taking heroin all day, every day'». The Guardian (en-GB), 2015-08-27. ISSN 0261-3077. Skatīts: 2023-10-23.