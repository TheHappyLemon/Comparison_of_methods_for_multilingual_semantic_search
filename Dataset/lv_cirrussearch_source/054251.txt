60 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Tā bija īsākā šo olimpisko spēļu skriešanas disciplīna. Sacensības notika 1900. gada 15. jūlijā Kruakatelānā, Buloņas meža teritorijā. Tajās startēja 10 sportisti no sešām valstīm. Sacensības bija sadalītas divās kārtās. Pirmajā kārtā notika divi priekšskrējieni ar 5 sportistiem katrā. No katra priekšskrējiena divi labākie sportisti kvalificējās fināla kārtai, kas notika uzreiz pēc priekšsacīkstēm. Olimpiskais pjedestāls šajā disciplīnā bija līdzīgs kā 100 metru disciplīnā, kas notika dienu iepriekš. Zelta medaļu, ar rezultātu 7.0 sekundes, izcīnīja ASV sportists Alvins Krencleins. Sudraba medaļu ieguva ASV sportists Volters Tjūksberijs, bet bronzas medaļu Austrālijas sportists Stens Roulijs. Viņi abu fināla rezultāti precīzi diemžēl nav fiksēti. Pirmo olimpisko rekordu šajā disciplīnā uzstādīja ASV sportists Alvins Krencleins, Viņs uzstādītais rekords šajā disciplīnā bija 7.0 sekundes. 1. priekšskrējiens 2. priekšskrējiens Pamatraksts: Vieglatlēti 1900. gada vasaras olimpiskajās spēlēs 60 metru sacensībās startēja 10 sportisti no 6 valstīm.  ASV (4)  Austrālija (1)  Francija (1)  Indija (1)  Ungārija (2)  Zviedrija (1) «Athletics at the 1900 Paris Summer Games: Men's 60 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. «Paris 1900 Athletics — 60m men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 60 metri vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 60 metri vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 60 metri vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.