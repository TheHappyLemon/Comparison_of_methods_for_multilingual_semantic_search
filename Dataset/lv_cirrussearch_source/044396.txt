Austrālijas Grand Prix (angļu: Australian Grand Prix) ir ikgadēja pirmās formulas Grand Prix izcīņa, kas notiek Austrālijā. Lai gan neoficiāli sacīkstes, kas vēlāk tika pārdēvētas par "Austrālijas Grand Prix" izcīņām, tika rīkotas jau kopš 1928. gada, pirmā oficiālā Austrālijas Grand Prix izcīņa (Formula 1 ietvaros) notika tikai 1985. gadā un kopš tā laika ne gadu nav izlaista. No 1985. līdz 1995. gadam sacīkstes norisinājās Adelaidas ielu trasē, bet kopš 1996. gada notiek Alberta parka izvietotajā Melburnas Grand Prix trasē Melburnā. Pašreizējās līgumsaistības ar Melburnas trases vadību paredz, ka Austrālijas lielās balvas izcīņa Melburnā norisināsies kā minimums līdz 2023. gadam. Pagaidām sekmīgākais braucējs Austrālijas Grand Prix izcīņās (Formula 1 ietvaros) ir vācu pilots Mihaels Šūmahers, kurš šeit ir uzvarējis veselas 4 reizes. Turpretim komandu kopvērtējumā visvairāk uzvaru pieder McLaren vienībai, kurai kopumā šeit (Formula 1 ietvaros) ir izdevies uzvarēt veselas 11 reizes. Pašreizējais un aizstāvošais Austrālijas Grand Prix uzvarētājs ir vācu pilots Niko Rosbergs, kurš šeit uzvarēja 2016. gadā. Savukārt komandu konkurencē pašreizējie un aizstāvošie uzvarētāji ir Mercedes vienība, kas šeit ir triumfējusi jau pēdējos trīs gadus pēc kārtas (2014., 2015., 2016.). Tiek paredzēts, ka 2017. gada Austrālijas Grand Prix izcīņa norisināsies 26. martā un kā jau daudzus gadus iepriekš kalpos par sezonas atklāšanas posmu. Sākotnējā Adelaidas trase tika uzskatīta par vienu no labākajām ielu trasēm pasaulē. Desmit gadus pēc pirmās sacīkstes tika izlemts Austrālijas Grand Prix mājvietu pārcelt uz Albertparku Melburnā. Pirmās sacīkstes Albertparkā reklāmas sauklis bija "Melburna — cik lieliska vieta sacīkstēm". Visvairāk cilvēku uz kādu sacīksti Melburnā atnāca 1996. gadā: vairāk nekā 400 000. Pēdējos gados nāk aizvien mazāk un mazāk cilvēku, piemēram, 2008. gadā to apmeklēja tikai apmēram 303 000 cilvēku. Sacīkstes Adelaidā katru gadu bija pēdējās sezonā, savukārt Albertparks tradicionāli iezīmē sezonas sākumu ar dažiem izņēmumiem — 2006. gadā sakarā ar Nāciju Sadraudzības spēlēm, kuras norisinājās Melburnā marta vidū, sacīkste tika pārcelta par mēnesi vēlāk un bija trešā kalendārā, savukārt 2010. gadā Albertparkā norisinājās sezonas otrā sacīkste. Minēti tikai uzvarētāji tajos Grand Prix, kas aizvadīti F1 sezonu ietvaros. F1 Grand Prix saraksts Melburnas Grand Prix trase «Melbourne to host the Australian F1 Grand Prix until at least 2023». Autosport. 2015. gada 12. septembris. Skatīts: 2016. gada 26. decembris. Esler, W. "2016 Australian GP: Nico Rosberg wins after Ferrari strategy error". skysports.com. March 20, 2016. Aplūkots 26.12.2016. Weaver, P. "Nico Rosberg storms to Australian Grand Prix victory". The Gurdian. March 16, 2014. Aplūkots 26.12.2016. Benson, A. "Lewis Hamilton wins with ease in Australia as only 11 cars finish". bbc.com. March 15, 2015. Aplūkots 26.12.2016. "FIA confirms 2017 calendar". formula1.com. F1 administrācija. November 30, 2016. Aplūkots 25.12.2016. Albertparka F1 trases sacīkšu apmeklēšana (angliski) Austrālijas Grand Prix oficiālā mājaslapa (angliski)