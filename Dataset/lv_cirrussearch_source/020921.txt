Purva bruņurupuči (Emys) ir purva bruņurupuču dzimtas (Emydidae) ģints, kas pieder purva bruņurupuču apakšdzimtai (Emydinae). Ģints apvieno 2 vai 4 saldūdenī dzīvojošas sugas. Gadu gaitā apakšdzimta ir piedzīvojusi vairākas sistemātiskas izmaiņas, bet joprojām starp zinātniekiem nav vienprātības. Latvijā sastopama viena purvu bruņurupuču suga — purva bruņurupucis (Emys orbicularis), kas ir vienīgā Latvijas bruņurupuču suga un ir iekļauta Latvijas Sarkanajā grāmatā. Daži sistemātiķi marmorbruņrupuci izdala atsevišķā marmorbruņrupuču ģintī (Actinemys), saucot to par Actinemys marmorata, bet citi to iedala purva bruņurupuču ģintī, saucot par Emys marmorata. Otra suga, par kuru sistemātiķiem nav vienprātības, ir Amerikas purva bruņurupucis, kuru mēdz daži sistemātiķi izdalīt atsevišķā Amerikas purva bruņurupuču ģintī (Emydoidea), sugai dodot zinātnisko nosaukumu Emydoidea blandingii, bet citi iedala purva bruņurupuču ģintī, saucot par Emys blandingii. Purva bruņurupuču ģints (Emys) Amerikas purva bruņurupucis (Emys blandingii) Marmorbruņrupucis (Emys marmorata) Purva bruņurupucis (Emys orbicularis) Sicīlijas purva bruņurupucis (Emys trinacris) Purva bruņurupucis - Emys orbicularis «Turtles of the World 2010 Update: Annotated Checklist of Taxonomy, Synonymy, Distribution and Conservation Status». Arhivēts no oriģināla, laiks: 2010. gada 15. decembrī. Skatīts: 2010. gada 15. decembrī. Purva bruņurupucis