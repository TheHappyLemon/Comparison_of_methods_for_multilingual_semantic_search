Jurijs (Georgijs) Daņilovičs (krievu: Ю́рий (Гео́ргий) Дани́лович; dzimis 1281. gadā, miris 1325. gada 21. novembrī) bija Maskavas kņazs no 1303. līdz 1325. gadam, Vladimiras lielkņazs no 1318. līdz 1322. gadam un Novgorodas kņazs no 1322. līdz 1325. gadam. Jurijs Daņilovičs bija pirmā Maskavas kņaza, Aleksandra Ņevska jaunākā dēla Daņiila Aleksandroviča (1261-1303) vecākais dēls. Pirms tam pārvaldot Perejaslavu, pēc tēva nāves sāka valdīt Maskavā. Cīnījās par ietekmi ar Tveras kņazu, no 1305. līdz 1318. gadam - Vladimiras lielkņazu Mihailu Jaroslaviču. 1318. gadā Jurijs Daņilovičs tika iecelts par Vladimiras liekņazu, kad Zelta Ordas hans Uzbeks izsauca Mihailu Jaroslaviču uz Jauno Saraju un pavēlēja to sodīt ar nāvi. 1317. gadā apprecēja hana Uzbeka māsu Končaku. 1321. gadā Jurijs Daņilovičs neatdeva Tverā iekasētās nodevas Ordai, tāpēc Uzbeks 1322. gadā par Vladimiras lielkņazu iecēla Tveras kņazu Dmitriju Bargās Acis. Jurijs Daņilovičs tikmēr devās uz Novgorodu, kur ieņēma kņaza troni. 1232. gadā viņs nodibināja Orešekas cietoksni un noslēdza Orehovas miera līgumu ar Zviedriju. 1325. gadā Jurijs Daņilovičs ieradās Zelta Ordā, kur to strīdā nogalināja Dmitrijs Bargās Acis. Vikikrātuvē par šo tēmu ir pieejami multivides faili. Skatīt: Jurijs Daņilovičs.