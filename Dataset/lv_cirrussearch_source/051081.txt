Mājsaimniecība ir viens vai vairāki cilvēki, kas dzīvo vienā mājoklī un kopīgi sedz izdevumus. Mājsaimniecības kā analīzes pamatvienību izmanto daudzos socioloģiskos, mikroekonomiskos un valsts pārvaldes modeļos un tās spēlē svarīgu lomu ekonomikā un mantošanas likumdošanā. LZA Terminoloģijas komiteja uzskata, angļu termins 'household' tulkojams kā mājsaimniecība tikai tad, kad runa ir par saimniecību, kas kopīga mājokļa iedzīvotājiem, un ar saimes aprūpi un mājokļa uzturēšanu saistīto darbu kopumu, bet pati cilvēku grupa kā sociāla vienība latviešu valodā ir saucama par saimi. Ekonomikā privātā mājsaimniecība ir saimnieciska vienība, ko veido viena vai vairākas personas, kas iesaistītas patērēšanā un ražošanas faktoru piedāvāšanā. Pēc CSP datiem Latvijā 2018. gadā vidēji vienā mājsaimniecībā bija 2,3 personas. Tas atbilst ES vidējam rādītājam. 2016. gadā gandrīz trešdaļa ES iedzīvotāju dzīvoja viena cilvēka mājsaimniecībās. Zviedrijā, Dānijā un Lietuvā vairāk nekā puse no visām mājsaimniecībām ir viena cilvēka saimniecības, kamēr Vācijā, Somijā, Igaunijā, Holandē, Francijā, Latvijā un Austrijā šis procents ir starp 40 un 45%. Salīdzinājumam, viszemākais viena cilvēku mājsaimniecību skaits bija Polijā, Portugālē, Horvātijā, Slovākijā un Maltā. Centrālā Statistikas Pārvalde Mājsaimniecību budžets un patēriņa izdevumi Ranasinghe ,WC and Hemakumara, GPTS(2018), Spatial modelling of the householders' perception and assessment of the potentiality to improve the urban green coverage in residential areas: A case study from Issadeen Town Matara Arhivēts 2018. gada 3. augustā, Wayback Machine vietnē., Sri Lanka, Ruhuna Journal of Science,Vol 9(1); Arthur O'Sullivan, Steven M. Sheffrin. Economics: Principles in action Arhivēts 2016. gada 20. decembrī, Wayback Machine vietnē.. Upper Saddle River, New Jersey 07458 : Prentice-Hall, 2003. 29. lpp. ISBN 978-0-13-063085-8 LZA Terminoloģijas komiteja Lēmums Nr. 13. Par angļu valodas termina household atbilsmi latviešu valodā Arhivēts 2016. gada 8. aprīlī, Wayback Machine vietnē. Roberts Škapars. Ekonomikas būtība un priekšmets. Teorija. (e-grāmata)[novecojusi saite] Centrālā Statistikas Pāŗvalde [https://www.csb.gov.lv/lv/statistika/statistikas-temas/socialie-procesi/nabadziba/meklet-tema/2615-majsaimniecibu-ienakumu-pietiekamiba-2018-gada "Pērn 35,7 % mājsaimniecību ikdienas izdevumus sedza ar grūtībām" Preses relīze Eurostat [1] "Household composition statistics" Eurostat "People in the EU — statistics on household and family structures" Arhivēts 2019. gada 19. decembrī, Wayback Machine vietnē.