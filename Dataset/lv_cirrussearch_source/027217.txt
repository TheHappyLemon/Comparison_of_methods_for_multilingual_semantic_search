Šis raksts ir par upi Krievijā. Par upi Latgalē, kuras augšteces viens no nosaukumiem ir Uda, skatīt rakstu Kalupe (upe). Uda (krievu: Уда), lejtecē arī Čuna (Чуна), ir Sibīrijas upe, Tasejevas labā satekupe. Sākas no kalnu ezera Udas grēdā netālu no Tivas robežas. Tek ziemeļu virzienā pa Vidussibīrijas plakankalni. Lejpus Čunskas tiek saukta par Čunu. Satekot ar Birjusu, veido Angaras lielāko pieteku Tasejevas upi. Jauktā ūdens pieplūde, ledus sega no oktobra līdz aprīlim. Lielākās apdzīvotās vietas krastos ir Ņižņeudinska un Čunska. Upi šķērso Transsibīrijas dzelzceļš. Vikikrātuvē par šo tēmu ir pieejami multivides faili. Skatīt: Uda. Encyclopædia Britannica raksts (angliski) «Čuna». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 155. lpp.