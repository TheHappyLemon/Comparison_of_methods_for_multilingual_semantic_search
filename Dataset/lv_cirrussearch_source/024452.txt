Tadžikijas PSR bija no 1929. līdz 1991. gadam Tadžikistānas teritorijā eksistējoša padomju republika Padomju Savienības sastāvā. Pēc tam, kad Krievijas Turkestānu, kā arī Buhāras emirāta un Hivas hanistes teritorijas ieņēma Sarkanā armija, tika izveidota Turkestānas APSR, vēlāk arī Buhāras SPR un Horezmas SPR. 1924. gada 14. oktobrī tās likvidēja un uzbeku un tadžiku apdzīvotajā teritorijā izveidoja Uzbekijas PSR. Tās galvaspilsēta bija Samarkanda. 1929. gadā no tās atdalīja Tadžikijas PSR.