Laura Skujiņa (dzimusi 1987. gada 10. jūlijā Rīgā) ir bijusī Latvijas cīkstone, startēja brīvajā cīņā, tagad trenere. Bija iekļauta Latvijas Olimpiskās vienības sastāvā no 2004. gada. Guvusi labus panākumus jauniešu vecumā: uzvarējusi Eiropas U—18 un Eiropas U—20 čempionātā, Eiropas U—20 čempionātā izcīnījusi arī sudraba medaļu, Pasaules U—20 čempionātā divas reizes ierindojusies 5. vietā. 2011. gada Eiropas čempionātā izcīnīja 5. vietu, kas bija viņas lielākais sasniegums pieaugušo konkurencē līdz tam. 2010. gada Pasaules čempionātā izcīnījusi 7. vietu, 2009. gada Eiropas čempionātā — 8. vietu. 2014. gada Eiropas čempionātā izcīnījusi bronzas medaļu svara kategorijā līdz 69 kg. 2014. gadā bronzas medaļu svara kategorijā līdz 69 kg izcīnījusi arī Pasaules čempionātā. L. Skujiņas treneris bija Farids Ahmedovs (Dagestāna). 2019. gada aprīlī paziņoja par karjeras beigām ilgstoša sprandas savainojuma dēļ. Izglītību ieguvusi Rīgas Ezerkrastu vidusskolā un Latvijas Sporta pedagoģijas akadēmijā. 2003: 4. vieta Eiropas čempionātā kadetiem 2004: 1. vieta Eiropas čempionātā U—18 2005: 11. vieta Eiropas čempionātā 2005: 5. vieta Pasaules čempionātā U—20 2005: 1. vieta Eiropas čempionātā U—20 2005: 12. vieta Pasaules čempionātā 2006: 14. vieta Eiropas čempionātā 2006: 2. vieta Eiropas jauniešu čempionātā 2007: 12. vieta Eiropas čempionātā 2007: 11. vieta Eiropas jauniešu čempionātā 2007: 5. vieta Pasaules jauniešu čempionātā 2007: 22. vieta Pasaules čempionātā 2008: 14. vieta Eiropas čempionātā 2009: 8. vieta Eiropas čempionātā 2009: 15. vieta Pasaules čempionātā 2010: 15. vieta Eiropas čempionātā 2010: 7. vieta Pasaules čempionātā 2011: 5. vieta Eiropas čempionātā 2012: 11. vieta Pasaules čempionātā 2013: 7. vieta Pasaules čempionātā 2014: 3. vieta Eiropas čempionātā 2014: 3. vieta Pasaules čempionātā «Cīkstone Skujiņa likusi punktu savai sportistes karjerai». www.lsm.lv (latviešu). Skatīts: 2019-04-04. Laura Skujina «Cīkstone Skujiņa izcīna Eiropas čempionāta bronzas godalgu». Delfi.lv. 2014. gada 3. aprīlī. Skatīts: 2014. gada 3. aprīlī. «Cīkstone Skujiņa izcīna bronzas medaļu pasaules čempionātā». Delfi.lv. 2014. gada 10. septembrī. Skatīts: 2014. gada 10. septembrī. FILA profils (angliski) LOV profils