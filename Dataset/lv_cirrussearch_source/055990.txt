Ornamentblakšu dzimta (Coreidae) ir blakšu kārtas dzimta, kurā ietilpst aptuveni 2000 sugu, kas iedalītas 270 ģintīs. Tās ir plaši izplatītas pa visu pasauli, ar lielāku sugu koncentrāciju dienvidu un dienvidrietumu reģionos. Ornamentblakšu ūsas ir ar četriem segmentiem un snuķis ar četriem segmentiem. Tām ir divas actiņas, pēdas ar trim segmentiem. Ūsu ievietnes ir galvas augšpusē. Galva šaura un bieži īsāka nekā pronotums. Juga nenosedz tilusu no priekšas. Dažām sugām aizmugurējo kāju stilbi ir paplašināti, vizuāli atgādinot auga lapiņas. Ornamentblakts trauksmes laikā bieži izdala sekrētu ar nepatīkamu smaku no dziedzeriem, kas atrodas uz krūtīm. Visas sugas ir obligāti zālēdāji. Parasti barojas uz augu dzīslām, atrodoties virs zemes. Taču ir zināmi arī koprofāgijas gadījumi. Dažas sugas ir kultūraugu kaitēkļi, kas dažreiz spēj ļoti kaitēt stādiem līdz pilnai stādu iznīcināšanai. Pēc kaitīgo ornamentblakšu barošanās augiem rodas tādas sekas kā malformācija, trupēšana, krāsas zudums, augļu agrīna nokrišana un sēklu slikta attīstība. Olas brūnas, ovālas un parasti novietotas lapas apakšējā virsmā. Latvijā sastopamas 13 sugas. Visbiežāk sastopama ir skābeņu-vīgriežu ornamentblakts, tā sastopama uz atklātām aveņu lapām, starp skābeņu un vīgriežu sēklām un citur. Sugu saraksts: apakšdzimta: Coreinae suga: skābeņu-vīgriežu ornamentblakts (Coreus marginatus) suga: Enoplops scapha (Fabricius, 1794) suga: Gonocerus acuteangulatus (Goeze, 1778) suga: Leptoglossus occidentalis (Heidemann, 1910) suga: Spathocera dalmanii (Schilling, 1829) suga: Spathocera laticornis (Schilling, 1829) suga: Syromastus rhombeus (Linnaeus, 1767) apakšdzimta: Pseudophloeinae suga: Arenocoris fallenii (Schilling, 1829) suga: Bathysolen nubilus (Fallén, 1807) suga: Ceraleptus lividus (Stein, 1858) suga: Coriomeris denticulatus (Scopoli, 1763) suga: Coriomeris scabricornis (Panzer, 1805) suga: Ulmicola spinipes (Fallén, 1807) S. KC, K. Kafle & A. Khadka. Species Composition of Leaf Footed Bugs (Coreidae: Hemiptera) in Hilly Regions of Nepal. J. Inst. Agric. Anim. Sci. 35: 151-160 (2018) Uģis Piterāns (2019). Blaktis 2019. Uģa Piterāna Dabas Blogs. V. Spuņģis & M. Kalniņš (2003). Blaktis – Hemiptera (ordo). LEB Dabas Dati. Latvijas Dabas fonds, Latvijas Ornitoloģijas biedrība Vikikrātuvē par šo tēmu ir pieejami multivides faili. Skatīt: Ornamentblakšu dzimta. Krievijas Lielās enciklopēdijas raksts (krieviski) Encyclopædia of Life raksts (angliski)