Artvina (turku: Artvin) ir pilsēta Turcijas ziemeļaustrumos, Artvinas ila administratīvais centrs un lielākā apdzīvotā vieta. Pilsēta atrodas netālu no Gruzijas robežas, izvietojusies Čoruhas upes krastā lejpus 2012. gadā atklātā Derinera aizsprosta. Pilsētā nozīmīga lazu un gruzīnu musulmaņu minoritāte. Pilsētas apkārtne apdzīvota kopš bronzas laikmeta, ietilpusi senās Kolhīdas un Lielās Armēnijas sastāvā. Pilsētu dažādos laikos iekarojuši skiti, bizantieši, gruzīnu kņazi, seldžuki un citi. 1551. gadā tā nonāca Osmaņu impērijas sastāvā, bet no 1877. līdz 1917. gadam — Krievijas Impērijas Karsas apgabalā. No 1918. līdz 1921. gadam pilsēta un tās apkārtne periodiski atradās Gruzijas un Turcijas sastāvā, kur tā palika saskaņā ar 1921. gada Karsas līgumu. Vikikrātuvē par šo tēmu ir pieejami multivides faili. Skatīt: Artvina. Katoļu enciklopēdijas raksts (angliski)