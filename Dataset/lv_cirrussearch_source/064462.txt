Kikkoman Corporation (japāņu: キッコーマン株式会社, Kikkōman Kabushiki-gaisha) jeb Kikkoman ir Japānas pārtikas produktu ražotājs. Tā galvenie produkti ir sojas mērce, garšvielas, mirīns, soču (shōchū), sakē, sulas un citi dzērieni, medikamenti, kā arī piedāvā restorānu vadības pakalpojumus. Kikkoman ir ražotnes un biroji Japānā, ASV, Nīderlandē, Singapūrā, Taivānā, Ķīnā un Kanādā. Kikkoman ir populārākais sojas mērces zīmols Japānā un ASV. Uzņēmuma galvenais birojs Eiropā ir Groningenā, Nīderlandē, kur 1997. gadā sāka darboties Kikkoman ražotne un tagad gada laikā saražo vairāk nekā 400 miljonus litru sojas mērces un apgādā visu Eiropas tirgu. Tiek uzskatīts, ka Kikkoman uzņēmuma pirmsākums ir meklējams 1603. gadā, kad Mogi un Takanaši dzimtas pilsētā Nodā sāka ražot sojas mērci no sojas pupiņām, kviešiem, ūdens un sāls. Pilsētas atrašanās vieta Edo upes krastā nodrošināja ērtu piekļuvi izejvielām un tūlītēju piegādi uz augošo Edo pilsētu (mūsdienu Tokiju). 19. gadsimta vidū Noda bija kļuvusi par galveno sojas mērces ražotāju Japānā. Kikkoman formāli nodibināts 1917. gadā, kā Noda Shoyu Co. Ltd, kad apvienojās astoņi ģimeņu uzņēmumi, tostarp, Mogi, Takanaši un Horikiri dzimtu uzņēmumi. Pēc apvienošanās, Kikkoman kļuva par lielāko sojas ražotāju visā pasaulē. Kikkoman sāka izplesties ārzemju tirgū pēc Otrā pasaules kara beigām. 1957. gadā Sanfrancisko nodibināts Kikkoman International, Inc. 1962. gadā uzņēmums sāka ražot un izplatīt bezalkoholiskus dzērienus un 1964. gadā nodibināts meitas uzņēmums Mann's Wine Company, kurš specializējas vīnu darīšanā un mūsdienās ir populārākais vīna zīmols Japānā. 1964. gadā uzņēmuma nosaukums nomainīts uz Kikkoman Shoyu Co. Ltd, bet 1964. gadā — uz Kikkoman Corporation. 1972. gadā Kikkoman atvēra sojas rūpnīcu Viskonsinā, ASV. Kikkoman liek lielu uzsvaru ārvalstu tirgum. 2000. gadā Kikkoman uzsāka 7 miljonus ASV dolāru vērtu reklāmas kampaņu Amerikas Savienotajās Valstīs, demonstrējot, cik viegli ir gatavot ar Kikkoman produktiem. Rezultātā apgrozījums 2000. gadā pārsniedza 2,8 miljonus ASV dolāru, kas bija par vairāk nekā 30 procentiem vairāk nekā 1999. gadā. 2016. gadā 57% no pārdotajām precēm nopirktas ārpus Japānas, kā arī 72% no visas peļņas iegūta ārvalstu tirgos. 2021. gadā Kikkoman neto apgrozījums bija 439,41 miljardi Japānas jenu (aptuveni 3,03 miljardi eiro), un neto peļņa sasniedza 57 167 miljonus jenu (394,55 miljoni eiro). «Message from the Management». Kikkoman Corporation (japāņu). Skatīts: 2022-11-26. «The story of Kikkoman, Japan’s most popular soy sauce». South China Morning Post (angļu). 2021-05-13. Skatīts: 2022-11-26. «Kikkoman Corporation Fact Book - Business Information». 2008. Arhivēts no oriģināla, laiks: 20.02.2009. Skatīts: 26.11.2022. «Sappemeer - Kikkoman fabriek». 14.10.2009. Arhivēts no oriģināla, laiks: 17.06.2015. Skatīts: 26.11.2022. «Kikkoman Group». www.kikkoman.eu (angļu). Skatīts: 2022-11-27. «History of Kikkoman - Company». www.kikkoman.eu (angļu). Skatīts: 2022-11-27. «History of Kikkoman». www.kikkoman.eu (angļu). Skatīts: 2022-11-27. «History of Kikkoman Corporation – FundingUniverse». www.fundinguniverse.com. Skatīts: 2022-11-27. «Kikkoman Corp | Encyclopedia.com». www.encyclopedia.com. Skatīts: 2022-11-27. Takashi Hirao. «How the Japanese Soy Sauce Became A Global Seasoning | JAPAN Forward». japan-forward.com (en-US), 2017-11-13. Skatīts: 2022-11-27. «Kikkoman: net sales 2021». Statista (angļu). Skatīts: 2022-11-27. «Kikkoman: net profit 2021». Statista (angļu). Skatīts: 2022-11-27.