Dīters Morloks (vācu: Dieter Mohrlok; 1938. gada 4. novembris Štutgarte — 2010. gada 2. marts Štutgarte) bija Vācijas starptautiskais meistars šahā (1969). 1956. gadā kļuvis par Vācijas Federatīvās Republikas jauniešu šaha čempionu. 1958. gadā uzvarējis Bādenes-Virtembergas federālās zemes šaha čempionātā. No 1959. līdz 1976. gadam sešas reizes iekļuvis Vācijas Federatīvās Republikas šaha čempionātu finālos. 1962. gadā uzvarējis prestižajā Vācijas šaha kausā Dähne-Pokal. Divas reizes uzvarējis Vācijas šaha bundeslīgā: 1968. gadā ar komandu Stuttgarter SF un 1978. gadā ar komandu Königsspringer Frankfurt. Par panākumiem turnīros FIDE 1969. gadā Morlokam piešķīrusi starptautiskā meistara (IM) nosaukumu. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 4 reizes (1962-1964, 1970, 1976). Komandu vērtējumā izcīnījis bronzas (1964) medaļu; Eiropas komandu šaha čempionātā piedalījies 1977. gadā; Klāras Benediktas kausa izcīņās piedalījies 5 reizes (1962-1964, 1971, 1974). Komandu vērtējumā izcīnījis 3 zelta (1962, 1963, 1964) medaļas, bet individuālajā vērtējumā izcīnījis zelta (1971) medaļu. No 1950. gadu vidus piedalījies korespondencšaha turnīros. Pārstāvējis Vāciju 1. un 2. Eiropas komandu korespondencšaha čempionātā. 1992. gadā uzvarējis Eiropas individuālajā korespondencšaha čempionātā. Par panākumiem turnīros Starptautiskā Korespondencšaha federācija (ICCF) 1986. gadā Morlokam piešķīrusi starptautiskā korespondencšaha meistara (ICM), bet 1999. gadā - starptautiskā korespondencšaha lielmeistara (CGM) nosaukumu. OlimpBase :: Men's Chess Olympiads :: Dieter Mohrlok OlimpBase :: European Men's Team Chess Championship :: Dieter Mohrlok OlimpBase :: Clare Benedict Chess Cup :: Dieter Mohrlok Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)