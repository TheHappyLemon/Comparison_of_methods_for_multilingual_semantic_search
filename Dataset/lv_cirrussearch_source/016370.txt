Entonijs Čārlzs Lintons "Tonijs" Blērs (angļu: Anthony Charles Linton "Tony" Blair; dzimis 1953. gada 6. maijā) ir britu politiķis, kas no 1997. līdz 2007. gadam bija Apvienotās Karalistes premjerministrs no Leiboristu partijas. 1994. gadā pēc Džona Smita negaidītās nāves viņš kļuva par Leiboristu partijas līderi. Blērs bija pirmais Lielbritānijas premjerministrs 150 gadu laikā, kura sievai piedzima bērns, kamēr ministru prezidents ir amatā. Blērs uzvarēja vēlēšanās ar "jaunā leiborisma" (New Labour) saukli. Darbības iesākumā Blērs ieviesa nacionālo minimālo algu, Ziemeļīrijā tika parakstīta Belfāstas vienošanās, kā arī nodibināti parlamenti Velsā, Skotijā un Ziemeļīrijā. Kopš 11. septembra uzbrukuma ASV viņa publiskajā darbībā dominēja ārpolitikas jautājumi, sniedzot lielu atbalstu ASV un piedaloties ar karaspēku 2003. gada Irākas karā. Tas samazināja Blēra atbalstītāju skaitu, lai gan arī nākamajās vēlēšanās uzvarēja viņa vadītie leiboristi. 2007. gada 27. jūnijā Blērs pameta premjerministra amatu, atstājot to savam partijas biedram Gordonam Braunam, kurš dažas dienas iepriekš kļuva par leiboristu partijas līderi. Vikikrātuvē par šo tēmu ir pieejami multivides faili. Skatīt: Tonijs Blērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Tony Blair Faith Foundation (angliski)