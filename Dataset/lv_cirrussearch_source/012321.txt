Jūnionglečera (angļu: Union Glacier Camp) ir privāta sezonāla tūrisma un loģistikas bāzes nometne Antarktīdā. Izvietojusies pie zilā ledus lidlauka uz Jūniona glečera Elsvērta kalnu dienviddaļā, no kā cēlies bāzes nosaukums. Nometne un lidlauks pieder privātai ASV kompānijai Antarctic Logistics & Expeditions LLC. Jūnionglečeras lidlauks un bāze tika izveidoti 2009./2010. gada sezonā un nometne atrodas 8 km no lidlauka. Galvenā bāzes nometnes funkcija ir dažādu antarktiskā tūrisma maršrutu nodrošināšana — ekspedīcijas uz netālo Vinsona masīvu (kalna pakājē 150 km no Jūnionglečeras tiek ierīkota pastāvīga bāzes nometne), ekspedīcijas uz Dienvidpolu un citas aktivitātes. 2010./2011. gada sezonā bāzes nometnē tika apkalpoti 290 tūristi un nodarbināti 87 cilvēki apkalpojošā personāla. Papildus tam tiek īstenots arī dažādu nacionālo Antarktikas izpētes programmu (ASV, Argentīnas, Brazīlijas, Čīles, Korejas u.c.) lidojumu un loģistikas nodrošinājums, tai skaitā Elsvērta ezera izpētes programma. «Adventure Network International. Our Locations». Arhivēts no oriģināla, laiks: 2012. gada 28. februārī. Skatīts: 2012. gada 14. februārī. «ALE opens new runway and camp». Arhivēts no oriģināla, laiks: 2010. gada 12. aprīlī. Skatīts: 2016. gada 2. februārī. «IAATO Overview of Antarctic Tourism: 2010-11 Season and Preliminary Estimates for 2011-12 Antarctic Season». Skatīts: 2011-11-22.[novecojusi saite] (angliski) «Flight and logistic support for Antarctic science». Arhivēts no oriģināla, laiks: 2012. gada 8. februārī. Skatīts: 2012. gada 15. februārī. The Exploration of Subglacial Lake Ellsworth