Eduards VII (Albert Edward of Saxe-Coburg-Gotha, dzimis 1841. gada 9. novembrī, miris 1910. gada 6. maijā) bija Apvienotās Karalistes un britu domīniju karalis, kā arī Indijas imperators, kurš valdīja no 1901. gada 22. janvāra līdz pat savai nāvei 1910. gadā. Dzimis 1841. gadā karalienes Viktorijas un viņas vīra prinča Alberta ģimenē. Pirms kāpšanas tronī viņš bija Velsas princis un tolaik visilgāko laiku bijušais troņmantnieks. Karalienes Viktorijas valdīšanas laikā Eduards lielākoties bija izslēgts no politiskās varas un tika personificēts tikai kā elegantās un dīkdienīgās elites pārstāvis. Eduarda VII valdīšanas laiks, kuru nereti dēvē par Eduarda ēru, sakrita ar 20. gadsimta sākumu un pasaulē norisinājās nozīmīgas pārmaiņas tehnoloģijā, kā arī visā sabiedrībā kopumā, piemēram, lidmašīnu izgudrošana, sociālisma izplatīšanās un Strādnieku kustības izveide. Eduards VII veica nozīmīgu britu kara flotes modernizāciju, kā arī veica reformas Armijas medicīniskajā palīdzībā (Army Medical Services), kā arī reorganizēja Britu armiju pēc Otrā būru kara. Viņš centās izveidot labas attiecības starp Lielbritāniju un citām Eiropas valstīm, īpaši ar Franciju, šā iemesla dēļ viņštika iesaukts par "samierinātāju" ("Peacemaker"). Eduards VII bija pirmais britu monarhs no Saksijas Koburgas un Gotas dzimtas, kuru viņa dēls Džordžs V Pirmā pasaules kara laikā pārdēvēja par Vindzoras dzimtu. Edvarda VII pussala Viņš bija troņmantinieks 59 gadus, 2 mēnešus un 14 dienas. Pašreizējais troņmantnieks, Princis Čārlzs, sasniedza šo laiku 2011. gada 21. aprīlī. (angliski) Edward VII, The official website of the British Monarchy. Atjaunināts: 2009-03-06 Vikikrātuvē par šo tēmu ir pieejami multivides faili. Skatīt: Eduards VII. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Г. С. Остапенко. «Наследники королевы Виктории и первые британские монархи XX в.: Эдуард VII и Георг V». — «Новая и новейшая история», № 6, 1999 Lundy, Darryl (2007). Edward VII Saxe-Coburg and Gotha, King of the United Kingdom Macaulay, James (editor) (1889). Speeches and addresses of H. R. H. the Prince of Wales: 1863—1888 London: Murray.