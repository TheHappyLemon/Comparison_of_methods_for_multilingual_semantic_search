Tiesu vara ir valsts varas izpausme. Saskaņā ar valsts varas dalīšanas teoriju, kopā ar likumdošanas varu un izpildvaru veido vienoto valsts varu. Tās visas ir savstarpēji saistītas, bet reizē tās ir savstarpēji neatkarīgas (pretstatītas), respektīvi, savstarpēja saistība izpaužas, ka katra no tām var ietekmēt citas darbību, bet reizē katrai no tām ir konkretizēta joma valstī, kurā tā ir neatkarīga savā darbībā. Galvenais tiesu varas uzdevums ir tiesiskās kārtības uzturēšana, tiesisku konfliktu izšķiršana sabiedrības locekļu starpā, starp sabiedrības locekļiem un organizācijām, kā arī valsts institūtiem un valsti kopumā, tāpat arī organizāciju starpā. Tas jādara, vadoties no tiesību normām. Pasaulē ir dažādas tiesas institūciju sistēmas. Latvijā ir trīs tiesu sistēmas līmeņi: rajona vai pilsētas tiesa, apgabaltiesa un Augstākā tiesa. Miķelis Ašmanis. Politikas terminu vārdnīca. Zvaigzne ABC, 1999. 120. lpp. ISBN 9984-17-415-8. «Latvijas Republikas Satversme». Likumi.lv. Arhivēts no oriģināla, laiks: 2008. gada 28. oktobrī. Skatīts: 2012. gada 11. aprīlī. «Par tiesu varu». Likumi.lv. Skatīts: 2012. gada 11. aprīlī.