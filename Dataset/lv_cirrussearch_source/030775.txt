Burhards Malihs (vācu: Burkhard Malich; dzimis 1936. gada 29. novembrī, Šveidnicā) ir Vācijas starptautiskais lielmeistars šahā (1975). Viens no vadošajiem Vācijas Demokrātiskās Republikas šahistiem 20. gadsimta vidū. 1951. gadā uzvarējis valsts skolēnu šaha čempionātā, bet 1953. gadā - jauniešu šaha čempionātā. Divas reizes kļuvis par Vācijas Demokrātiskās Republikas šaha čempionu (1957, 1973) un sešas reizes bijis otrais (1962, 1963, 1967, 1971, 1972, 1974). Divas reizes (1963, 1972) piedalījies Pasaules šaha čempiona izcīņas cikla zonālajos turnīros. 1962. gadā FIDE viņam piešķīra starptautiskā meistara (IM), bet 1975. gadā - starptautiskā lielmeistara (GM) nosaukumu. Vācijas Demokrātiskās Republikas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 8 reizes (1958-1972); Eiropas komandu šaha čempionātos piedalījies 1 reizi (1970). Komandu un individuālā vērtējumā izcīnījis 2 bronzas medaļas; Pasaules studentu komandu šaha čempionātos piedalījies 3 reizes (1958-1960). 1961. gadā Rīgā piedalījies Vācijas Demokrātiskās Republikas, Latvijas un Lietuvas izlašu mačturnīrā, kur pie 3. galdiņa zaudējis Latvijas meistaram Andrejam Pētersonam. 2004. gadā Vācijas izlases sastāvā uzvarējis Pasaules senioru šaha komandu čempionātā. Soviet Chess Match-Tournament: Rīga 1961 Burhards Malihs šahista profils vietnē fide.com Burhards Malihs šahista profils vietnē chessgames.com Burhards Malihs šahista profils vietnē 365chess.com Burhards Malihs šahista profils vietnē chesstempo.com Burhards Malihs šahista profils vietnē olimpbase.org (Pasaules šaha olimpiādes) Burhards Malihs šahista profils vietnē olimpbase.org (Eiropas komandu šaha čempionāti) Burhards Malihs šahista profils vietnē olimpbase.org (Pasaules studentu komandu šaha čempionāti)