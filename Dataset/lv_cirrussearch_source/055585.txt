Lerijs Kings (angļu: Larry King; dzimis 1933. gada 19. novembrī, miris 2021. gada 23. janvārī) bija amerikāņu televīzijas sarunu šovu vadītājs un radio ētera balss, kura darbi ir apbalvoti ar divām Pībodija balvām, Emmy balvu un desmit Cable ACE balvām. Kings savu karjeru uzsāka 1950.—1960. gados kā Floridas vietējais žurnālists un radio intervētājs, bet plašu atpazīstamību ieguva sākot ar 1978. gadu kā radio raidījuma The Larry King Show vadītājs. 25 gadus no 1985. gada līdz 2010. gadam, kad devās pensijā, Kings vadīja vēlo televīzijas interviju raidījumu Larry King Live kanālā CNN. No 2012. gada līdz 2020. gadam kanālos Hulu, Ora TV un RT America bija redzama viņa vadītais raidījums Larry King Now. Tajos pašos kanālos no 2013. gada līdz pat savai nāvei 2021. gadā viņš vadīja iknedēļās politisko sarunu raidījumu Politicking with Larry King. Viņš bija astoņas reizes precējies (divas reizes ar Alinu Eikinu), un viņam bija pieci bērni. Pēdējā dzīves posmā pārcieta vairākas sirdstriekas. 2017. gadā Kingam tika diagnosticēts plaušu vēzis un veikta ķirurģiska operācija. 2021. gada janvārī viņš tika hospitalizēts ar COVID-19, un 23. janvārī, 87 gadu vecumā viņš nomira Losandželosas slimnīcā. Hayley Miller, Lee Moran. «Larry King, Iconic TV And Radio Interviewer, Dies At 87». HuffPost, 2021. gada 23. janvāris. – caur Yahoo!. He rose above personal tragedy, financial despair and half a dozen divorces to become one of the most revered and prolific interviewers in broadcasting. Andrew Dalton, Frazier Moore. «Larry King, broadcasting giant for half-century, dies at 87 January 23, 2021». Pittsburg Post-Gazette. Associated Press. Ryan Reed Brounstein, Daniel Kreps. «Larry King, Veteran TV and Radio Host, Dead at 87». Rolling Stone, 2021. gada 23. janvāris. «Larry King Mutual Radio 1982». YouTube. Skatīts: 2015-11-02. «Larry King, legendary talk show host, dies at 87». CNN. Vikikrātuvē par šo tēmu ir pieejami multivides faili. Skatīt: Lerijs Kings. Encyclopædia Britannica raksts (angliski) Brockhaus Enzyklopädie raksts (vāciski) IMDb profils (angliski) AllMovie profils (angliski)