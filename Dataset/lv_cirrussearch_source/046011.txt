Arianne Bo Kaoili (angļu: Arianne Bo Caoili; 1986. gada 24. augusts Manila — 2020. gada 30. marts Erevāna) bija Filipīnu starptautiskā meistare šahā (2001), kas kopš 2004. gada pārstāvēja Austrāliju. Šahu sākusi spēlēt sešu gadu vecumā. No 1996. līdz 2001. gadam vairākkārt pārstāvējusi Filipīnas Pasaules jauniešu šaha čempionātos dažādās vecuma grupās. 1998. gadā Parīzē uzvarējusi Pasaules jauniešu ātrā šaha čempionātā U12 meiteņu vecuma grupā. 2000. gadā uzvarējusi Filipīnu sieviešu šaha čempionātā un Āzijas jauniešu šaha čempionātā U16 meiteņu vecuma grupā. 2009. gadā uzvarējusi Okeānijas zonas turnīrā un izcīnījusi tiesības piedalīties 2010. gada Pasaules šaha čempionātā sievietēm pēc izslēgšanas sistēmas Antakjā, taču nav aizbraukusi uz čempionātu, un viņas pretiniece 1. kārtā Dzjui Veņdzjuņa bez cīņas tikusi nākamā kārtā. Pārstāvējusi Filipīnas un Austrāliju Pasaules šaha olimpiādēs: 2000. gadā pie pirmā galdiņa 34. sieviešu šaha olimpiādē Stambulā (+4, =2, -5), 2002. gadā pie pirmā galdiņa 35. sieviešu šaha olimpiādē Bledā (+7, =1, -5), 2004. gadā pie otrā galdiņa 36. sieviešu šaha olimpiādē Kalvijā (+2, =2, -6), 2006. gadā pie trešā galdiņa 37. sieviešu šaha olimpiādē Turīnā (+4, =0, -5), 2008. gadā pie pirmā galdiņa 38. sieviešu šaha olimpiādē Drēzdenē (+4, =2, -4), 2010. gadā pie pirmā galdiņa 39. sieviešu šaha olimpiādē Hantimansijskā (+5, =2, -4), 2012. gadā pie pirmā galdiņa 40. sieviešu šaha olimpiādē Stambulā (+3, =2, -4). Par panākumiem turnīros FIDE 2001. gadā viņai piešķīrusi starptautiskās meistares (WIM) nosaukumu. 2017. gadā apprecējusies ar Armēnijas šaha lielmeistaru Levonu Aronjanu (dzimis 1982.). Mirusi 2020. gada 30. martā no gūtajiem ievainojumiem pēc tam, kad viņas automašīna pirms divām nedēļām ietriecās atbalsta kolonnā zem tilta Erevānā. Transfers in 2004 2010 FIDE Knockout Matches OlimpBase :: Women's Chess Olympiads :: Arianne Caoili «Горько. Президент Армении благословил Левона Ароняна и его избранницу». Arhivēts no oriģināla, laiks: 2020. gada 1. maijā. Skatīts: 2018. gada 18. novembrī. "Levon Aronian's wife Arianne Caoili dies days after road accident" Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)