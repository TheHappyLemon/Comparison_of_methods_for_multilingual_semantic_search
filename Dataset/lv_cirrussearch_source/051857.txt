Oostegīti ir plānas un elastīgas hitīna plātnītes, kas perakarīdu virskārtas mātītēm atiet no krūšu kāju pamatposmiem (koksopodītiem) mediālā virzienā, un, viduslīnijā savstarpēji sakļaujoties, izveido zem krūtīm perējamo kameru jeb marsūpiju, kur tiek iznēsātas olas un no tām izperēti jaunie vēzīši. Tādējādi oostegītu klātbūtne norāda uz to, ka konkrētie vēžveidīgie pieder perakarīdu taksonam. Oostegītu skaits dažādām perakarīdu grupām var būt atšķirīgs, kas arī ir viena no taksonu noteicošām pazīmēm. Tā, piemēram, šķeltkājiem Stygiomysidae ir četri oostegītu pāri, bet Lepidomysidae septiņi pāri. Nora Sloka, Bezmugurkaulnieku zooloģijas praktikums, izdevniecība "Zvaigzne", Rīga, 1971. g., 160-161. lpp.