Gartner, Inc. ir ASV informācijas tehnoloģiju pētījumu un konsultācijas pakalpojumu uzņēmums. Dibināts 1979. gadā. Galvenais birojs atrodas Stemfordā. Gartner nodarbojas ar informācijas analīzi, palīdzot lēmumu pieņemšanas procesā biznesā un valsts sektorā dažādās nozarēs, piemēram, augstajās tehnoloģijās, informācijas tehnoloģijās, telesakaros. Uzņēmuma akcijas tiek kotētas Ņujorkas fondu biržā (kods IT). Uzņēmumu Gartner Group, Inc. 1979. gadā dibināja Gideons Gārtners un Deivids Steins, lai piedāvātu pētījumu un analīzes pakalpojumus informācijas tehnoloģiju jomā, specializējoties informācijā par IBM un tā produktiem. 1985. gadā izveidots meitas uzņēmums Gartner Group Securities, kas nodarbojās ar biržas un investīciju informāciju. 1986. gadā Gartner Group veica sākotnējo publisko piedāvājumu. 1988. gada jūnijā uzņēmumu par 90,3 miljoniem ASV dolāru nopirka Londonā bāzēta reklāmas aģentūra Saatchi & Saatchi. 1990. gadā Gartner Group kapitāldaļas izpirka vairākas tā vadības personas, ar finansējumu no Bain Capital un Dun & Bradstreet. 1993. gadā uzņēmums atkal kļuva publisks. 1993. gadā tas nopirka uzņēmumu Real Decisions (tagad Gartner Measurement) un New Science. 1994. gadā iegādāts datorapmacības produktu izstrādātāja Relational Courseware, Inc. vairākums kapitāldaļu. 1995. gadā nopirkts IT konsultāciju uzņēmums Dataquest (tagad Gartner Dataquest); Japānā izveidota nodaļa. 1996. gadā iegādāts interneta tirgotājs Fox Industries, Itālijas konsultāciju uzņēmums Nomos Ricerca, IT apmācību produktu nodrošinātājs J3 Learning un uzņēmums Mindware Technologies. 2000. gadā uzņēmums nosaukums mainīts uz Gartner, Inc. 2005. gadā nopirkts uzņēmums Meta Group. 2009. gadā iegādāts analīzes uzņēmums AMR Research. 2010. gadā nopirkts Burton Group. 2014. gadā iegādāts programmatūras pētniecības un analīzes uzņēmums Software Advice. 2015. gadā nopirkts programmatūras salīdzināšanas un izvēles platformas GetApp uzturētājas Nubera. 2017. gadā iegādāts pētniecības un konsultāciju uzņēmums CEB Inc. un biznesa inteliģences uzņēmums L2. IHS Markit Ltd. NASDAQ Gartner Group, Inc. History fundinguniverse.com Gartner Acquisitions Gartner