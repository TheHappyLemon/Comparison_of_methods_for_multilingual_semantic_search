Augstākie primāti (Simiiformes) ir viena no divām sausdeguna pērtiķu apakškārtas (Haplorrhini) primātu infrakārtām, kas apvieno Vecās pasaules un Jaunās pasaules pērtiķus, cilvēkus ieskaitot. Otra infrakārta ir tarsiju infrakārta (Tarsiiformes). Vecākajās klasifikācijās augstākie primāti jeb īstie pērtiķi tika sistematizēti Simiae jeb Anthropoidea apakškārtā, bet tarsiji un slapjdeguna pērtiķi apakškārtā — Prosimii. Mūsdienās šis iedalījums ir novecojis, lai gan daudzos informācijas avotos tas joprojām ir sastopams. Jaunākajās sistemātikās tarsiji kopā ar augstākajiem primātiem tiek iedalīti sausdeguna pērtiķu apakškārtā (Haplorrhini), bet slapjdeguna pērtiķi slapjdeguna pērtiķu apakškārtā (Strepsirrhini). Saskaņā ar principu, ka sistemātikā parasti tiek izmantots vecākais no dotajiem zinātniskajiem vārdiem, vārdam Simii (van der Hoeven, 1833) ir priekšroka, salīdzinot ar vārdu Anthropoidea (Mivart, 1864). Tomēr mūsdienās lieto vārdu Simiiformes (Haeckel, 1866), kas īsti neatbilst vispārpieņemtajiem princiem. Vecās pasaules pērtiķu un Jaunās pasaules pērtiķu attīstība notika paralēli, neatkarīgi vienai no otras. Jaunās pasaules pērtiķi no pārējiem augstākajiem primātiem atdalījās pirms 40 miljoniem gadu, apdzīvojot tikai Amerikas kontinentus. Toties Vecajā pasaulē attīstījās Vecās pasaules pērtiķi, kas pirms 25 miljoniem gadu sadalījās zemākajos šaurdeguna pērtiķos (Cercopithecoidea) un augstākajos šaurdeguna pērtiķos (Hominoidea). Augstāko primātu infrakārta (Simiiformes) sīkkārta Jaunās pasaules pērtiķi (Platyrrhini) dzimta Bezausu pērtiķi (Aotidae) dzimta Kalitriksi (Callitrichidae) dzimta Kapucīni (Cebidae) dzimta Saki (Pitheciidae) dzimta Zirnekļpērtiķi (Atelidae) sīkkārta Vecās pasaules pērtiķi un cilvēks (Catarrhini) virsdzimta Augstākie šaurdeguna pērtiķi un cilvēks (Hominoidea) dzimta Cilvēkpērtiķi un cilvēks (Hominidae) dzimta Giboni (Hylobatidae) virsdzimta Zemākie šaurdeguna pērtiķi (Cercopithecoidea) dzimta Mērkaķi (Cercopithecidae) Simiiformes Cartmill, M.; Smith, F. H (2011). The Human Lineage. John Wiley & Sons. ISBN 978-1-118-21145-8. Richard Swann Lull (1921). "Seventy Seven". Organic Evolution (in English). Newyork: The Macmillan Company. pp. 641–677. Par primātu latvisko nosaukumu ADW: Simiiformes Gene conversion and purifying selection of a placenta-specific ERV-V envelope gene during simian evolution Taxonomy Browser: Simiiformes Late middle Eocene epoch of Libya yields earliest known radiation of African anthropoids