SpaceX Crew-1 ir ASV uzņēmuma SpaceX kosmosa kuģa Crew Dragon pirmais darba lidojums pilotējamā režīmā. Tas orbītā tika palaists 2020. gada 16. novembrī NASA uzdevumā Commercial Crew Development programmā. 17. novembrī kosmosa kuģis saslēdzās ar Starptautisko kosmosa staciju. Nolaižamais aparāts uz Zemes atgriezās 2021. gada 2. maijā. Sākotnēji 2012. gadā NASA šo lidojumu USCV-1 bija plānojusi veikt 2016. gada novembrī. Starta datums vairākas reizes tika atlikts. Apkalpe kosmosa kuģi nosauca par Resilience. Crew-1 apkalpe augšupceļā un lejupceļā: Rezerves apkalpe: Čells Lindgrēns, kosmosa kuģa komandieris, NASA,  ASV Koiči Vakata, misijas speciālists, JAXA,  Japāna SpaceX Crew-1 tika palaists 2020. gada 16. novembrī 00:27:17 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe (sērijas numurs B1061) nolaidās uz peldošas platformas Just Read the Instructions Atlantijas okeānā. 17. novembrī 04:01 UTC Resilience automātiskā režīmā saslēdzās ar SKS pie Harmony modulim pievienotā adaptera PMA-2 saslēgšanās mezgla IDA-2. 2021. gada 5. aprīlī tika veikta kosmosa kuģa pārvietošana no vienas pieslēgvietas uz citu, lai atbrīvotu vietu drīzumā sagaidāmajam kuģim SpaceX Crew-2. Resilience apkalpe (Hopkinss, Glovers, Noguči un Volkere) manevru laikā atradās kosmosa kuģī. Tas 10:29 UTC atvienojās no Harmony priekšgala mezgla IDA-2, un pēc 45 minūtēm pieslēdzās pie Harmony augšējā saslēgšanās mezgla IDA-3 2021. gada 2. maijā 00:35 UTC kosmosa kuģis atvienojās no stacijas. Crew Dragon veica četras dzinēju iedarbināšanas, lai samazinātu orbītas augstumu. 05:58 UTC atdalījās nehermētiskais kravas nodalījums, un 06:03:12 UTC tika veikts 16 minūšu 27 sekunžu ilgs bremzēšanas manevrs. 06:45 UTC kuģis iegāja atmosfēras blīvajos slāņos. 06:56:33 UTC nolaižamais aparāts nolaidās Meksikas līcī, Panamsitijas tuvumā. Lidojuma ilgums bija 167 dienas 6 stundas 29 minūtes. COMMERCIAL CREW PROGRAM NASA SpaceX Crew Dragon Gunter Dirk Krebs