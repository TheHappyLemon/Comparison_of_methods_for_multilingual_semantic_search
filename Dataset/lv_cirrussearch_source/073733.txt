Paramore ir 2004. gadā Amerikas Savienotajās Valstīs izveidota poproka grupa no Tenesī štata. Patlaban grupas sastāvā ir vokāliste Heilija Viljamsa, bundzinieks Zeks Farro un ģitārists Teilors Jorks. Viljamsa un Ferro bija grupas izveidošanas sākumā, bet Jorks pievienojās grupai 2007. gadā. Sākotnēji Paramore izpildīja alternatīvā roka un poppanka mūziku, bet nu jau tā spēlē arī citus poproka žanrus. Grupa kopš tās dibināšanas ir izdevusi sešus pilnmetrāžas studijas albumus un piecus mazalbumus. Populārākie grupas singli ir Misery Business, Ignorance, Monster un Still Into You. Poproka grupa Paramore izveidota 2004. gada Amerikas Savienotajās Valstīs, Tenesī štata pilsētā Franklinā. Sākotnēji grupas sastāvā bija vokāliste Heilija Viljamsa, ģitārists Džošs Farro, bundzinieks Zeks Farro un basģitārists Džeremijs Deiviss. 2010. gada 18. decembrī par grupas pamešanu paziņoja divi tās sākotnējie dalībnieki — ģitārists Džošs Farro un bundzinieks Zeks Farro. Par jauno grupas ģitāristu kļuva Teilors Jorks. 2015. gada 14 decembrī grupu pameta vēl viens tās sākotnējais dalībnieks — basģitārists Džeremijs Deiviss, un Paramore turpināja darbību divu dalībnieku sastāvā. 2017. gada 2. februārī Zaks Farro grupā atgriezās. Pamatraksts: Paramore diskogrāfija Līdz 2023. gadam Paramore ir izdevusi sešus studijas albumus, vienu remiksu albumu, piecus mazalbumus un 26 singlus. Populārākie grupas singli ir Misery Business (2007), Ignorance (2009), Monster (2011) un Still Into You (2013). Studijas albumi ir šādi: All We Know Is Falling (2005) Riot! (2007) Brand New Eyes (2009) Paramore (2013) After Laughter (2017) This Is Why (2023) Heilija Viljamsa Zeks Farro Teilors Jorks Džeisons Bainums Džons Hembrē Hanters Lambs Džošs Farro Džeremijs Deiviss Sandris Vanzovičs. «Paramore "Brand New Eyes"». Neatkarīgā Rīta Avīze, 2017. gada 18. jūlijs. Skatīts: 2017. gada 7. augustā. «Brāļi Faro pamet "Paramore"». tvnet.lv. 2010. gada 19. decembris. Skatīts: 2010. gada 19. decembrī. ««Paramore» pamet vēl viens oriģinālā sastāva dalībnieks». tvnet.lv. 2015. gada 16. decembris. Skatīts: 2017. gada 7. augustā. Vikikrātuvē par šo tēmu ir pieejami multivides faili. Skatīt: Paramore. Oficiālā tīmekļa vietne (angliski) IMDb profils (angliski)