Ilagana (filipīniešu: Lungsod ng Ilagan, angļu: City of Ilagan, iloku: Siudad ti Ilagan, ibanagu: Siudad nat Ilagan) ir pilsēta Filipīnās, Kagajanas Ielejas reģionā, Isabelas provinces galvaspilsēta. Atrodas Lusonas salas ziemeļaustrumos Kagajanas krastā pie Ilaganas upes ietekas. Pilsētas administratīvā teritorija plešas uz austrumiem līdz pat okeāna krastam, un pēc platības Ilagana ir ceturtā lielākā pilsēta valstī. Lielākā daļa iedzīvotāju ir ibanagi un iloki. Līdz spāņu kolonizatoru atnākšanai tagadējās pilsētas vietā pastāvēja gadangu pilsētiņa Bolo (Bolo). Tiek uzskatīts, ka dominikāņu misionāri Bolo dibinājuši 1619. gadā un sākotnēji tā atradās Kagajanas kreisajā krastā. Pēc vietējo iedzīvotāju sacelšanās, kad tika nodedzināta spāņu uzceltā baznīca un mājas, 1678. gadā pilsētiņa tika atjaunota tagadējā vietā upes labajā krastā un nodēvēta par Ilaganu — nosaukums ir gadangu vārda nagali (pārcelties) spoguļraksts. 1686. gadā formāli tika nodibināta Ilaganas municipalitāte. Pēc Isabelas provinces nodibināšanas 1856. gadā Ilagana kļuva par tās galvaspilsētu. 2012. gadā Ilaganai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Ilagana.