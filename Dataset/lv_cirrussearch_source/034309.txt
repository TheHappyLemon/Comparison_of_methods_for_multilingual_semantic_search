Šis raksts ir par musulmaņu skatījumu uz Dievu. Par terminu "Allāhs" skatīt rakstu Allāhs. Dievs (arābu: ﷲ, izrunā: [alla:h]) islāmā ir neatkārtojams un nedalāms visuma radītājs un cilvēces tiesnesis. Pamatraksts: Allāhs Ar vārdu Allāh arābu valodā apzīmē jebkuras monoteistiskas reliģijas Dievu, arī kristietībā un jūdaismā. Arābu valodā nav cita apzīmējuma jēdzienam Dievs, kā tikai Allāhs. Latvijā un citās pasaules valstīs tas ir pazīstams kā vārds, kādā tieši musulmaņi sauc Dievu. Pirms islāma rašanās, arābu ciltis, kas dzīvoja Mekā, ar vārdu Allāhs apzīmēja galveno dievību no visām citām savām dievībām. Islāmā Dievam ir 99 skaistie vārdi, kuri katrs izceļ kādu Dieva īpašību. Populārākie ir: Žēlīgais un Līdzjūtīgais. Dieva jēdzienu islāmā nepieļauj apšaubīt un tā pamatā ir uzskats, ka islāms ir pilnīga beznosacījumu monoteisma reliģija. Dieva nedalāmību un neatkārtojamību apstiprina islāma ticības apliecinājums (šahāda). Dievam islāmā nav dzimuma un tas nepastāv jebkādas radības vai cilvēka veidolā. Dievs ir visvarens un Viņu nav radījis kāds cits, jo Dievs pastāv pats par sevi un viņam nav līdzīgu. Dievam tādēļ nav arī partneru un Viņam nav atvases un tādu piedēvēšana Dievam islāmā tiek uzskatīta par ķecerību. Musulmaņi uzskata, ka Dievam piemīt šādas īpašības: visvarenība visuma valdnieks viens un neatkārtojams un bez līdzīgiem bez sievas, vīra un bērniem vislabsirdīgākais visžēlīgākais vislīdzjūtīgākais uzklausa sev paklausīgo lūgšanas visuredzošs visudzirdošs visgudrākais tiesas dienas Kungs Saskaņā ar Korānu, musulmaņi tic tam pašam Dievam, kuram tic jūdi, jo tas ir tas pats Dievs, kuru pielūdza Abrahāms (Ibrahims), tomēr musulmaņu universālajam Dievam piemīt lielāka vara un spējas, nekā jūdu Jahvem, kurš ir pietuvināts tieši ebrejiem.[nepieciešama atsauce]