Dinara Safina (krievu: Динара Михайловна (Мубиновна) Сафина; tatāru: Динара Мөбин кызы Сафина; dzimusi 1986. gada 27. aprīlī) ir bijusī tatāru izcelsmes Krievijas Federācijas tenisiste. Viņa ir bijusi WTA Pasaules pirmā rakete 2009. gadā. D. Safina kopumā oficiālajos tenisa turnīros uzvarēja 360, bet zaudēja 173 spēles. Karjeras laikā izcīnīja 12 WTA un 4 ITF titulus vienspēlēs un 9 WTA un 3 ITF titulus dubultspēlēs. Viņa palika otrā trīs Grand Slam (divreiz Francijas atklātajā čempionātā, vienreiz Austrālijas atklātajā čempionātā) vienspēļu turnīros un uzvarējusi 2007. gada ASV Atklātajā čempionātā dubultspēļu turnīrā kopā ar Natāliju Dekiju. Tāpat arī viņa ieguva olimpisko sudraba medaļu sieviešu vienspēlēs 2008. gada Pekinas Olimpiskajās spēlēs. Viņa ir jaunākā māsa bijušajam ATP reitinga līderim - Maratam Safinam. 2011. gadā D. Safina paziņoja, ka pārtrauc profesionālas tenisistes karjeru. Spēlējot tenisu, nopelnījusi 10,5 miljonus ASV dolāru. Dinara Safina likusi punktu tenisistes karjerai Jānis Innuss, 2011. gada 7. jūlijā Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)