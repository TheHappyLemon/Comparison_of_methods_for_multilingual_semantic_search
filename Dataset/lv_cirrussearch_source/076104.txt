Ešlija Allena Robertsa (angļu: Ashley Allen Roberts; dzimusi 1981. gada 14. septembrī) ir amerikāņu dejotāja, dziedātāja un aktrise, kas labāk pazīstama kā meiteņu grupas Pussycat Dolls dalībniece. Dzimusi Fīniksā, Arizonas štatā. Ar dejošanu sāka nodarboties triju gadu vecumā, bet ar dziedāšanu astoņu gadu vecumā. Viņas tēvs bija bundzinieks grupā Mamas and The Papas, vēlāk viņš kļuva par auto tirgotāju, bet viņas māte bija instruktore un viņi abi iedvesmoja Ešliju darboties mūzikas industrijā. Kamēr vidusskolā bija brīvlaiks, Ešlija devās uz Rietumu krastu studēt modernās dejas. Pēc vidusskolas beigšanas Ešlija pārcēlās uz Losandželosu, kur viņa nofilmējās vairākos TV šovos un mūzikas klipos. Pēc sešu mēnešu darbības viņa pievienojās grupai The Pussycat Dolls. Pēc sešu mēnešu darbības viņa pievienojās grupai The Pussycat Dolls, kur viņa tika pie iesaukas "Angel Doll". Ešlija ir iedziedājusi vienu no galvenajiem vokāliem dziesmā ”Stickwitu”, kā arī dziesmu "Played", kas iekļauta albuma Doll Domination Deluxe Edition sastāvā. Ešlija ir darbojusies arī kā aktrise, viņas debijas filma ir Make It Happen un tajā viņa parādās kā Brūka. Neilgi pēc Kimberlijas Vaijatas aiziešanas no grupas, 2010. gada 29. februārī arī Ešlija paziņoja par aiziešanu no grupas. Vikikrātuvē par šo tēmu ir pieejami multivides faili. Skatīt: Ešlija Robertsa. IMDb profils (angliski) AllMovie profils (angliski) Oficiālais blogs Oficiālais Twitter profils Oficiālais Youtube kanāls