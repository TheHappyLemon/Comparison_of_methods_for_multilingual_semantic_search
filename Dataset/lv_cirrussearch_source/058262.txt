Nasdaq-100 ir ASV fondu indekss, kas ietver 100 uzņēmumus ar vislielāko kapitalizāciju, kuru akcijas tiek tirgotas Nasdaq biržā. Indekss neietver finanšu sektora uzņēmumus. Uzņēmumi, kas vairs neatbilst Nasdaq 100 kritērijiem, tiek aizvietoti ar jaunām firmām vienu reizi gadā decembra trešajā nedēļā. Indeksa vēsture sākās 1985. gadā, kad tika vienlaicīgi ieviesti 2 jauni indeksi: NASDAQ-100 un NASDAQ Financial-100. Pirmajā indeksā tika iekļauti augsti tehnoloģiski rūpniecības uzņēmumi, bet otrajā — finanšu uzņēmumi. Indeksa bāze sākotnēji sastāvēja no 250 punktiem. 1998. gadā tika atļauta ārvalstu uzņēmumu iekļaušana indeksā. Sākotnēji prasības šādiem uzņēmumiem bija visai stingras, taču 2002. gadā tās tika mīkstinātas. Indekss sasniedza vēsturisko maksimumu (vairāk par 4700 punktiem) 2000. gadā “dotkomu burbuļa” laikā. 2021. gadā 57% NASDAQ 100 uzņēmumu ir tehnoloģiju uzņēmumi. Tiem seko pakalpojumu sektora uzņēmumi, kuru īpatsvars ir 21,99%. 7,08% no NASDAQ 100 uzņēmumiem ir veselības aprūpes uzņēmumi, 6,14% — patēriņa preču ražošanas uzņēmumi un 5,92% — rūpniecības uzņēmumi. Biržā NASDAQ ar biržas kodu QQQ tiek tirgots fonds, kura struktūra ir analoģiska indeksam NASDAQ-100 un kurš ar augstu precizitātes pakāpi atkārto tā dinamiku. Indekss Nasdaq Composite ietver visu biržā NASDAQ kotēto uzņēmumu akcijas (kopumā vairāk nekā 3000). 21. jūnijā Honeywell nomainīja Alexion Pharmaceuticals pēc tam, kad to iegādājās AstraZeneca. 26. augustā Crowdstrike nomainīs Maxim Integrated Products, kuru iegādāsies uzņēmums Analog Devices. «Five facts about the Nasdaq 100 index». morningstar.com.au. Skatīts: 2021. gada 30. augusts. «What Are The Nasdaq Composite And Nasdaq 100 Indexes?». forbes.com. Skatīts: 2021. gada 30. augusts. «10 Fun Facts about the Nasdaq-100 Index». nasdaq.com. Skatīts: 2021. gada 30. augusts. «3 Lessons for Investors From the Tech Bubble». nasdaq.com. Skatīts: 2021. gada 30. augusts. «Best Nasdaq 100 Brokers Guide». comparebrokers.co. Skatīts: 2021. gada 30. augusts. «Invesco QQQ Trust, Series 1». nasdaq.com. Skatīts: 2021. gada 30. augusts. «Q: Why Did QQQQ drop a Q to Become QQQ?». wsj.com. Skatīts: 2021. gada 30. augusts. «Honeywell International Inc. to Join the NASDAQ-100 Index Beginning July 21, 2021». globenewswire.com. Skatīts: 2021. gada 30. augusts. «CrowdStrike Holdings, Inc. to Join the NASDAQ-100 Index Beginning August 26, 2021». globenewswire.com. Skatīts: 2021. gada 30. augusts.