Živanildu Vieira di Souza (portugāļu: Givanildo Vieira de Souza; dzimis 1986. gada 25. jūlijā Kampinagrandi), plašāk pazīstams kā Hulki jeb Halks (portugāļu: Hulk) ir brazīliešu futbola malējais pussargs, kas šobrīd spēlē Brazīlijas A sērijas klubā Belu Orizonti "Atletico Mineiro" un Brazīlijas izlasē. Profesionālo karjeru Hulki uzsāka Vitória komandā, un tā viņu izīrēja Japānas augstākās līgas klubam Kavasaki "Frontale", kas pēc dažiem mēnešiem viņu nopirka un izīrēja 2. divīzijas klubam Saporo "Consadole", kurā viņš aizvadīja 2006. gada sezonu un guva 25 vārtus 38 spēlēs - par vienu mazāk kā līgas rezultatīvākais spēlētājs. 2007. gada sezonā Hulki izīrēja uz citu 2. divīzijas klubu Tokijas "Verdy", kura sastāvā guva 37 vārtus 42 spēlēs, kļūstot par līgas rezultatīvāko spēlētāju. 2008. gada sezonu viņš sāka Frontale, tomēr sezonas gaitā pārgāja uz Verdy. 2008. gadā Hulki pārcēlās uz Portugāles Premjerlīgas klubu Porto, jau pirmās sezonas laikā iekļūstot komandas pamatsastāvā un UEFA viņu izvēlējās kā vienu no 10 futbola "uzlecošajām zvaigznēm". 2009. gada augustā viņš pagarināja līgumu ar Porto līdz 2014. gada Jūnijam. 2009. gada decembrī Hulki saņēma četru mēnešu diskvalifikāciju vietējos turnīros, ko gan vēlāk samazināja līdz 4 spēlēm un viņš atgriezās laukumā 2010. gada 28. martā. 2010-11. gada sezonā Porto ar Hulki sastāvā uzvarēja 4 oficiālajos turnīros, ieskaitot Portugāles Premjerlīgu un Eiropas līgu, viņam gūstot 36 vārtus 53 spēlēs. Kopā Porto pavadītajā laikā viņš trīs reizes kļuva par Portugāles čempionu. 2012. gada 3. septembrī Hulki pārgāja uz Krievijas Premjerlīgas klubu FK Zenit Sanktpēterburga, kas viņa bijušajam klubam samaksāja 40 miljonus eiro, lai gan sākumā runāja, ka summa bija 60 miljoni. Pirmos vārtus Zenit sastāvā Hulki guva tikai savā otrajā oficiālajā spēlē. Hulki paziņoja, ka grib pamest klubu Janvāri, tomēr pēc FIFA noteikumiem spēlētājs var spēlēt ne vairāk kā divos klubos vienas sezonas laikā. Vēlāk gan Hulki vienojās ar kluba vadību un situācija atrisinājās un viņš palika klubā. Brazīlijas izlasē Hulki debitēja 2009. gada 14. novembrī pārbaudes spēlē pret Angliju. Pirmos divus vārtus izlases rindās viņš guva 2012. gada 26. maijā pret Dāniju. Hulki tika iekļauts Brazīlijas izlases sastāvā 2013. gada FIFA Konfederāciju kausā, izejot starta sastāvā visās spēlēs, kopā ar izlasi iegūstot šo trofeju. Hulki arī tika iekļauts Brazīlijas izlases sastāvā 2014. gada FIFA Pasaules kausā, kurā aizvadīja visas spēles, izņemot neizšķirtu 0-0 grupu turnīrā pret Meksiku, negūstot nevienus vārtus. Porto Portugāles Premjerlīga: 2008–09, 2010–11, 2011–12, 2012–13 Taça de Portugal: 2008–09, 2009–10, 2010–11 UEFA Eiropas līga: 2010–11 Zenit Krievijas Premjerlīga: 2014–15 Krievijas kauss:2015–16 Krievijas Superkauss: 2015 Shanghai SIPG Ķīnas Superlīga: 2018 Ķīnas FA kauss: 2019 Atlético Mineiro Brazīlijas A sērija: 2021 Copa do Brasil: 2021 Campeonato Mineiro: 2021, 2022, 2023 Supercopa do Brasil: 2022 Brazīlija Vasaras olimpiskās spēles sudraba medaļa: 2012 FIFA Konfederāciju kauss: 2013 Individuālie sasniegumi Portugāles Premjerlīgas labākais vārtu guvējs: 2010–11 Portugāles Premjerlīgas sezonas labākais spēlētājs: 2010–11, 2011–12 Krievijas Premjerlīgas labākais vārtu guvējs: 2014–15 «Hulk». fifa.com. FIFA. Arhivēts no oriģināla, laiks: 2013. gada 7. novembrī. Skatīts: 2014. gada 21. janvāris. «Top ten rising stars». UEFA.com. 2009. gada 9. marts. Skatīts: 2009. gada 13. aprīlis. Matt Barlow. «The ineligible Hulk is desperate to take his frustration out on Arsenal». London : Daily Mail, 2010. gada 17. februāris. Skatīts: 2010. gada 18. februāris. «Hulk has no hope of leaving Zenit in Jan». ESPNFC. 2012. gada 5. decembris. Arhivēts no oriģināla, laiks: 2012. gada 9. decembrī. Skatīts: 2014. gada 9. jūnijā. Arhivēts 2012. gada 9. decembrī, Wayback Machine vietnē. «Hulk: I have resolved my differences with Zenit». Goal.com. 2012. gada 7. decembris. Skatīts: 2013. gada 5. jūnijs. Duncan White. «England 0 Brazil 1: match report». The Daily Telegraph, 2009. gada 14. novembris. Denmark 1–3 Brazil: Hulk delivers clinical double to hamper Euro 2012 plans of Olsen's men Arhivēts 2014. gada 8. martā, Wayback Machine vietnē.; Goal.com, 26 May 2012 Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)