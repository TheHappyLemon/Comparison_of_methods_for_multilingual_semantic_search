Šis raksts ir par pilsētu Francijā. Par pilsētu Dānijā skatīt rakstu Renne. Renna (franču: Rennes, gallu: Resnn, bretoņu: Roazhon) — pilsēta Francijas rietumos, Bretaņas reģiona un Ilas un Vilēnas departamenta centrs. Atrodas divu upju — Vilēnas un Ilas sateces vietā. Pilsēta pazīstama kā autobūves (Citroën) un telekomunikāciju (Thomson) ražošanas centrs. Rennas futbola komanda Stade Rennais FC spēlē Francijas augstākajā līgā (Ligue 1). Pilsētā atrodas divas universitātes. Renna pirms romiešu iebrukuma bija gallu cilts redonu galvenais centrs un tās nosaukums bija Kondāte (Condate). 57. gadā p. m. ē. to ieņēma Jūlijs Cēzars un Renna ar nosaukumu Citivas Riedonum, ātri romanizējās. Sākot no V gadsimta mūsdienu Bretaņā sāka ierasties bēgļi no Lielbritānijas. Tie ieņēma Bretaņas pussalas rietumpusi. Lai kontrolētu situāciju, Karolingi nodibināja Bretoņu marku, izveidojot Rennas, Nantes un Vānas grāfistes. Ap IX gadsimtu marka iekļāvās Bretaņas karalistes sastāvā, bet 851. gadā Renna kļuva par daļu no Bretaņas, un tālākos gadus bija Bretaņas hercogistes galvaspilsēta. Vairākkārtīgi bija kaujasvieta starp konkurējošiem spēkiem — frančiem un angļiem, līdz XVI gadsimtā pilsēta galīgi iekļāvās Francijas sastāvā. 2.pasaules kara, Francijas kampaņas laikā, vācu aviācija bombardēja Rennu, bojā gāja apmēram 1000 cilvēku. Pilsētā darbojas Rennas metro. Līdz 2008. gadam Renna bija mazākā pilsēta pasaulē ar savu metro līniju, līdz tika atklāts Lozannas metro. Paris School of Business Rennes School of Business Rennā ir dzimuši tādi cilvēki kā: Žaks Binē (Jacques Philippe Marie Binet, 1786 — 1856) — matemātiķis Žoržs Bulanžē (Georges Boulanger, 1837 — 1891) — politiķis Fransuā Anrī Pino (François-Henri Pinault, dzimis 1962. gadā) — uzņēmējs Renē Plevēns (René Pleven, 1901 — 1993) — politiķis Vikikrātuvē par šo tēmu ir pieejami multivides faili. Skatīt: Renna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Q124036546.