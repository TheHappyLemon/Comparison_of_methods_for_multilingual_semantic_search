Kozimo di Džovanni de' Mediči (itāļu: Cosimo di Giovanni de' Medici; saukts arī par "Vecāko" (itāļu: il Vecchio), pēc nāves — par "tēvijas tēvu" (latīņu pater patriae); dzimis 1389. gada 10. aprīlī, miris 1464. gada 1. augustā) bija itāliešu baņķieris un politiķis, pirmais no Mediči politiskās dinastijas, kas de facto valdīja Florencē itāļu renesanses periodā. Par spīti ietekmei, viņa vara nebija absolūta — Florences Republikas likumdošanas padomes reizēm pretojās viņa priekšlikumiem — visu mūžu viņš bijis primus inter pares jeb "pirmais līdzīgo vidū". Viņa vara sakņojās viņa kā baņķiera lielajā bagātībā, un viņš bija liels izglītības, mākslas un arhitektūras patrons. Vikikrātuvē par šo tēmu ir pieejami multivides faili. Skatīt: Kozimo de' Mediči. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)