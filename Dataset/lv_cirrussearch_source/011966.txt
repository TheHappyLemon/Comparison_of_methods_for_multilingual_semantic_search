Elsvērta kalni (angļu: Ellsworth Mountains) ir ap 360 km garš kalnu masīvs Antarktīdā. Atrodas Elsvērta Zemē Ronnes šelfa ledāja rietumu krastā Rietumantarktīdas ledus vairoga malā. Sastāv no divām galvenajām grēdām — Sentinela grēdas ziemeļos un Heritidža grēdas dienvidos, kuras atdala Minesotas glečers. Sentinelas grēdā paceļas kontinenta augstākā virsotne — 4892 m augstais Vinsona masīvs. Kalnus 1935. gada 23. novembrī transantarktiskā pārlidojuma laikā atklāja amerikāņu polārpētnieks Linkolns Elsvērts un nomaļo grēdu aprakstoši nosauca par Sentinela grēdu — ‘Sardzes grēda’. 1958.—1966. gados tika noskaidrots, ka kalnu sistēma sastāv no divām atsevišķām grēdām un Sentinelas grēdas nosaukums tika atstāts tās ziemeļu daļai, kalnu masīvam piešķirot atklājēja vārdu. Elsvērta kalnu dienvidos dažādos laika posmos darbojušās vairākas sezonālas polārstacijas un nometnes: Čīles Antoniouneeusgana (kopš 1997. gada) un Arturoparodi (1999), kā arī privātās Petriothilsa (1996) un Jūnionglečera (2010). SCAR Composite Gazetteer. Pensacola Mountains ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Elsvērta kalni