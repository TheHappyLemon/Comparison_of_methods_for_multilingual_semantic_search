Telia Company AB (līdz 2016. gadam TeliaSonera) ir Zviedrijā reģistrēts telesakaru uzņēmums. Tas tika izveidots 2003. gadā, Zviedrijas Telia apvienojoties ar Somijas Sonera. uzņēmums galvenais birojs atrodas Solnā, Stokholmas lēnē. Uzņēmums darbojas mobilo un fiksēto sakaru jomā, kā arī ir interneta un televīzijas pakalpojumu sniedzējs, ierīču tirgotājs, darbojas mediju reklāmas jomā. Telia darbojas Zviedrijā, Somijā, Norvēģijā, Dānijā, Lietuvā, Igaunijā, Latvijā. Telia Company AB akcijas tiek kotētas biržā Nasdaq Stockholm un Nasdaq Helsinki; ietilpst OMX Stockholm 30 un OMX Helsinki 25 indeksā. Lielākie kapitāldaļu turētāji (2021. gada 31. decembrī): Zviedrijas valsts (39,3 %), Blackrock (3,0 %). Pamatraksts: TeliaSonera Finland#Vēsture TeliaSonera priekšteči bija Zviedrijas uzņēmums Telia un Somijas Sonera, kas ilgu laiku bijuši valsts monopolisti telesakaru jomā. 2002. gada 26. martā tika paziņots, ka Sonera plāno apvienoties ar Telia. Apvienošanās notika uz akciju apmaiņas pamata. Apvienošanās tika pabeigta decembrī, un 2003. gada 1. janvārī tika izveidots mātes uzņēmums TeliaSonera AB. 2014. gada jūnijā tika paziņots, ka TeliaSonera iegādāsies Tele2 Norvēģijas biznesu. 2015. gada 5. februārī darījumu atļāva Norvēģijas konkurences regulators. 2016. gada 12. aprīlī akcionāru sapulcē tika nolemts mainīt uzņēmuma nosaukumu uz Telia Company. Jaunā stratēģija: fokusēšanās uz Ziemeļvalstīm un Baltijas valstīm. 2016. gada novembrī tika paziņots par Norvēģijas telesakaru uzņēmuma Phonero iegādi; darījums pabeigts 2017. gada 3. aprīlī. Jūnijā kredītu un parādu piedziņas meitas uzņēmums Sergel pārdots Zviedrijas bankai Marginalen Bank. 3. jūlijā tika pabeigta Somijas mākoņpakalpojumu uzņēmuma Nebula Top Oy iegāde. 2017. gadā tika pārdotas Telia piederošās Turcijas mobilo sakaru operatora Turkcell kapitāldaļas, saglabājot netiešo ieguldījumu 24 % Turkcell Holding. Oktobrī tika paziņots, ka Telia Company pārdod 19 % Krievijas mobilo sakaru operatora MegaFon kapitāldaļas Krievijas bankai Gazprombank. 18. decembrī tika iegādāts Somijas IT iekārtu un programmatūras izplatītājs Inmics Oy. 2018. gada 29. martā Telia Company pārdeva savu daļu mūzikas un video straumēšanas uzņēmumā Spotify. 17. jūlijā no Dānijas telesakaru uzņēmuma TDC tika nopirkts Norvēģijas kabeļtelevīzijas un interneta piekļuves sniedzējs GET AS. 20. jūlijā tika paziņots, ka Telia no Zviedrijas Bonnier par 9,2 miljardiem SEK iegādāsies mediju uzņēmumu Bonnier Broadcasting (tai skaitā televīzijas kanālu grupas TV4-gruppen, C More Entertainment un Somijas MTV). Darījumu paredzēts pabeigt 2019. gada otrajā pusē. 2020. gada 17. jūnijā Telia Company vienojās par Turkcell Holding (tam pieder 51 % Turkcell akciju) 47,1 % kapitāldaļu pārdošanu Turcijas labklājības fondam par 530 miljoniem ASV dolāru. Telia Company 2021. gada 30. jūnijā paziņoja par 49 % no sava torņu biznesa Somijā un Norvēģijā (4700 torņu) pārdošanu infrastruktūras investīciju uzņēmumiem Brookfield un Alecta. 2022. gadā darījums tika paplašināts, iekļaujot arī Zviedrijas torņus. 2022. gada 1. jūnijā darījums tika pabeigts. Telia Company darbojas vairākās valstīs. Igaunijā ir Telia Company 100 % piederošs uzņēmums Telia Eesti. Latvijā Telia Company pastarpināti caur uzņēmumu TILTS Communications pieder 49 % kapitāldaļu uzņēmumā Tet. Telia Company arī pieder 49 % kapitāldaļu uzņēmumā Latvijas Mobilais Telefons (Telia Company AB — 24,5 % un Sonera Holding B.V., Telia Company meitas uzņēmums, — 24,5 %). Latvijā ir reģistrēts uzņēmums SIA Telia Latvija, kas darbojas kā interneta pakalpojumu sniedzējs ar datortīklu Rīgā un lielākajās Latvijas pilsētās, kā arī datu centru. 2022. gada 4. janvārī tika paziņots, ka SIA Tet no Telia Company AB iegādāsies SIA Telia Latvija; darījums pabeigts 2022. gada 31. maijā. Lietuvā ir Telia Company 88,15 % piederošs uzņēmums Telia Lietuva. Somijā ir Telia Company 100 % piederošs uzņēmums Telia Finland‎. Shareholdings Telia Company TeliaSonera iegādāsies Tele2 Norvēģijas biznesu Dienas Bizness, 2014. gada 7. jūlijs TeliaSonera AGM Decides To Implement Long-term Incentive Program 2016/2019 RTTNews, 4/12/2016 Telia Company divests its stake in Spotify Telia, 2018-03-29 Telia Company acquires Bonnier Broadcasting Telia, 2018-07-20 Telia completes sale of 49% of its Swedish tower business commsupdate.com, 1 Jun 2022 Tet iegādājas telekomunikāciju uzņēmumu Telia Latvija Db.lv, 04.01.2022 Telia Company vietne TeliaSonera vēsture Telia Latvijas vietne