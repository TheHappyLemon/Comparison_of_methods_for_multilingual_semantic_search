Delta IV Heavy jeb Delta 4050H ir ASV nesējraķetes Delta IV smagākā konfigurācija. Tai pirmajai pakāpei izmantoti trīs Common Booster Core (CBC), kas apgādāts ar dzinēju RS-68. Otrajā pakāpē izmantots dzinējs RL10B-2. Derīgās kravas nosegšanai izmanto plūsmvirzi ar 5 m diametru. Delta IV Heavy sākotnējā konfigurācija zemā orbītā spēja nogādāt 23 tonnas kravas. Ģeostacionārajā pārejas orbītā varēja pacelt 13 130 kg kravas. 2012. gadā lidojumā devās Delta IV Heavy uzlabotā versija, kurai pirmās pakāpes blokos izmantoti uzlaboti dzinēji RS-68A. Tā ģeostacionārajā pārejas orbītā var pacelt 14 560 kg kravas. Nesējraķetes izgatavošanu un palaišanu nodrošina United Launch Alliance (Lockheed Martin un Boeing kopuzņēmums); līdz 2006. gadam — Boeing. Līdz 2012. gada oktobrim Delta IV Heavy veikusi 6 startus. Pirmā palaišana bija daļēji veiksmīga — tika sasniegta zemāka orbīta nekā plānots. Sākotnējā versija palaista 5 reizes, uzlabotā — 1 reizi. Delta-4H (Delta-4050H) Gunter's Space Page (angliski)