Somālijas žirafe (Giraffa reticulata) ir Āfrikā dzīvojošs pārnadžu (Artiodactyla) kārtas zīdītājs. Saskaņā ar mūsdienu sistemātiku tā ir viena no četrām mūsdienās dzīvojošām žirafu ģints (Giraffa) sugām. Tā sastopama Kenijas ziemeļaustrumos, Etiopijas dienvidos un Somālijā. Šīs sugas savvaļas populācijā ir apmēram 8700 īpatņu. lai gan nesenā pagātnē (1998. gadā) populācijā bija 31 000 Somālijas žirafu. Pasaules zoodāzrzos tā ir visbiežāk sastopamā žirafe, un to kopējais skaits ir lielāks kā 450 īpatņi. Savvaļā to parasti var novērot atklātā vai krūmu savannā, bet, ja barības resursi ir nabadzīgi, žirafes dodas barības meklējumos dziļākos un biezākos mežos. Žirafes ir ļoti iecienījušas akāciju audzes. Somālijas žirafes kažoka raibumi ir lieli un koši oranžīgi vai sarkanbrūni. Tiem ir daudzstūru forma, bet vienu no otra tos atdala koši baltas, šauras līnijas, kas atgādina tīklu. Uz kāju apakšējām daļām, līdz pašiem nagiem, raibumi var būt un var nebūt. Vairāk par žirafes anatomiju un īpatnībām var izlasīt galvenajā rakstā žirafes. Scientists just realised there are not one, but four species of giraffe «Masai Giraffe – Giraffa camelopardalis tippelskirchi». Arhivēts no oriģināla, laiks: 2016. gada 1. novembrī. Skatīts: 2016. gada 9. oktobrī. Multi-locus Analyses Reveal Four Giraffe Species Instead of One «Giraffe Species». Arhivēts no oriģināla, laiks: 2016. gada 10. oktobrī. Skatīts: 2016. gada 9. oktobrī. Reticulated Giraffe Giraffa camelopardalis reticulata ARKive: Giraffe (Giraffa camelopardalis) EOL: Giraffa camelopardalis reticulata