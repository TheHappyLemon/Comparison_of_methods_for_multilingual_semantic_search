Austrijas Margarita (dzimusi 1584. gada 25. decembrī, mirusi 1611. gada 3. oktobrī) bija Austrijas erchercoga Kārļa II meita un Spānijas un Portugāles karaļa Felipes III sieva — Spānijas un Portugāles karaliene-konsorte no 1599. līdz 1611. gadam. Margarita bija Austrijas erchercoga Kārļa II meita (kura vecāki bija Svētās Romas impērijas imperators Ferdinands I un Bohēmijas un Ungārijas Anna). Margaritas māte bija Bavārijas Marija Anna. Viņas vecākais brālis bija erchercogs Ferdinands, kurš kļuva par imperatoru 1619. gadā. Divas no viņas māsām, Anna un Konstanca caur laulībām ar Sigismundu III Vāsu kļuva par Polijas karalienēm. Margarita apprecējās ar Spānijas Felipi III. Karalim bija sirsnīgas, tuvas attiecības ar karalieni un viņš pievērsa tai papildu uzmanību, kad 1605. gadā viņa dzemdēja tam dēlu. Margarita bija arī liela mākslas mecenāte. Laikabiedri viņu uzskatīja par dievbijīgu katoli, cītīgu un ļoti izveicīgu politiskajās prasmēs. Margarita nomira jaunākā bērna Alfona dzimšanas laikā. Karalis Felipe III neprecējās otru reizi un nomira desmit gadus vēlāk. Margaritai un Felipem bija astoņi bērni: Anna (1601. gada 22. septembrī—1666. gada 20. janvārī), Francijas karaliene Marija (1603. gada 1. februārī—1603. gada 2. februārī) Felipe (1605. gada 8. aprīlī—1665. gada 17. septembrī), Spānijas karalis Marija Anna (1606. gada 18. augustā—1646. gada 13. maijā), Svētās Romas impērijas ķeizariene Kārlis (1607. gada 14. septembrī—1632. gada 30. jūlijs) Ferdinands (1609. gada 16. maijs—1641. gada 9. novembris), kardināls Margareta Fransisa (1610. gada 24. maijs—1617. gada 11. marts) Alfonss Moriss (1611. gada 22. septembrī—1612. gada 16. septembrī) Spāņu seriālā El Ministerio del Tiempo Austrijas Margaritu atainoja Elena Rivera. Magdalēna S. Sančesa, Pious and Political Images of a Habsburg Woman at the Court of Philip III (1598–1621). in: Magdalena S. Sánchez and Alain Saint-Saëns (ed.), Spanish women in the golden age: images and realities. Greenwood Publishing Group (1996). "Elena Rivera interpreta a la Infanta Margarita en 'El Ministerio del Tiempo'". Formula TV (spāniski). Ēterā 2017 30. jūnijā. Vikikrātuvē par šo tēmu ir pieejami multivides faili. Skatīt: Austrijas Margarita.