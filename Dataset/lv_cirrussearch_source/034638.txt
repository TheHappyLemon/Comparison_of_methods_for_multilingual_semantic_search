Templīne (vācu: Templin) ir pilsēta Vācijā, Brandenburgā, Ukermarkas apriņķī. Apdzīvotā vieta pirmoreiz rakstos minēta 1270. gadā, bet kā pilsēta - 1314. gadā. Templīni stipri nopostīja dānu karaspēks Trīsdesmitgadu kara laikā. No 1933. gada uz dienvidiem no pilsētas Hermanis Gērings iekārtoja savu rezidenci Carinhall, kas atkāpjoties no Sarkanās armijas, tika uzspridzināta. Pēc Otrā pasaules kara Templīne līdz 1991. gadam bija VDR sastāvā. Templīne ir vieglatlēta Manfrēda Kokota (Manfred Kokot, 1948) un aktrises Angelas Vinkleres (Angela Winkler, 1944) dzimtā pilsēta. Templīnē bērnību un jaunības dienas pavadīja Vācijas kanclere Angele Merkele (Angela Merkel, 1954). 1973. gada 1. aprīlī pilsētā mira VDR līderis Valters Ulbrihts (Walter Ulbricht, 1893 - 1973). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Templīne.