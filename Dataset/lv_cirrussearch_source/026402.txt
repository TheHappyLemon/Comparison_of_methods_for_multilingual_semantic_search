AS "SAF Tehnika" ir Latvijas mikroviļņu datu pārraides iekārtu, mērierīču un bezvadu sensoru ražotājs. "SAF tehnikas" ražotie produkti nodrošina bezvadu telesakaru risinājumus digitālai balss un datu pārraidei. Uzņēmuma produkcija tiek eksportēta uz vairāk nekā 130 pasaules valstīm Eiropā, ASV, NVS, Tuvajos Austrumos, Āzijā, Dienvidamerikā un Āfrikā. AS "SAF Tehnika" ir meitas uzņēmumi ASV: SAF North America LLC un SAF Services LLC. "SAF Tehnika" akcijas tiek kotētas biržā Nasdaq Riga oficiālajā sarakstā. Lielākie akcionāri (2019. gada jūnijā): Didzis Liepkalns (17,05 %) SIA "Koka zirgs" (10,75 %) Andrejs Grišāns (10,03 %) Normunds Bergs (9,74 %) Juris Ziema (8,71 %). Uzņēmuma "Koka zirgs" dalībnieki ir Normunds Bergs (44,25 %), Jānis Bergs (27,92 %), Didzis Liepkalns (13,26 %), Andrejs Grišāns (7,79 %) un Juris Ziema (6,78 %). AS "SAF Tehnika" produkti nodrošina bezvadu risinājumus ciparu balss un datu pārraidei mobilo un fiksēto tīklu operatoriem, datu pārraides nodrošinātājiem, valsts un privātajiem uzņēmumiem maģistrālo tīklu izbūvei. Kompānijas produktu grozu veido pilns mikroviļņu radio produktu klāsts licencētajām un nelicencētajām frekvencēm, kā arī vairāki unikāli un tirgū neierasti produkti, tādi kā Integra un Spectrum Compact. Darbības sākums 1995. gadā radioinženieris Didzis Liepkalns, pašlaik SAF Tehnikas tehniskais direktors, vēlējās izveidot telefonlīniju savai mājai, kas atrodas attālā Latvijas pagastā. Tajā laikā fiksēto telefonsakaru pakalpojumi nebija pieejami šajā Latvijas daļā, un Didzis nolēma izveidot telefonsakaru līniju pats savām rokām, izmantojot mikroviļņu tehnoloģijas. Drīzumā ziņas par veiksmīgo izgudrojumu nonāca līdz cilvēkiem un uzņēmumiem, kas atradās tuvumā, un Didzis sāka veidot savu privāto biznesu. 20. gadsimta 90. gadu beigās Didzis satika savus nākotnes kolēģus, kuri ievēroja viņa produkcijas pārdošanas potenciālu Latvijas teritorijā un ārpus tās. Kopš uzņēmuma izveidošanās 1999. gadā, SAF Tehnika kļuva ievērojams spēlētājs pasaules arēnā. Šādu sniegumu izdevies iegūt, apvienojot uzņēmuma dibinātāju unikālās zināšanas un pieredzi gan mūsdienīgās mikroviļņu tehnoloģijās, kur datu pārraide notiek ar radio palīdzību, gan ražošanas organizēšanā, pārdošanā, montāžā un tehniskajā atbalstā. Sākumā SAF Tehnikā strādāja tikai ap 10 cilvēkiem, šodien uzņēmums nodarbina vairāk kā 160 speciālistus, kas nodrošina panākumus. Attīstība un iespēju paplašināšana 2000. gadā SAF Tehnika izlaida CFM produkcijas līniju, kas darbojas pleziohronās digitālās hierarhijas sistēmā (PDH). Nosaukums „CFM" ir akronīms „ciparu frekvenču modulācijai". CFM ir kļuvusi par pirmo SAF Tehnikas produkciju, kas ieguva starptautisku atzinumu un atbilstību visiem Eiropas telekomunikāciju institūta standartiem (ETSI). Šīs radioaparatūras līnijas attīstību ievirzīja tajā laikā plaši izplatītie uztvērēja un raidītāja mikroviļņu moduļi, kurus izstrādāja Hewlett Packard. Šie moduļi deva iespēju izveidot pirmos iekārtu prototipus, kas darbojas pie 23 GHz frekvences. Neskatoties uz to, ka moduļi bija pietiekami dārgi, tie ļāva SAF Tehnikai īsos laika termiņos izveidot sistēmu uz iekštelpu sistēmas bloka (IDU) un radiobloka (ODU) pamata. Iekšējā bloka radīšanas grūtākais uzdevums bija modema izstrāde. Izstrādājot modemu, SAF Tehnika atklāja un patentēja unikālu signāla filtrācijas metodi. Taču, kad viss bija gatavs, lai sāktu ražot 23 GHz aparatūru, Hewlett Packard pārstāja piegādāt savus moduļus. Novērtējot kritisko tirgus stāvokli attiecībā un alternatīviem variantiem un laika trūkumu, SAF Tehnika nolēma ražot savus moduļus. Rezultāts guva lielus panākumus gan attiecībā uz patērēto laiku, gan materiāliem resursiem. Kopš šī brīža uzņēmums spēja ražot visus mikroviļņu radio elementus saviem spēkiem, nodrošinot lielisku ienesīgumu un konkurētspēju. Salīdzinoši īsā laikā un ar minimālu piepūli tika radīta aparatūra, kas strādā pie 15 GHz frekvences. Turpinājās darbs ar iekšējā bloka radīšanu. Pirmie aparatūras paraugi nodrošināja pārraides ātrumu 4x2 Mbit/s. Tālāk sekoja uzlabotas versijas ar 8x2 Mbit/s un 16x2 Mbit/s kapacitāti. Uzņēmums sāka strauji augt tieši tajā brīdī, kad bija nelabvēlīgs tirgus stāvoklis telekomunikāciju sfērā. Ievērojams investīciju kritums datu bezvadu pārraides sektorā, kas sākās 2001. gadā, negatīvi ietekmēja vairākus uzņēmumus šajā nozarē. Taču neskatoties uz tirgus stāvokli, SAF Tehnika paplašināja savu modeļu līniju, piedāvājot jaunus produktu veidus un uzlabojot potenciālu izpētes un izstrādes jomā. Šodien uzņēmums piedāvā aptuveni 200 produktus, kas ļauj veidot sakaru risinājumus mobilo un fiksēto tīklu operatoriem, Internet pakalpojumu piegādātājiem, kā arī valdības iestādēm un privātiem uzņēmumiem, kas darbojas citās biznesa sfērās. SAF Tehnika sāka izplatīties arī starptautiskajā tirgū, sākot ar savas produkcijas ieviešanu tuvākā kaimiņa tirgū — Lietuvā. Tālāk sekoja Skandināvu valstis — Zviedrija, Dānija, Norvēģija un Islande. Vienlaicīgi SAF Tehnika izplatījās arī Austrumeiropā. Uzņēmums palielināja savu ietekmi visā pasaulē, piedaloties svarīgās starptautiskos gadatirgos un izstādēs, tādās kā CeBIT (Vācija), CommunicAsia (Singapūra), Svyaz ExpoCom (Krievija). Šie ikgadējie pasākumi nospēlēja svarīgu lomu jaunu partneru meklēšanā, zīmola SAF un jaunas produkcijas popularizēšanā. 2003. gadā SAF Tehnika ieguva ISO 9001:2000 sertifikātu. Uzņēmums kļuva par ETSI biedru (Eiropas telekomunikāciju standartu institūts), kas ļāva tai iegūt pieeju pie jaunākās informācijas un nodrošināja ar kompetenci par visiem jaunumiem telekomunikāciju industrijā. Lai paplašinātu un nostiprinātu modeļu līniju, 2004. gada aprīlī SAF Tehnika iegādājās Zviedru uzņēmumu Viking Microwave AB, kas atrodas Gēteborgā. Tā kā uzņēmums bija SAF īpašums, tad meitas uzņēmums ieguva nosaukumu SAF Tehnika Sweden. Šī daļa bija atbildīga par zinātniski pētnieciskiem un konstruktīviem resursiem, kas bija nepieciešami SDH (sinhronās digitālās hierarhijas) saimes produktu izstrādei. Tas deva iespēju SAF Tehnikas klientiem piedāvāt augstas kvalitātes un finansiāli izdevīgus risinājumus. 2008. gada novembrī starp SAF Tehniku un zviedru uzņēmumu PROTOTECH AB tika noslēgts līgums par kapitāla daļas izpirkšanu. Pašlaik PROTOTECH AB ir SAF Tehnika Sweden AB vadītājs, taču abi uzņēmumi turpina sadarbību mikroviļņu aparatūras pētniecības un izstrādes sfērā 2004. gada maijā SAF Tehnika veica akciju publisko piedāvājumu (IPO). Viens no uzņēmuma dibinātājiem, MicroLink, pilnībā vēlējās pārdot sev piederošās akcijas, bet daļa no pārējiem akcionāriem vēlējās pārdot daļu no sev piederošajām akcijām. Akciju publiskā piedāvājuma rezultātā esošie akcionāri no sev piederošo akciju pārdošanas saņēma 22.1 miljonus eiro, bet uzņēmums ar jaunu akciju emisiju piesaistīja 1,71 miljonus eiro lielu kapitālu. Izbraukuma prezentācijas investoriem notika Londonā, Frankfurtē, Stokholmā, Helsinkos, Tallinā. Akcijas tika piedāvātas apmēram 150 institucionālajiem investoriem. Parakstīšanās procesā investoru interese par akcijām pārsniedza piedāvāto akciju apjomu 1,7 reizes. Pēc akciju publiskā piedāvājuma beigām akcijas tika iekļautas biržas Nasdaq Riga Oficiālajā sarakstā ar biržas kodu SAF1R. Informācija akcionāriem un investoriem ir pieejama uzņēmuma mājaslapā — www.saftehnika.com un biržas lapā http://www.nasdaqomxbaltic.com Arhivēts 2009. gada 28. februārī, Wayback Machine vietnē.. 2006. gada februārī, laikā, kad Barselonā norisinājās kongress World 3GSM Congress 2006, SAF Tehnika prezentēja pilnīgi jaunu SDH produkcijas līniju (SAF CFQ). CFQ līnijas produkcija ir aparatūra, kas darbojas augstās frekvencēs un ir spējīga nodrošināt 155 Mbit/s lielu pārraides ātrumu. Tā papildināja jau esošo CFM produkcijas saimi, kas strādā zemās un vidējas frekvencēs un nodrošina 34 Mbit/s pārraides ātrumu. 2008. gada martā SAF Tehnika izlaida jaunu produkcijas līniju — CFIP. Šis produkts ir SAF radiosistēmu jaunā paaudze ar kapacitāti 108 Mbit/s. Jaunā produkta prezentācija notika izstādes laikā CeBIT 2008 Hannoverē, Vācijā. 2008. gada novembrī SAF Tehnika kopā ar krievu uzņēmumu Мобильные Технологии OOO, dibināja Krievijas Federācijā akciju sabiedrību ar nosaukumu SAF Tehnika RUS OOO. A/S SAF Tehnikai pieder 51% SAF Tehnika RUS akciju. Ar akciju sabiedrības dibināšanu, SAF Tehnika nostādīja sev mērķi, lai palielinātu savas produkcijas pārdošanas daudzumu Krievijas teritorijā, kā arī, lai uzlabotu pakalpojumus jau esošiem klientiem. Kopīgais uzņēmums SAF Tehnika RUS plāno pilnībā izvērst savu darbību Krievijas teritorijā 2009. gadā. 2009. gadā SAF Tehnika svin savu desmitgadi! 2009/10 gadā SAF Tehnika uzsāka darbību 5 jaunos tirgos, paplašinot aktīvo tirgu skaitu līdz 79 valstīm un kopējo darbojošos tirgu skaitu līdz 99. Uzņēmums turpina izvērst starptautisko tirdzniecību, iekļūstot ģeogrāfiski arvien jaunos reģionos, it īpaši Ziemeļamerikā un strauji augošajā Āzijas un Āfrikas reģionā. 2011. gadā tiek laisti klajā produkti CFIP Marathon 1.4 GHz un CFIP PhoeniX M. 2012. gadā SAF prezentē CFIP Zemās aiztures aktīvo atkārtotāju (Low Latency Active Repeater) — tobrīd vienu no ātrākajiem zemās aiztures produktiem, kas nodrošina datu pārraidi 6 GHz frekvencē ar aizturi, kas nepārsniedz 35 nanosekundes. 2013. gadā uzņēmums laiž klajā unikālu mikroviļņu spektra analizatoru Spectrum Compact 6—40 GHz diapazoniem. Spectrum Compact tobrīd ir pasaulē mazākais pārnēsājamais mikroviļņu tīkla monitoringa rīks 6—11 GHz, 10—17 GHz, 17—24 GHz 24-40 Ghz frekvenču diapazoniem. 2013. gada nogalē SAF Tehnika prezentē nākamās paaudzes mikroviļņu datu pārraides platformu Integra. Tā ir unikāla, viegla un ergonomiska radio sistēma, kas atbilst vai pat pārsniedz tā brīža nozares augstākajiem tehniskajiem parametriem. 2013. gadā iznāk arī otrās paaudzes Marathon iekštelpu sistēma Marathon II, kas paredzēta 0.25-8 MHz kanālu platumam (12xE1) un E1 atbalstu un seriālo portu. 2013. gadā SAF Tehnika izlaiž arī PhoeniX C iekārtu. Īpaši kompaktā sistēma atbalsta Carrier Ethernet funkcionalitāti un primāri paredzēta video pārraides nolūkiem. 2014. gadā Spectrum Compact produktu saimi papildina 2—8 GHz Spectrum Compact. 2014. gada otrajā pusē iznāk CFIP PhoeniX IRFU. 2014. gadā iznāk papildinājums Integra produktu saimei. Jaunā Integra S, atšķirībā no pārējām Integrām pieejama iegādei bez antenas. 2015. gadā SAF nāk klajā ar plaukstas izmēra signāla ģeneratoru SG Compact. Iekārta sākotnēji paredzēta 6-12 GHz frekvenču diapazonam un vizuāli realizēta Spectrum Compact stilistikā. Primāri SG Compact paredzēts antenu regulēšanai un testēšanai. 2015. gadā ražošanā nonāk Integra-W, kas paredzēta lielas kapacitātes datu pārraidei. Integra W atbalsta līdz 112 MHz kanālu platumu un līdz pat 1024QAM modulācijas atbalstu. SAF Tehnikas vēsture ir daudz senāka par tās oficiālo dibināšanas datumu. Jau 90to gadu sākumā talantīgais un pieredzējušais radioinženieris Didzis Liepkalns (šā brīža uzņēmuma tehniskais direktors un valdes priekšsēdētāja vietnieks) radīja telekomunikāciju iekārtas, sākotnēji privātām vajadzībām, vēlāk arī apkārtnē esošajiem uzņēmumiem. 1994.gadā Didzis radīja telefona līnijas pagarinātāju un video signāla pārraidītāju, izmantojot mikroviļņu radio — tie bija pirmie produkti, kuri tika pārdoti SAF zīmola paspārnē. Pirmais SAF komerciāli veiksmīgais produkts — AM-10, spēja nodrošināt datu pārraides ātrumu līdz 2Mbps. Iekārtas AM-10 popularitāte iedvesmoja attīstīt biznesu un pateicoties investīcijām, kuras nodrošināja Baltijas vadošie IT uzņēmumi, 1999.gadā radās a/s SAF Tehnika. Lai iekļūtu plašākā, ETSI standartu regulētā tirgū, tika radīta digitālā mikroviļņu radio sistēma CFM ar datu pārraides ātrumu no 8-34 Mbps, kura bija visu laiku veiksmīgākais SAF Tehnika produkts. Šīs radioaparatūras līnijas attīstību virzīja tajā laikā plaši izplatītie uztvērēja un raidītāja mikroviļņu moduļi, kurus izstrādāja Hewlett Packard (HP). Pēc kāda laika SAF Tehnika nolēma ražot savus moduļus. Kopš šī brīža uzņēmums spēja ražot visus mikroviļņu radio elementus saviem spēkiem, nodrošinot lielisku ienesīgumu un konkurētspēju. Turpinājās darbs pie iekšējā bloka radīšanas. Pirmie aparatūras paraugi nodrošināja pārraides ātrumu 4x2 Mbit/s. Tālāk sekoja uzlabotas versijas ar 8x2 Mbit/s un 16x2 Mbit/s kapacitāti. Uzņēmuma straujā attīstība uzsākās brīdī, kad situācija globālajā telekomunikāciju tirgū bija nelabvēlīga. Ievērojams investīciju kritums bezvadu datu pārraides sektorā negatīvi ietekmēja vairākus uzņēmumus šajā nozarē. Taču tas bija laiks, kad SAF Tehnika paplašināja savu produktu piedāvājumu, laižot klajā vairākus inovatīvus risinājumus, uzlaboja izpētes un izstrādes potenciālu, kā arī ievērojami paplašināja savu produktu izplatīšanas tīklu, palielinot uzņēmuma globālo ietekmi. 2004. gada maijā SAF Tehnika sāka kotēt uzņēmuma akcijas biržā ar vērtību par vairāk nekā 50 miljoniem eiro. Uzņēmums ir Rīgas fondu biržas (NASDAQ OMX Riga). 2008. gadā uzņēmums laida klajā pirmo CFIP radio sistēmu — vienu no pasaules pirmajām hibrīda "IP/TDM full outdoor" iekārtām, kas vēlāk attīstījās par CFIP-106/108, tad par Lumina. Nedaudz vairāk kā desmit gadu laikā SAF Tehnika no dažu entuziastisku cilvēku "start-up" uzņēmuma izveidojusies par pasaules līmeņa ražotāju ar plašu produktu klāstu un iespaidīgu klientu bāzi, kuru starpā ir lieli mobilie operatori un neskaitāmi visdažādāko jomu uzņēmumi visā pasaulē. SAF produkti atrodami jau vairāk nekā 130 valstīs visā pasaulē, 2012.gadā uzņēmums atklāja pastāvīgu biroju un noliktavu Amerikas Savienotajās Valstīs. Vienlaikus tika radīti vairāki unikāli produkti — nākamās paaudzes mikroviļņu datu pārraides platforma Integra, pasaulē mazākais mikroviļņu spektra analizators Spectrum Compact un signāla ģenerators SG Compact. Uzņēmums ir papildinājis savu produktu klāstu izveidojot Spectrum Compact E-band un Spectrum Compact V-band grupas produktus, kā arī radot bezvadu industriālo lietu interneta temperatūras un mitruma uzraudzības risinājumu "Aranet" AS "SAF Tehnika" ir Latvijas Universitātes fonda atbalstītājs. 2011. gadā uzņēmums atbalstīja žurnālu "Terra" 430 eiro un "Ekselences balvu 2011" 1450 eiro apmērā. 2015. gadā tika piešķirts 2500 EUR finansējums talantīgu skolēnu dalībai pasaules fizikas olimpiādē Indijā. 2016. gadā SAF atbalstīja Latvijas Universitātes Biznesa ideju fondu 1000 EUR apmērā. SAF Tehnika "SAF Tehnikas" akcionārs "Koka zirgs" iegādājies papildu 1,18% kompānijas akciju LETA, 2019-01-07 SAF Tehnika A/S Consolidated Interim Report for Q3 and 9 month of financial year 2019/2020 (July 1, 2019 – March 31, 2020) «SAF Tehnika». www.fonds.lv. Skatīts: 2020-05-12. SAF Tehnika Aranet Infomācija par SAF Tehnika akciju publiskā piedāvājuma gaitu[novecojusi saite] Biržas informācija par SAF Tehnika akcijām Arhivēts 2011. gada 17. novembrī, Wayback Machine vietnē.