Hāmara (norvēģu: Hamar) ir pilsēta Norvēģijā, Innlandetes filkes un Hāmaras komūnas administratīvais centrs. Izvietojusies Norvēģijas lielākā ezera Mjēsas krastā. Daļas no pilsētas urbānās teritorijas iestiepjas kaimiņu komūnu Ringsakeres un Stanges teritorijās. Pilsētas pirmsākumi rodami starp 500. un 1000. gadu, kad netālā Okere (Åker) bija viens no Norvēģijas varas centriem. Starp 1030. un 1152. gadu šis varas centrs pārvietojās uz ezera krastu tagadējās Hāmaras teritorijā. Ietekmes augstumus Hāmara sasniedza 14. gadsimtā un ap to laiku tika uzbūvēta Hāmaras katedrāle. Hāmara stipri cieta Lielajā mērī 1349. gadā, bet pēc reformācijas (1526—1536) visas institūcijas un aktivitātes no Hāmaras pārcēlās uz Kristiāniju. Hāmara sāka atdzimt pēc 1755. gada, kad Dānijas valdība Mjēsas ezera krastā izveidoja tirdzniecības centru. 1848. gadā Hāmarai piešķīra tirdzniecības pilsētas (kjøpstad) statusu. Mūsdienās nozīmīgs dzelzceļa transporta centrs. Pilsētā bāzējas valsts elites līgu futbola klubs Hamarkameratene, hokeja klubs Storhamar Ishockey un handbola klubs Storhamar HE. Hāmarā notika daļa no Lillehammeres olimpisko spēļu disciplīnām — daiļslidošana, šorttreks un ātrslidošana. «Tettsteders befolkning og areal». Q2367019. Store norske leksikon. Hamar (tettsted) Vikikrātuvē par šo tēmu ir pieejami multivides faili. Skatīt: Hāmara. Encyclopædia Britannica raksts (angliski)