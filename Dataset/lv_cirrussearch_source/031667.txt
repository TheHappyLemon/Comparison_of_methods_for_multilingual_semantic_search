Dragon Ball (japāņu: ドラゴンボール, Doragon Bōru — ‘Pūķa lode’) ir mediju franšīze, kuru 1984. gadā aizsāka japāņu mangas mākslinieks Akira Torijama. Šajā franšīzē ietilpst mangas un anime sērijas, grāmatas, filmas, videospēles, rotaļlietas un citi produkti. Dragon Ball sākotnēji iedvesmoja 16. gadsimtā sarakstītais Vu Čenena romāns “Ceļojums uz Rietumiem”. Dragon Ball stāsta par Goku dzīvi no bērnības līdz pilngadībai, par viņa apmācību cīņas mākslā un pasaules ceļojumiem, meklējot septiņas lodes, kas pazīstamas kā Dragon Balls. Ceļojuma laikā Goku iegūst vairākus draugus un cīnās pret dažādiem ļaundariem, no kuriem daudzi paši vēlas iegūt Dragon Balls. No 1984. līdz 1995. gadam japāņu mangas žurnālā Shūkan Shōnen Janpu (Weekly Shōnen Jump) tika publicēta manga Dragon Ball. To publicēja 519 atsevišķās nodaļās 42 tankobonos (japāņu termins grāmatas apzīmēšanai). Šo grāmatu izdevējs bija japāņu uzņēmums Shueisha. Dragon Ball sižets balstās uz 16. gadsimtā sarakstīta Vu Čenena romāna “Ceļojums uz Rietumiem” motīviem. Sākotnēji mangai bija komisks sižets, bet pēc lielāks akcents bija cīņas darbībām. Dragon Ball stāsta par zēna Goku dzīvi no bērnības līdz pilngadībai, par viņa apmācību cīņas mākslā un pasaules ceļojumiem, meklējot septiņas lodes, kas pazīstamas kā Dragon Balls. Ceļojuma laikā Goku iegūst vairākus draugus un cīnās pret dažādiem ļaundariem, no kuriem daudzi paši vēlas iegūt Dragon Balls. Dragon Ball ir kļuvusi par vienu no visu laiku veiksmīgākajām mangām. Japānā ir pārdoti aptuveni 160 miljoni tankoboni, bet visā pasaulē to skaits sasniedz aptuveni 280 miljonus. Vēl vairāk pārdoto kopiju ir mangai One Piece un varbūt vēl tikai Golgo 13. Anime studija Toei Animation ir izveidojusi četrus anime televīzijas seriālus: Dragon Ball (1986–1989), Dragon Ball Z (1989–1996), Dragon Ball GT (1996–1997) un Dragon Ball Super (2015–2018). Kopš 2018. gada tiek izdots tīmekļa seriāls ar nosaukumu Super Dragon Ball Heroes. No 1986. gada ir laistas klajā 20 kinofilmas, no kurām pirmās četras balstās uz seriāla Dragon Ball motīviem, nākamās 15 — uz Dragon Ball Z sižeta, bet pēdējā filma ir saistīta ar seriālu Dragon Ball Super. Japānas televīzijas kanālā Fuji TV ir bijuši arī vairāki televīzijas speciālizlaidumi un īsfilmiņas. Vairāki uzņēmumi ir izstrādājuši dažādus produktus saistībā ar Dragon Ball tematiku, tai skaitā kāršu spēles, rotaļlietas, kā arī vairākas dziesmu kolekcijas un videospēles. Vikikrātuvē par šo tēmu ir pieejami multivides faili. Skatīt: Dragon Ball. «Dragon Ball (manga)» (angļu). Anime News Network:W. «Dragon Ball (TV)» (angļu). Anime News Network:W. «Dragon Ball (TV Series 1995–2003)» (angļu). IMDb.