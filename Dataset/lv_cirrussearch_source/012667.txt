Mātanki "Māja" Arulpirakācama (tamilu: மாதங்கி 'மாயா' அருள்பிரகாசம், Mātaṅki 'Māyā' Aruḷpirakācam; dzimusi 1975. gada 18. jūlijā), plašāk pazīstama ar savu skatuves vārdu M.I.A., ir Šrilankas tamilu izcelsmes Anglijas ierakstu māksliniece, dziesmu autore, gleznotāja un režisore. Karjeru sākusi 2000. gadā kā vizuālā māksliniece, filmu veidotāja un dizainere, savukārt 2002. gadā uzsāka ierakstu mākslinieces karjeru. Kļuva pazīstama 2004. gadā pēc singlu Sunshowers un Galang izdošanas. Debijas albumu Arular izdevusi 2005. gadā, pēc diviem gadiem mūziķe laida klajā albumu Kala, abi albumi tika atzinīgi novērtēti no kritiķu puses. 2010. gadā tika izdots trešais albums Maya. Vairāki žurnāli un laikraksti viņu nosaukuši par vienu no ietekmīgākajān personām un vienu no 2000. gadu dekādes vadošajām māksliniecēm. M.I.A. ir tikusi nominēta Amerikas Kinoakadēmijas balvai, divām Grammy balvām un Mercury balvai. Arular (2005) Kala (2007) Maya (2010) Matangi (2013) AIM (2016) Vikikrātuvē par šo tēmu ir pieejami multivides faili. Skatīt: M.I.A.. Oficiālā tīmekļa vietne Myspace profils (angliski) IMDb profils (angliski) AllMovie profils (angliski)