Komi-Permiešu apvidus (krievu: Коми-Пермяцкий округ, komi-permiešu: Коми-Пермяцкöй округ) ir administratīvi teritoriāla vienība ar speciālu statusu Permas novadā, Krievijā. Robežojas ziemeļos un ziemeļrietumos ar Komi Republiku, rietumos — ar Kirovas apgabalu, bet austrumos un dienvidos ar pārējo Permas novadu. Lielākā apdzīvotā vieta un administratīvais un kultūras centrs ir Kudimkara. Vairāk kā puse iedzīvotāju (59 %) ir titulnācija komieši permieši. Sākotnēji izveidots 1925. gada 26. februārī kā Permiešu nacionālais apvidus KPFSR Urālu apgabala sastāvā. Tā paša gada 16. aprīlī pārdēvēts par Komi-Permiešu nacionālo apvidu. 1934.—1938. gadā bija Sverdlovskas apgabala sastāvā, bet kopš 1938. gada — Permas apgabala sastāvā. 1977. gadā reorganizēts par Komi-Permiešu autonomo apvidu. 1992. gadā Komi-Permiešu autonomais apvidus kļūst par patstāvīgu Krievijas federācijas subjektu. 2003. gadā tika sarīkots referendums par apvidus statusu, kura rezultātā tas tika likvidēts kā atsevišķs federācijas subjekts un iekļauts jaundibināmā Permas novada sastāvā kā administratīvi teritoriālais veidojums ar sevišķu statusu. «Komi-Permiešu autonomais apvidus». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 370. lpp. Vikikrātuvē par šo tēmu ir pieejami multivides faili. Skatīt: Komi-Permiešu apvidus. Krievijas Lielās enciklopēdijas raksts (krieviski)