Fengyun 2-07 jeb FY 2-07 (ķīniešu: 风云二号07), zināms arī kā Fengyun 2F, ir Ķīnas meteoroloģiskais pavadonis, kas palaists 2012. gadā. Tas ir sestais ģeostacionāro pavadoņu sērijas Fengyun 2 pavadonis. Kosmiskais aparāts ir cilindra formas 2,1 m diametrā un 4,5 m augstumā, kad ir pilnībā izvēsts. Tā stabilizācija notiek, rotējot ar 100 apgriezieniem minūtē. Apgādāts ar piecu kanālu redzamās gaismas un infrasarkano rotējošo skenējošo radiometru, kas dod Zemes virsmas attēlus redzamajā gaismā ar izšķirtspēju 1,25 km un infrasarkanajā diapazonā ar izšķirtspēju 5 km. Tas zemeslodes pilnu disku uzņem ik pēc 30 minūtēm, bet var fotografēt arī mazākus apgabalus. Bez tam Fengyun 2-07 ir apgādāts arī ar rentgenstaru detektoru, kas paredzēts Saules novērošanai un Saules uzliesmojumu atklāšanai. Ģeostacionārās orbītas sasniegšanai pavadonis apgādāts ar raķešdzinēju FG-36, kurš pēc darbības beigšanas ir atdalāms. Fengyun 2-07 tika palaists 2012. gada 13. janvārī 00:56:04 UTC ar nesējraķeti Chang Zheng 3A (sērijas numurs Y22) no Sjičanas pavadoņu palaišanas centra. «2012 - Launches to Orbit and Beyond». Arhivēts no oriģināla, laiks: 2017. gada 23. jūnijā. Skatīts: 2012. gada 25. jūnijā. «Stretched Visible and Infrared Spin Scan Radiometer (S-VISSR)». World Meteorological Organization. 2008. gada jūnijs. Arhivēts no oriģināla, laiks: 2012-01-13. Skatīts: 2012-01-13. Rui C. Barbosa. «China launch again – Long March 3A launches FengYun-2F». NASASpaceflight.com, 012-01-12. Arhivēts no oriģināla, laiks: 2012. gada 13. janvārī. Skatīts: 012-01-13. Fengyun 2 sinodefence.com FY 2A, 2B, 2C, 2D, 2E, 2F, 2G, 2H Gunter Dirk Kreb