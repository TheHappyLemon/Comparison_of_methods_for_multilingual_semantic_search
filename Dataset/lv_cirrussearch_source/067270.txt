Miks Šūmahers (vācu: Mick Schumacher; dzimis 1999. gada 22. martā) ir Vācijas autosportists, kurš 2023. gada sezonā ir Formula 1 komandas Mercedes rezerves pilots. Šūmahers ir piedalījies divās Formula 1 sezonās (2021, 2022) pārstāvot Haas komandu. Ar kartingu sācis nodarboties 2008. gadā, 2015. gadā pārgājis uz formulu sacīkstēm. 2018. gadā Šūmahers kļuva par Formula 3 čempionu, 2020. gadā — par Formula 2 čempionu. 2019. gada janvārī pievienojies Ferrari junioru akadēmijai. Pirms 2021. gada sezonas Šūmahers pievienojās Haas komandai. Sezonas gaitā punktus viņš neguva, finišējot 19. vietā kopvērtējumā, priekšā komandas biedram Ņikitam Mazepinam. Šūmahers palika Haas komandā arī 2022. gada sezonā. Lielbritānijas Grand Prix, sākot no 18. starta vietas, viņš finišēja 8. vietā, tādējādi iegūstot pirmos punktus savā Pirmās formulas karjerā. Punktus viņš guva arī nākamajā sacīkstē, Austrijas Grand Prix finišējot 6. vietā. Kopvērtējumā Šūmahers ieguva 16. vietu ar 12 punktiem, piekāpjoties komandas biedram Kevinam Magnusenam. Pirms sezonas pēdējās sacīkstes tika paziņots, ka viņš pametīs Haas komandu, tāpat vēlāk tika paziņots, ka viņš pametīs arī Ferrari akadēmiju. 2022. gada decembrī tika paziņots, ka Šūmahers kļūs par Mercedes komandas rezerves pilotu. Mika Šūmahera tēvs ir Mihaels Šūmahers, septiņkārtējs Formula 1 pasaules čempions. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. Šūmaheram bija plānots piedalīties pirmajā treniņbraucienā, bet tas tika atcelts sliktu laikapstākļu dēļ. «Mick Schumacher joins the FDA». Scuderia Ferrari. 2019. gada 19. janvāris. Skatīts: 2019. gada 19. janvāris. Ramon Antonio Vargas. «Mick Schumacher scores his first ever F1 points for Haas at British GP». the Guardian, 2022. gada 3. jūlijs. Skatīts: 2022. gada 5. jūlijs. «F1 2022 Austrian GP – Race results». «Schumacher and Haas to part ways at the end of 2022». Formula 1 (angļu). 2022. gada 17. novembris. Skatīts: 2022. gada 17. novembris. «Ferrari announce official split with Mick Schumacher after four years». uk.sports.yahoo.com (en-GB). Skatīts: 2022. gada 15. decembris. «Schumacher to be Mercedes reserve driver in 2023». BBC Sport (en-GB). Skatīts: 2022. gada 15. decembris. «Bad weather at the Nurburgring prevents any running in first practice for the Eifel Grand Prix». Formula1.com. 2020. gada 9. oktobris. Skatīts: 2020. gada 9. oktobris. Vikikrātuvē par šo tēmu ir pieejami multivides faili. Skatīt: Miks Šūmahers. Munzüger Sport profils (vāciski) Driver Database profils (angliski) Motorsportstats profils (angliski)