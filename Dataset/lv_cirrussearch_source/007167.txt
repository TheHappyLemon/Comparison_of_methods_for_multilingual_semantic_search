Endrū Džeimss Albertss (angļu: Andrew James Alberts; dzimis 1981. gada 30. jūnijā Mineapolisā, Minesotas štatā, ASV) ir bijušais amerikāņu hokejists, aizsargs, ASV hokeja izlases dalībnieks. Karjeras laikā aizvadījis 459 spēles Nacionālās hokeja līgas klubos Bostonas "Bruins", Filadelfijas "Flyers", Karolīnas "Hurricanes" un Vankūveras "Canucks". 2001. gada NHL draftā viņu Bostonas "Bruins" izraudzījās ar kopējo 179. kārtas numuru. Spēlētājs ir pazīstams ar savu fizisko spēles stilu. Pēc draftēšanas viņš sekmigi pārstāvēja Bostonas koledžas hokeja komandu NCAA turnīrā. 2005. gadā pievienojās "Bruins". Pēc trim klubā pavadītām sezonām viņš tika aizmainīts uz Filadelfijas "Flyers". "Flyers" sastāvā aizvadīja vienu sezonu, 2009. gadā bija Karolīnas "Hurricanes" spēlētājs, pirms maiņu darījumu beigām 2010. gadā E. Albertss pārgāja uz "Canucks". Vankūveras "Canucks" rindās aizsargs spēlēja līdz 2013.—14. gada sezonas izskaņai, pēc kuras noslēdza profesionāļa karjeru. ASV hokeja izlases sastāva piedalījies 2006. un 2007. gada Pasaules čempionātos. Vikikrātuvē par šo tēmu ir pieejami multivides faili. Skatīt: Endrū Albertss. Eliteprospects profils (angliski) NHL profils (angliski) The Internet Hockey Database profils (angliski)