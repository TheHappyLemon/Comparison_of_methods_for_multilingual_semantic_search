Vjačeslavs Staršinovs (krievu: Вячеслав Иванович Старшинов; dzimis 1940. gada 6. maijā) ir bijušais krievu hokejists, centra uzbrucējs. Karjeras laikā kļuvis par divkārtēju olimpisko čempionu, kā arī deviņkārtēju pasaules čempionu. Karjeras laikā aizvadījis 17 sezonas PSRS čempionāta komandā Maskavas "Spartak". No 2002. līdz 2014. gadam Staršinovs bija "Spartak" komandas prezidents. Hokejista karjeru Staršinovs sāka 1957.—58. gada sezonā, kad debitēja PSRS hokeja čempionāta vienībā Maskavas "Spartak". Tās sastāvā spēlēja līdz 1972. gadam. 1968. gadā Staršinovs bija čempionāta rezultatīvākais spēlētājs, savukārt 1967., 1968. un 1969. gadā arī līgas labākais vārtu guvējs. 1962., 1967. un 1969. gadā kopā ar "Spartak" kļuva par PSRS čempionu. Pēc divām izlaistām sezonām, kuru laikā Staršinovs bija "Spartak" galvenais treneris, uzbrucējs atgriezās "Spartak" sastāvā 1974.—75. gada sezonā, taču tad trīs sezonas aizvadīja Japānā. 1978.—79. gada sezonā uzbrucējs atkal spēlēja "Spartak", taču tad noslēdza karjeru. 2007. gadā iekļauts IIHF Slavas zālē. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)