Muhammads Mursī Īsa el Ajjāts (arābu: محمد محمد مرسى عيسى العياط; dzimis 1951. gada 20. augustā, miris 2019. gada 17. jūnijā) bija ēģiptiešu politiķis, Ēģiptes prezidents (2012—2013). Izglītību ieguvis Kairas Universitātē un Dienvidkalifornijas Universitātē ASV. Laikā no 2000. līdz 2005. gadam bijis Ēģiptes parlamenta apakšpalātas loceklis, kā arī vadošais Musulmaņu brālības biedrs. 2011. gadā kļuva par jaundibinātās Brīvības un taisnības partijas vadītāju. Morsī bija partijas kandidāts 2012. gada maijā—jūnijā notikušajās prezidenta vēlēšanās. 2012. gada 24. jūnijā viņš tika paziņots par vēlēšanu uzvarētāju ar 51,7% balsu. Viņš kļuva par pirmo demokrātiski ievēlēto Ēģiptes prezidentu valsts vēsturē. Amatā stājās 2012. gada 30. jūnijā. 2013. gada valsts apvērsuma rezultātā viņš tika gāzts no amata. 2015. gadā piespriests nāvessods par viņa lomu masveida cietumnieku bēgšanā 2011. gadā. Mira tiesas sēdes laikā 2019. gada 17. jūnijā. Conal Urquhart and agencies. «Mohamed Morsi sworn in as Egyptian president». The Guardian, 2012. gada 30. jūnijs. Skatīts: 2012. gada 1. jūlijs. Hamza Hendawi. «Egypt votes for president to succeed Mubarak». Google. Associated Press, 2012. gada 16. jūnijs. Skatīts: 2012. gada 1. jūlijs. «Muslim Brotherhood candidate Morsi wins Egyptian presidential election». Fox News. 2012. gada 24. jūnijs. Skatīts: 2012. gada 24. jūnijs. «مرشح الاخوان المسلمين محمد مرسي اول رئيس لمصر بعد مبارك» (Arabic). Google News. Agence France-Presse. 2012. gada 24. jūnijs. Arhivēts no oriģināla, laiks: 2012. gada 13. augustā. Skatīts: 2012. gada 12. augusts. «Mursi gāšana: Augstākās tiesas priekšsēdētājs stājies pagaidu prezidenta amatā». Delfi.lv. Skatīts: 2013. gada 4. jūlijā. «Egypt's ex-President Mohamed Morsi dies after court appearance». www.aljazeera.com. Skatīts: 2019-06-18.