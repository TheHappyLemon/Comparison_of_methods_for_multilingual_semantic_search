Pāvests Pāvils V (latīņu: Paulus V, dzimis 1552. gada 17. septembrī, miris 1621. gada 28. februārī), īstajā vārdā Kamillo Borgeze (Camillo Borghese), bija Romas pāvests no 1605. gada 16. maija līdz 1621. gada 28. februārim. Kamillo Borgeze ir nācis no aristokrātiskas dzimtas, kas nesen pirms viņa dzimšanas bija pārcēlusies no Sjēnas uz Romu. 1596. gada 5. jūnijā pāvests Klements VIII iecēla viņu kardināla amatā. 1605. gadā, kad nomira pāvests Leons XI, uz Romas pāvesta amatu bez Kamillo Borgēzes pretendēja vēl Cēzars Baronijs un Roberto Bellarmīno. 16. maijā par Romas pāvestu kļuva Kamillo Borgēze un viņš pieņēma vārdu Pāvils V. Vikikrātuvē par šo tēmu ir pieejami multivides faili. Skatīt: Pāvils V. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Katoļu enciklopēdijas raksts (angliski)