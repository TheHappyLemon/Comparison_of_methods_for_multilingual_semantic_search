Petra Vlhova (slovāku: Petra Vlhová; dzimusi 1995. gada 13. jūnijā) ir slovāku kalnu slēpotāja, 2019. gada pasaules čempione milzu slalomā. Kopumā ieguvusi 6 medaļas Pasaules čempionātos. 2021. gada Pasaules kausa kopvērtējuma uzvarētāja. 2021. gada decembrī P. Vlhova 50. reizi izcīnīja vietu uz pjedestāla kādā no Pasaules kausa posmiem. Vlhova piedalījās 2012. gada ziemas jaunatnes olimpiskajās spēlēs Insbrukā, kur izcīnīja zelta medaļu slalomā. Pasaules kausa (PK) sacensībās debitēja 2012. gada 29. decembrī. Pirmo uzvaru PK posmā izcīnīja 2015. gada 13. decembrī Orē, uzvarot slaloma disciplīnā. Piedalījusies divās ziemas olimpiskajās spēlēs (2014, 2018). Labāko rezultātu sasniedza 2018. gadā Phjončhanā, iegūstot 5. vietu kombinācijā. Pasaules čempionātos (PČ) startē kopš 2013. gada. 2017. gada Pasaules čempionātā Sanktmoricā izcīnīja sudraba medaļu komandu sacensībās. 2019. gadā Orē ieguva trīs medaļas — zeltu milzu slalomā, sudrabu kombinācijā un bronzu slalomā. Godalga milzu slalomā kļuva par vēsturiski pirmo PČ zelta medaļu Slovākijai. 2018.—2019. gada Pasaules kausa sezonā izcīnīja otro vietu kopvērtējumā, piekāpjoties tikai Mikeilai Šifrinai. P. Vlhova ieguva divas otrās vietas arī atsevišķu disciplīnu kopvērtējumos — slalomā un milzu slalomā. 2020.—2021. gada sezonā viņa kļuva par Pasaules kausa kopvērtējuma uzvarētāju. «Former world junior champion Petra Vlhova wins slalom with dominant Shiffrin out injured». 1310news.com (angļu). 2015. gada 13. decembrī. Skatīts: 2019. gada 27. aprīlī. «Petra Vlhova wins first-ever World Championships gold for Slovakia». fis-ski.com (angļu). 2019. gada 14. februārī. Skatīts: 2019. gada 27. aprīlī. Vikikrātuvē par šo tēmu ir pieejami multivides faili. Skatīt: Petra Vlhova. Olympedia profils (angliski) Munzüger Sport profils (vāciski) FIS profils (kalnu slēpošana) (angliski)