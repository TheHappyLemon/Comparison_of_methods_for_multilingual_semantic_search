Roženas observatorija (bulgāru: Национална астрономическа обсерватория - Рожен, НАО-Рожен; angļu: National Astronomical Observatory - Rozhen, NAO-Rozhen), arī Roženas Nacionālā astronomijas observatorija ir lielākā observatorija Bulgārijā, Balkānu pussalā un Dienvidaustrumeiropā. Tā atrodas Roženas kalnā Rodopu kalnu grēdā, Smoļanas apgabalā, 90 km uz dienvidiem no Plovdivas. Tuvākā pilsēta Čepelare atrodas 15 kilometru attālumā. Observatorija pieder Bulgārijas Zinātņu akadēmijas (Българска академия на науките) Astronomijas institūtam, kurš arī to vada. Tā tika oficiāli atklāta 1981. gada 13. martā, gandrīz 20 gadus pēc tam, kad Bogomils Kovačevs — astronomijas profesors, kas pazīstams kā tās dibinātājs — sāka strādāt pie šī mērķa sasniegšanas. Astronomiskie novērojumi observatorjā sākās jau 1980. gadā, un vēl pat pirms oficiālās atklāšanas astronomi atrada vairāk nekā 100 jaunus asteroīdus, no kuriem 16 piešķirti bulgāru nosaukumi. Observatorija ir lielākā Dienvidaustrumeiropā, un tajā darbojas aptuveni 50 astronomu komanda. Tas ir galvenais astronomijas pētījumu centrs Bulgārijā.[nepieciešama atsauce] Observatorijas vārdā nosaukta mazā planēta 6267 Rozhen. Observatorijas atrašanās vieta tiek uzskatīta par vismazāk mākoņaino punktu Bulgārijā. Observatorijas ēka atrodas 1759 metru augstumā virs jūras līmeņa. Observatorijā ir 4 teleskopi, galvenais teleskops ir lielākais Balkānos un viens no lielākajiem pasaulē. Galvenais teleskops sver vairāk nekā 80 tonnas; tas ir universāls atstarotājs ar Ritchie-Chretien optisko sistēmu ar galveno spoguli 2 metru diametrā, ko ražojusi Carl Zeiss rūpnīca Vīnē. Observatorijā ir arī 60 cm Cassegrain teleskops un 50/70 cm Schmidt teleskops. 2015. gadā uz saules torņa tika uzstādīts 15 centimetru koronogrāfs. Observatorija ir aprīkota ar piecām CCD kamerām, spektrogrāfu, FoReRo divkanālu fokusa reduktoru un 2 metru teleskopu ar RC fokusa autogidu. Būvniecība tika sākta pēc Bulgārijas Zinātņu akadēmijas iniciatīvas 1979. gadā, tās izmaksas bija 12 miljoni levu (vairāk nekā 10 miljoni ASV dolāru), kas ir lielākais vienreizējais ieguldījums Bulgārijas zinātnē. Pirmo reizi pasaulē galvenais teleskops tika pacelts 20 metrus virs zemes virsmas, lai novērstu traucējumus no inversā gaisa slāņa. Teleskops ir izvietots tornī, kura diametrs ir 20 metri, bet augstums 36 metri. Kupols ar grozāmajiem mehānismiem sver 210 tonnas. Observatorijas kompleksā ietilpst torņi ar teleskopiem, meteoroloģiskā stacija, dzīvojamās ēkas un kapela. Observatorija ir populārs tūrisma objekts, un tajā ir apmeklētāju centrs ar 18 cm demonstrācijas teleskopu, lekciju zāle un muzeja ekspozīcija. NAO Roženu katru gadu apmeklē 10-12 tūkstoši tūristu. http://www.vidin-online.com/grazhdani/prof-d-r-bogomil-kovachev : accessed 14 September 2015 (in Bulgarian) http://wop.fpni.eu/digital_pdf/wop/3_2012.pdf Arhivēts 2015. gada 25. septembrī, Wayback Machine vietnē. image 53 of 66 : accessed 14 September 2015 (in Bulgarian) http://nao-rozhen.org/history/fr_en.html : accessed 24 July 2020 Lutz D. Schmadel. «(6267) Rozhen». Dictionary of Minor Planet Names – (6267) Rozhen. Springer Berlin Heidelberg, 2007. 522. lpp. ISBN 978-3-540-00238-3. doi:10.1007/978-3-540-29925-7_5763. Vikikrātuvē par šo tēmu ir pieejami multivides faili. Skatīt: Roženas observatorija. «Переговоры о расширении ПулКОН на запад» В обсерватории Рожен в Болгарии наблюдались фрагменты космического мусора Official site Bulgarian National Astronomical Observatory Home Institute site (4486) Mithra (NEA) discovery in Rozhen Observatory 20 September 1987 by V. Shkodrov and E. Elst (IAUC 4464)