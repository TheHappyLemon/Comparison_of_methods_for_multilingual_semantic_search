MESSENGER (no angļu: MErcury Surface, Space ENvironment, GEochemistry and Ranging) bija NASA starpplanētu zonde, kas veica Merkura izpēti. Kosmiskais aparāts tika palaists 2004. gada 3. augustā. Planētas orbītā tas iegāja 2011. gada 18. martā un darbojās līdz 2015. gada aprīlim, kad ietriecās Merkura virsmā. 2004. gada 3. augusts — starts ar nesējraķeti Delta-2. 2005. gada 2. augusts — Zemes pārlidojums. 2005. gada 12. decembris — veikts 1. trajektorijas korekcijas manevrs (Deep-Space Maneuver-1 jeb DSM-1). 2006. gada 24. oktobris — Veneras 1. pārlidojums. 2007. gada 5. jūnijs — Veneras 2. pārlidojums. 2007. gada 17. oktobris — veikts 2. korekcijas manevrs (Deep-Space Maneuver-2 jeb DSM-2). 2008. gada 14. janvāris — Merkura 1. pārlidojums (tuvākais punkts 200 km no planētas virsmas 19:04:39 UTC). 2008. gada 19. marts — veikts 3. korekcijas manevrs (Deep-Space Maneuver-3 jeb DSM-3). 2008. gada 6. oktobris — Merkura 2. pārlidojums (200 km no planētas virsmas 07:21 UTC). 2008. gada 4. decembris un 11. decembris — divās daļās veikts 4. korekcijas manevrs (Deep-Space Maneuver-4 jeb DSM-4). 2009. gada 29. septembris — Merkura 3. pārlidojums (228 km no planētas virsmas 21:55 UTC). 2009. gada 27. novembris — veikts 5. korekcijas manevrs (Deep-Space Maneuver-5 jeb DSM-5). 2011. gada 18. marts 00:45 UTC — veikts 15 minūšu manevrs, pēc kura zonde iegāja orbītā ap Merkuru. 2011. gada 15. jūnijs 17:40 UTC — veikts 172 sekunžu manevrs, lai pazeminātu orbītas periapsīdu no 506 līdz ~ 200 km. 2012. gada 18. marts — sākta pētījumu pagarinātā fāze. 2015. gada 21. janvāris — veikts orbītas paaugstināšanas manevrs (orbītas zemākais punkts pacelts no 25,7 līdz 105,1 km), lai novērstu kosmiskā aparāta nokrišanu uz planētas. 2015. gada 30. aprīlis 19:26 UTC — MESSENGER ietriecās Merkura virsmā vietā ar koordinātām 54,4° Z, 149,9° R, netālu no Janāčeka krātera. MESSENGER Poised For Third Mercury Encounter Arhivēts 2009. gada 21. martā, Wayback Machine vietnē. spacedaily.com 2008-12-11 Deep-Space Maneuver Positions MESSENGER For Mercury Orbit Insertion Arhivēts 2012. gada 8. martā, Wayback Machine vietnē. spacedaily.com 2008-12-11 MESSENGER Adjusts Its Orbit around Mercury Arhivēts 2011. gada 14. novembrī, Wayback Machine vietnē. NASA/APL, 2011-06-15 (angliski) MESSENGER Completes Primary Mission at Mercury, Settles in for Another Year Arhivēts 2012. gada 24. martā, Wayback Machine vietnē. Laurel MD (SPX), 2012-03-21 (angliski) Vikikrātuvē par šo tēmu ir pieejami multivides faili. Skatīt: MESSENGER. Encyclopædia Britannica raksts (angliski) MESSENGER mājaslapa