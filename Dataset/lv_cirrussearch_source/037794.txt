Mareks Zubs (poļu: Marek Zub; dzimis 1964. gada 24. augustā Tomašovā Lubelskā) ir poļu futbola treneris un bijušais futbolists. 2017. gada sezonas pirmajā pusē bija Latvijas Virslīgas kluba FK Spartaks Jūrmala galvenais treneris. Kopš 2023. gada Zubs ir Polijas komandas Žešovas "Stal" galvenais treneris. Futbolista karjeru sācis 1980. gadā Zamoscas "Hetman" komandas sastāvā. Trīs gadus vēlāk pārgājis uz Varšavas AZS-AWF klubu, bet vēl pēc gada pievienojies Dembicas "Igloopol", kura sastāvā nospēlējis septiņas sezonas. Vēl turpinot spēlētāja karjeru, 1989. gadā sācis strādāt arī par kluba jauniešu komandas treneri. 1990. gadā palīdzējis komandai iekļūt Ekstraklasa, Polijas čempionāta augstākajā līgā. Vēlāk neilgu laiku spēlējis Beļģijas klubā Lorrain Arlon. Pēc atgriešanās Polijā pārstāvējis klubus KS Piaseczno un Varšavas Polonia, paralēli strādājot arī par treneri. Spēlētāja karjeru noslēdza 2000. gadā. Strādājis gan par trenera asistentu, gan galveno treneri dažādu līgu Polijas klubos. 2012. gada jūlijā pievienojās Polijas izlases treneru korpusam kā viens no asistentiem. Taču jau tā paša gada augustā kļuva par Lietuvas futbola kluba Viļņas "Žalgiris" galveno treneri, atstājot darbu Polijas izlasē. Ar Viļņas klubu divas reizes izcīnījis valsts čempionu titulu. 2014. gadā atzīts par Lietuvas līgas gada labāko treneri. 2015. gadā no marta līdz maijam bijis Ekstraklasa kluba Belhatovas GKS galvenais treneris. 2016. gadā strādājis ar Ķīnas 2. līgas (trešās pēc ranga) klubu Shenyang Urban FC. 2017. gada februārī iecelts par Latvijas Virslīgas kluba FK Spartaks Jūrmala galveno treneri. Tā paša gada jūlijā Zubs klubu atstāja, kļūstot par Baltkrievijas kluba Saļihorskas "Šahtjor" galveno treneri. 2018. gadā vadīja Kazahstānas klubu FK Tobol. 2019. gada 13. februārī viņš kļuva par galveno treneri Lietuvas vicečempioniem FK Žalgiris. 2020. gada janvārī stājās Latvijas Virslīgas jaunpienācēju FK Tukums 2000 galvenā trenera amatā. Virslīgas sākums tika atlikts COVID-19 pandēmijas dēļ, un klubs jūnija sākumā nolēma neturpināt sadarbību ar Zubu, kas komandas galvenā trenera amatā tā arī neaizvadīja nevienu oficiālu spēli. Lietuvas A līgas čempions (2): 2013, 2014 Lietuvas kausa ieguvējs (2): 2012–13, 2013–14 Lietuvas superkausa ieguvējs (1): 2013 «Marek Zub trenerem roku litewskiej ekstraklasy» (poļu). 90minut.pl. 2014. gada 4. decembris. Skatīts: 2017. gada 13. martā. «Powrót po latach: Marek Zub trenerem PGE GKS Bełchatów» (poļu). przegladsportowy.pl. 2015. gada 25. marts. Skatīts: 2017. gada 13. martā.[novecojusi saite] «Ekstraklasa: Marek Zub odszedł z GKS Bełchatów» (poļu). onet.pl. 2015. gada 20. maijs. Skatīts: 2017. gada 13. martā. «Zub został trenerem chińskiego Shenyang Urban FC» (poļu). futbolplus.pl. 2016. gada 25. janvāris. Skatīts: 2017. gada 13. martā.[novecojusi saite] «Par Jūrmalas Spartaka galveno treneri kļūst Mareks Zubs». synottipvirsliga.lv. 2017. gada 19. februāris. Arhivēts no oriģināla, laiks: 2017. gada 22. februārī. Skatīts: 2017. gada 13. martā. «Oficiāli: Mareks Zubs pamet "Spartaku" un kļūst par "Shahtyor" galveno treneri». sportacentrs.com. 2017. gada 15. jūlijs. Skatīts: 2017. gada 29. septembrī. «Arhivēta kopija». Arhivēts no oriģināla, laiks: 2019. gada 14. februārī. Skatīts: 2019. gada 13. februārī. «"Tukums 2000" debijas sezonā vadīs polis Zubs, asistenta lomā Kalns». sportacentrs.com. 2020. gada 22. janvāris. Skatīts: 2020. gada 6. februārī. «Virslīgas debitanti tukumnieki būtiski maina kursu, galvenā trenera amatā atgriežas Kalns». sportacentrs.com. 2020. gada 4. jūnijā. Skatīts: 2020. gada 4. jūnijā. Vikikrātuvē par šo tēmu ir pieejami multivides faili. Skatīt: Mareks Zubs. Oficiālā tīmekļa vietne (poliski) (angliski) (franciski) (krieviski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski) Profils vietnē 90minut.pl (poliski)