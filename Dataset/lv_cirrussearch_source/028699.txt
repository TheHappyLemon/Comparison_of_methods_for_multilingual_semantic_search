Angelina, arī 64 Angelina ir neregulāras formas asteroīds ar izmēriem apmēram 60 x 53 x 45 km, atrodas asteroīdu joslā. Asteroīdu atklāja 1861. gada 4. martā vācu astronoms Ernsts Tempels, Marseļas observatorijā. Tas bija pirmais viņa atklātais asteroīds (kopā 5). Asteroīda vārdu ieteica Marseļas observatorijas direktors Benžamēns Valcs (Benjamin Valz). Angelina bija barona Franca Ksavjē fon Caha (Franz Xaver von Zach) astronomiskās stacijas vārds, atradās Mime kalnā netālu no Marseļas. Fon Cahs šeit pētīja svērteņa novirzes, kuras izraisīja kalni. Angelina pieder E tipa asteroīdiem, ir trešais lielākais šīs grupas objekts (pēc 44 Nisa un 55 Pandora). Zinātniekiem problēmas ir sagādājusi Angelinas izmēra noteikšana. Sākotnējie aprēķini tika veikti, pieņemot, ka objekta albedo ir zems. Noteiktais asteroīda izmērs iznāca ap 100 km liels, tika uzskatīts par lielāko E tipa asteroīdu. Patiesībā Angelinai ir netipiski augsts albedo priekš E tipa asteroīda. 2010. gadā tika veikti asteroīda novērojumi ar Aresibo radioteleskopu, noteiktie objekta izmēri bija 60 x 53 x 45 km. (64) Angelina Asteroīda 64 Angelina un 69 Hesperia novērojumi ar radaru 64 Angelina (64) Angelina Lutz Schmadel, Dictionary of Minor Planet Names Angelinas orbīta