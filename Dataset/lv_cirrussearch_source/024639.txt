Eilīna Kerola Vornosa (angļu: Aileen Carol Wuornos; dzimusi Pitmena (Pittman) 1956. gada 29. februārī, mirusi 2002. gada 9. oktobrī) bija amerikāņu sērijveida slepkava. No 1989. gada 30. novembra līdz 1990. gada 19. novembrim Floridā, ASV, nogalinājusi septiņus vīriešus, kas bija vecumā no 40 līdz 65 gadiem. Pati Vornosa apgalvoja, ka viņus nogalinājusi pašaizstāvības nolūkā, jo viņi izvarojuši vai mēģinājuši izvarot Vornosu, kad viņa strādāja par prostitūtu. 1991. gada 9. janvārī tikusi aizturēta. Vornosa tika apsūdzēta par sešām pirmās pakāpes slepkavībām. Viņai tika piespriests nāvessods, ko Floridas štats izpildīja 2002. gada 9. oktobrī ar nāvējošu injekciju. 2003. gadā iznāca filma "Monstrs" (2003; Monster), Šarlīze Terona par Vornosas attēlošanu tajā saņēma Amerikas Kinoakadēmijas balvu kā labākā aktrise. Eilīna Vurnosa (angliski)