Kellija Braiena Klarksone (angļu: Kelly Brianne Clarkson, dzimusi 1982. gada 24. aprīlī Fortvērtā, ASV) ir amerikāņu poproka dziedātāja, dzejniece un aktrise. Klarksone ieguva popularitāti pēc piedalīšanās televīzija šovā "American Idol" 2002. gadā. Sākumā, pēc pirmā albuma Thankful iziešanas, kritiķi uzskatīja Klarksoni par popmūzikas dziedātāju. Ar otrā albuma Breakaway iziešanu Klarksone sāka orientēties uz rokmūzikas pusi. Klarksones trešais albums My December, tika izdots 2007. gada 26. jūnijā. Viņa ir pārdevusi vairāk kā 25 miljonus albumu kopiju. Kellija Klarksone piedzima Fortvērtas pilsētā, Teksasas štatā, un auga māzā pilsētiņā Burlesonā, turpat Teksasā. Kellijai ir brālis Džeisons un māsa Alise. Viņa ģimenē ir trešais, jaunākais bērns. Kad Kellijai bija tikai seši gadi viņas vecāki izšķīrās pēc septiņpadsmit gadu laulības. Brālis devās prom ar tēvu, māsa sāka dzīvot ar tanti, bet Kellija palika ar māti. Viņi pastāvīgi braukāja no vietas uz vietu pa visu Teksasu, māte strādāja dažādos darbos, lai spētu pabarot ģimeni. Esot sešgadīgs bērns, Kellija nespēja saprast, kādēļ ģimene visu laiku pārvācas. Beigu beigās ģimene nolēma palikt Burlesonā, kur Kellijas māte otro reizi aprecējās, ar Džimiju Teiloru. Klarksone apmeklēja Paulīnes Hjūdžas vidusskolu. Sākumā viņa gribēja kļūt par jūras biologu, bet reiz pasniedzējs dzirdēja viņas dziedātprasmi un vēlējās, lai viņa iestātos skolas korī. Kellija pasniedzējam teikusi, ka nekad agrāk nav mācījusies profesionālam vokālam. Pabeidzot vidusskolu, viņa iestājās Burlesonas augstskolā un sāka spēlēt mūziklos, tādos kā Brigadoon. Pēc augstskolas pabeigšanas, 2000. gadā Kellija sāka strādāt dažos darbos, lai apmaksātu demo ierakstu, kuru viņa cerēja aizsūtīt skaņas ierakstu kompānijām. Viņa saņēma maz atbilžu un, beigu beigās, nolēma braukt uz Holivudu, lai meklētu citas iespējas tikt uz skatuvi, viena no kurām izrādijās dziesmu sacerētāja Derija Gafina aizgādnība. Tomēr Gafins saslima un atradās tuvu nāvei. Klarksone spēlēja televīzijas seriālos Sabrina, pusaugu burve un That 80's Show, tāpat nospēlēja epizodisku lomu filmā Issues 101, kura iznāca 2002. gadā. Pēc sešiem mēnešiem Holivudā, līdz tam kad viņas dzīvoklis nodega, Kellija atgriezās dzimtajā Teksasā, kur spēlēja teātrī, strādāja par bārmeni, dziedāja lunaparkā Six Flags un reklamēja Red Bull dzērienus. Dziedātājas muzikāla karjera iesākās 2002. gadā, kad Kellija Klarksone uzvarēja pirmajā amerikāņu talantu konkursā - telešovā American Idol. Pirmais dziedātāja singls A Moment Like This ātri ieguva neticamu popularitāti ASV un drīz vien tikpat ātri viņu pazaudēja. Dziesma aizkļuva līdz 4. vietai American Top 40, pēc kā sāka ātri iet uz leju. Kellija Klarksone varēja nogrimt neziņā un uz visiem laikiem, paliekot par mākslinieku tikai ar viena hitu, tāpat kā vairākums absolventu televīzijas šovos par popzvaigžņu radīšanu, kas noteikti būtu noticis, ja vien Kellija nebūtu satikusi producentus Retu Lavrencu un Klifu Magnesu. Kopā ar viņiem, kā arī piedaloties Kristīnei Agilerai Kellija ierakstīja dziesmu Miss Independent, kurš kļuva par lielu hitu ASV, bet pēc tam Eiropā. Dziesma noturējās trīs nedēļas American Top 40 pirmajā vietā un ieņēma 9. vieta 2003. gada kopsummu topā. Debijas albums Thankful, kas tika ierakstīts ar tiem pašiem producentiem, tika izdots 2003. gada 15. aprīlī ASV un uzreiz nonāca pirmajā vietā Billboard Top 200. 2003. gada 8. decembrī ASV albums tika divreiz atzīts par platīna, bet 2004. gada 10. februārī — par platīna Kanādā. Tāpat no šī albuma sekoja singli Low un The Trouble with Love Is, kuri, bija mazāk populāri, kā Miss Independent. 2004. gada februārī Kellija bija nominēta par šo dziesmu Grammy balvai nominācijā "Labākā sieviešu popmūzikas izpildītāja". Pēc tam dziedātāja negaidīti pazuda no skatuves. Bet, kā izrādījās, ne uz ilgu laiku. Visu 2004. gadu viņa ierakstīja jauno albumu. Fenomenāls dziedātājai izrādījās 2005. gads. Viņas otrais albums Breakaway, kas tika izdots 2004. gada 30. novembrī, ASV, uzdāvināja pasaulei uzreiz dažus superhitus. Dziesma Breakaway, kuras autore ir Avrila Laviņja, spēja sasniegt pirmo vietu American Top 40 2004. gada novembrī. Tomēr vislielākie panākumi nāca no dziesmām Since U Been Gone un Behind These Hazel Eyes. Pirmā dziesma virsotnē noturējās 6 nedēļas, otrā tā arī nespēja kļūt ar hitu numur viens, nostāvot 8 nedēļas otrajā vietā, tai laikā kad pirmajā vietā visu šo laiku bija Mērija Kerija ar dziesmu We Belong Together. Abas dziesmas ieņēma atbilstoši 1. un 2. vietas 2005. gada kopsummu topā. Tie ir nebijuši panākumi, lai viens mākslinieks ieņemtu pirmās divas vietas gada topā (Mērija Kerija kopsummā nokļuva trešājā vietā). Bez šaubām, Kellija Klarksone bija galvenais 2005. gada izpildītājs! Decembrī iznāca ceturtais singls no albuma — dziesma Because Of You, kura noturējās 4 nedēļas virsotnē. 2006. gada 18. janvārī albums Breakaway 5 reizes tika atzīts par platīna ASV un tāpat 2006. gada maijā tas 5 reizes tika atzīts par platīna Kanādā. 2006. gada februārī dziedātāja saņēma uzreiz divus Grammy apbalvojumus kategorijās "Labākā sieviešu popmūzikas izpildītāja" un "Labākais popmūzikas albums". 2006. gadā iznāca pēdējais singls no albuma Walk Away. Dziesma 5 mēnešus noturējās top 10 American Top 40, kārtējo reizi apstiprinot Kelliju Klarksoni ar jaunas superzvaigznes statusu. 2003: Thankful 2004: Breakaway 2007: My December 2009: All I Ever Wanted 2011: Stronger 2013: Wrapped in Red 2015: Piece by Piece «Kelly Clarkson—Breakaway». Rolling Stone. 2004-12-15. Arhivēts no oriģināla, laiks: 2007-02-10. Skatīts: 2006-12-22. «The Voice: How Many Albums Kelly Clarkson Has Sold In Her Career». ScreenRant (en-US). 2021-05-18. Skatīts: 2021-10-19. United World Chart | Chart Archive, mediatraffic.de (angliski) Billboard | Hot 100, billboard.com (angliski) Billboard | Pop Songs, billboard.com (angliski) Billboard | Dance/Club Play Songs, billboard.com (angliski) Billboard | European Hot 100 Singles billboard.com (angliski) Euro Digital Songs Top 200, charly1300.com (angliski) Official Chart Company | Official UK Singles Top 100, officialcharts.com (angliski) Billboard | United Kingdom Songs, billboard.com (angliski) BBC | The Official UK Top 40 Singles Chart, bbc.co.uk (angliski) UK Singles Top 75, acharts.us (angliski) Billboard | Canadian Hot 100, billboard.com (angliski) Top 50 ARIA Singles Chart, ariacharts.com.au (angliski) Official New Zealand Top 40, muzic.net.nz (angliski) Media Control, media-control.de (vāciski) Media Control | Germany Top 100 Singles, worldcharts.co.uk (angliski) Top Singles en France, chartsinfrance.net (franciski) Top 200 Singles, lescharts.com (franciski) F.I.M.I. Federazione Industria Musicale Italiana | oficiālā mājaslapa, fimi.it (itāliski) F.I.M.I. Federazione Industria Musicale Italiana | arhīvs, fimi.it (itāliski) Italy Top 20, top40-charts.com (angliski) Promusicae | Top 50 Songs, promusicae.es (angliski) Spain Top 20, top40-charts.com (angliski) Swiss Chart - Singles Top 75, swisscharts.com (angliski) IRMA Top 100 Singles, irma.ie (angliski) Sveriges Officiella Topplista, sverigetopplistan.se, (zviedriski) Swedish Charts, swedishcharts.com (angliski) VG-Lista - the official Norwegian hit-chart, norwegiancharts.com (angliski) IFPI Danmarks Officielle Hitliste, danishcharts.com (angliski) Suomen virallinen lista, ifpi.fi (somiski) Finnish Chart Singles Top 20, finnishcharts.com (angliski) Austrian Top 40, top40-charts.com (angliski) Ultratop, ultratop.be (angliski) Ultratop, ultratop.be (angliski) GfK Dutch Charts, dutchcharts.nl (angliski) Latvian Airplay Top 50 | Archives, lanet.lv (angliski) Eiropas Hitu Radio | EHR Top 40, europeanhitradio.com Oficiālā mājaslapa (angliski) IMDb profils (angliski) AllMovie profils (angliski) Oficiālais Myspace profils (angliski)