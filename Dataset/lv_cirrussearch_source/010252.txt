Mūlis (Equus asinus x caballus) ir ēzeļu tēviņa un zirgu mātītes (ķēves) pēcnācējs. Mūlis nav tas pats, kas zirgēzelis (ērzeļa un ēzeļu mātītes pēcnācējs) — šis hibrīds ir daudz līdzīgāks ēzelim, nekā mūlis. Mūļi ir mājlopi, kurus jau vairāk nekā 3000 gadus izmanto nastu nešanai. Par viņu izcelsmes vietu uzskata Mazāziju. Mūļi ir sterili, tas ir, viņiem nevar būt pēcnācēji. 2009. gadā visvairāk mūļu tika audzēti Meksikā (3,28 miljoni) un Ķīnā (2,96 miljoni). «Mule» (angliski). HowStuffWorks. Skatīts: 2011-10-09. «FAOSTAT» (angliski). Skatīts: 2011-10-09.