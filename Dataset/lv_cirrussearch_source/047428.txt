Denīze Hermane-Vika (vācu: Denise Herrmann-Wick; dzimusi Denīze Hermane 1988. gada 20. decembrī) ir bijusī vācu biatloniste un distanču slēpotāja. Karjeru sākusi kā slēpotāja. Pasaules kausā distanču slēpošanā debitējusi 2009. gada 13. februārī. Lielākos panākumus guvusi sprintā, sešas reizes izcīnot vietas uz goda pjedestāla pasaules kausa posmos. 2013.—2014. gada sezonā ieguva otro vietu sprinta disciplīnas kopvērtējumā. 2014. gada ziemas olimpiskajās spēlēs Sočos izcīnīja bronzas medaļu stafetē. 2016. gada aprīlī paziņojusi, ka turpmāk pievērsīsies biatlonam. Pasaules kausā biatlonā debitēja 2016. gada 9. decembrī Pokļukā. 2017. gada decembrī Estešundā sprintā izcīnīja savu pirmo uzvaru pasaules kausa posmos. 2018. gada ziemas olimpiskajās spēlēs Phjončhanā startēja jau kā biatloniste. Labāko rezultātu sasniedza iedzīšanā, izcīnot 6. vietu. 2019. gada Pasaules čempionātā biatlonā ieguva zeltu iedzīšanā, sudraba medaļu jauktajā stafetē un bronzu distancē ar kopēju startu. 2020. gada Pasaules čempionātā Antholcā izcīnīja divas sudraba medaļas — iedzīšanā un stafetē. 2022. gada ziemas olimpiskajās spēlēs Pekinā kļuva par olimpisko čempioni 15 km individuālajā distancē un ieguva bronzas medaļu sieviešu stafetē. 2023. gada Pasaules čempionātā Oberhofā izcīnīja zelta medaļu sprintā un sudrabu iedzīšanā. Ar divām Pasaules čempionāta medāļām 34 gadu vecumā D. Hermane-Vika kļuva par tikai otro biatlonisti vēsturē, kas šādā vecumā tikusi pie vairākām individuālo sacensību medaļām pēc tautietes Uši Dīzlas, kura to paveica 2005. gadā. Šajā čempionātā ieguva sudraba medaļu arī stafetē. 2022.—2023. gada Pasaules kausa sezonā izcīnīja mazo kristāla globusu par uzvaru sprinta ieskaitē. Pēc sezonas noslēdza savu sportistes karjeru. «Cup Standings». fis-ski.com (angļu). Skatīts: 2019. gada 9. martā. «Bendika nekvalificējas iedzīšanai, uzvar bijusī distanču slēpotāja Hermane». sportacentrs.com. 2017. gada 1. decembrī. Skatīts: 2019. gada 9. martā. «https://twitter.com/GracenoteGold/status/1624760309356367872?t=loRsgjY-R1izaVyf97wzMA&s=03». Twitter (angļu). Skatīts: 2023-02-13. «Herrmann-Wick Victorious in Final Sprint of Career; Claims Sprint Globe». biathlonworld.com. 2023. gada 18. martā. Skatīts: 2023. gada 20. martā. «Denise Herrmann-Wick announces retirement». biathlonworld.com. 2023. gada 14. martā. Skatīts: 2023. gada 20. martā. Vikikrātuvē par šo tēmu ir pieejami multivides faili. Skatīt: Denīze Hermane-Vika. Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)