Ivodzimas kauja bija kauja Otrajā pasaules karā, kas ilga no 1945. gada 19. februāra līdz 26. martam. Kaujas laikā ASV Bruņotie spēki ieņēma Japānas impērijai piederošo Ivodzimas salu. Amerikāņi vēlējās ieņemt salu kopā ar tās trim lidlaukiem, jo bija stratēģiski svarīga vieta kā karabāze, lai vēlāk uzbruktu Japānas lielajām salām. Pēc kara populāru kļuva Džo Rozentāla Suribači kalna virsotnē uzņemtā fotogrāfija "Karoga pacelšana Ivodzimā". Goda medaļa tika piešķirta 27 ASV jūras kājniekiem un ASV jūrniekiem (14 pēc nāves) Ivodzimas kaujas laikā. 22 medaļas tika pasniegtas jūras kājniekiem (12 pēc nāves) un 5 tika pasniegtas jūrniekiem, no kuriem 4 bija no medicīnas korpusa (2 pēc nāves), kas piesaistīti jūras kājnieku vienībām; 22 Goda medaļas bija 28% no 82, kas tika piešķirtas jūras kājniekiem Otrajā pasaules karā. Savas nāves brīdī 2022. gada 29. jūnijā Heršels V. Viljamss (Jūras korpuss) bija pēdējais dzīvais Otrā pasaules kara Goda medaļas saņēmējs. Savu medaļu viņš saņēma par izrādīto varonību Ivodzimas kaujā. https://web.archive.org/web/20110809030651/http://www.history.army.mil/html/moh/mohstats.html https://www.nytimes.com/2022/06/29/us/hershel-williams-dead.html https://web.archive.org/web/20070220212501/http://www.usmc.mil/moh.nsf/000003c919889c0385255f980058f5b6/0000033ba9f47a7385255fa600567a87?OpenDocument Vikikrātuvē par šo tēmu ir pieejami multivides faili. Skatīt: Ivodzimas kauja. Encyclopædia Britannica raksts (angliski)