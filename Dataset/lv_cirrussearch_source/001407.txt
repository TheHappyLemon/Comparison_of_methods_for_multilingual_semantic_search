2014. (MMXIV) ir parastais gads, kas pēc Gregora kalendāra sākās trešdienā. ANO norādījusi, ka 2014. gads ir Starptautiskais Kristoloģijas un ģimenes saimniecības gads. 1. janvāris: Latvija oficiāli pievienojās eirozonai, nomainot savu naudas vienību latus uz eiro; par Eiropas Savienības prezidējošo valsti kļuva Grieķija, nomainot Lietuvu; visā Eiropas Savienībā atcelti darba ierobežojumi Rumānijas un Bulgārijas pilsoņiem; par Eiropas kultūras galvaspilsētām kļuva Latvijas galvaspilsēta Rīga un Zviedrijas pilsēta Ūmeo; Čehijas galvaspilsētā Prāgā notika sprādziens, kurā bojā gāja Palestīnas vēstnieks; Didjē Burkhalters stājās Šveices prezidenta amatā; Ņujorkas mēra amatā stājās Bills de Blasio; ASV, Kolorādo štatā atvērti pirmie marihuānas veikali valstī. 2. janvāris — Fiat kļuva par ASV autobūves uzņēmuma Chrysler īpašnieku. 3. janvāris — Anbarā, Irākā bruņoto sadursmju rezultātā tika nogalināti vairāk nekā 100 cilvēki. 5. janvāris — Bangladešā notika parlamenta vēlēšanas, kurās uzvarēja Awami līga; pirms un pēc vēlēšanām notika plaši protesti, kuros gāja bojā vairāki desmiti cilvēku. 6. janvāris: ASV senāts apstiprināja Dženetu Jellenu Federālās Rezervju sistēmas vadītāja amatā; viņa ir pirmā sieviete, kas ieņem šo amatu. Ēģiptes valsts senlietu ministrs Mohameds Ibrahims oficiāli paziņoja, ka ir atrasta un identificēta faraona Sobekhotepa I mūmija. 9. janvāris: ar ASV nesējraķeti palaisti Lietuvas pirmie pavadoņi LituanicaSAT-1 un LitSat-1. par savu demisiju oficiāli paziņoja Tunisijas premjerministrs Ali Larajeds. 10. janvāris: no Centrālāfrikas Republikas prezidenta amata atkāpās Mišels Džotodija, par pagaidu prezidentu kļuva Aleksandrs Ferdinands Nguende. par Tunisijas premjerministru kļuva Mehdi Džomā. 12. janvāris — pasniegtas 71. Zelta globusa balvas; par labākajām filmām atzītas "12 gadi verdzībā" un "Amerikāņu afēra". 14.—15. janvāris — Ēģiptē referendumā iedzīvotāji atbalstīja jauno konstitūciju. 19. janvāris — Ukrainas galvaspilsētā Kijivā sākās opozīcijas demonstrācijas dalībnieku sadursmes ar miliciju. 22. janvāris: par Latvijas Ministru prezidentu kļuva Laimdota Straujuma, pirmā sieviete šajā amatā; Brazīlijā atklāta jauna upju delfīnu suga — Aragvajas upes delfīns (Inia araguaiaensis). 23. janvāris — par Centrālāfrikas Republikas prezidentu kļuva Katrīna Samba-Panza, pirmā sieviete šajā amatā. 26. janvāris: Losandželosā notika 56. Grammy mūzikas balvas pasniegšanas ceremonija. Grieķijā notika zemestrīce ar 6 mangitūdu. 28. janvāris — atkāpās Ukrainas premjerministrs Mikola Azarovs; par premjerministra vietas izpildītāju iecelts Sergejs Arbuzovs; atcelti arī vairāki Ukrainas parlamenta likumi, kas ierobežoja protestus. 29. janvāris — par Čehijas premjerministru apstiprināts Bohuslavs Sobotka. 2. februāris: Kostarikā notika prezidenta un parlamenta vēlēšanas. Salvadorā notika prezidenta vēlēšanas. Taizemē notika parlamenta pirmstermiņa vēlēšanas, kuras martā atzītas par nederīgām. 7. — 23. februāris — Sočos, Krievijā, notika ziemas olimpiskās spēles. 9. februāris — Šveicē referendumā vairākuma atbalstīja iebraukšanas kvotu atjaunošanu Eiropas Savienības pilsoņiem. 11. februāris — Alžīrijā lidmašīnaa katastrofā bojā gāja 77 cilvēki. 15. februāris — Tamams Salams kļuva par Libānas premjerministru. 18. — 21. februāris — Eiromaidana dalībnieku sadursmēs ar miliciju Ukrainā gāja bojā 77 cilvēki. 22. februāris: Ukrainas parlaments atlaida līdzšinējo prezidentu Viktoru Janukoviču, kurš aizbēga uz Krimu, vēlāk uz Krieviju; par Itālijas premjerministru kļuva Mateo Renci. 23. februāris — par Ukrainas prezidenta pienākumu izpildītāju iecelts Aleksandrs Turčinovs. 28. februāris — apmēram 50 bruņoti vīri ieņēma Simferopoles lidostu Krimā, Ukrainā (vēlāk tie tika atzīti par Krievijas karavīriem). 27. februāris — par Ukrainas premjerministru kļuva Arsēnijs Jaceņuks. 2. marts — tika pasniegtas 86. Kinoakadēmijas balvas, par labāko filmu atzīstot "12 gadi verdzībā". 6. marts — Ukrainā ietilpstošās Krimas Augstākā padome pieņēma lēmumu par Krimas Autonomās Republikas pievienošanos Krievijai un referenduma organizēšanu 16. martā. 8. marts — bez vēsts pazuda Malaizijas lidmašīna ar 239 cilvēkiem reisā no Kualalumpuras uz Pekinu. 11. marts — Krimas parlaments pieņēma deklarāciju par neatkarību no Ukrainas. 16. marts: Krimā referendumā atbalstīta pussalas pievienošana Krievijas Federācijai; Serbijas parlamenta pirmstermiņa vēlēšanās uzvarēja Serbijas progresīvā partija. 16.—21. marts — Veneto iedzīvotāji neoficiālā referendumā atbalstīja neatkarību no Itālijas. 17. marts — Hārvarda — Smitsona astrofizikas centra zinātnieki paziņoja, ka atklājuši gravitācijas viļņu pēdas. 18. marts — Krievijas prezidents Vladimirs Putins parakstīja līgumu par Krimas Autonomās Republikas un Sevastopoles iekļaušanu Krievijas sastāvā. 21. marts — Krievijas Federācijas Padome ratificēja līgumu par Krimas Autonomās Republikas un Sevastopoles iekļaušanu Krievijas sastāvā. 25. marts — par Kirgizstānas premjerministra pienākumu izpildītāju iecelts Džoomarts Otorbajevs pēc tam, kad atkāpās Žantoro Satibaldijevs. 26. marts — par Igaunijas premjerministru kļuva Tāvi Reivass, nomainot Andrusu Ansipu. 27. marts — ANO Ģenerālā asambleja pieņēma rezolūciju "68/262", atzīstot Krimu Ukrainas starptautiskajās robežās, bet Krimas referendumu atzīstot par nelikumīgu. 29. marts — Slovākijā prezidenta vēlēšanās uzvarēja Andrejs Kiska. 31. marts — no Francijas premjerministra amata atkāpās Žans Marks Ero, viņa vietā apstiprināts Manuels Valss. 2. aprīlis — par Kazahstānas premjerministru kļuva Karims Masimovs, nomainot Seriku Ahmetovu. 3. aprīlis — par Kirgizstānas premjerministru apstiprināts Džoomarts Otorbajevs, kurš līdz tam bija premjerministra pienākumu izpildītājs. 5. aprīlis — par Mali premjerministru kļuva Musa Mari, nomainot Umaru Tatamu Li. 5. aprīlis: Ungārijas parlamenta vēlēšanās uzvarēja valdošā koalīcija Fidesz; Kostarikas prezidenta vēlēšanu otrajā kārtā uzvarēja Luiss Giljermo Soliss; Ukrainas dienvidaustrumos separātisti sāka ieņemt administratīvās ēkas. 7. aprīlis: Ukrainas Doneckas apgabalā dibināta Doneckas tautas republika; Ukrainas premjerministrs Oleksandrs Turčinovs pasludināja antiteroristisko operāciju pret bruņotajiem kaujiniekiem Doneckas, Luhanskas un Harkivas apgabalā; kriptogrāfijas bibliotēkā OpenSSL atklāta kritiska ievainojamība Heartbleed. 7. aprīlis—12. maijs — Indijas parlamenta vēlēšanās uzvarēja opozīcijas koalīcija Nacionālā demokrātiskā alianse. 9. aprīlis — Indonēzijā notika vispārējās vēlēšanas. 13. aprīlis: par Armēnijas premjerministru kļuva Oviks Abrahamjans; Gvinejā—Bisavā notika prezidenta vēlēšanu pirmā kārta un parlamenta vēlēšanas, kurās uzvarēja Āfrikas partija Gvinejas un Kaboverdes neatkarībai. 17. aprīlis: Ženēvā ASV, Krievijas, Ukrainas un Eiropas Savienības pārstāvji pieņēma paziņojumu, aicinot konfliktējošās puses Ukrainā atbruņot nelikumīgos bruņotos formējumus, atbrīvot ieņemtās ēkas un sēsties pie sarunu galda; par Alžīrijas prezidentu uz ceturto termiņu ievēlēts Abdelazizs Buteflika. 27. aprīlis: Maķedonijā uz otru termiņu ievēlēts prezidents Gorge Ivanovs un parlamenta vēlēšanās uzvarēja valdošā partija; par Serbijas premjerministru kļuva Aleksandars Vučičs, nomainot Ivicu Dačiču. 28. aprīlis Ukrainas Luhanskas apgabalā dibināta Luhanskas tautas republika; stājās spēkā ASV ekonomiskās sankcijas pret Krieviju saistībā ar Krimas aneksiju. 30. aprīlis — Irākā notika parlamenta vēlēšanas. 2. maijs: Ukrainā, Odesā sadursmēs starp separātistiem un Ukrainas atbalstītājiem gāja bojā aptuveni 50 cilvēki; Afganistānā, Badahšanā zemes nogruvumos gāja bojā vairāk nekā 250 cilvēki, bez vēsts pazuda aptuveni 2500. 4. maijs: par Lībijas premjerministru kļuva Ahmeds Maitiks; Panamas prezidenta vēlēšanās uzvarēja Huans Karloss Varela. 7. maijs: DĀR notika vispārējās vēlēšanas, kurās uzvarēja Āfrikas Nacionālais kongress; Taizemes konstitucionālā tiesa atvaļināja premjerministri Jinglaku Čīnnāvatu; viņas vietā par premjerministru kļuva Nivathāmrongs Būnsongpājsāns. 10. maijs — Kopenhāgenā notika Eirovīzijas fināls, kurā uzvarēja Austrijas pārstāve Končita Vursta ar dziesmu Rise Like a Phoenix. 11. maijs — separātistu kontrolētajos Ukrainas Doneckas un Luhanskas apgabalos notika referendums par valstisko patstāvību. 12. maijs — Doneckas tautas republika pasludināja neatkarību no Ukrainas un aicināja Krieviju uzņemt tās sastāvā. 13. maijs — Turcijas pilsētas Samas ogļraktuvēs notika pazemes sprādziens, kurā bojā gāja 301 ogļracis. 14.—25. maijs — Kannās notika 67. Kannu kinofestivāls. 17. maijs — Laosā nogāžoties militārajai lidmašīnai bojā gāja 15 cilvēki, to skaitā 2 ministri un galvaspilsētas mērs. 18. maijs: Šveicē notika referendums par minimālās algas noteikšanu, kas ir pasaulē lielākā; Gvinejas—Bisavas prezidenta vēlēšanas uzvarēja Žozē Mariu Vazs; Kolumbijas ziemeļu daļā aizdegoties autobusam, bojā gāja 31 bērns 20. maijs: Malāvijā notika vispārējās vēlēšanas, kurās par prezidentu kļuva Pīters Mutarika; Taizemes armija pasludināja valstī karastāvokli pēc ieilgušiem pret valdību vērstiem nemieriem. 22. maijs — Taizemē valsts apvērsumā varu pārņēma Nacionālās drošības aizsardzības komiteja ar Prajuta Čānočhā priekšgalā. 22.—25. maijs — visās Eiropas Savienības valstīs notika Eiropas Parlamenta vēlēšanas. 25. maijs: Ukrainas prezidenta ārkārtas vēlēšanās uzvarēja Petro Porošenko; Lietuvas prezidenta vēlēšanās atkārtoti ievēlēta Daļa Grībauskaite; Beļģijā notika parlamenta vēlēšanas, kurās visvairāk balsu ieguva Jaunā flāmu alianse. 26.—28. maijs — Ēģiptes prezidenta vēlēšanās uzvarēja Abdelfatāhs es Sīsī. 29. maijs — Astanā Baltkrievija, Kazahstāna un Krievija dibināja Eirāzijas ekonomisko savienību. 1. jūnijs — Slovēnijas prezidents Boruts Pāhors atlaida parlamentu. 2. jūnijs — Indijā izveidots 29. štats Telangāna, atdalot 10 apgabalus no Āndhras Pradēšas štata. 3. jūnijs — Sīrijas prezidenta vēlēšanās uz atkārtotu termiņu ievēlēts Bašārs al Asads. 5. jūnijs — sunnītu militārā grupa sāka ofensīvu Irākas ziemeļos, virzoties uz galvaspilsētu Bagdādi. 10. jūnijs: par Izraēlas prezidentu ievēlēts Reuvens Rivlins; Islāma valsts kaujinieki ieņēma Irākas otru lielāko pilsētu Mosulu. 13. jūnijs—13. jūlijs — Brazīlijā notika Pasaules kauss futbolā. 14. jūnijs — Afganistānas prezidenta vēlēšanās uzvarēja Ašrafs Ganī Ahmadzejs. 15. jūnijs — Kolumbijā prezidenta vēlēšanu otrajā kārtā atkārtoti ievēlēts Huans Manuels Santoss. 19. jūnijs — par Spānijas karali kronēts Felipe VI, nomainot Huanu Karlosu I. 24. jūnijs — par Somijas premjerministru kļuva Aleksanders Stubs, nomainot Jirki Katainenu. 1. jūlijs — Japānas valdība Šindzo Abes vadībā pieņāma rezolūciju, pirmo reizi pēc Otrā pasaules kara ļaujot bruņotajiem spēkiem piedalīties operācijās ārpus valsts. 6. jūlijs — Ukrainas spēki atguva kontroli pār Slovjansku un Kramatorsku. 8. jūlijs—26. augusts — augot saspīlējumam starp Izraēlu un Hamās, atsākas Izraēlas—Palestīnas konflikts; 7 nedēļu laikā gāja bojā aptuveni 2100 palestīnieši un 71 Izraēlas iedzīvotājs. 9. jūlijss Indonēzijas prezidenta vēlēšanāš uzvarēja Džoko Vidodo; Krievijā veikts jaunas nesējraķetes Angara A1.2 pirmais starts. 13. jūlijs — ārkārtas parlamenta vēlēšanās Slovēnijā visvairāk balsu ieguva Mira Cerarja partija. 16. jūlijs — ASV ieviesa pirmās sankcijas pret Krieviju saistot to ar Ukrainas separātistu atbalstīšanu. 17. jūlijs — Ukrainā virs separātistu kontrolētās teritorijas ar raķeti notriekta Malaysia Airlines lidmašīna reisā 17, bojā gāja 298 cilvēki. 24. jūlijs — Mali nogāzās Air Algérie lidmašīna, bojā gāja 116 cilvēki. 3. augusts — Ķīnas Juņnaņas provincē 6,1 balli stiprā zemestrīcē gāja bojā ne mazāk kā 357 cilvēki. 6. augusts: atlaists Bulgārijas parlaments, par pagaidu valdības vadītāju kļuva Georgi Bliznaški; ESA zonde Rosetta sasniedza Čurjumova—Gerasimenko komētu un kļuva par pirmo kosmisko aparātu, kurš iegājis orbītā ap komētu; Krievija aizliedza noteiktu pārtikas produktu importu no valstīm, kuras ieviesušas sankcijas pret Krieviju. 7. augusts — Libērijā pasludināts ārkārtas stāvoklis saistībā ar Ebolas vīrusa epidēmijas saasināšanos. 8. augusts — ASV spēki sāka gaisa uzlidojumus Islāma valsts kaujiniekiem Irākas ziemeļos. 9. augusts — ASV pilsētā Fergusonā sākās nekārtības pēc tam, kad policists nošāva neapbruņotu melnādainu pusaudzi. 10. augusts — Turcijas prezidenta pirmajās visas tautas vēlēšanās uzvarēja premjerministrs Redžeps Erdogans. 21. augusts — Taizemes palaments par premjerministru ievēlēja valsts apvērsuma organizētāju Prajutu Čānočhā. 25. augusts — Ukrainas prezidents Petro Porošenko atlaida parlamentu. 26. augusts — ASV ātrās ēdināšanas restorānu tīkls Burger King par 11,4 miljardiem dolāru iegādājās Kanādas kafejnīcu tīklu Tim Hortons. 27. augusts — krievu separātisti Ukrainā uzbruka Novoazovskai, tādējādi atklājot jaunu fronti. 30. augusts — Lesoto veikts valsts apvērsums; premjerministrs Tomass Tabane atstāja valsti. 1. septembris — krievu separātisti Ukrainā atguva kontroli pār Luhanskas lidostu. 5. septembris — parakstīta Minskas vienošanās par uguns pātraukšanu starp Ukrainas spēkiem un separātistiem. 8. septembris — Zviedrijas uzņēmums Electrolux par 3,3 miljardiem USD no General Electric iegādājās mājsaimniecības ierīču biznesu. 11. septembris — atkāpās Polijas premjerministrs Donalds Tusks. 14. septembris — Zviedrijā parlamenta vēlēšanas visvairāk balsu ieguva Sociāldemokrātiskā partija. 18. septembris — Skotijā referendumā netika atbalstīta izstāšanās no Apvienotās Karalistes. 19. septembris — par Slovēnijas premjerministru kļuva Mīroslavs Cērars. 22. septembris: par Polijas premjerministru kļuva Eva Kopača; par Vanuatu prezidentu kļuva Boldvins Lonsdeils; NASA zonde MAVEN iegāja orbītā ap Marsu. 24. septembris — Indijas zonde Mars Orbiter Mission iegāja orbītā ap Marsu 29. septembris — Afganistānas prezidenta amatā stājās Ašrafs Ganī Ahmadzejs, viņa sāncensis vēlēšanās Abdulla Abdulla kļuva par premjerministru. 4. oktobris — Latvijas Saeimas vēlēšanās visvairāk balsu ieguva partija "Saskaņa". 5. oktobris: Bulgārijas parlamenta ārkārtas vēlēšanās visvairāk balsu ieguva partija GERB; Brazīlijā notika parlamenta un prezidenta vēlēšanas. 9. oktobris — Igaunija pirmā no bijušās PSRS republikām pieņēma likumu par viendzimuma partnerattiecību legalizāciju. 12. oktobris: Bosnijā un Hercegovinā notika vispārējās vēlēšanas; Bolīvijā notika vispārējās vēlēšanas, kurās uzvarēja prezidents Evo Moraless un viņa kreisi orientētā partija 15. oktobris — Mozambikā notika parlamenta un prezidenta vēlēšanas, par prezidentu ievēlēts Filipe Njusi. 22. oktobris — Slubicē, Polijā, tika atklāts pasaulē pirmais piemineklis Vikipēdijai. 24. oktobris — Botsvānā notika vispārējās vēlēšanas, atkārtoti ievēlēts prezidents Ians Khana. 26. oktobris: Brazīlijā prezidenta vēlēšanu otrajā kārtā uz otro termiņu ievēlēta Dilma Rusefa; Urugvajā notika parlamenta un prezidenta vēlēšanas; referendums par konstitūcijas izmaiņām tika noraidīts; Ukrainā notika parlamenta vēlēšanas; Tunisijā notika parlamenta vēlēšanas; pēdējās Apvienotās Karalistes un ASV kara bāzes Afganistānā nodotas Afganistānas spēkiem. 29. oktobris: Gajs Skots kļuva par Zambijas pagaidu prezidentu pēc tam, kad iepriekšējā dienā mira prezidents Maikls Sata, Burkinafaso protestētāji pret prezidentu nodedzināja parlamenta ēku. 31. oktobris: no amata atkāpās Burkinafaso prezidents Blēzs Kompaore, par valsts pagaidu galvu iecelts Jakoba Isāks Zida. ASV privātā raķešplāna SpaceShipTwo katastrofā gāja bojā viens pilots, otrs nopietni ievainots. 2. novembris — Doneckas tautas republikā un Luhanskas tautas republikā notika prezidenta un palamenta vēlēšanas. 4. novembris — ASV Kongresa starpvēlēšanās vairākumu ieguva republikāņi. 9. novembris — neoficiālā referendumā vairākums balsstiesīgo iedzīvotāju atbalstīja Katalonijas neatkarību. 12. novembris — pirmoreiz vēsturē kosmiskais aparāts nolaidās uz komētas, zondes Rosetta nolaižamajam aparātam Philae nosēžoties uz Čurjumova—Gerasimenko komētas kodola. 16. novembris — Rumānijas prezidenta vēlēšanu otrajā kartā uzvarēja Klauss Johaniss. 17. novembris — par Burkinafaso pārejas prezidentu kļuva Mišels Kafando. 21. novembris: Japānas premjerministrs Šindzo Abe atlaida parlamentu; par Mongolijas premjerministru kļuva Čimedijns Saihanbilegs. 27. novembris — OPEC nolēma nesamazināt naftas ieguvi, neskatoties uz to, ka kopš jūnija naftas cena bija nozīmīgi kritusies. 28. novembris: Namībijā notika vispārējās vēlēšanas, kurās par prezidentu ievēlēts Hage Geingobs; naftas cena pasaules tirgū nokritās vairāk nekā par 3 %; Maskavas biržā ASV dolāra kurss pārsniedza 50 Krievijas rubļus. 30. novembris: Moldovas parlamenta vēlēšanās vairākumu ieguva eiropeiski orientētās partijas; Urugvajas prezidenta vēlēšanu otrajā kārtā uzvarēja Tavare Vaskess. 3. decembris — palaista Japānas zonde Hayabusa 2, ar kuru paredzēts atgādāt asteroīda paraugus. 5. decembris — ASV palaists bezpilota kosmosa kuģis Orion pirmajā izmēģinājumu lidojumā EFT-1. 14. decembris — Japānas parlamenta apakšējās palātas vēlēšanās visvairāk balsu ieguva liberāldemoikrātiskā partija. 16. decembris: naftas cena nokrita līdz 55—60 USD; Krievijas rubļa kurss nokrita līdz 65 rubļiem par ASV dolāru un 80 rubļiem par eiro. 17. decembris: ASV un Kuba atjaunoja diplomātiskās attiecības pēc 55 gadu pārtraukuma; Spānijas enerģētika uzņēmums Repsol par 13 miljardiem USD nopirka Kanādas enerģijas ražotāju Talisman Energy. 21. decembris — Tunisijas prezidenta vēlēšanu otrajā kārtā uzvarēja Bāji Kāids Assabsī. 23. decembris — pirmajā lidojumā palaista Krievijas smagā nesējraķete Angara-A5. 27. decembris — par Baltkrievijas premjerministru kļuva Andrejs Kabjakovs, nomainot Mihailu Mjasņikoviču. 28. decembris — katastrofu cieta Indonēzijas lidasabiedrības Indonesia AirAsia lidmašīna ar 162 cilvēkiem uz borta. 29. decembris — Grieķijā atlaists parlaments un noteiktas jaunas vēlēšanas pēc tam, kad neizdevās ievēlēt prezidentu. 30. decembris — Gambijā izgāzies valsts apvērsuma mēģinājums. 5. janvāris — Eusebiu (Eusébio), Portugāles futbolists (dzimis 1942. gadā) 9. janvāris — Deils Mortensens (Dale Mortensen), ASV ekonomists (dzimis 1939. gadā) 11. janvāris — Ariels Šarons (אריאל שרון), Izraēlas politiķis (dzimis 1928. gadā) 16. janvāris — Hiro Onoda (小野田 寛郎), japāņu karavīrs (dzimis 1922. gadā) 20. janvāris — Klaudio Abado (Claudio Abbado), itāļu diriģents (dzimis 1933. gadā) 27. janvāris — Pīts Sīgers (Peter Seeger), ASV folkdziedātājs (dzimis 1919. gadā) 2. februāris — Filips Sīmors Hofmans (Philip Seymour Hoffman), ASV aktieris (dzimis 1967. gadā) 10. februāris — Šērlija Templa (Shirley Temple), ASV aktrise un diplomāte (dzimusi 1928. gadā) 14. februāris — Toms Finijs (Tom Finney), angļu futbolists (dzimis 1922. gadā) 19. februāris: Deils Gārdners (Dale Allan Gardner), ASV kosmonauts (dzimis 1948. gadā) Valērijs Kubasovs (Валерий Кубасов), PSRS kosmonauts (dzimis 1935. gadā) 23. februāris — Grigors Gurzadjans (Գրիգոր Գուրզադյան), armēņu astrofiziķis (dzimis 1922. gadā) 23. februāris — Alise Herca-Zommere (Alice Herz-Somme), Čehijas ebreju izcelsmes pianiste un mūzikas skolotāja, ilgdzīvotāja un vecākais Holokaustā izdzīvojušais cilvēks (dzimusi 1903. gadā) 1. marts — Alēns Renē (Alain Resnais), franču kinorežisors (dzimis 1922. gadā) 3. marts — Viljams Pougs (William Reid Pogue), ASV kosmonauts (dzimis 1930. gadā) 12. marts — Vera Hitilova (Věra Chytilová), čehu kinorežisore (dzimusi 1929. gadā) 23. marts — Adolfo Svaress (Adolfo Suárez), spāņu politiķis (dzimis 1932. gadā) 6. aprīlis — Mikijs Rūnijs (Mickey Rooney), ASV aktieris un izklaidētājs (dzimis 1920. gadā) 17. aprīlis — Gabriels Garsija Markess (Gabriel García Márquez), Kolumbijas rakstnieks (dzimis 1927. gadā) 25. aprīlis — Tito Vilanova (Tito Vilanova), spāņu futbolists un treneris (dzimis 1968. gadā) 29. aprīlis — Bobs Hoskinss (Bob Hoskins), angļu aktieris (dzimis 1942. gadā) 15. maijs — Žans Luks Dehane (Jean-Luc Dehaene), Beļģijas politiķis (dzimis 1940. gadā) 18. maijs — Vibo Okelss, Nīderlandes kosmonauts, fiziķis (dzimis 1946. gadā) 19. maijs — Džeks Brebems (Jack Brabham), Austrālijas autosportists un funkcionārs (dzimis 1926. gadā) 22. maijs — Dragoļubs Velimirovičs (Драгољуб Велимировић), serbu šahists (dzimis 1942. gadā) 25. maijs — Vojcehs Jaruzeļskis (Wojciech Jaruzelski), Polijas prezidents (dzimis 1923. gadā) 28. maijs: Azlans, Perakas šahs (Azlan), Malaizijas valdnieks (dzimis 1928. gadā) Maija Endželu (Maya Angelou), ASV dzejniece (dzimusi 1928. gadā) 30. maijs — Henadzs Buravkins (Генадзь Бураўкін, Геннадий Буравкин), baltkrievu dzejnieks, žurnālists un diplomāts (dzimis 1936. gadā) 11. jūnijs — Rubija Dī (Ruby Dee), ASV aktrise un dzejniece (dzimusi 1922. gadā) 13. jūnijs — Ģula Grošičs (Gyula Grosics), Ungārijas futbolists (dzimis 1926. gadā) 14. jūnijs — Denjels Kīzs (Daniel Keyes), ASV rakstnieks (dzimis 1927. gadā) 18. jūnijs — Stefanija Kvoleka (Stephanie Kwolek), poļu izcelsmes ASV ķīmiķe (dzimusi 1923. gadā) 24. jūnijs — Īlaijs Volahs (Eli Wallach), ASV aktieris (dzimis 1915. gadā) 27. jūnijs — Leslijs Maniga (Leslie Manigat), Haiti prezidents (dzimis 1930. gadā) 30. jūnijs — Žeļko Šturanovičs (Željko Šturanović), Melnkalnes premjerministrs (dzimis 1960. gadā) 7. jūlijs: Eduards Ševardnadze (ედუარდ შევარდნაძე), PSRS un Gruzijas politiķis (dzimis 1928. gadā) Alfredo di Stefano (Alfredo di Stéfano), Argentīnas un Spānijas futbolists (dzimis 1926. gadā) 12. jūlijs — Valērija Novodvorska (Валерия Новодворская), padomju disidente, žurnāliste, politiķe, cilvēktiesību aktīviste (dzimusi 1950. gadā) 13. jūlijs — Nadine Gordimera (Nadine Gordimer), Dienvidāfrikas rakstniece, politiskā aktīviste (dzimusi 1923. gadā) 17. jūlijs — Henrijs Hartsfīlds (Henry Hartsfield), ASV kosmonauts (dzimis 1933. gadā) 19. jūlijs — Džeimss Gārners (James Garner), amerikāņu aktieris (dzimis 1928. gadā) 11. augusts — Robins Viljamss (Robin Williams), ASV aktieris (dzimis 1951. gadā) 12. augusts — Lorēna Bekola (Lauren Bacall), ASV aktrise (dzimusi 1924. gadā) 24. augusts — Ričards Atenboro (Richard Attenborough), britu aktieris, režisors un producents (dzimis 1923. gadā) 4. septembris — Džoana Riversa (Joan Rivers), ASV aktrise (dzimusi 1933. gadā) 10. septembris — Ričards Kīls (Richard Kiel), ASV aktieris (dzimis 1939. gadā) 13. septembris — Milans Galičs (Милан Галић), Dienvidslāvijas futbolists (dzimis 1938. gadā) 20. septembris — Anatolijs Berezovojs (Анатолий Березовой), PSRS kosmonauts (dzimis 1942. gadā) 25. septembris — Jāks Joala (Jaak Joala), igauņu dziedātājs (dzimis 1950. gadā) 30. septembris — Martins Perls (Martin Perl), ASV fiziķis (dzimis 1927. gadā) 4. oktobris — Žans Klods Divaljē (Jean-Claude Duvalier), Haiti prezidents (dzimis 1951. gadā) 20. oktobris — Oskars de la Renta (Oscar de la Renta), Dominikānā dzimis ASV modes dizainers (dzimis 1932. gadā) 21. oktobris — Gofs Vitlems (Gough Whitlam), Austrālijas premjerministrs (dzimis 1916. gadā) 24. oktobris — Mbuleni Mulaudzi (Mbulaeni Mulaudzi), Dienvidāfrikas vieglatlēts (dzimis 1980. gadā) 28. oktobris — Maikls Sata (Michael Sata), Zambijas prezidents (dzimis 1937. gadā) 13. novembris — Aleksandrs Grotendīks (Alexander Grothendieck), Francijas matemātiķis (dzimis 1928. gadā) 19. novembris — Maiks Nikolss (Mike Nichols), ASV kinorežisors (dzimis 1931. gadā) 24. novembris — Viktors Tihonovs (Виктор Тихонов), krievu hokeja treneris (dzimis 1930. gadā) 2. decembris — Žans Belivo (Jean Béliveau), Kanādas hokejists (dzimis 1931. gadā) 5. decembris — Fabiola (Fabiola), Beļģijas karaliene (dzimusi 1928. gadā) 22. decembris: Džo Kokers (Joe Cocker), angļu mūziķis (dzimis 1944. gadā) Džozefs Sardžents (Joseph Sargent), ASV kino un televīzijas režisors (dzimis 1925. gadā) 26. decembris — Leo Tindemanss (Leo Tindemans), Beļģijas premjerministrs (dzimis 1922. gadā) «United Nations Observances». United Nations. Skatīts: 2012. gada 26. jūlijs. «Latvija pievienojusies eirozonai». Delfi.lv. 2014. gada 1. janvārī. Skatīts: 2014. gada 1. janvārī. «Visā ES atcelti darba ierobežojumi rumāņiem un bulgāriem». Delfi.lv. 2014. gada 1. janvārī. Skatīts: 2014. gada 1. janvārī. «Sprādzienā Čehijā gājis bojā Palestīnas vēstnieks». Delfi.lv. 2014. gada 1. janvārī. Skatīts: 2014. gada 1. janvārī. Дидье Буркхальтер вступает в должность президента Швейцарии. «Kolorādo atvērti ASV pirmie marihuānas veikali». Delfi.lv. 2014. gada 1. janvārī. Skatīts: 2014. gada 1. janvārī. В ходе парламентских выборов в Бангладеш сожжены 200 участков, убиты более 10 человек. «ASV centrālās bankas vadītāja amatā pirmo reizi vēsturē apstiprina sievieti». Delfi.lv. 2014. gada 7. janvārī. Skatīts: 2014. gada 7. janvārī. «Demisionējis Tunisijas premjers». Delfi.lv. 2014. gada 9. janvārī. Skatīts: 2014. gada 9. janvārī. «Tunisia's new PM takes office after Islamists resign». Reuters. 2014. gada 10. janvāris. Arhivēts no oriģināla, laiks: 2015. gada 24. septembrī. Skatīts: 2014. gada 10. janvāris. «Arhivēta kopija». Arhivēts no oriģināla, laiks: 2015. gada 24. septembrī. Skatīts: 2019. gada 16. janvārī. «6,0 magnitūdu zemestrīce nodara postījumus Grieķijā». Delfi.lv. 2014. gada 31. janvārī. Skatīts: 2014. gada 31. janvārī. «Ukrainas parlaments atceļ demonstrācijas ierobežojošos likumus». Delfi.lv. 2014. gada 28. janvārī. Skatīts: 2014. gada 28. janvārī. «Laosā nogāžas militārā lidmašīna; bojā gājuši arī divi ministri». Delfi.lv. 2014. gada 17. maijā. Skatīts: 2014. gada 17. maijā. «Šveicē notiek referendums par pasaulē lielākās minimālās algas noteikšanu». Delfi.lv. 2014. gada 18. maijā. Skatīts: 2014. gada 18. maijā. «Aizdegoties autobusam, Kolumbijā miris 31 bērns». Delfi.lv. 2014. gada 19. maijā. Skatīts: 2014. gada 19. maijā. Skotijas neatkarības referendums būs 2014. gada 18. septembrī, tvnet.lv, 21.03.2013.