Jakubs Petružāleks (čehu: Jakub Petružálek; dzimis 1985. gada 24. aprīlī) ir čehu hokejists, centra uzbrucējs. Pašlaik (2015) pārstāv Zviedrijas hokeja līgas klubu Örebro HK. Savu profesionālā sportista karjeru uzsāka 2002.—03. sezonā, kad debitēja Čehijas Ekstralīgas kluba HC Lītvinovas rindās. 2004.—05. sezonu Petružāleks aizvadīja Ontārio hokeja līgā, bet no 2006. līdz 2009. gadam spēlēja Amerikas hokeja līgā, 2008.—09. sezonā aizvadot arī divas spēles NHL klubā Karolīnas "Hurricanes". No 2009. līdz 2011. gadam spēlēja SM līgas klubā Raumas "Lukko". 2011.—12. sezonā Petružāleks, pateicoties līdzjutēju balsojumam, tika izvēlēts dalībai 2012. gada Kontinentālās hokeja līgas Zvaigžņu spēlē. 2012.—13. gada sezonas otro pusi Petružāleks aizvadīja Maskavas "Dinamo" rindās, kopā ar klubu izcīnot Gagarina kausu, taču starpsezonā atgriezās Habarovskā. Arī 2013.—14. gada sezonas otrajā pusē "Amur" hokejistu aizmainīja, šoreiz — uz Kazaņas "Ak Bars" rindām. Maija nogalē hokejists noslēdza līgumu ar Jekaterinburgas "Avtomobilist". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)