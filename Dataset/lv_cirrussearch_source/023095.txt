Manute Bols (angļu: Manute Bol; dzimis 1962. gada 16. oktobrī, miris 2010. gada 19. jūnijā) bija Sudānā (mūsdienu Dienvidsudānā) dzimis basketbolists, pirmais Nacionālās basketbola asociācijas (NBA) spēlētājs no Sudānas. Manute Bols spēlēja centra pozīcijā. Būdams 231 cm garš, viņš kopā ar rumāni Georgi Murešanu (Gheorghe Mureșan) ir garākie spēlētāji NBA vēsturē (tomēr Murešans bijis nedaudz garāks). Lielāko karjeras daļu M. Bols aizvadījis dažādu NBA klubu sastāvā. Vienu sezonu Vašingtonas "Bullets" sastāvā spēlējis kopā ar NBA vēsturē īsāko spēlētāju Magsi Bougsu, kurš ir 160 cm garš. Manute Bols ir vienīgais NBA spēlētājs, kas karjeras laikā ir vairāk nobloķējis metienus, nekā guvis punktus (2086 bloki un 1599 punkti). Divās sezonās bijis NBA sezonas līderis bloķētajos metienos, 1986. gadā iekļauts simboliskajā NBA aizsardzības otrajā izlasē. M. Bolam ir 10 bērni, no tiem 6 ar pirmo sievu un 4 ar otro. Viņa dēls Bols Bols arī ir basketbolists, šobrīd ir NBA spēlētājs. Miris 2010. gada 19. jūnijā. «Bol dies after battle with disease». ESPN. Skatīts: 2014. gada 17. martā. «Manute Bol, N.B.A. Player and Activist, Dies at 47». NY Times. Skatīts: 2014. gada 17. martā. Vikikrātuvē par šo tēmu ir pieejami multivides faili. Skatīt: Manute Bols. Eliteprospects profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)