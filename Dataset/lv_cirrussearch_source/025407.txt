Viljams Vailers (angļu: William Wyler; dzimis Vilhelms Veilers (vācu: Wilhelm Weiller) 1902. gada 1. jūlijā, miris 1981. gada 27. jūlijā) bija Vācijas ebreju izcelsmes amerikāņu kinorežisors, producents un scenārists. Ir uzņēmis tādas filmas kā "Ben-Hurs" (1959), The Best Years of Our Lives (1946) un Mrs. Miniver (1942), par kuru režisēšanu Vailers saņēma Amerikas Kinoakadēmijas balvu kā labākais režisors, filmas attiecīgajā gadā tika atzītas arī par gada labākajām. Pirmoreiz Amerikas Kinoakadēmijas balvai kā labākais režisors tika nominēts par filmu Dodsworth (1936). Vailers ar 12 nominācijām ir visvairāk labākā režisora balvai nominētais cilvēks Amerikas Kinoakadēmijas balvas pasniegšanas ceremonijā. No viņa režisētajām filmām 36 reizes kāds no aktieriem ir ticis nominēts Amerikas Kinoakadēmijas balvai, 14 balvas tikušas arī iegūtas. Ir režisējis dažāda žanra filmas, tai skaitā vesternus, drāmas, melodrāmas, trillerus, komēdijas, romantiskās filmas, teātra izrāžu ekranizācijas. Citas populāras viņa uzņemtas filmas ir Funny Girl (1968), "Kā nozagt miljonu" (1966), The Children's Hour (1961), The Big Country (1958), Roman Holiday (1953), The Heiress (1949), The Letter (1940), The Westerner (1940), Wuthering Heights (1939), Jezebel (1938), Dodsworth (1936) un Hell's Heroes (1930). «William Wyler’s Oscar-Nominated Actors: Bette Davis, Barbra Streisand, Walter Huston». Altfg.com. Skatīts: 2014. gada 31. augustā. «William Wyler: Record-Setting Oscar Actors’ Director - 36 Nominations». Altfg.com. Skatīts: 2014. gada 31. augustā. IMDb profils (angliski) AllMovie profils (angliski)