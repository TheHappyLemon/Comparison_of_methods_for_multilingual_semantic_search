Fudžeiras emirāts (arābu: الفجيرة, al Fujayrah) ir viens no Apvienoto Arābu Emirātu septiņiem emirātiem, kas atrodas valsts ziemeļaustrumu daļā. Emirātu austrumos apskalo Omānas līcis un tas ir vienīgais no septiņiem AAE emirātiem, kuru neapskalo Persijas līcis. Emirāts robežojas ar Rāselhaimas emirātu ziemeļos un dienvidos, kā arī ar Šārdžas emirātu rietumos, kā arī Omānu. Emirāta kopējā platība ir 1166 km² un tajā dzīvo ap 236 000 iedzīvotāju. Pēc platības tas ir piektais lielākais AAE emirāts. Pēc iedzīvotāju skaita tas ir otrais mazākais AAE emirāts un par to mazāk apdzīvots ir tikai Ummelkaivainas emirāts. Emirāta administratīvais centrs un lielākā pilsēta ir Fudžeira, kas ir arī AAE septītā lielākā pilsēta. Apvienoto Arābu Emirātu sastāvā tika iekļauta 1971. gada 2. decembrī, līdz tam tā bija daļa no Apvienotās Karalistes protektorāta. Vikikrātuvē par šo tēmu ir pieejami multivides faili. Skatīt: Fudžeiras emirāts. Encyclopædia Britannica raksts (angliski)