Bābelmandebs (arābu: باب المندب, Bāb al Mandab — ‘asaru vārti’) ir jūras šaurums, kas savieno Sarkano jūru ar Adenas līci un atdala Arābijas pussalu no Āfrikas (Jemenu no Džibutijas un Eritrejas). Šauruma vidējais platums ir 32 km; šaurākajā vietā — aptuveni 27 km. Šaurumā atrodas Berīmas sala, kas to sadala divās daļās. Rietumu daļas vidējais platums ir aptuveni 26 km, bet austrumu daļas vidējais platums — 3 km. Kad tika izbūvēts Suecas kanāls, Bābelmandebs kļuva par stratēģiski un ekonomiski svarīgu vietu. Caur to iet kuģu ceļš, kas savieno Vidusjūru ar Dienvidāziju un Austrumāziju. «Babelmandeba šaurums». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 82. lpp. Vikikrātuvē par šo tēmu ir pieejami multivides faili. Skatīt: Bābelmandebs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)