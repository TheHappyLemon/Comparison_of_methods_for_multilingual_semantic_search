DROMLAN (angļu: Dronning Maud Land Air Network — ‘Karalienes Modas Zemes gaisa [satiksmes] tīkls’) ir starptautisks sadarbības projekts aviotransporta nodrošināšanai Karalienes Modas Zemē Antarktīdā. Projekts aizsāks 2002. gadā un tā dalībnieki ir visi Nacionālo antarktisko programmu pārvaldnieku komitejas (Committee of Managers of National Antarctic Programs, COMNAP) biedri. Pašreizējās dalībvalstis ir Beļģija, Somija, Vācija, Indija, Japāna, Nīderlande, Norvēģija, Krievija, Dienvidāfrika, Zviedrija un Apvienotā Karaliste. Transporta pakalpojumus nodrošina Keiptaunā bāzeta Dienvidāfrikas kuģu un aviācijas polāro pārvadājumu kompānija ALCI (Antarctic Logistics Centre International). DROMLAN galvenie mezglu punkti ir Keiptauna Dienvidāfrikā un Novolazarevskas lidlauks netālu no Novolazarevskas polārstacijas Princeses Astridas krastā. Aviosatiksme starp Keiptaunu un Antarktīdu tiek nodrošināta ar Il-76 TD lidaparātiem. Iekškontinentālie lidojumi projekta ietvaros tiek veikti ar Basler BT-67 lidmašīnām. Laika periodā no decembra vidus līdz janvāra beigām 550 m vjl esošajā Novo lidlaukā vērojama intensīva virsmas kušana, tādēļ šajā periodā kā pamata lidlauks tiek izmantota norvēģu 1300 m vjl esošā Trollas stacija Jelsvika kalnu rajonā. Guidelines for ALCI passengers[novecojusi saite] «Welcome to Antarctic Logistics Centre International online.». Arhivēts no oriģināla, laiks: 2011. gada 21. jūlijā. Skatīts: 2010. gada 28. decembrī. «The Dronning Maud Land Air Network. A Gateway to Antarctica for Research and Logistics». Arhivēts no oriģināla, laiks: 2007. gada 8. maijā. Skatīts: 2007. gada 8. maijā. «New Norwegian air field in the Antarctic». Arhivēts no oriģināla, laiks: 2011. gada 7. augustā. Skatīts: 2010. gada 4. oktobrī. Antarctica Airbridge