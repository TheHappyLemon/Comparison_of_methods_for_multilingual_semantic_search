Kleomeds (latīņu: Cleomedes) ir triecienkrāteris Mēness redzamajā pusē. Tas atrodas uz ziemeļiem no Krīžu jūras. Krāteris nodēvēts grieķu astronoma Kleomeda vārdā. Nosaukumu 1935. gadā apstiprinājusi Starptautiskā Astronomijas savienība. Kleomeda krāteris izveidojies pirms apmēram 3,9 miljardiem gadu. Tā valnis ir stipri cietis no vēlākiem triecieniem, vaļņa dienviddaļa jau stipri nolīdzinājusies. Uz tās atrodas neliels krāteris Kleomeds C (Ø 14 km). Kopumā valnis virs krātera dibena paceļas 2 400 – 3 000 m augstumā. Krātera dibenu sedz izplūdusī bazalta lava. Nedaudz uz ZR no krātera pamatnes centra paceļas vairākas virsotnes (augstākā ~ 1 km). Krātera ZA daļā atrodas plaisa Rima Cleomedes, kas izveidojusies, atdziestot izplūdušajai lavai. Uz ZR no krātera atrodas Tralless (Ø 44 km) (daļēji sedz Kleomeda valni), uz ziemeļiem Burkharts (Ø 54 km), uz austrumiem Delmots (Ø 32 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Kleomeda krāterim. Cleomedes on Moon Cleomedes Feature name – Cleomedes Vikikrātuvē par šo tēmu ir pieejami multivides faili. Skatīt: Cleomedes.