Rubīna jeb tumši sarkanā šokolāde (angļu: ruby chocolate) ir Šveices šokolādes un kakao ražotāja Barry Callebaut 2017. gadā atklāts jauns šokolādes veids, ko uzņēmums izstrādāja vairāk nekā 10 gadus. To ražo no īpašām Ruby kakao pupiņām, kuru sārtā krāsa un ogām līdzīgā garša tiek iegūta dabīgi. 2018. gada 14. februārī, Valentīna dienā, Nestle Japānā un Dienvidkorejā sāka pārdot rubīna šokolādes KitKat. Eiropas veikalos KITKAT Chocolatory Sublime Ruby pirmoreiz parādījās tā paša gada aprīlī Lielbritānijā, bet Latvijā — maijā. Monta Glumane. «Latvijā būs pieejama sarkana šokolāde». Dienas Bizness, 2018. gada 7. maijs. Skatīts: 2019. gada 6. februārī. Viktorija Gabrjuna. «Latvijas veikalos būs nopērkams jauns produkts — tumši sarkana šokolāde». Neatkarīgā Rīta Avīze, 2018. gada 7. maijs. Skatīts: 2019. gada 6. februārī. Žanete Hāka. «Šveices ražotājs izgudro rozā šokolādi». Dienas Bizness, 2017. gada 6. septembris. Skatīts: 2019. gada 6. februārī. Toms Pastors. «Japāņu un dienvidkorejiešu gurmanus Valentīna dienā iepriecina rubīna šokolāde». Latvijas Sabiedriskais medijs, 2018. gada 14. februāris. Skatīts: 2019. gada 6. februārī.