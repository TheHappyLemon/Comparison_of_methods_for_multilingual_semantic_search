CAC 40 (franču: Cotation Assistée en Continu) ir Euronext Parīzes biržas galvenais akciju tirgus indekss. Tā ISIN kods ir FR0003500008, mnemoniskais kods — "PX1". Indekss tiek aprēķināts kā 40 lielāko Parīzes biržā nepārtraukti kotēto uzņēmumu akciju cenu kapitalizācijas vidējā aritmētiskā novērtētā vērtība. Indeksa sākotnējā vērtība — 1000 punkti — tika noteikta 1987. gada 31. decembrī. Indeksu aprēķina kā 40 lielāko uzņēmumu, kuru akcijas tiek tirgotas biržā Euronext Paris, akciju cenu kapitalizācijas svērto vidējo aritmētisko. Katram no četrdesmit uzņēmumiem ir savs indekss, kas tiek svērts atbilstoši tā tirgū pieejamo vērtspapīru vērtībai. Dažādu uzņēmumu īpatsvari atšķiras atkarībā no to kapitalizācijas brīvā apgrozībā. Svēršanas laikā uzņēmumu maksimālais īpatsvars CAC 40 tiek ierobežots ar 15%. Sākot ar 2003. gada 1. decembri, aprēķinot kapitalizāciju, tiek ņemtas vērā tikai brīvās apgrozības akcijas. Šie uzņēmumi, kas pārstāv dažādas darbības nozares, principā atspoguļo Francijas lielo uzņēmumu ekonomikas vispārējo tendenci, un to saraksts tiek regulāri pārskatīts, lai saglabātu reprezentativitāti. Indekss tiek aprēķināts ik pēc 30 sekundēm biržas darba dienās no pulksten 9:00 līdz 17:30 pēc Centrāleiropas laika. CAC 40 sastāvu reizi ceturksnī atjaunina ekspertu komiteja Conseilcientifique des indices (CSI). Izmaiņas vienmēr stājas spēkā marta, jūnija, septembra un decembra trešajā piektdienā. Brīvā apgrozībā esošo akciju skaits tiek pārskatīts katru septembri. CAC 40 «Rules for the CAC 40® index». euronext.com. Arhivēts no oriģināla, laiks: 2011. gada 16. Jūnijs. Skatīts: 2022. gada 22. februāris. «Le CAC 40, qu’est-ce que c’est?». lafinancepourtous.com. Skatīts: 2022. gada 22. februāris. CAC 40 : versements record aux actionnaires en 2019 «Trading indices». comparebrokers.co. Skatīts: 2022. gada 22. februāris. «CAC 40: comment le conseil des indices choisit les heureux élus». business.lesechos.fr. Skatīts: 2022. gada 22. februāris. «Le Conseil scientifique des indices, grand manitou du CAC 40 (ENCADRE)». lepoint.fr. Skatīts: 2022. gada 22. februāris.