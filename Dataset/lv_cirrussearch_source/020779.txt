"Mušu valdnieks" (angļu: Lord of the Flies) ir 1957. gadā izdots alegorisks romāns, ko sarakstījis Nobela prēmiju ieguvušais britu rakstnieks Viljams Goldings. Romānā ir stāstīts par britu zēnu grupu, kuri ir nokļuvuši uz neapdzīvotas salas un mēģinājumiem vadīt grupu ar katastrofāliem rezultātiem. Romānā ir aizskarti strīdīgi jautājumi par cilvēka dabu un individuālo labklājību pret kopējo labumu. "Mušu valdnieks" bija pirmais Goldinga romāns. Neskatoties uz to, ka uzreiz pēc iznākšanas tas neguva tūlītēju popularitāti, drīz kļuva par bestselleru. Trīs reizes "Mušu valdnieks" tika adaptēts filmā - divas reizes angļu valodā un vienu reizi filipīniešu valodā. 2005. gadā žurnāls Time to atzina par vienu no 100 labākajiem romāniem angļu valodā laika posmā no 1923. gada līdz 2005. gadam. Tā ieguva vietu abos Modern Library 100 labāko romānu sarakstos - 41 vietu redaktoru sarakstā un 25. vietu lasītāju sarakstā. 2003. gadā romāns tika iekļauts BBC saraksta The Big Read 70. vietā. "BBC – The Big Read". BBC. April 2003, Retrieved 18 October 2012