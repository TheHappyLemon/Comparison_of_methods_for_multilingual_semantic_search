Tatjana Grabuzova (krievu: Татьяна Валерьевна Грабузова; dzimusi 1967. gada 9. februārī Kazaņā) ir Krievijas starptautiskā lielmeistare šahā (1994). Ar šahu sākusi nodarboties dzimtajā Kazaņā, vēlāk ģimene pārcēlusies uz Minsku, kur viņa trenējusies pie Mihaila Šereševska. Beigusi Valsts Centrālo fiziskās kultūras institūtu Maskavā. 1985. gadā uzvarējusi PSRS atlases turnīrā, lai piedalītos Pasaules junioru šaha čempionātā meitenēm U20 vecuma grupā. 1986. gadā uzvarējusi Maskavas pilsētas sieviešu šaha čempionātā un kļuvusi par PSRS sporta meistari šahā. Vēlāk vēl četras reizes uzvarējusi Maskavas pilsētas sieviešu šaha čempionātos (1991, 1997, 2003, 2007). 1992. gadā uzvarējusi Krievijas kausa izcīņā šahā sievietēm. 1995. gadā bijusi labākā Vācijas atklātajā šaha čempionātā sievietēm. Daudzu starptautisko šaha turnīru laureāte, tajā skaitā uzvarējusi Bledā (1990), Maskavā (1992), Tallinā (2006). Piedalījusies 2001. gada Pasaules šaha čempionātā sievietēm pēc izslēgšanas sistēmas Maskavā, kurā 1. kārtā uzvarējusi Jūliju Rižanovu, bet 2. kārtā zaudējusi Korinai Peptanai. Par panākumiem turnīros FIDE 1994. gadā viņai piešķīrusi starptautiskās lielmeistares (WGM) nosaukumu. Персона Дня - 09.02.2018 2001-02 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)