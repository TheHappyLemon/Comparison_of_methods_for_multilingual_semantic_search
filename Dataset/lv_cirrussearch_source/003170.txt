Princis Kārlis Filips, pilnā vārdā Kārlis Filips Edmunds Bertils ir dzimis 1979. gada 13. maijā. Viņš ir Zviedrijas karaļa Kārļa XVI Gustava un karalienes Silvijas dēls, Zviedrijas princis un Vermlandes hercogs. Kārļa Filipa oficiālais tituls ir Viņa Karaliskā Augstība Kārlis Filips, Zviedrijas princis,Vermlandes hercogs. Kārlis Filips piedzima kā kroņprincis, taču saskaņā ar konstitucionālajām izmaiņām kopš 1980. gada 1. janvāra, kuras paredz, ka troņmantnieks ir pirmais jaundzimušais, neatkarīgi no dzimuma, viņš zaudēja savas pirmstiesības uz troni un pašlaik ieņem otro vietu pēc kroņprinceses Viktorijas un tiek saukts par princi mantinieku. Viņš arī ieņem 193 vietu kā Britānijas troņmantnieks, apsteidzot kroņprincesi Viktoriju un otru savu māsu princesi Madelaini. Princis Kārlis Filips pamatizglītību ieguva divās skolās Stokholmas pievārtē Brommā, vēlāk mācījās Enšildas ģimnāzijā Stokholmas komūnā un Lundsbergas ģimnāzijā Vermlandes lēnī, kā arī vēlāk 1994. gadā studēja ASV privātskolā Kentā 2 gadus, kur apguva dabas zinātņu programmu. 2006. gadā princis beidza divgadīgo grafiskā dizaina un reklāmas programmu Fošberga skolā, vēlāk praktizējās Vašingtonā, ASV organizācijā " National Geographic Society", ka arī 2007. gadā studēja dizainu ASV Rhode Island School of Design skolā. 2009. gada pavasarī viņš uzsāka studijas Alnarpas lauksaimniecības universitātē, kurā apgūst mežizstrādes un lauksaimniecības tehnikas zinātni, kā arī agronomijas zinātni. Pildīja militāro dienestu Vaksholmā kā kara kuģa kapteinis, kam sekoja oficieru divgadīgās izglītības studijas (2001.-2002.g.), pēc kuras ieguva 1. oficiera pakāpi fenrīku, vēlāk, 2004. gadā ieguva leitnanta pakāpi, bet 2007. gadā uzsāka studijas Aizsardzības augstskolā uzņēmumu ekonomikas un militāro programmu studijās, pēc atbilstošas izglītības iegūšanas saņemot kapteiņa pakāpi. Pašlaik princis Kārlis Filips ir rezerves oficieris amfībiju korpusā. Princis ir sportiskas dabas cilvēks, kuram patīk atrasties dabā, it sevišķi ikgadējās medībās. Cits interešu lauks ir auto un moto sacīkstes, pašam aktīvi piedaloties sacīkstēs, viņam ir arī pilota tiesības.2003. gadā piedalījās 90 km garā slēpošanas maratonā Vasaloppet. 2006. gadā režisēja filmu "Linnes ekspedīcija" par Karla fon Linnes ceļojumiem. Tā kā princis ir studējis grafisko dizainu, viņam interesē arī māksla, īpaši mākslas fotogrāfija, pats bieži piedalās izstādēs.2009. gadā izstrādāja dizainu sudraba galda piederumiem, kuri ir atzinīgi novērtēti dažādās dizaina izstādēs. Kopā ar ģimeni piedalās dažādos oficiālos pasākumos.Īpaša sadarbība viņam ir ar Vermlandi, kuras hercogs viņš ir, kura ir saistīta ar dažādu projektu atbalstīšanu. Piedalās dažādos ar mākslu un dizainu saistītos pasākumos. Ir bijušas vairākas attiecības, pašlaik dzīvo viens. Kārļa XII ordeņa bruņinieks kopš dzimšanas; Serafima ordeņa bruņinieks kopš 1997. gada. Svētā Ulafa ordeņa lielais krusts kopš 2005. gada. Zviedrijas karaliskā ģimene Zviedrijas monarhu uzskaitījums Kārlis Filips ar Madelaini Viktorijas kāzās Kārlis Filips sacīkstēs Vikikrātuvē par šo tēmu ir pieejami multivides faili. Skatīt: Kārlis Filips. V.K.A.Princis Kārlis Filips Biogrāfija Patronāža Nodarbošanās Intereses