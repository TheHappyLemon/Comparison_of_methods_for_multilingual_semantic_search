Holšteinas-Gotorpas-Romanovu dinastija (vācu: Haus Romanow-Holstein-Gottorp) bija Krievijas impērijas valdnieku dinastija, kas valdīja no 1761. līdz 1917. gadam. Tā izveidojās 1725. gadā no Oldenburgas dinastijas Šlezvigas-Holšteinas-Gottorpas dinastijas atzara (Haus Schleswig-Holstein-Gottorf) pēc Šlezvigas-Holšteinas-Gottorpas hercoga Kārļa Frīdriha laulībām ar Romanovu dinastijai piederīgo Krievijas cara Pētera I un viņa mīļākās Martas (vēlākās ķeizarienes Katrīnas I) meitu Annu (1708—1728). Pēteris III Romanovs (kr. Пётр III Фёдорович Романов, vāc. Karl Peter Ulrich, 1728.-1762.), valdīja kā Krievijas impērijas ķeizars 1761.-1762. Katrīna II (kr. Екатерина II, vāc. Katharina II.) valdīja kā ķeizariene 1762.-1796. Pāvils I Romanovs (kr. Павел I Петрович Романов, 1754.-1801.), valdīja kā ķeizars 1796.-1801. Aleksandrs I Romanovs (kr. Александр I Павлович Романов, 1777.-1825.), valdīja kā ķeizars 1801.-1825. Nikolajs I Romanovs (kr. Николай I Павлович Романов, 1796.-1855.), valdīja kā ķeizars 1825.-1855. Aleksandrs II Romanovs (kr. Александр II Николаевич Романов, 1818.-1881.), valdīja kā ķeizars 1855.-1881. Aleksandrs III Romanovs (kr. Александр III Александрович Романов, 1845.-1894.), valdīja kā ķeizars 1881.-1894. Nikolajs II Romanovs (kr. Николай II Александрович Романов, 1868.-1918.), valdīja kā ķeizars 1894.-1917.