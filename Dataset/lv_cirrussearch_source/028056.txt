Vsetīna (čehu: Vsetín) ir pilsēta Čehijā, Zlīnas apgabala Vsetīnas apriņķa centrs, Morāvijas Valahijas reģionā. Rakstos pirmoreiz minēta 1308. gadā. 17. gadsimta pirmajā pusē pilsētu savā īpašumā ieguva Albrehts fon Vallenšteins. Pilsētas un apkārtnes iedzīvotāji tomēr ilgus gadus bruņotā cīņā pretojās kontrreformācijai. Ilgu laiku pilsēta atradās Hābsburgu impērijas sastāvā. No 19. gadsimta pilsēta attīstījās kā rūpniecības centrs. No 1918. gada — Čehoslovākijā. Kopš 1993. gada — Čehijā. Pilsētas pievārtē atrodas 1950. gadā dibinātā Vsetīnas observatorija. Vsetīna ir futbolista Romana Hubnīka (Roman Hubník, 1984) un politiķa Mireka Topolāneka (Mirek Topolánek, 1956) dzimtā pilsēta. Vsetīnā dzimis arī Čehijas hokeja izlases spēlētājs Jakubs Štepāneks. Pilsētā bāzēta hokeja komanda HK Vsetín, kas 20. gadsimta 90. gados sešas reizes izcīnīja Čehijas Ekstralīgas čempiones titulu, tādējādi kļūstot par titulētāko komandu līgas pastāvēšanas vēsturē. Finansiālu problēmu dēļ 2007.—08. gada sezonā komanda nespēlēja, taču kopš 2008. gada tā spēlē Čehijas trešajā spēcīgākajā hokeja līgā. Vsetīnas observatorija (čehiski) Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.