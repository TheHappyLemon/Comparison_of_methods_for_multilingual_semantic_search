Naņtuna (ķīniešu: 南通, piņjiņs: Nántōng) ir prefektūras līmeņa municipalitāte Dzjansu provincē Ķīnas austrumos. Izvietojusies provinces dienvidaustrumos pie Jandzi ietekas Dzeltenajā jūrā. Robežojas dienvidos ar Šanhaju un Sudžou, rietumos — ar Taidžou, bet ziemeļos — ar Jaņčenu. Līdz pat Tanu dinastijas laikam tagadējās Naņtunas vietā bija neliela pilsētiņa Jandžou pakļautībā. Ap 958. gadu tika nodibināta atsevišķa Tundžou prefektūra, kuru 1368. gadā atkal pakļāva Jandžou. Kad 1724. gadā atkal tika nodibināta atsevišķa prefektūra ar Naņtunas vārdu. Vēsturiski Naņtuna izaugsmes pamatā bijusi sāls ieguve, arī rīsu un kokvilnas audzēšana, kā arī tekstilrūpniecība. Mūsdienās attīstīta arī pārtikas rūpniecība, elektromašīnbūve, farmācija, elektronika. http://tj.jiangsu.gov.cn/art/2021/5/18/art_80066_9819836.html; Ķīnas Tautas Republikas Septītā nacionālā tautskaite. 烟台市概况地图 Vikikrātuvē par šo tēmu ir pieejami multivides faili. Skatīt: Naņtuna. Encyclopædia Britannica raksts (angliski)