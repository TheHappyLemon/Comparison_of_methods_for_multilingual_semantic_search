Rīsera-Larsena jūra (norvēģu: Riiser-Larsenhavet) ir Dienvidu okeānam piederīga malas jūra Antarktīdas piekrastē. Izvietojusies starp Lazareva jūru rietumos un Kosmonautu jūru austrumos. Lielākajā daļā dziļums pārsniedz 3000 m. Praktiski visu gadu klāj dreifējošs ledus. Daudz aisbergu. Rīsera-Larsena jūra dienvidu-ziemeļu virzienā plešas no Antarktīdas krastiem (Princeses Ranhillas krasts) līdz 65° dienvidu platumam.[nepieciešama atsauce] Rietumu—austrumu virzienā plešas no 14° austrumu garuma grāda (robeža ar Lazareva jūru pa Astridas grēdu) līdz aptuveni 33° austrumu garuma grādam (Gunnerusa grēdai), kur robežojas ar Kosmonautu jūru. Pirmās ziņas par jūru saņemtas no Belinshauzena ekspedīcijas (1819-1820). Kā atsevišķu jūru izdalīja padomju antarktiskā ekspedīcija 1962. gadā. Nosaukta norvēģu pētnieka un ceļotāja Jalmara Rīsera-Larsena vārdā. Riiser-Larsen Sea