Sadraudzības jūra ir Dienvidu okeānam piederīga malas jūra Antarktīdas piekrastē. Jūru 1962. gadā izdalīja padomju antarktiskā ekspedīcija, nosaucot to par Sadraudzības jūru par godu dažādu valstu kopējam izpētes darbam Antarktīdā. Rietumos atrodas Kosmonautu jūra, bet austrumos - Deivisa jūra. Sadraudzības jūra plešas aptuveni no 56°A līdz 80°A garuma grādam. Tuvākā sauszeme ziemeļu virzienā - Pakistānas piekraste un Indijas rietumu piekraste. Dienvidu daļā, virs kontinentālā šelfa dziļums mazāks par 500 m, savukārt ziemeļu daļā vairāk kā 3 000 m. Jūru klāj dreifējošais ledus, daudz aisbergu, tai skaitā ļoti lieli. Jūras krastā, sākot no rietumiem, ir šādi ģeogrāfiski objekti: Edvarda VIII līcis Maka Robertsona Zeme Prinča Čārlza kalni Eimerija šelfa ledājs Lemberta šļūdonis Prica līcis Princeses Elizabetes Zeme Vestfollas oāze Jūras krastā atrodas Austrālijai piederošās Antarktīdas izpētes stacijas Mosona (1955) un lielākā Austrālijas stacija Deivisa (1957).