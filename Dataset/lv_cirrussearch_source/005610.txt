Ketrīna Roitere (angļu: Katherine Reutter; dzimusi 1988. gada 30. jūlijā Šampeinā, Ilinoisas štatā, ASV) ir amerikāņu šorttrekiste. 2010. gada ziemas olimpiskajās spēlēs viņa izcīnīja sudraba medaļu 1000 m distancē un bronzas medaļu 3000 m stafetē. 2008. gada Pasaules čempionātā viņa izcīnīja bronzas medaļu 3000 m distancē. 2009. gada Pasaules čempionātā komandām viņa izcīnīja bronzas medaļu kopā ar Kimberliju Deriku, Elisoni Dudeku, Lanu Gēringu un Džesiku Smiti. Viņa kvalificējās 2010. gada Vankūveras Olimpiskajām spēlēm pēc uzvaras 1000 un 1500 m distancēs ASV atlases sacensībās 2009. gada septembrī. 2010. gada Pasaules čempionātā Sofijā viņa startēja ar gripu, taču izcīnīja bronzas medaļas 1000 m individuālajā distancē un 3000 m stafetē. Tāpat viņa ierindojās 6. vietā 500 m, 1500 m viņa bija 4. vietā un tādu pašu vietu viņa izcīnīja 3000 m. 2008. gada Pasaules čempionātā šorttrekā K. Roitere izcīnīja bronzas medaļu 3000 m distancē, finišējot ar laiku 5:46,518. 2009. gada februārī Drēzdenē, Vācijā, viņa 1000 m distanci veica 1:29,667 minūtēs, kas bija par 0,2 sekundēm labāks rezultāts nekā iepriekšējais pasaules rekords, kas piederēja ķīnietei Vanai Menai. 2009. gada martā Pasaules čempionātā komandām viņa izcīnīja bronzas medaļu, startējot kopā ar Kimberliju Deriku, Elisoni Dudeku, Lanu Geringu un Džesiku Smiti. 2009. gada Pasaules kausā šorttrekā viņa izcīnīja četras sudraba medaļas. 2009.—2010. gada Pasaules kausā 2009. gada 7. novembrī K. Roitere izcīnīja uzvaru 1500 metru distancē, finišējot pēc 2:23,275 minūtēm. Pēc uzvaras 1000 un 1500 m distancēs 2009. gada septembrī ASV Olimpiskās atlases turnīrā viņa kvalificējās 2010. gada ziemas olimpiskajām spēlēm Vankūverā. K. Roitere 2010. gada ziemas olimpisko spēļu pirmajā disciplīnā 500 metros priekšsacīkstēs uzrādīja vislabāko rezultātu, viņa finišēja pēc 44,187 sekundēm. Ceturtdaļfinālā viņa uzstādīja jaunu Olimpisko rekordu, finišējot pēc 43,834 sekundēm. Rekordu pārspēja ķīniete Vana Mena jau nākamajā slidojumā, kurā svinēja uzvaru ar 43,284. Pusfinālu viņa iesāka lēni, finišēdama 4. vietā savā pusfinālā, tā nekvalificējoties finālam. Kopējā ieskaitā viņa ieņēma 7. vietu. Viņa startēja 3000 metru stafetes pusfinālā kopā ar komandas biedrenēm Elisoni Beiveri, Elisoni Dudeku un Kimberliju Deriku. ASV izlase kvalificējās finālam, uzrādot otro labāko rezultātu, zaudējot vienīgi Dienvidkorejas sportistēm. Vēlāk notikušajā 1500 m distances finālā viņa finišēja 4. vietā, zaudējot Āzijas valstis pārstāvošajām Džou Janai (Ķīna), I Inbjolai (Dienvidkoreja) un Pakai Sinhi (Dienvidkoreja). Pusfinālā viņa un Vana Mena sadūrās ar Cho Ha-Ri no Dienvidkorejas, kā rezultātā V. Mena tika diskvalificēta no fināla. 1000 metru priekšsacīkstēs viņa uzstādīja Olimpisko rekordu, uzrādot kārtas labāko rezultātu. Apmēram pēc 1,5 stundas viņa ASV izlases sastāvā piedalījās 3000 m stafetē kopā ar Elisoni Beiveri, Elisoni Dudeku un Lanu Gēringu un izcīnīja bronzas medaļu, finišējot pēc Ķīnas un Kanādas izlasēm, Dienvidkorejas izlase tika diskvalificēta. 1000 m finālā viņa cīņā par zelta medaļu zaudēja ķīnietei V. Menai, finišēdama vienu sekundes desmitdaļu aiz viņas. K. Roitere ir dzimusi 1988. gada 30. jūlijā Šampeinā, Ilinoisas štatā, kur arī pavadījusi bērnību. Viņa iedvesmojās un vēlējās kļūt par šorttrekisti pēc tikšanās ar pieckārtējo Olimpisko čempionu Boniju Blēri viņas vidusskolā. Slidot viņa iemācījās kopā ar savu māti četru gadu vecumā, taču uzreiz saprata, ka vairāk viņai patīk ātrslidošana. Pirmoreiz profesionālās ātrslidošanas sacensībās viņa piedalījās 2005. gadā 17 gadu vecumā. Viņa uzsāka trenēties tajā pašā gadā Olimpiskajā treniņu centrā Mārkvetā, Mičiganas štatā. K. Roitere 2006. gadā absolvēja Senteniāla vidusskolu. Kopš 2007. gada viņa trenējas Soltleiksitijā, Jūtas štatā. Doug Alden. «Reutter top US hopeful in women's short track». The Seattle Times, 2010-02-09. Arhivēts no oriģināla, laiks: 2010-08-31. Skatīts: 2010-08-31. «Short Track Speed Skating at the 2010 Vancouver Winter Games: Women's 1,000 metres». Sports Reference LLC. Arhivēts no oriģināla, laiks: 2012-11-02. Skatīts: 2010-07-10. «Short Track Speed Skating at the 2010 Vancouver Winter Games: Women's 3,000 metres Relay». Sports Reference LLC. Arhivēts no oriģināla, laiks: 2012-11-02. Skatīts: 2010-07-10. «2008 ISU World Championships, Korea – 3000 m – Ladies». ISU. Skatīts: 2010-06-26. «2009 ISU World Team Championships, The Netherlands – Ladies». ISU. Skatīts: 2010-06-26. «Senior Ladies 1000 Meters Final». United States Olympic Education Center. Skatīts: 2010-06-26. «Senior Ladies 1500 Meters Final». United States Olympic Education Center. Skatīts: 2010-06-26. «More Champaign, please: Reutter also medalist». Chicago Tribune. 2010-03-21. Arhivēts no oriģināla, laiks: 2010-09-22. Skatīts: 2010-09-22. «2010 ISU World Championships, BUL, Sofia – 500 m – Ladies». ISU. Skatīts: 2010-09-22. «2010 ISU World Championships, BUL, Sofia – 1500 m – Ladies». ISU. Skatīts: 2010-09-22. «2010 ISU World Championships, BUL, Sofia – 3000 m – Ladies». ISU. Skatīts: 2010-09-22. Olympedia profils (angliski) Speedskatingbase profils (angliski) ShorttrackOnLine profils (angliski) SpeedSkatingNews profils (angliski) SpeedSkatingResults profils (angliski) Oficiālā mājaslapa (angliski) ISU profils (angliski) ASV Olimpiskās komitejas profils (angliski)