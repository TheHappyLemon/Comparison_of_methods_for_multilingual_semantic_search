Deivids Kīts Linčs (angļu: David Keith Lynch, dzimis 1946. gada 20. janvārī) ir amerikāņu kinorežisors, scenārists, kinoproducents, gleznotājs, komponists. Deivids Linčs ir ticis nominēts četrām Amerikas Kinoakadēmijas balvām kā labākais režisors par filmām "Ziloņcilvēks", "Zilais samts", "Malholanda ceļš" un kā viens no scenārija autoriem filmai "Ziloņcilvēks". Linčs ir uzvarējis Kannu kinofestivālā un Venēcijas kinofestivālā. Sākot ar eksperimentālo filmu "Dzēšgumijgalva" (1977), viņš ir saglabājis kulta filmu režisora statusu, lai arī viņa filmas ir bijušas ar nepastāvīgiem komerciālajiem panākumiem. Deivida Linča filmas visvairāk ir zināmas pēc to sirreālās, murgainās un sapnim līdzīgās atmosfēras un līdz sīkumiem izstrādātā skaņas dizaina. Linča režisētā filma "Mežonīgie sirdīs" (Wild at Heart, 1990) ieguva Kannu kinofestivāla galveno balvu Zelta palmas zaru, bet par filmu "Malholanda ceļš" (Mulholland Dr., 2001) Linčs apbalvots kā labākais režisors. Divas Linča filmas ieguvušas Cēzara balvas kā labākās ārzemju filmas — "Ziloņcilvēks" (Elephant Man, 1980) un "Malholanda ceļš". 2006. gadā Linčs saņēma Venēcijas kinofestivāla goda balvu "Zelta lauva par mūža ieguldījumu" (Career Golden Lion). 2019. gadā saņēmis Kinoakadēmijas goda balvu. 1977 — "Dzēšgumijgalva" (Eraserhead) 1980 — "Ziloņcilvēks" (The Elephant Man) 1984 — "Kāpa" (Dune) 1987 — "Zilais samts" (Blue Velvet) 1990 — "Mežonīgie sirdīs" (Wild at Heart) 1990 — "Tvinpīka: Caur uguni" (Twin Peaks: Fire Walk with Me) 1997 — "Ceļš uz nekurieni" (Lost Highway) 1999 — "Streita stāsts" (Straight Story) 2001 — "Malholanda ceļš" (Mulholland Dr.) 2006 — "Iekšzemes impērija" (Inland Empire) 1991—1992, 2017 — "Tvinpīka" (Twin Peaks) (TV seriāls) Johnson, Jeff. Pervert in the Pulpit: Morality in the works of David Lynch. McFarland & Company, Inc., 2004. ISBN 0-7864-1753-6 McGowan, Todd. The Impossible David Lynch. Columbia University Press, 2007. ISBN 0-231-13955-1 Odell, Colin, Le Blanc, Michelle. David Lynch. Kamera Books, 2007. ISBN 1-84243-225-7 Sheen, Erica, Davison, A. (eds.) The Cinema of David Lynch: American Dreams, Nightmare Visions. Wallflower Press, 2004. ISBN 1-903364-85-X Woods, Paul (ed.). Weirdsville USA: The Obsessive Universe of David Lynch. Plexus Publishing Limited, 2000. ISBN 0-85965-291-2 Vikikrātuvē par šo tēmu ir pieejami multivides faili. Skatīt: Deivids Linčs. Oficiālā mājaslapa (angliski) IMDb profils (angliski) AllMovie profils (angliski) Box Office Mojo profils (angliski) Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)