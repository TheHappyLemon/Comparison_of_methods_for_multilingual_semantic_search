Džordžs Vilkens Romnijs (angļu: George Wilcken Romney; dzimis 1907. gada 8. jūlijā, miris 1995. gada 26. jūlijā) bija amerikāņu uzņēmējs un politiķis. Pārstāvējis Republikānisko partiju. Dzimis amerikāņu ģimenē, kas dzīvoja mormoņu kolonijā Meksikā. Meksikas revolūcijas laikā kopā ar ģimeni atgriezās ASV. No 1954. līdz 1962. gadam bija American Motors Corporation uzņēmuma vadītājs. 1962. gadā Dž. Romnijs tika ievēlēts par Mičiganas gubernatoru, amatā bija no 1963. līdz 1969. gadam. Kandidēja uz ASV prezidenta amatu 1968. gada vēlēšanās, taču Republikāņu partijas priekšvēlēšanās zaudēja vēlākajam vēlēšanu uzvarētājam Ričardam Niksonam. Viņa dēls Mits Romnijs ir bijis Masačūsetsas gubernators (2003—2007), tāpat kandidē uz ASV prezidenta amatu 2012. gada vēlēšanās. Vikikrātuvē par šo tēmu ir pieejami multivides faili. Skatīt: Džordžs Romnijs. David E. Rosenbaum. «George Romney Dies at 88; A Leading G.O.P. Figure». The New York Times, 1995. gada 27. jūlijā. 22. lpp. Skatīts: 2012. gada 4. novembrī.