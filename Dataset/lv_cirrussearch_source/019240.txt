Tenis Vitauts Melngailis (1912. gada 13. decembris, Taškenta — 1980. gada 8. decembris, Rīga) bija Latvijas šahists. Dzimis 1912. gadā Taškentā Emila Melngaiļa ģimenē. Šahu spēlēt Tenim iemācīja tēvs, kas pats bija spēcīgs šahists. Jau 1936. gadā Tenis Melngailis Latvijas izlases sastāvā piedalījās neoficiālajā šaha olimpiādē Minhenē pie 1. rezerves galdiņa (+4, =1, -5). 1938. gadā viņš izcīna vietu Ķemeru - Rīgas 2. starptautiskajā šaha turnīrā, kur spēcīgā konkurencē dalīja 11.-12. vietu. 1939. gadā otru reizi spēlēja Latvijas izlases sastāvā Pasaules šaha olimpiādē Buenosairesā pie 1. rezerves galdiņa (+4, =3, -1). 1940. gada valsts izlases kandidātu turnīrā Rīgā ieņēma 7. vietu. Otrā Pasaules kara gados no 1943. līdz 1944. gadam vadīja Latvijas šaha savienību. Pēckara gados turpināja aktīvi piedalīties dažādās sacensībās. 1946. gadā viņš izcīna uzvaru I kategorijas turnīrā Rīgā un kļūst par PSRS sporta meistarkandidātu. Tajā pašā gadā tiek dalīta 3.-5. vieta Friča Apšenieka memoriālā. 1947. gadā dalīja 3.-4. vietu Hermaņa Matisona memoriālā. Vadījis šaha nodaļa žurnālā "Bērnība". Tomēr vēlāk Latvijas mēroga sacensībās rezultāti bija viduvēji, un 1950. gados Melngailis pamazām pārtrauca savas šahista gaitas. 1938. gada Latvijas šaha čempionāts - 2. vieta 2. priekšsacīkšu grupā. 1941. gada Latvijas šaha čempionāts - 9. vieta. 1943. gada Latvijas šaha čempionāts - 10. vieta. 1946. gada Latvijas šaha čempionāts - 8. vieta. 1947. gada Latvijas šaha čempionāts - 8.-9. vieta. 1948. gada Latvijas šaha čempionāts - 8.-9. vieta. unofficial Chess Olympiad: Munich 1936 Kemeri 1939 8th Chess Olympiad: Buenos Aires 1939 National tournament- Riga 07.10-30.12.1940 «Tournament of 1 category - Riga 5-30.6.1946». Arhivēts no oriģināla, laiks: 18.01.2014. Skatīts: 09.05.2013. «Memorial F.Apsheniek - Riga 10-29.12.1946». Arhivēts no oriģināla, laiks: 07.03.2013. Skatīts: 09.05.2013. Memorial G.Matison- Riga 24.8-12.9.1947 Šahista profils chessgames.com mājaslapā (angliski) Šahista profils 365chess.com mājaslapā (angliski)