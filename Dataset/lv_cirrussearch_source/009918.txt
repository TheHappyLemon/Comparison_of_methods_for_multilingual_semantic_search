Astra Klovāne (dzimusi Astra Ērgle 1944. gada 13. oktobrī Baldonē) ir Latvijas šaha meistare, kas septiņas reizes uzvarējusi Latvijas sieviešu šaha čempionātos. Šahu sākusi nopietni spēlēt 11 gadu vecumā. Pirmais treneris bija Baldones šaha dzīves organizators Zigurds Pigits. Drīzumā sekoja piedalīšanās nopietnās sacensībās un iekļūšana Latvijas jaunatnes izlases komandā. Vēl mācoties skolā, 1963. gadā tika izcīnīta pirmā uzvara Latvijas sieviešu šaha čempionātā. Arī divus turpmākos gadus Latvijas šaha čempiones tituls tika nosargāts, piedevām šajos 3 čempionātos (1963, 1964, 1965) netiek zaudēta neviena partija. Astra Klovāne sekmīgi piedalījās arī PSRS Tautu spartakiādēs 1962. un 1967. gadā, izcīnot pie sava galdiņa 1. vietu. Trīs uzvaras (1977, 1978, 1981) tika izcīnītas arī Latvijas sieviešu ātrspēles šaha čempionātos. 1968. gadā beigusi Latvijas Universitātes svešvalodu fakultāti. Apmēram 25 gadus Astra Klovāne ir strādājusi Latvijas šaha federācijas prezidijā gan kā sekretāre, gan kā referente, gan kā tulks sadarbībai ar Starptautisko Šaha federāciju FIDE. 1991.gadā ir piedalījusies Starptautiskās šaha federācijas kongresā Berlīnē. Tāpat Astra Klovāne ir aktīvi darbojusies Latvijas Olimpiskās komitejas atjaunošanas darbos un vairākus gadus bijusi Olimpiskās komitejas Revīzijas komisijas priekšsēdētāja. Precējusies ar deviņkārtējo Latvijas šaha čempionu, lielmeistaru Jāni Klovānu (1935 - 2010). 1959. gads, 1. vieta Latvijas jauniešu šaha čempionātā. 1961. gads, 1. vieta Baldones šaha kluba čempionātā. 1961. gads, dalīta 1.-3. vieta jauniešu šaha turnīrā Maskavā. 1962. gads, 9. vieta Latvijas sieviešu šaha čempionātā. 1962. gads, pārstāvējusi Latviju pie 10. galdiņa PSRS Tautu spartakiādē Ļeņingradā (+3, =5, -0). 1963. gads, 1. vieta Latvijas sieviešu šaha čempionātā. 1963. gads, pārstāvējusi Latviju pie 10. galdiņa PSRS Tautu spartakiādē Maskavā (+1, =4, -0). 1964. gads, 1. vieta Latvijas sieviešu šaha čempionātā. 1964. gads, 1. vieta Rīgas sieviešu šaha čempionātā. 1964. gads, pārstāvējusi "Daugavas" komandu pie 9. galdiņa PSRS komandu kausā Maskavā (+0, =2, -4). 1965. gads, 1. vieta Latvijas sieviešu šaha čempionātā. 1966. gads, 2. vieta Latvijas sieviešu šaha čempionātā. 1966. gads, pārstāvējusi "Daugavas" komandu pie 9. galdiņa PSRS komandu kausā Maskavā (+2, =4, -4). 1967. gads, 2. vieta Latvijas sieviešu šaha čempionātā. 1967. gads, pārstāvējusi Latviju pie 9. galdiņa PSRS Tautu spartakiādē Maskavā (+1, =4, -0). 1969. gads, 1. vieta Latvijas sieviešu šaha čempionātā. 1969. gads, pārstāvējusi Latviju pie 9. galdiņa PSRS Tautu spartakiādē Groznijā (+1, =2, -5). 1970. gads, 1. vieta Latvijas sieviešu šaha čempionātā. 1976. gads, dalīta 3.-6. vieta Latvijas sieviešu šaha čempionātā. 1977. gads, 1. vieta Latvijas sieviešu šaha čempionātā. 1977. gads, 1. vieta Latvijas sieviešu ātrspēles šaha čempionātā. 1978. gads, 1. vieta Latvijas sieviešu šaha čempionātā. 1978. gads, 1. vieta Latvijas sieviešu ātrspēles šaha čempionātā. 1979. gads, 7. vieta Latvijas sieviešu šaha čempionātā. 1981. gads, 1. vieta Latvijas sieviešu ātrspēles šaha čempionātā. Leningrad 1962 Moscow 1963 Moscow 1964 Moscow 1966 Moscow 1967 Grozny 1969 Astra Klovāne šahista profils vietnē FIDE.com Astra Klovāne šahista profils vietnē 365chess.com Astra Klovāne. Atjaunināts: 2011. gada 20. septembrī šahista profils vietnē newinchess.com Astra Klovāne. Atjaunināts: 2011. gada 20. septembrī Baldones novada vietnē Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 99. - 101. lpp.