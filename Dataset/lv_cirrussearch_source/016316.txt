Šis raksts ir par pagastu Aizkraukles novadā. Par citām jēdziena Pilskalnes pagasts nozīmēm skatīt nozīmju atdalīšanas lapu. Pilskalnes pagasts ir viena no Aizkraukles novada administratīvajām teritorijām tā dienvidrietumos Mēmeles krastā. Robežojas ar Lietuvu un sava novada Mazzalves, Zalves un Neretas pagastiem. Atrodas Viduslatvijas zemienes dienvidaustrumu malā, Taurkalnes līdzenuma dienvidu daļā. Augstākā vieta pagastā - Strobuku pilskalns - 105,6 m vjl. Mēmele Dienvidsusēja Dorupīte Neretiņa Pagastā atrodas daļa no Salgaļu purva. Tagadējā Pilskalnes pagasta teritorijā līdz 1920. gada agrārajai reformai bija trīs muižas - Pilskalne, Gricgale un Jaunā muiža. Pilskalnes jeb Pilkalnes muiža (Pilkaln) bija sens muižas centrs Neretas upes krastā. No 1868. gada muižā darbojās Marijai fon Rehenbergai-Lintenai piederošs ķieģeļceplis (1887), kas ķieģeļus ražoja arī eksportam. Vietējie iedzīvotāji vēl mūsu dienās izmanto šī cepļa vecos ķieģeļus. Gricgales muižas (Gritzgaln) nosaukums pirmo reizi minēts 14. gadsimtā. Tā sākotnēji atradusies Lietuvas teritorijā, bet nopostīta par muižas īpašnieka nepaklausību Polijas karalim. Gricgales muižu tās tagadējā atrašanās vietā, kur agrāk atradušās trīs zemnieku mājas, uzcēla N. fon Korfs 18. gs. 2. pusē. 1783. gadā muižā dibināja skolu un lūgšanu namu. Jaunā muiža (arī Priedaines muiža, mūsu dienās Liepkalni) zemes agrārās reformas laikā sadalīta 19 jaunsaimniecībās. Pēc nostāstiem, šī muiža atdalīta no Lielsusējas muižas un tāpēc tai dots Jaunās muižas nosaukums. Pēc Otrā pasaules kara 1945. gadā Neretas pagasta teritorijā izveidoja Pilskalnes ciema padomi. 1949. gadā tagadējā Pilskalnes pagasta teritorijā izveidoja kolhozus „Ozolkalns”, „Karogs”, „Staļina piecgade”, „Nākotnes ceļš”, „Zaļā zeme” un „Druva”. 1950. gados mazos kolhozus apvienoja padomju saimniecībā „Nereta”. 1954. gadā Pilskalnes ciema padomei pievienoja Gricgales ciemu. Pilskalnē bija mehāniskās darbnīcas, dzirnavas, trīs veikali un ēdnīca. 1990. gadā ciemu reorganizēja par pagastu. 1992. gadā nodibināja paju sabiedrību „Pilskalne”, ko likvidēja 1994. gadā. 2009. gadā pagastu kā administratīvo teritoriju iekļāva Neretas novadā. 2021. gadā, kā viena no Neretas novada administratīvajām teritorijām, iekļauta Aizkraukles novadā. Valsts aizsargājamie kultūras pieminekļi: nr. 120.: Strobuku pilskalns ar apmetni pie Strobukiem nr. 9167.: Jonužu viduslaiku kapsēta pie Jonužiem Esošajās robežās, pēc CSP datiem. Pilskalnes pagastā dzimuši: Lūcija Ķuzāne (1927) — rakstniece, Sēlijas novada pētniece Lielākās apdzīvotās vietas ir Pilskalne (pagasta centrs), Gricgale, Pilkalne, Viņaukas. Strobuku kapi Pilskalnē Pilskalnes skola Strobuku pilskalns Gricgales luterāņu lūgšanas nams Gricgales muiža Gricgales muiža Medņu krogs Gricgalē Medņu krogs Gricgalē Veseļu kapi Pilskalnes pagasta pašvaldība Pilskalne Ceļš Pilskalne - Kvetkai Robeža ar Lietuvu «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. 1887 Указатель фабрик и заводов Arhivēts 2016. gada 5. martā, Wayback Machine vietnē. (krieviski) Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Pilskalnes pagasta teritorijas plānojums. 2005. g. LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu Arhivēts 2013. gada 10. novembrī, Wayback Machine vietnē. (Aizkraukles rajons - Liepājas rajons) OSP