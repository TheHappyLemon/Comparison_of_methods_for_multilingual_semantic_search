Čārlzs Maikls "Čaks" Šuldiners (Charles Michael "Chuck" Schuldiner; 1967. gada 13. maijs — 2001. gada 13. decembris) bija ASV dziedātājs, dziesmu autors un ģitārists. Visvairāk viņš ir zināms ar savu sniegumu grupā Death, kuru Šuldiners dibināja 1983. gadā. Šī iemesla dēļ Šuldiners bieži tiek uzskatīts par klasiskā nāves metāla žanra aizsācēju[nepieciešama atsauce], un viņš ir kļuvis par vienu no smagā metāla ikonām[nepieciešama atsauce]. Čaks Šuldiners dzimis 1967. gada 13. maijā Longailendā, Ņujorkā, ebreju izcelsmes tēva un austriešu izcelsmes mātes, skolotāju ģimenē. 1968. gadā ģimene pārceļas uz Floridu un tur arī paiet visa turpmākā Šuldinera dzīve. Ar ģitārspēli sācis nodarboties 9 gadu vecumā. Jaunībā Čaka Šuldinera mīļākie mūziķi bija Iron Maiden, Kiss un Billy Idol. Miris 2001. gada 13. decembrī pēc ilgstošas cīņas ar vēzi. 1983.gadā Šuldiners izveido grupu Death, ar kuru vēlāk tiek gūti spoži panākumi. Grupa pārdzīvo daudzas sastāva izmaiņas. Sava progresīvā ģitārspēles stila dēļ Šuldiners metāla mūzikas kopienā iemanto perfekcionista reputāciju. Piedalījies, kā ģitārists, arī daudzos citos smagās mūzikas projektos. Par grupas Death visslavenāko albumu tiek uzskatīts 1991. gadā izdotais Human. Arī nākamais albums 1993. gadā izdotais Individual Thought Patterns kļūst ļoti populārs. Čaka Šuldinera un grupas Death darbība vienmēr ir bijusi izaicinoša. Nereti viņam pārmesta sātanisma propaganda. Šuldiners gan to regulāri noliedza, apgalvojot, ka nepieder ne pie vienas konfesijas un ka viņa mūzikai nav nekāda sakara ar reliģiju. Vēlākajos grupas Death albumos arī vairs nav sastopama sātaniskā simbolika, kas bija redzama agrīno albumu noformējumā. 1999. gadā mūziķis izbeidz grupas Death darbību un nodibina jaunu grupu Control Denied, ar kuru tiek izdots viens albums. Death 1987: Scream Bloody Gore 1988: Leprosy 1990: Spiritual Healing 1991: Human 1993: Individual Thought Patterns 1995: Symbolic 1998: The Sound of Perseverance Control Denied 1999: The Fragile Art of Existence 2010: When Man and Machine Collide