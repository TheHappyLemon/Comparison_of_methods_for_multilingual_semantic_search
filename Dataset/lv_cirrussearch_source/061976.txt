Lāslo Beleni (ungāru: László Bölöni, dzimis 1953. gada 11. martā) ir Rumānijas futbola treneris un bijušais futbolists, spēlēja pussarga pozīcijā, bijis Rumānijas futbola izlases dalībnieks. Beleni tiek uzskatīts par vienu no visu laiku labākajiem rumāņu futbolistiem. Kopš 2022. gada ir Francijas Ligue 1 līgas kluba FC Metz galvenais treneris. Savu karjeru sācis savas dzimtās pilsētas komandā ASA Târgu Mureș, kur spēlējis 14 sezonas. 1984. gadā pievienojies Steaua București komandai, kur palīdzēja kādai no Rumānijas komandām pirmo reizi iegūt Eiropas kausa trofeju. Divreiz ticis atzīts par Rumānijas gada futbolistu. Kopumā piedalījies 484 Rumānijas A divīzijas spēlēs. Rumānijas futbola izlases sastāvā spēlējis no 1975. līdz 1988. gadam. Kopumā nospēlējis 102 mačus un guvis 23 vārtus. Piedalījies 1984. gada Eiropas čempionātā. Pēc spēlētāja karjeras beigām kļuvis par treneri. Trenējis klubus Francijā, Portugālē, AAE, Beļģijā, Grieķijā, Katarā un Saūda Arābijā. No 2000. līdz 2001. gadam vadījis Rumānijas futbola izlasi. Lielākos panākumus kā treneris guvis ar Sporting CP un Standard Liege komandām. Steaua București Rumānijas A divīzija: 1984–85, 1985–86, 1986–87 Rumānijas kauss: 1984–85, 1986–87 Eiropas kauss: 1985–86 Eiropas Superkauss: 1986 Individuālie sasniegumi Rumānijas gada futbolists: 1977, 1983 Nancy-Lorraine Francijas 2. līga: 1997–98 Sporting CP Portugāles Premjerlīga: 2001–02 Portugāles kauss: 2001–02 Supertaça Cândido de Oliveira: 2002 Standard Liège Beļģijas Pirmā divīzija: 2008–09 Beļģijas Superkauss: 2008, 2009 Individuālie sasniegumi Beļģijas gada treneris: 2009 Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)