Vakajamas prefektūra (japāņu: 和歌山県, Wakayama-ken) ir viena no Japānas prefektūrām, kas atrodas Kansai reģionā un Honsju salas. Tā robežojas ar Osakas prefektūru ziemeļos, ar Naras prefektūru ziemeļaustrumos un ar Mie prefektūru austrumos. Dienvidos un rietumos to apskalo Klusais okeāns. Prefektūras administratīvais centrs un lielākā pilsēta ir Vakajama. Prefektūras kopejā platība ir 4 725,67 km² un tā sīkāk sastāv no 6 rajoniem, 30 pašvaldībām un 9 pilsētām. Pēc 2017. gada datiem prefektūrā dzīvo 944 320 iedzīvotāji. Tā ir trīsdesmitā lielākā prefektūra pēc platības un četrdesmitā lielākā pēc iedzīvotāju skaita. Kopš 1996. gada iedzīvotāju skaits prefektūrā katru gadu samazinās un kopš 2010. gada tā ir vienīgā prefektūra Kansai reģionā, kurā iedzīvotāju skaits ir zem viena miljona. 1953. gadā pēc ilgstošām lietusgāzēm, prefektūrā pārplūda upes un notika zemes nogruvumi, kas rezultējās plūdos. Pēc oficiālās informācijas, plūdos gāja bojā 1 015 cilvēki, 5 709 cilvēki tika ievvainoti un vairāk kā 7 115 mājas tika iznīcinātas. Vikikrātuvē par šo tēmu ir pieejami multivides faili. Skatīt: Vakajamas prefektūra. Encyclopædia Britannica raksts (angliski) Brockhaus Enzyklopädie raksts (vāciski)