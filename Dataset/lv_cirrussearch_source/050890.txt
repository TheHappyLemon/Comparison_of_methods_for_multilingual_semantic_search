Dāvids Ritihs (čehu: David Rittich, dzimis 1992. gada 19. augustā Jihlavā, Čehijā) ir čehu hokejists, spēlē vārtsarga pozīcijā. Pašlaik (2024) pārstāv NHL klubu Losandželosas "Kings". Karjeru sācis 2006.—07. gada sezonā dzimtās pilsētas kluba Jihlavas "Dukla" U-18 komandas rindās. Komandas rindās spēlēja līdz pat 2009.—10. gada sezonas otrajai pusei, kad sāka spēlēt kluba U-20 komandā. 2011.—12. gadā sezonā debitējis pieaugušo komandā Čehijas Pirmajā līgā. No 2014. līdz 2016. gadam pārstāvēja Čehijas Ekstralīgas vienību BK Mladá Boleslav. 2016.—17. gada sezonā pievienojās AHL Stoktonas "Heat" komandai, kurā aizvadīja 31 spēli. Tanī pašā sezonā Ritihs aizvadīja arī savu debijas spēli NHL kluba Kalgari "Flames" sastāvā. Nākamajā sezonā spēlējis gan AHL, gan NHL. 2018.—19. gada sezonā NHL aizvadījis 45 spēles. 2019. gada vasarā pagarināja līgumu ar "Flames" uz nākamajām divām sezonām. Kā brīvais aģents Ritihs 2021. gada 28. jūlijā parakstīja līgumu uz vienu gadu par 1,25 miljonu ASV dolāriem ar Nešvilas Predators. Pēc vienas sezonas Predators sastāvā Ritihs 2022. gada 13. jūlijā parakstīja līgumu uz vienu gadu par 900 000 USD ar Vinipegas Jets. Būdams Jets pamatvārtsarga Konora Helebaka dublieris, Ritihs 2022.–2023. gada sezonā aizvadīja 21 spēli, gūstot 9 uzvaras. Noslēdzoties līgumam ar Jets, Ritihs kā brīvais aģents 2023. gada 1. jūlijā parakstīja līgumu uz vienu gadu un 875 000 USD vērtībā ar Losandželosas Kings. https://www.nhl.com/predators/news/predators-sign-david-rittich-to-one-year-1-25-million-contract-325851404 https://www.nhl.com/jets/news/jets-sign-goaltender-david-rittich-to-a-one-year-contract-334964528 https://www.nhl.com/kings/news/kings-sign-four-players-to-nhl-contracts-345171014 Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)