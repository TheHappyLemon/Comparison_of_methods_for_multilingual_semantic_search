Hovda (mongoļu: Ховд) ir pilsēta Mongolijas rietumos, Hovdas aimaka administratīvais centrs. Izvietojusies Hovdas upes krastos 24 km no Harusnūra ezera krasta un 1470 km no valsts galvaspilsētas Ulanbatoras. Reģionāls saimniecības, izglītības, kultūras un transporta centrs. Galdanas (Галдан) pilsētu 17. gadsimtā dibinājis Džungārijas valdnieks Galdanbogišthans 60 km uz ziemeļiem no tagadējās pilsētas atrašanās vietas Erdenburenas sumā. Pakāpeniski pilsēta kļuva par Mongolijas rietumu daļas ekonomisko, tirdzniecības un reliģisko centru. 1757. gadā tā nonāca Cjinu impērijas sastāvā, kas to 1762. gadā pārcēla uz tagadējo vietu ar nosaukumu Sana (Сангийн хот). 1912. gadā pilsētu ieņēma mongoļu karaspēks, padzenot Cjinu administrāciju. 1940. gadā pilsēta kļuva par aimaka centru. 1952. gadā pārdēvēja par Džargalantu (Жаргалант хот), bet 1961. gadā — tagadējā vārdā. «Kobdo». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 364. lpp. Vikikrātuvē par šo tēmu ir pieejami multivides faili. Skatīt: Hovda. Encyclopædia Britannica raksts (angliski)