Pols Raiens Grasmanis (angļu: Paul Ryan Grasmanis; dzimis 1974. gada 2. augustā) ir bijušais latviešu izcelsmes ASV amerikāņu futbola spēlētājs, spēlējis iekšējās līnijas aizsarga pozīcijā. Universitātes laikā viņš pārstāvēja Notrdamas universitātes komandu. 1996. gada NFL draftā viņu Čikāgas "Bears" izraudzījās ceturtajā kārtā ar kopējo 116. kārtas numuru. Karjeras pirmos trīs gadus aizvadīja "Bears" sastāvā, tad uz nedēļu pievienojās Sentluisas "Rams" vienībai, taču 1999. gada sezonu noslēdza jau Denveras "Broncos" sastāvā. Karjeras pēdējos sešus gadus aizvadīja Filadelfijas "Eagles" komandā. "Eagles" sastāvā piedalījās Super Bowl XXXIX izcīņā, taču P. Grasmanis laukumā neizgāja un viņa pārstāvētā komanda zaudēja. Latvietis paliek bez «Super Bowl»[novecojusi saite], apollo.lv NFL profils (angliski)