Cartosat-2C ir Indijas Zemes tālizpētes pavadonis. To izstrādāja un apkalpo Indijas Kosmosa pētījumu organizācija (ISRO). Pavadonis orbītā palaists 2016. gada jūnijā. Cartosat-2C veidots uz platformas IRS-2 bāzes. Tam ir divi primārie instrumenti: panhromatiskā kamera Panchromatic Camera (PAN) un augstas izšķirtspējas multispektrālais radiometrs High-Resolution Multi-Spectral radiometer (HRMX). PAN var uzņemt melnbaltos attēlus redzamajā gaismā un tuvajā infrasarkanajā spektrā (0,50 — 0,85 µm) ar izšķirtspēju 65 cm. HRMX ir četru kanālu radiometrs visā redzamās gaismas spektrā un daļā tuvā infrasarkanā spektra (0,43 — 0,90 µm) ar izšķirtspēju 2 m. Cartosat-2C palaists 2016. gada 22. jūnijā 03:56 UTC ar Indijas nesējraķeti PSLV-XL (lidojums PSLV-C34) no Satīša Dhavana kosmosa centra. Kopā ar to kā sekundārā krava palaisti 16 mazie pavadoņi. Cartosat-2C ievadīts solārsinhronā orbītā ar augstumu aptuveni 505 km. PSLV-C34 / Cartosat -2 Series Satellite Arhivēts 2017. gada 20. jūnijā, Wayback Machine vietnē. ISRO Cartosat 2, 2A, 2B, 2C, 2D, 2E Gunter Dirk Krebs