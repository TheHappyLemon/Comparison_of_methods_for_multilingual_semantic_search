Silja Festival ir Francijas un Itālijas kuģniecības Corsica Ferries Sardinia Ferries kruīza prāmis. Uzbūvēts 1986. gadā Somijas uzņēmuma Wärtsilä Hietalahti kuģu būvētavā. Sākotnēji tas ar nosaukumu Wellamo bija Somijas uzņēmuma Effoa īpašumā. 1992. gadā pārbūvēts Vācijā, ieguva nosaukumu Silja Festival un pārgāja bijušā Effoa meitas uzņēmuma Silja Line īpašumā. 2006. gadā Silja Line ar visiem kuģiem nopirka Igaunijas uzņēmums Tallink. Silja Festival kursēja maršrutā Turku—Mariehamna/Longnesa—Stokholma. 2008. gada jūlijā to šajā līnijā nomainīja prāmis Galaxy. Silja Festival 2008. gada 2. augustā uzsāka kursēt līnijā Rīga—Stokholma, nomainot līdz šim šajā līnijā kursējošo prāmi Vana Tallinn. Prāmis Silja Festival tajā laikā bija lielākais pasažieru kuģis, kāds jebkad ir kursējis pastāvīgā maršrutā no Rīgas līdz brīdim, kamēr to nomainīja kuģis Isabelle,[nepieciešama atsauce] kaut gan neregulāri Rīgā ir piestājuši arī lielāki kruīza kuģi. Silja Festival kursēja līnijā Rīga—Stokholma paralēli ar pasažieru prāmi Romantika. 2013. gada maijā Silja Festival līnijā Rīga—Stokholma aizstāja ar kuģi Isabelle, kas līdz šim ar nosaukumu Isabella piederēja kuģniecībai Viking Line. 2014. gada janvārī uz deviņiem mēnešiem Silja Festival tika iznomāts Kanādas uzņēmumam Rio Tinto Alcan. Tas bija noenkurots pie Kitimatas Britu Kolumbijā Kanādā un kalpoja kā darbinieku apmešanās vieta. 2015. gada maijā Silja Festival pārdots Francijas un Itālijas kuģniecībai Corsica Ferries Sardinia Ferries. Jauna pieraksta osta — Dženova Itālijā. Kļūda atsaucē: Kļūda atsaucē: <ref> iezīme ar nosaukumu "ihsmaritime360.com 2015.05" ir definēta <references>, taču nav izmantota tekstā Vikikrātuvē par šo tēmu ir pieejami multivides faili. Skatīt: Silja Festival. Silja Festival Tallink mājaslapā