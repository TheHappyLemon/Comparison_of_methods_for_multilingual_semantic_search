Vladimirs Malahovs (krievu: Владимир Наильевич Малахов; dzimis 1980. gada 27. novembrī Ivanovā) ir Krievijas starptautiskais lielmeistars šahā (1998). 1992. gadā Duisburgā izcīnījis sudraba medaļu Pasaules junioru šaha čempionātā U12 vecuma grupā, bet 1993. gadā Bratislavā uzvarējis Pasaules junioru šaha čempionātā U14 vecuma grupā. Divus gadus pēc kārtas uzvarējis Budapeštas starptautiskajos šaha turnīros (1995, 1996). 1998. gadā uzvarējis Minskas, bet 2000. gadā Dženovas starptautiskajos šaha turnīros. Divas reizes piedalījies Pasaules šaha čempionātos pēc izslēgšanas sistēmas, kuros abas reizes izstājies 2. kārtā (2000, 2004). 2003. gadā Stambulā izcīnījis sudraba medaļu Eiropas individuālajā šaha čempionātā. 2005. gadā Hantimansijskā Pasaules kausa izcīņā šahā ierindojies 11. vietā un iekļuvis Pasaules šaha čempiona izcīņas cikla pretendentu mačos. 2007. gadā Elistā pretendentu maču 1. kārtā piekāpies Aleksandram Griščukam. Divas reizes uzvarējis Eiropas šaha klubu kausa izcīņā: 2001. gadā Noriļskas kluba Norilsky Nikel sastāvā, bet 2008. gadā Sverdlovskas apgabala kluba Ural sastāvā. 2007. un 2008. gadā Helsingērā uzvarējis starptautiskajā šaha festivālā Politiken Cup. 2009. gadā Budvā (Melnkalne) izcīnījis sudraba medaļu Eiropas individuālajā šaha čempionātā, bet 2012. gadā Plovdivā kļuvis par šī turnīra bronzas laureātu. Pārstāvējis Krievijas komandu lielākajos komandu šaha turnīros: Pasaules šaha olimpiādē piedalījies 2010. gadā un komandu vērtējumā izcīnījis sudraba medaļu; Pasaules komandu šaha čempionātā piedalījies 2010. gadā un gan komandu, gan individuālajā vērtējumā izcīnījis zelta medaļas. Par panākumiem turnīros FIDE 1995. gadā Malahovam piešķīrusi starptautiskā meistara (IM), bet 1998. gadā - starptautiskā lielmeistara (GM) nosaukumu. 2004. gadā beidzis Maskavas Valsts universitātes fizikas fakultāti. Strādājis atomfizikas nozarē. 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 21. novembrī. 4th European Individual Chess Championship 2003 2005 World Cup «Candidates Matches 2007». Arhivēts no oriģināla, laiks: 2016. gada 11. aprīlī. Skatīts: 2016. gada 21. novembrī. OlimpBase :: 17th European Chess Club Cup, Panormo 2001, Norilsky Nikel Norilsk OlimpBase :: 24th European Chess Club Cup, Halkidiki 2008, Ural Sverdlovsk region OlimpBase :: Men's Chess Olympiads :: Vladimir Malakhov OlimpBase :: World Men's Team Chess Championship :: Vladimir Malakhov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)