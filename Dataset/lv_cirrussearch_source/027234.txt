Šis raksts ir par romiešu dramaturgu un dzejnieku. Par citām jēdziena Nēvijs nozīmēm skatīt nozīmju atdalīšanas lapu. Gnejs Nēvijs (latīņu: Gnaeus Naevius, dzimis ap 265.g. p.m.ē., miris ap 200.g. p.m.ē.) bija romiešu dzejnieks un dramaturgs. Nēvijs dzimis Kampānijā, pēc tam dzīvojis Romā, piedalījies Pirmajā pūniešu karā. Savu pirmo lugu uzvedis 235.g. p.m.ē. Veiksmīgi iestudēja savas lugas, līdz ar kādu no tām saniknojis ietekmīgo Metellu dzimtu, un nokļuvis ieslodzījumā. Lai arī tribūna atbrīvots, tomēr vēlāk izsūtīts uz mūsdienu Tunisiju, kur izdarījis pašnāvību. No Nēvija darbiem saglabājušies tikai fragmenti. Viņš rakstījis komēdijas (pēc sengrieķu jaunatiskās komēdijas paraugiem — tāpat kā viņa sekotājs Plauts), kā arī traģēdijas — izmantojot gan grieķu traģēdiju tematiku, gan aktuālus notikumus no Romas vēstures. Ļoti nozīmīga bijusi viņa poēma par pūniešu karu Bellum Punicum, kas ietekmējusi arī Enniju un Vergīliju. Viņa darbus augstu vērtējis arī Cicerons, kā arī Marks Aurēlijs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Fragmenti no darbiem (latīniski)