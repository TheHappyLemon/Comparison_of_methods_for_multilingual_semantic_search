Falkbēra kontrgambīts ir šaha atklātne, kas sākas ar gājieniem: 1. e2-e4 e7-e5 2. f2-f4 d7-d5. Tas ir Karaļa gambīta variants un pieder pie atklātām atklātnēm ar Šaha atklātņu enciklopēdijas kodiem C31—C32. Atklātne nosaukta Austrijas meistara Ernesta Falkbēra vārdā, kurš to 1851. gadā spēlēja pret Ādolfu Anderssenu. Atklātni ar savām analīzēm bagātinājuši Vilhelms Steinics, Ārons Nimcovičs, Zīgberts Tarrašs, Akiba Rubinšteins, Rihards Rēti un citi. Vairāk nekā simts gadu Falkbēra gambīts tika uzskatīts par korektu. Piemēram, Z. Tarašs vispār uzskatīja Falkbēra gambītu par Karaļa gambīta atspēkojumu. Tikai 20. gadsimta otrajā pusē, pateicoties Paula Keresa un citu analīzēm, izdevās apšaubīt agrākos vērtējumus un pierādīt, ka baltie šai kontrgambītā var pretendēt uz atklātnes pārsvaru. Pretuzbrukums centrā ar mērķi to novājināt vai pretoties tālākai balto spēku attīstībai. 3. e4xd5 3. ... e5-e4 — Falkbēra variants. 3. ... c7-c6 — Nimcoviča variants. 3. Zg1-f3 — Atraidītais kontrgambīts. Глазков И., Эстрин Я. Королевский гамбит. Москва : Физкультура и спорт, 1988, (Теория дебютов), 179.-225. lpp.. (krieviski) A. Hidebrand. Falkbeers Motgambit. Uppsala, 1966. (zviedriski) Partija Ādolfs Andersens — Ernests Falkbērs, Berlīne 1851. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 176. lpp. ISBN 5-85 270-005-3. (krieviski) Falkbēra kontrgambīta partijas Atklātnes pārskats: 1.e4 e5 2.f4 d5 Arhivēts 2018. gada 30. septembrī, Wayback Machine vietnē. Falkbēra kontrgambīta video analīze (angļu valodā)