Deutsche Schachzeitung bija pirmais pilnībā tikai šaham veltīts vācu preses izdevums (žurnāls). Ar nelieliem pārtraukumiem tas iznāca Berlīnē no 1846. gada līdz 1988. gadam. Tika izdots no 1846. gada jūlija, vispirms kā Berlīnes Šaha biedrības izdevums ar nosaukumu Schachzeitung, bet no 1872. gada ar nosaukumu Deutsche Schachzeitung. 1944. gadā žurnāla izdošana tika pārtraukta, tā atjaunojās 1950. gada oktobrī Rietumberlīnē un turpinājās līdz 1988. gadam. 1989. gadā, finansiālu problēmu dēļ, tas tika apvienots ar žurnālu Schach-Report, kas savukārt, 1996. gadā tika pievienots žurnālam Schach. 1985. gadā Šveices izdevniecība Edition Olms izdeva laikā no 1846.—1944. gadam iznākušo žurnālu krājumus. Šaha vēstures gadsimts ievietojās 29 sējumos uz 39175 lappusēm. Žurnāls plaši atspoguļoja Vācijas, Francijas, Lielbritānijas, Itālijas un citu valstu šaha dzīvi. Līdz ar šaha partijām un uzdevumiem žurnāls publicēja teorētiskus rakstus, bibliogrāfiskus un vēsturiskus materiālus. Krājumos publicēti gandrīz 20000 šaha uzdevumi, vairāk nekā 2200 etīdes, to skaitā daudzas Horvica un Klinga, Kubbela, brāļu Platovu, Rinka, brāļu Bētiņu, Matisona un citi slavenu problēmistu kompozīcijas, vairāk nekā 9000 spēļu pozīcijas un vairāk nekā 13 500 šaha partijas. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 114. lpp. ISBN 5-85 270-005-3. (krieviski) «Deutsche Schachzeitung. 99 Jahrgänge 1846-1944» (vācu). amazon.de. Skatīts: 2016-10-15. «Deutsche Schachzeitung» (vācu). archive.org. Arhivēts no oriģināla, laiks: 2007-08-27. Skatīts: 2016-10-15. Deutsche Schachzeitung vietnē chessgames.com