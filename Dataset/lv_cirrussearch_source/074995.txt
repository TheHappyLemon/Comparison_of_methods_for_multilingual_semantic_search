Stanislass Vavrinka (vācu: Stanislas Wawrinka, dzimis 1985. gada 28. martā Lozannā, Šveicē) ir profesionāls šveiciešu tenisists. Profesionāļa karjeru uzsāka 2002. gadā. S. Vavrinkas labākais sasniegums ATP tūres vienspēļu rangā ir 2014. gada 27. janvārī sasniegtā 3. vieta, dubultspēlēs — 88. vieta (2015. gada 2. februāris). Karjerā S. Vavrinka ir uzvarējis 16 ATP vienspēļu turnīros, savukārt Grand Slam turnīros viņam ir trīs tituli — 2014. gada Austrālijas atklātajā čempionātā, 2015. gada Francijas atklātajā čempionātā un 2016. gada ASV atklātajā čempionātā. Piedalījies 2008. gada olimpiskajās spēlēs, kurās izcīnīja zelta medaļu dubultspēlēs kopā ar Rodžeru Federeru. Tāpat startējis arī 2012. gada olimpiskajās spēlēs. Vikikrātuvē par šo tēmu ir pieejami multivides faili. Skatīt: Stanislass Vavrinka. Oficiālā tīmekļa vietne (franciski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski)