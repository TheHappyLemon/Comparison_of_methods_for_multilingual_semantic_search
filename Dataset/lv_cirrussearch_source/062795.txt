"Līdz pēdējam elpas vilcienam" (franču: À bout de souffle) ir 1960. gada Francijas krimināldrāma, kuras režisors un scenārija autors ir Žans Liks Godārs. Filmā galvenās lomas atveido Džīna Sīberga un Žans Pols Belmondo. Šī bija Godāra pirmā režisēta pilnmetrāžas filma, kā arī Belmondo aktiera karjeras izrāviens. Filma stāsta par zagli, kurš nozog automašīnu un vēlāk impulsīvi nogalina policistu. Varas iestāžu meklēts, viņš satiekas ar amerikāņu žurnālistikas studenti un mēģina pārliecināt viņu bēgt kopā ar viņu uz Itāliju. Filmas pirmizrāde notika 1960. gada 16. martā. "Līdz pēdējam elpas vilcienam" ir nozīmīgs franču jaunā viļņa piemērs. Kopā ar Fransuā Trifo "400 sitieni" (Les Quatre Cents Coups) un Alēna Renē "Hirosima — mana mīla" (Hiroshima mon amour), kas abas iznāca nākamgad, tā piesaistīja pasaules uzmanību ar jauniem franču filmu veidošanas stiliem. "Līdz pēdējam elpas vilcienam" piesaistīja uzmanību ar savu vizuālo stilu, kas ietvēra tobrīd netradicionālu lēkājošu kadru izmantošanu. Filma izdošanas brīdi Francijā to noskatījās vairāk nekā 2 miljoni skatītāju. Tā tiek uzskatīta par vienu no visu laiku labākajām filmām. Žurnāla Sight & Sound 50 visu laiku labāko filmu kritiķu sarakstā filma ierindojās 13. vietā, savukārt režisoru sarakstā tā ierindojās 11. vietā. 2018. gadā BBC veiktajā kritiķu aptaujā, filmu ierindoja 11. vietā no 100, kā labākā filma svešvalodā. «'Breathless' proves the greater significance of French New Wave cinema». Kulture Hub (en-US). 2019-04-10. Arhivēts no oriģināla, laiks: 2022-07-11. Skatīts: 2022-07-11. «The 100 Greatest Films of All Time». BFI. Skatīts: 11.07.2022. «The 100 greatest foreign-language films». BBC. Skatīts: 11.07.2022. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)