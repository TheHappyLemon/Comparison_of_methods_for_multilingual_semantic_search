Petrozavodskas fenomens (krievu: Петрозаводский феномен jeb Петрозаводское диво) bija līdz galam neizskaidrota vizuāla parādība, kas tika novērota Petrozavodskā, Karēlijas APSR 1977. gada 20. septembrī 4:00 no rīta un kurai bija tūkstošiem aculiecinieku, tai skaitā arī Somijā. Pēc parādības novērošanas bija tik daudz aculiecinieku un faktu, ko nevarēja ignorēt, ka tā rezultātā PSRS tika organizēts zinātnisks darbs NLO pētīšanai. Oficiāli fenomens tika skaidrots ar pavadoņa Kosmos-955 palaišanu ar nesējraķeti Vostok-2M tajā pašā dienā. Tomēr pētījumi rāda, ka pavadoņa palaišana sākās 30 minūtes vēlāk nekā parādība.[nepieciešama atsauce] Novērotā parādība izskatījās šādi: naksnīgajās debesīs pēkšņi iedegās milzīga "zvaigzne", kas impulsu veidā sūtīja uz zemi gaismas kūļus. Tā lēni kustējās Petrozavodskas virzienā un izplūda virs pilsētas milzīgas medūzas formā, karājās gaisā un apbēra pilsētu ar daudzām tievām gaismas strūkliņām. Drīz pēc tam "medūza" pārveidojās par spožu pusapli un pārvietojās Oņegas ezera virzienā, kas tinās pelēkos mākoņos. Šajos mākoņos izveidojās apaļa sprausla: spoži sarkana vidū un apkārt balta. Tas viss norisinājās apmēram 10-12 minūtes. Vēlāk pēc novērotās parādības pilsētas dzīvojamo namu logu stiklos tika atklāti lieli caurumi ar asām malām. Domājams, ka tas saistīts ar nezināmu starojumu, ko izstaroja parādība. Tas tika uzskatīts par pierādījumu, ka novērotā parādība nebija halucinācija. Pēc Petrozavodskas hidrometeroloģiskās observatorijas direktora vārdiem, nekad agrāk viņa darbinieki neko līdzīgu Karēlijā nebija redzējuši. Тā kā aculiecinieku bija ļoti daudz, viņi visi stāstīja vienu un to pašu, un bija daudz vēstuļu vietējo avīžu redakcijām, tad arī varas iestādes notikumu nevarēja ignorēt. Vērsās pie PSRS Zinātņu akadēmijas prezidija ar lūgumu izskaidrot notikušo. Jautājumi pienāca arī no Norvēģijas un Somijas. Pēc šī notikuma akadēmijas prezidents A. Aleksandrovs (А. П. Александров) nosūtīja valdībai vēstuli ar priekšlikumu organizēt zinātnisko darbu nezināmu anomāliju pētīšanai. Interview with Russian scientists. Sighting from an airplane from Tblisi, the creature at Vorenezh and the jelly fish over Petrozavodsk are discussed. Arhivēts 2012. gada 31. jūlijā, Wayback Machine vietnē. Clas Svahn, UFO-Sweden, (angliski) Tunguskas fenomens