Jamal-201 (Ямал-201 jeb Ямал-200 № 1; zināms arī kā Yamal-201) ir Krievijas uzņēmuma Gazprom kosmičeskie sistemy sakaru pavadonis, kas paredzēts sakaru nodrošināšanai Krievijas teritorijā un apkārtējās valstīs. Palaists 2003. gada novembrī. Sabojājies 2014. gada jūnijā. Pavadonis izgatavots uzņēmumā RKK Ènergija uz platformas UKP (Universālā kosmiskā platforma) bāzes. Derīgo kravu izgatavoja Alcatel Space un Alenia Spazio. Kosmiskais aparāts apgādāts ar 9 C joslas un 6 Ku joslas raidītājiem. Plānotais darbības laiks bija 12 gadi. Jamal-201 tika palaists 2003. gada 24. novembrī 06:22 UTC ar nesējraķeti Proton-M/Briz-M no Baikonuras kosmodroma 81. laukuma 23. palaišanas iekārtas. Kopā ar to tika palaists Krievijas pavadonis Jamal-202. Jamal-201 tika novietots ģeostacionārajā orbītā punktā 90° austrumu garuma, kur jau atradās Jamal-102. 2011. gada 20. decembrī tika pazaudēti sakari ar Jamal-201. Nākamajā dienā tā darbība bija atjaunota. 2014. gada 5. jūnijā pavadonis sabojājās, līdz ar to pārtrūka sakaru un televīzijas kanāli. 50 % pavadoņa jaudas tika pārslēgti uz Jamal-300K, kurš atradās tajā pašā orbitālajā pozīcijā. Līdz 9. jūnijam pārējie sakaru kanāli tika pārslēgti uz pavadoņiem Jamal-202 (49° A) un Jamal-402 (55° A). Atjaunot kosmiskā aparāta darbību neizdevās. 2014. gada oktobrī tika izmaksāta apdrošināšanas atlīdzība 16,7 miljoni eiro. «Газпром космические системы» переводит сети со спутника «Ямал-201» на другие спутники орбитальной группировки «Ямал» Arhivēts 2014. gada 10. augustā, Wayback Machine vietnē. Газпром космические системы, 2014-06-06, (krieviski) СОГАЗ выплатил €16,7 млн в связи с крушением спутника «Ямал-201» RBK, 2014-10-08 Yamal-201 Satellite Gazprom Space Systems (angliski) Yamal 201, 203 Gunter Dirk Krebs (angliski)