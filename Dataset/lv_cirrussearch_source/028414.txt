Luka Paolīni (itāļu: Luca Paolini; dzimis 1977. gada 17. janvārī Milānā) ir bijušais Itālijas šosejas riteņbraucējs. Karjeras laikā Paolīni guvis pa uzvarai Giro d'Italia un Vuelta a España posmos. Savu lielāko uzvaru viņš guva 38 gadu vecumā, uzvarot Beļģijas klasikā Gente—Vevelgema. Savu karjeru viņš uzsāka 2000. gadu sākumā, pievienojoties Mapei-Quick Step komandai (2000—2002), ko vadīja Patriks Lefevers. Mapei-Quick Step un tās pēcteces Quick Step-Innergetic sastāvā (2003—2005) Paolīni guva vairākas uzvaras. Starp tām bija Gran Premio di Lugano, Giro del Piemonte un Gran Premio Bruno Beghelli. 2006.—2007. un 2008.—2010. gada sezonu Paolīni aizvadīja divās Itālijas komandās: Liquigas un Acqua & Sapone. To sastāvā viņš uzvarēja Vuelta a España un Driedaagse van De Panne posmos, uzvarēja viendienas sacensībās Gran Premio Città di Camaiore, Trofeo Laigueglia, Coppa Placci, kā arī Coppa Bernocchi. Viņa uzvaras piesaistīja antidopinga organizāciju uzmanību. Viņa vārdam parādoties ierakstītās telefonsarunās kopā ar Ivanu Baso un viņa māsu Elīzu, viņš tika turēts aizdomās aizliegtu vielu lietošanā. 2006. gada septembrī Paolīni māja tika pārmeklēta operācijas Operazione Athena ietvaros, tomēr nekādi pierādījumi Paolīni vainai netika atrasti, tāpēc viņa komanda Liquigas atteicās viņu diskvalificēt. 2011. gadā viņš pievienojās Krievijas komandai Team Katusha, lai kļūtu par Filipo Pocāto gregari klasikās un Lielajās tūrēs. Tomēr Pocāto vājā snieguma un traumu dēļ 2011. gada sezonā, viņa loma mainījās un viņš varēja pievērsties saviem personīgajiem mērķiem. 2011. gada rudenī viņš finišēja trešais Giro del Piemonte izcīnot sau pirmo pjedestālu Katusha rindās. 2013. gadā Paolīni uzvarēja Omloop Het Nieuwsblad pēc atrāviena no vadošās grupas kopā ar Omega Pharma-Quick Step Steinu Vandenbergu. Viņi izturēja un Paolīni uzvarēja sprintā pēc tam, kad Vandenbergs pēdējos kilometros bija strādājis ievērojami vairāk. 2013. gada Milāna—Sanremo Paolīni finišēja vadošajā grupā piektajā pozīcijā, bet uzvarēja MTN Qhubeka pārstāvis Geralds Cjoleks. 2015. gadā Paolīni uzvarēja ļoti vējainās un grūtās Gente—Vevelgema sacensībās, finišējot tikai 39 braucējiem no 160. Paolīni uzbruka saviem atrāviena partneriem piecus kilometrus pirms finiša un izmantoja to sadarbības trūkumu, uzvarot vienatnē. Maijā tika paziņots, ka viņa līgums ir pagarināts par gadu, noslēdzoties 2016. gada beigās. Tour de France laikā Paolīni uzrādīja pozitīvas kokaīna analīzes un tika izslēgts no sacensībām pēc 7. posmā. Pēc aptuveni deviņiem mēnešiem UCI paziņoja, ka Paolīni piešķirta 18 mēnešu diskvalifikācija. Pēc diskvalifikācijas beigām 40 gadu vecumā neatradis jaunu komandu, viņš beidza karjeru. Piezīme: IZST — izstājās, DSQ — izslēgts «T-Mobile: "Do it right or don't do it at all"». Cyclingnews.com. Skatīts: 2012-04-29. «Operazione Athena not over for Paolini». Cyclingnews.com. Skatīts: 2008-01-02. «Liquigas backs Paolini after house searched». Cyclingnews.com. Skatīts: 2008-01-02. «97th Giro del Piemonte — Gran Piemonte». Dailypeloton.com. Arhivēts no oriģināla, laiks: 2011-12-22. Skatīts: 2012-04-28. Edward Pickering. «Het Nieuwsblad analysis: Two against eight – how Omega Pharma won, then lost the race». Cycle Sports (IPC Media), 2013. gada 23. februāris. Skatīts: 2013. gada 26. marts. Barry Ryan. «Sagan rues missed opportunity at Milan-San Remo». Cycling News. Future Publishing Limited, 2013. gada 17. marts. Skatīts: 2013. gada 18. marts. Nigel Wynn. «Luca Paolini wins memorable edition of Ghent-Wevelgem». Cycling Weekly (IPC Media Sports & Leisure network), 2015. gada 29. marts. Skatīts: 2015. gada 29. marts. Emil Axelgaard. «Paolini re-signs with Katusha for another season». Cycling Quotes (CyclingQuotes.com 2013), 2015. gada 25. maijs. Skatīts: 2015. gada 26. maijs. «Paolini informed of cocaine positive at Tour de France». Cyclingnews.com (Immediate Media Company). 2015. gada 10. jūlijs. Skatīts: 2015. gada 10. jūlijs. Shane Stokes. «UCI suspends Paolini for 18 months over positive test for cocaine». CyclingTips. Arhivēts no oriģināla, laiks: 2016. gada 16. aprīlī. Skatīts: 2016. gada 13. aprīlī. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)