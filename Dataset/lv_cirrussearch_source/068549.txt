Zaķskābeņu dzimta (Oxalidaceae) ir dzimta zaķskābeņu rindā, kas ir sastopama tropu, subtropu un mērenajā joslā. Tajā ir klasificētas aptuveni 775 lakstaugu, reti krūmu vai koku sugas, no kurām lielākā daļa ir klasificētas zaķskābeņu ģintī (Oxalis). Latvijā ir sastopamas 4 sugas, no kurām tikai meža zaķskābene (Oxalis acetosella) pārstāv vietējo floru; pārējās sugas ir reti adventīvi augi. Dzimtas sugām ir raksturīgas staraini saliktas lapas. Kauslapas un vainaglapas pa 5, auglis pieccirkņu pogaļa, reti oga. Averrhoa ģints, kurai pieder karambola (Averrhoa carambola), parasti ir iekļauta šajā dzimtā (piemēram, APG IV sistēmā 2016), taču daži botāniķi to izdala atsevišķā dzimtā (Averrhoaceae). Saskaņā ar 2016. gada APG IV sistēmu, dzimtā ir klasificētas šādas ģintis: «Oxalidaceae R.Br. | Plants of the World Online | Kew Science». Plants of the World Online (angļu). Skatīts: 2023-08-23. «Zaķskābeņu dzimta - Oxalidaceae - Latvijas daba». www.latvijasdaba.lv. Skatīts: 2023-08-17. Christenhusz, Maarten J.M.; Byng, James W. (2016-05-20). "The number of known plants species in the world and its annual increase". Phytotaxa 261 (3): 201. doi:10.11646/phytotaxa.261.3.1. ISSN 1179-3163.