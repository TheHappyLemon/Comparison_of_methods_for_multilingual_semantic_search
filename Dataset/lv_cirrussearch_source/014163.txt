Fēlikss Ķiģelis (dzimis 1976. gada 25. februārī Liepājā) ir latviešu rokmūziķis. Bijis Liepājas grupu Tumsa un Melnā Princese solists un dibinātājs, savukārt 2000. gadā uzsācis solokarjeru. Viņa tēvs bija kādreizējais rokgrupu Līvi un Corpus dalībnieks Ēriks Ķiģelis. 1990. gadu sākumā F. Ķiģelis bija viens no grupas Katapults (vēlāk pazīstama kā Tumsa) dibinātājiem un tās solists. 1994. gadā Ķiģelis atstāja grupu, kurā viņa vietā par vadošo vokālistu kļuva Mārtiņš Freimanis. 1996. gadā F. Ķiģelis izveidoja grupu Melnā Princese, ar kuru kopā 1997. gadā uzvarēja festivālā Liepājas Dzintars. Grupa izdeva divus albumus, bet 1998. gadā darbību pārtrauca. 1999. gadā Ķiģelis uzsāka savu solokarjeru. Tajā pašā gadā viņš izdeva tēva piemiņai veltītu albumu Rudens vēju muzikants, kurā apkopotas populārākās Ērika Ķiģeļa dziesmas. 2001. gadā klajā nāca albums Atmiņas, kurā līdzās Fēliksa sacerētajām dziesmām bija arī divas Ē. Ķiģeļa dziesmas. 2002. gadā iznāca F. Ķiģeļa pirmais īstais soloalbums Rīts lēni nāk. Albums tika nominēts 2002. gada Latvijas mūzikas ierakstu gada balvai kā labākais roka albums, savukārt dziesma no šī albuma Lietus sašuj tika izvirzīta kā labākā roka dziesma. Popularitāti izpelnījās arī šī albuma dziesma Vējā. 2004. gada sākumā F. Ķiģelis atgriezās ar dziesmu Bezmiegs, kas ieguva augstas vietas Latvijas radiostaciju topos, kā arī četras nedēļas noturējās Latvijas Mūzikas topa 1. vietā. 2004. gada oktobrī klajā nāca Ķiģeļa nākamais solo albums Samts. Dziesma Tev ir viss, ko es vēlos arī ieguva 1. vietu Latvijas Mūzikas topā. Albums tika nominēts kā 2004. gada gada labākais roka albums. 2005. gadā F. Ķiģelis izdeva jau otro sava tēva piemiņai veltīto albumu Rudens vēju muzikants Vol.2, kurā Ērika Ķiģeļa dziesmas izpildīja dažādi Latvijas dziedātāji. 2010. gadā Fēlikss Ķiģelis izdeva savu pirmo labāko dziesmu izlasi, kurā bija apkopotas populārākās Fēliksa dziesmas. 2012. gada 1. septembrī, Fēlikss izdeva savu ceturto studijas soloalbumu Starp dimantiem un pelniem. Dziesma Ceļš uz mājām kļuva par vienu no populārākajām 2012. gada Radio SWH dziesmām, bet Sapņu pils kļuva par Latvijas lielākās pop un rok-dziesmu aptaujas Muzikālā Banka 2012 finālistēm. Fēlikss Ķiģelis ir sarakstījis arī dziesmas citiem izpildītājiem, kuras ir kļuvušas par latviešu mūzikas neatņemamu sastāvdaļu. IGO izpildītā dziesma "Cerību laiks", vai Ivo Fomina izpildītā dziesma "Melna saule" ir vieni no spilgtākajiem piemēriem. 2011. gadā Ķiģelis kopā ar Aivaru Brīzi uzsāka sadarbību un gatavoja jaunu albumu, tika izdotas dziesmas "Vēl" un "Pasaule deg", bet albums netika izdots, jo 2013. gada oktobrī Brīze mira. F. Ķiģelis ir divas reizes precējies un viņam ir trīs bērni: meita Ieva (dzimusi 2008. gadā), dēls Emīls (dzimis 2007. gadā) un dēls Ēriks (dzimis 2001. gadā). Matīss Bērzs (bungas, perkusijas) Gotlībs SheaXpeare (taustiņinstrumenti) Ģirts Eglītis (basģitāra) Fēlikss Ķiģelis (ģitāra, balss) Elviss Grodums (bass, balss) Jānis Buķelis (balss) Matīss Bērzs (bungas) Gotlībs SheaXpeare (taustiņi) ar Melno Princesi "Viens" (1997) "Kā būt" (1998) Soloalbumi "Rudens vēju muzikants" (2000) "Atmiņas" (2001) "Rīts lēni nāk" (2002) "Samts" (2004) "Rudens vēju muzikants Vol.2" (2005) "Labāko dziesmu izlase" (2010) "Starp dimantiem un pelniem" (2012) "Uzzīmētā sirds" (2014) "Sirdsapziņa" (2021) Latvian Airplay Top 40, 2004.03.14 Latvian Airplay Top 40, 2004.10.31 «Spotnet profils». Arhivēts no oriģināla, laiks: 2011. gada 31. augustā. Skatīts: 2013. gada 4. jūlijā. Draugiem.lv profils Oficiālais TWITTER profils