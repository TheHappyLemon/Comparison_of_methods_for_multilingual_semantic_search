Itāļi jeb itālieši ir Dienvideiropas tauta, kas galvenokārt dzīvo Itālijā, Šveicē un Francijā. Lielas diasporas ir ārvalstīs. Tautas dzimtā valoda ir itāļu valoda. Līdz 20. gadsimta 70. gadu beigām Itālija bija galvenokārt emigrācijas valsts. Lielais iedzīvotāju blīvums, ekonomiski problemātiskie reģioni valsts dienvidos (Dienviditālija) un bezdarbs piespieda miljoniem itāļu pamest dzimteni un pārcelties uz kaimiņvalstīm un aiz okeāna. Milzīgs skaits itāļu pārcēlās uz tādām valstīm kā Argentīna, Brazīlija, Kanāda, ASV, Austrālija, Urugvaja, Francija, Beļģija, Vācija, Šveice (aptuveni 700 000 Šveices itāļu lieto itāļu valodu ikdienā) un Lielbritānija. Kopš 16. gadsimta itāļu kopiena ir pastāvējusi arī Gibraltārā. Mazākā mērā cilvēki ar pilnīgu vai daļēju itāļu izcelsmi ir sastopami arī Āfrikā, visvairāk bijušajās Itālijas kolonijās Eritrejā, kur ir 100 000 pēcnācēju, Somālijā, Lībijā, Etiopijā un citās valstīs, Tuvajos Austrumos un Āzijā. 19. gadsimtā itāļu imigranti aktīvi apmetās uz dzīvi Krimā. Viņu pēcnācēji šajās valstīs dzīvo līdz pat šai dienai, saglabājot zināmu kultūras izolētību. Itāļiem par sevi ir humoristisks teiciens: "Ja itālim sasien rokas aiz muguras, viņš nevarēs runāt." Vikikrātuvē par šo tēmu ir pieejami multivides faili. Skatīt: Itāļi. Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)