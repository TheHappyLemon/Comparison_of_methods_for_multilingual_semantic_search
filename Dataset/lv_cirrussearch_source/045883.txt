"Savvaļā" (angļu: Into the Wild) ir 2007. gada ASV biogrāfiska filma, kuras režisors, scenārija autors un viens no producentiem ir Šons Penns. Filmas scenārijs veidots balstoties tāda paša nosaukuma Džona Krakauera grāmatu, kas stāsta par Kristofera Makandlesa dzīvi. Galvenās lomas atveido Emīls Hiršs, Mārša Geja Hārdena, Viljams Hērts, Džena Malone, Katrīna Kīnere, Braiens Dierkers, Vinss Vons un Kristena Stjuarta. Filmas pirmizrāde notika 2007. gada 21. septembrī. Kristofers Makkandless, kurš augstskolā bija labs students un sportists, pabeidz Emorijas Universitāti, atstāj visas sev piederošās lietas un atdod iekrātos 24 tūkstošus dolāru labdarībai, lai dodos uz Aļasku un dzīvotu savvaļā. Makandless iekārto nometni pamestā pilsētas autobusā, ko viņš sauc par "Maģisko autobusu". Viņš ir apmierināts ar vientulību, dabas skaistumu un aizraušanos, ko sniedz dzīve ārpus civilizācijas. Viņš medī ar šaujamieroci, lasa grāmatas un raksta dienasgrāmatu, gatavojoties savai jaunajai dzīvei savvaļā. Dziesmas skaņu celiņā izpildīja grupas Pearl Jam solists Edijs Veders un Džerijs Hanans. Veders ieguva Zelta globusa balvu kategorijā "Labākā oriģināldziesma" par dziesmu Guaranteed. Dziesmas partitūru sarakstīja un izpildīja Maikls Brūks un Kaki Kinga. Mūzika kinoteātra treilera beigās ir Acts of Courage, ko izstrādājis uzņēmums X-Ray Dog, kas veidojis mūziku daudziem filmu reklāmas rullīšiem. Edijs Veders, rakstot albuma dziesmas, teica: "Es pavadīju trīs dienas, lai viņam (Šonam Pennam) piešķirtu krāsas, ar kurām es varētu gleznot. Dažādas skaņas. Tās būtu ērģeles un vokāls, vai arī tā būtu uptempo dziesma. Es vienkārši devu viņam 25 minūtes mūzikas, lietas, kuras es jutu, ka tās ir krāsas uz paletes. Un es tiešām nedomāju, ka no tā kaut kas iznāks. Varbūt kāds gabaliņš vai kaut kas." Pamestais un bojātais autobuss uz Stampede Trail takas, kur Makandless nomira, kļuva par svētceļojumu galamērķi viņa faniem. Pēc Denali rajona mēra Kleja Vokera teiktā, 20. gadsimta 40. gados ceļu darbu brigāde aizveda autobusu uz nomaļu taku Denali rajonā, Aļaskā, 50 km no tuvākās pilsētas. Apmeklētājiem bija jāšķērso bīstamā Teklanikas upe. 2010. gadā šajā upē noslīka sieviete no Šveices. 2019. gadā tikko precējusies baltkrieviete noslīka pārplūdušajā upē ceļā uz notikuma vietu. 2020. gada februārī tika izglābti pieci itāļi, no kuriem viens cieta no smagiem apsaldējumiem, bet iestrēdzis brazīlietis izglābts 2020. gada aprīlī. Kopumā no 2009. līdz 2017. gadam veiktas 15 meklēšanas un glābšanas operācijas, lai izglābtu cilvēkus šajā rajonā. 2020. gada 18. jūnijā autobusu pārvietoja no Stampede Trail takas, sabiedriskās drošības apsvērumu dēļ. To ar ASV armijas helikopteru Chinook nogādāja nezināmā vietā, gaidot lēmumu par tā likteni. 2020. gada 24. septembrī Aļaskas Universitātes Ziemeļu muzejs (Fērbenksā) paziņoja, ka tas kļuvis par Magic Bus 142 autobusa pastāvīgo mājvietu, un to atjaunos āra ekspozīcijai. «Into the Wild». Britu filmu klasifikācijas padome. Arhivēts no oriģināla, laiks: 2016. gada 19. oktobrī. Skatīts: 2018. gada 12. novembris. «Into the Wild (2007)». Box Office Mojo (Amazon.com). Skatīts: 2023. gada 1. oktobrī. Pastorek Whitney. «Eddie Vedder on his solo soundtrack work». Entertainment Weekly, 2007. gada 14. septembris. Arhivēts no oriģināla, laiks: 2016. gada 2. decembris. Skatīts: 2016. gada 1. decembris. «Woman drowns trying to ford Teklanika River». Anchorage Daily News. 2010-08-17. Arhivēts no oriģināla, laiks: 2017-08-16. Skatīts: 2022-02-24. «'Into The Wild' bus removed from Alaska wilderness». BBC News. BBC News. 2020. gada 19. jūnijs. Arhivēts no oriģināla, laiks: 2020. gada 19. jūnijs. Skatīts: 2020. gada 19. jūnijs. «Abandoned bus famous from film 'Into The Wild' airlifted from Alaska's wilderness over safety fears». The Telegraph. 2020. gada 19. jūnijs. Arhivēts no oriģināla, laiks: 2022-02-26. Skatīts: 2024-02-12. «Museum of The North». University of Alaska. Arhivēts no oriģināla, laiks: 2020-09-25. Skatīts: 2020-09-27. Ryan Osborne. «Famous McCandless 'Bus 142' moved to UAF's Museum of the North». alaskasnewssource.com, 2020. gada 24. septembris. Arhivēts no oriģināla, laiks: 2020-09-25. Skatīts: 2020-09-25. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)