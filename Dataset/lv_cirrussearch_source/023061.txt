Īstie raibeņi, raibeņu apakšdzimta (Nymphalinae) ir viena no divpadsmit raibeņu dzimtas (Nymphalidae) apakšdzimtām. Tā ir viena no lielākajām un pazīstamākajām grupām, kas apvieno 495 tauriņu sugas. Īsto raibeņu apakšdzimta iedalās 6 ciltīs un 57 ģintīs. bet reizēm šeit tiek iekļautas vēl divas ciltis, kas visbiežāk tiek sistematizētas kā atsevišķas apakšdzimtas: lielo raibeņu apakšdzimta (Limenitidinae) un tropu raibeņu apakšdzimta (Biblidinae). Toties pļavraibeņu cilts (Melitaeini) reizēm tiek sistematizēta kā atsevišķa apakšdzimta. Īstie raibeņi ir izplatīti visā pasaulē, izņemot polāros reģionus. Liela sugu dažādība mājo tropos. Latvijā sastopamas 18 īsto raibeņu sugas no pļavraibeņu cilts un raibeņu cilts. Šīs sugas var būt sastopamas gandrīz jebkur, pilsētas ieskaitot, tomēr visbiežāk tās var novērot mežmalās, meža laucītēs, pļavās un citās klajākās, bet no vējiem aizsargātās vietās. DNS pētījumos noskaidrojies, ka īsto raibeņu apakšdzimta, iespējams, atdalījusies no sava māsas taksona - zobenspārnu raibeņu apakšdzimtas (Cyrestinae) pirms apmēram 80 miljoniem gadu. Sugu dažādība radās pēc krīta-terciāra masveida izmiršanas pirms 65 miljoniem gadu. Pirmā no visas grupas drīz pēc izmiršanas atdalījās Coeini cilts. Pārējo cilšu evolūcija un nodalīšanās laikā joprojām tiek studēta, bet strauja sugu dažādība attīstījās paleocēna beigās un eocēna sākumā. Īstie raibeņi ir lieli vai vidēji lieli tauriņi. Daudzām sugām ir raksturīgi oranžmelni spārni, bet tie var būt arī dzeltenmelni, sarkanmelni, zili melni vai melni ar nelieliem košiem akcentiem. Latvijā īstie raibeņi ir vieni no pirmajiem tauriņiem, kas izlido pavasara pirmajās siltajās dienās, jo liela daļa sugu pārziemo kā pieauguši tauriņi. Īstie raibeņi galvenokārt barojas ar nātru dzimtas (Urticaceae), kurvjziežu dzimtas (Asteraceae), akantu dzimtas (Acanthaceae), ceļteku dzimtas (Plantaginaceae) un cūknātru dzimtas (Scrophulariaceae) augiem. Raibeņu apakšdzimta (Nymphalinae) Pļavraibeņu cilts (Melitaeini) Raibeņu cilts (Nymphalini) cilts Coeini cilts Junoniini cilts Kallimini cilts Victorinini Trīs ģintīm: Rhinopalpa, Kallimoides un Vanessula nav zināma to piederība kādai no ciltīm un tās reizēm tiek sistematizētas kā māsas taksoni pārējām ciltīm. Raibeņu apakšdzimta (Nymphalinae) Pļavraibeņu cilts (Melitaeini) Mežu pļavraibeņi (Euphydryas) Ošu pļavraibenis (Euphydryas maturna) Skabiozu pļavraibenis (Euphydryas aurinia) Pļavraibeņi (Melitaea) Baldriānu pļavraibenis (Melitaea diamina) Ceļteku pļavraibenis (Melitaea didyma) Lielais pļavraibenis (Melitaea phoebe) Mauragu pļavraibenis (Melitaea cinxia) Parastais pļavraibenis (Melitaea athalia) Veroniku pļavraibenis (Melitaea aurelia) Raibeņu cilts (Nymphalini) Āzijas raibeņi (Araschnia) Mazais nātru raibenis (Araschnia levana) Jāņogu raibeņi (Polygonia) Jāņogu raibenis (Polygonia c-album) Nātru raibeņi (Aglais) Acainais raibenis (Aglais io jeb Inachis io) Nātru raibenis (Aglais urticae) Raibeņi (Nymphalis) Augļkoku raibenis (Nymphalis polychloros) Bērzu raibenis (Nymphalis antiopa) Kārklu raibenis (Nymphalis xanthomelas) Vīksnu raibenis (Nymphalis vaualbum) Sarkanie admirāļi (Vanessa) Dadžu raibenis (Vanessa cardui) Lielais nātru raibenis (Vanessa atalanta) «The subfamily Nymphalinae». Arhivēts no oriģināla, laiks: 2007. gada 4. decembrī. Skatīts: 2007. gada 4. decembrī. Nymphalinae «Tolweb: Nymphalinae». Arhivēts no oriģināla, laiks: 2014. gada 27. februārī. Skatīts: 2014. gada 17. martā. Latvijas daba: Raibeņu dzimta Dabas dati: Īstie raibeņi «Tolweb: Aglais Dalman 1816». Arhivēts no oriģināla, laiks: 2013. gada 1. augustā. Skatīts: 2014. gada 17. martā. Latvijas daba: Raibeņi Butterflies: Nymphalinae Arhivēts 2014. gada 7. martā, Wayback Machine vietnē. Thaibugs: Nymphalinae Subfamily Nymphalinae