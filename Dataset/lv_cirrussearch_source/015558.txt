Ēro Einars Bēks (somu: Eero Einar Böök; dzimis 1910. gada 9. februārī Helsinkos, Krievijas impērijā, tagad Somija, miris 1990. gada 7. janvārī Helsinkos, Somijā) bija Somijas šahists, starptautiskais meistars (1950) un starptautiskais lielmeistars šahā (1984), kā arī praktizējošs inženieris. Bēks ir bijis vairākkārtējs Somijas čempions šahā (1930, 1934, 1935, 1936, 1946, 1963). 6 reizes pārstāvējis Somiju Pasaules šaha olimpiādēs (1935—1960), kurās uzvarējis gan Maksi Eivi (1950), gan Paulu Keresu (1952). Daudzu starptautisko turnīru dalībnieks, tostarp arī abu Ķemeru turnīru — 1937. gadā un 1939. gadā. 1946. gadā Ļeņingradas starptautiskajā turnīrā ieņēmis 2. vietu. 1947. gadā dalījis 1.—2. vietu zonālajā turnīrā Helsinkos, bet nākamajā gadā piedalījies starpzonu turnīrā Saltšobādenā, kur dalījis 11.—13. vietu. 1959. gadā Krakovas starptautiskajā turnīrā ieņēmis 2. vietu aiz Viktora Korčnoja. 1950. gadā kā vienam no pirmajiem starptautiskā šaha federācija FIDE piešķir Bēkam starptautiskā meistara nosaukumu, bet 1984. gadā apbalvo viņu arī ar starptautiskā lielmeistara goda nosaukumu. Bēks ir arī daudzu šaha mācību grāmatu autors somu valodā. Neraugoties uz panākumiem, Bēks par šaha profesionāli sevi neuzskatīja un visu mūžu strādāja par inženieri. ShakkiNet - shakkipeli/historia Max Euwe vs Eero Einar Böök (1950) Paul Keres vs Eero Einar Böök (1952) Kemeri 1937 - 365Chess.com Tournaments Kemeri 1939 - 365Chess.com Tournaments «Arhivēta kopija». Arhivēts no oriģināla, laiks: 2012. gada 17. martā. Skatīts: 2012. gada 19. septembrī. World Chess Championship : 1949-51 cycle : 1948 Saltsjobaden Interzonal «Polbase Turnieje Międzynarodowe - International Chess Tournaments». Arhivēts no oriģināla, laiks: 2013. gada 20. oktobrī. Skatīts: 2012. gada 19. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)