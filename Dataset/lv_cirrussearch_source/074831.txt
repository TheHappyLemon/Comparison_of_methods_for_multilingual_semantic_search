Johans Kaspars Šmits (vācu: Johann Kaspar Schmidt), biežāk pazīstams pēc pseidonīma Makss Štirners (vācu: Max Stirner, dzimis 1806. gada 25. oktobrī, miris 1856. gada 26. jūnijā) bija vācu filozofs, kurš tiek uzskatīts par nihilisma, eksistenciālisma, postmodernisma un individuālā anarhisma priekšteci. 1844. gadā Leipcigā tika izdots viņa darbs "Cilvēks pats un viņam piederošais" (Der Einzige und sein Eigentum), kurš no tā laika vairākkārt izdots daudzās valodās. Dzimis 1806. gadā Baireitā flautas izgatavotāja ģimenē. Kad Štirneram bija seši mēneši, tēvs nomira. Pēc diviem gadiem māte apprecējās otrreiz, un ģimene pārcēlās uz Kulmu, šeit pagāja Štirnera bērnības gadi. Divdesmit gadu vecumā sāka filoloģijas, filozofijas un teoloģijas studijas Frīdriha Vilhelma Universitātē (tagad Humbolta Berlīnes universitāte), kur iesaistījās grupā Die Freien, kurā pulcējās jaunhēgelieši Bruno Bauers, Kārlis Markss, Frīdrihs Engelss, Ludvigs Feijerbahs un Arnolds Rūge. Savu pazīstamāko darbu "Cilvēks pats un viņam piederošais" sarakstīja, strādādams par meiteņu ģimnāzijas skolotāju. Pēc darba publicēšanas bija spiests amatu atstāt. Vikikrātuvē par šo tēmu ir pieejami multivides faili. Skatīt: Makss Štirners. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Herdera enciklopēdijas raksts (spāņu) Makša Štirnera Der Einzige und sein Eigentum pilns teksts (vāciski) Max-Stirner-Gesellschaft e.V. (vāciski) Max Stirner im LSR-Projekt (vāciski)