Kurčatova (kazahu: Курчатов) ir apgabala pakļautības pilsēta Abaja apgabalā Kazahstānā. Izvietojusies apgabala ziemeļdaļā Irtišas kreisajā krastā 140 km no apgabala centra Semejas. Pilsēta bija Semipalatinskas kodolizmēģinājumu poligona vadības centrs un nozīmīgs kodolpētniecības centrs. Nosaukta par godu padomju fiziķim un atomieroču programmas vadītājam Igoram Kurčatovam. Apdzīvotā vieta dibināta 1947. gadā kā Moldari ciemats (Молдары) sakarā ar Semipalatinskas kodolizmēģinājumu poligona izveidošanu. 1948. gadā piešķirts pilsētas statuss, bet tai padomju laikā bija sevišķs slepenības statuss — pilsēta netika atzīmēta kartēs, iebraukšana tajā bija iespējama tikai ar speciālām caurlaidēm un pasta sūtījumos adresē tika norādīts Maskava-400 vai Semipalatinska-21. 1990. gadu sākumā pilsētā bija ap 20 tūkstošiem iedzīvotāju, no kuriem ievērojama daļa bija militārpersonas. Pēc poligona slēgšanas un Krievijas militārpersonu izbraukšanas pilsētas iedzīvotāju skaits samazinājās uz pusi. 1991. gadā uz poligona infrastruktūras bāzes tika izveidots Kazahstānas Nacionālais kodolcentrs, kura funkcijās ietilpst kodolizmēģinājumu seku likvidēšana, cīņa ar vides piesārņojumu, kodolizmēģinājumu monitorēšana citos pasaules poligonos, kā arī atomenerģijas attīstība. О Национальном ядеpном центpе и Агентстве по атомной энеpгии Республики Казахстан Vikikrātuvē par šo tēmu ir pieejami multivides faili. Skatīt: Kurčatova.