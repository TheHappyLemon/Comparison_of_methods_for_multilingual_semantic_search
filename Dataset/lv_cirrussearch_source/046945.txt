Jakobs Peltls (vācu: Jakob Pöltl; dzimis 1995. gada 15. oktobrī Vīnē, Austrijā) ir austriešu basketbolists, spēlē centra pozīcijā. 2023. gadā pārstāv Nacionālās basketbola asociācijas (NBA) klubu Toronto "Raptors". Abi J. Peltla vecāki bija volejbola spēlētāji, spēlējuši nacionālās izlases līmenī. Austrijā nospēlējis vienu sezonu pieaugušo basketbolā, pārstāvot Bunderslīgas komandu Traiskirhenes "Lions". 2014. gada vasarā viņš devās uz ASV, Jūtas Universitāti, lai studētu un spēlētu basketbolu NCAA. Divās sezonās koledžu līgā J. Peltls nospēlēja 70 spēles, visas uzsākdams starta pieciniekā. 2016. gada NBA draftā J. Peltlu ar kopējo 9. kārtas numuru izraudzījās Toronto "Raptors". Viņš kļuva par pirmo Austrijas basketbolistu, kas izvēlēts NBA draftā, un rudenī arī par pirmo, kas spēlējis NBA. Pirmajā sezonā J. Peltls aizvadīja 54 spēles "Raptors" satāvā, taču spēlēja arī komandas D-Līgas vienībā. Otrajā sezonā "Reptors" sastāvā viņš piedalījās visās 82 spēlēs (vienīgais komandā) un abas sezonas "Raptors" sastāvā spēlēja arī play-off. 2018. gada jūlijā J. Peltls tika iekļauts vērienīgā maiņas darījumā, kura rezultātā viņš kopā ar Demaru Derouzenu un pirmās kārtas drafta izvēles tiesībām nonāca Sanantonio "Spurs", kas pretī mainīja savu lielāko zvaigzni Kavai Leonardu, kā arī Deniju Grīnu. 2022. gada 22. novembra zaudējumā Portlendas "Trail Blazers"(110—117), kas bija spēlētāja karjeras rezultativitātes rekords. 2023. gada februārī viņš tika aizmainīts atpakaļ uz Toronto "Raptors", kas pretī mainīja Kemu Birču un vairākas nākotnes drafta izvēles. Spēlējis Austrijas jaunatnes izlasēs. NBA Draft: Toronto Raptors draft Jakob Poeltl 9th «RAPTORS ACQUIRE POELTL FROM SAN ANTONIO». www.nba.com (angļu). Skatīts: 2023-10-26. Vikikrātuvē par šo tēmu ir pieejami multivides faili. Skatīt: Jakobs Peltls. Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)