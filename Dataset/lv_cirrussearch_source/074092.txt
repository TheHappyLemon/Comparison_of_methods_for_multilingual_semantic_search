Šerona Mērija Teita (Sharon Marie Tate, dzimusi 1943. gada 24. janvārī, mirusi 1969. gada 9. augustā) bija amerikāņu aktrise. 1960. gados viņa nospēlēja nelielas televīzijas lomas, pirms radās iespēja filmēties dažās filmās. Pēc atzinīgu atsauksmju saņemšanas par viņas komēdiju spēlēšanu viņa tika uzaicināta uz Holivudu un nosaukta par vienu no perspektīvākajiem jaunajiem aktierim. Viņa ir bijusi izvirzīta arī Zelta globusa balvai par veiksmīgu aktierspēli filmā Valley of the Dolls (1967). Viņa arī regulāri bija redzama modes žurnālos gan kā modele, gan kā vāka meitene. 1968. gadā viņa aprecējās ar poļu izcelsmes kinorežisoru Romanu Polaņski. Kad viņa bija grūtniecības astotajā mēnesī, 1969. gada 9. augustā viņas un Polaņska īrētajā Losandželosas mājā kopā ar vēl četriem mājas viesiem viņu zvērīgi nogalināja tur iebrukusī banda Čārlza Mensona vadībā. Oficiālā tīmekļa vietne IMDb profils (angliski) AllMovie profils (angliski)