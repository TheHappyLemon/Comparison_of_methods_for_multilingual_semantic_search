Šotodžits Rajs (bengāļu: সত্যজিৎ রায়, izrunā: [ˈʃɔtːodʒit ˈrai̯], dzimis 1921. gada 2. maijā, miris 1992. gada 23. aprīlī) bija bengāļu kinorežisors. Ar savu pirmo režisēto filmu “Mazā ceļa dziesma” (1955) palīdzēja Indijas kino kļūt pazīstamam visā pasaulē. Rajs ir atzīts par vienu no labākajiem kinorežisoriem 20. gadsimtā. Šotodžits Rajs dzimis 1921. gada 2. maijā Kalkutā, viņa tēvs bija dzejnieks Sukumars Rajs. 1939. gadā Šotodžits Rajs Kalkutā absolvēja Prezidentūras koledžu. 1950. gadā kļuva par Žana Renuāra asistentu kinofilmas “Upe” (Le Fleuve) uzņemšanā. Pirmo ievērību guva kā režisors un scenārists filmu triloģijai — “Mazā ceļa dziesma” (Pather Panchali, 1955), “Nepaklausīgais” (Aparajito, 1956) un “Apu pasaule” (Apur Sansar, 1958). Pēc tam ir uzņemtas vēl daudzas kinofilmas. 36 reizes saņēmis Nacionālo kinobalvu, 1992. gadā — Kinoakadēmijas goda balvu “atzinībā par reti sastopamu kinomākslas meistarību, un par dziļo humāno pieeju, kam bija neizdzēšama ietekme uz režisoriem un skatītājiem visā pasaulē”. Šotodžits Rajs nomira 1992. gada 23. aprīlī dzimtajā Kalkutā. Santas, Constantine. Responding to film: A Text Guide for Students of Cinema Art. Rowman & Littlefield, 2002. ISBN 0-8304-1580-7. «Satyajit Ray; Honorary Award» (angļu). Academy Award Search. Skatīts: 2019. gada 18. oktobrī. in recognition of his rare mastery of the art of motion pictures, and of his profound humanitarian outlook, which has had an indelible influence on filmmakers and audiences throughout the world Vikikrātuvē par šo tēmu ir pieejami multivides faili. Skatīt: Šotodžits Rajs. Oficiālā tīmekļa vietne IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski)