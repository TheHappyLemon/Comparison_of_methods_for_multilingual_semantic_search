Novosibirska (krievu: Новосибирск) ir pilsēta Krievijas Federācijas Sibīrijas daļā, Rietumsibīrijas līdzenuma dienvidaustrumos pie Obas upes. Tā ir Krievijas trešā lielākā pilsēta (aiz Maskavas un Sanktpēterburgas), lielākā pilsēta Sibīrijas federālajā apgabalā, apgabala un federālā apgabala centrs. Liels militārās rūpniecības, zinātnes un izglītības centrs. Šeit atrodas daudzas no labākajām Krievijas augstskolām un pētniecības institūtiem. Novosibirska ir jauna pilsēta. 1893. gadā, būvējot Transsibīrijas maģistrāli, uzcēla tiltu pār Obas upi, un tilta tuvumā radās ciematiņš, ko 1895. gadā nosauca par Novonikolajevsku. 1903. gadā tai piešķīra pilsētas tiesības, 1917. gadā tajā bija jau 107 129 iedzīvotāji. 1925. gadā pilsētu pārdēvēja par Novosibirsku un tā Toboļskas vietā kļuva par Sibīrijas novada galvaspilsētu. Novosibirskas nozīme vēl vairāk pieauga, kad 1930. gadu sākumā pabeidza Turkestānas - Sibīrijas dzelzceļa būvi. 1957. gadā PSRS varas iestādes nolēma izveidot Zinātņu Akadēmijas Sibīrijas nodaļu, un uzsāka "Akadēmiskās pilsētiņas" (Академгородок) celtniecība. Novosibirskā bāzēts Kontinentālās hokeja līgas klubs Novosibirskas "Sibirj", kas savas mājas spēles aizvada 1964. gadā atklātajā Novosibirskas Ledus pilī. Turpat spēlē arī "Sibirj" jauniešu klubs Novosibirskas "Sibirskije Snaiperi", kas spēlē Jaunatnes hokeja līgā. Novosibirskā dzimuši: Aleksandrs Pokriškins, lidotājs. https://rosstat.gov.ru/storage/mediabank/CcG8qBhP/mun_obr2020.rar; arhivēšanas datums: 17 oktobris 2020; arhīva URL: https://web.archive.org/web/20200822004543/https://rosstat.gov.ru/storage/mediabank/CcG8qBhP/mun_obr2020.rar. Vikikrātuvē par šo tēmu ir pieejami multivides faili. Skatīt: Novosibirska. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)