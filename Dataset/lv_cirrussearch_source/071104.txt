Ferdinands, arī Urāns XXIV, ir Urāna pavadonis. Tas ir 27. pavadonis pēc kārtas, skaitot no Urāna. Pavadoni pirmoreiz novēroja zinātnieku komandas M. Holmana un B. Gledmena vadībā 2001. gada 13. augustā ar 4,0 m Blanco teleskopu Serrotololo observatorijā un 21. septembrī ar 5,0 m Heila teleskopu Palomaras observatorijā. Pēc tam pavadonis vairāk nebija redzams. Atkārtoti pavadoni atkal atklāja B. Marsdens 2003. gada 24. septembrī, izpētot S. Šeparda un D. Džūita 2003. gada 29. un 30. augustā ar 8,2 m Subaru teleskopu uzņemtos attēlus. Starptautiskā Astronomijas savienība 2003. gada 1. oktobrī pavadonim piešķīra pagaidu apzīmējumu S/2001 U 2. 2005. gada 29. decembrī Starptautiskā Astronomijas savienība pavadonim piešķīra nosaukumu Ferdinands. Ferdinands ir tēls Viljama Šekspīra traģikomēdijā „Vētra”. Ferdinands ir neliels pavadonis, tā diametrs ir apmēram 21 km. Tā orbīta atrodas aiz Setebosa. Ferdinands ir neregulārs pavadonis, rotē pretēji Urāna rotācijas virzienam un tā orbīta atrodas 169,8° leņķī pret Urāna ekvatora plakni. Orbītas parametri liecina, ka Ferdinands nav veidojies pie Urāna, bet pagātnē planēta to ir notvērusi savā gravitācijas laukā. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 8213 IAUC 8648 Latvijas Nacionālais teātris. VILJAMS ŠEKSPĪRS. VĒTRA Vikikrātuvē par šo tēmu ir pieejami multivides faili. Skatīt: Ferdinands.