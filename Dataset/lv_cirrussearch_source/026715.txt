Astronautic Technology (M) Sdn. Bhd. (plašāk pazīstams kā ATSB) ir Malaizijas uzņēmums. Nodarbojas ar kosmiskajām tehnoloģijām. Uzņēmums pieder Finanšu ministrijai un to pārvalda Zinātnes, tehnoloģiju un inovāciju ministrija. Dibināts 1995. gadā. ATSB nodarbojas ar kosmisko sistēmu izpēti, izstrādāšanu un izgatavošanu, kā arī veic to izmēģinājumus un apkalpošanu. Pavadoņi: Eksperimentāls pavadonis TiungSAT-1, izgatavots Apvienotās Karalistes uzņēmumā Surrey Satellite Technology (SSTL). Palaists 2000. gada septembrī. Tas veica Zemes virsmas fotografēšanu, nodrošināja radioamatieru sakarus, kā arī citus eksperimentus. Zemes tālizpētes pavadonis RazakSAT. Pavadoņa platformu un derīgo kravu izgatavoja Dienvidkorejas uzņēmums Satrec Initiative. Palaists 2009. gada jūlijā. Tas nesasniedza plānoto tēmēšanas precizitātu, un tika izmantots citiem mērķiem. Eksperimentāls pavadonis InnoSAT. Tā platformu ATS-10 izstrādāja ATSB, bet derīgo kravu sagatavoja vairākas Malaizijas universitātes. Bija paredzēts palaist kopā ar RazakSAT, bet tika noņemts no raķetes. Citi projekti: Differential Global Navigation Satellite System (DGNSS ), navigācijas sistēma Malaizijas Jūras departamentam; Cunami agrās brīdināšanas sistēmas; Vides radiācijas monitoringa sistēma; Mošeju "viedās" sistēmas robotizētie teleskopi ATSB