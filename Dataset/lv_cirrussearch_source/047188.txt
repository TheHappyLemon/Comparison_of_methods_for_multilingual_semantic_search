Deviņadatu stagari, deviņadatu stagaru ģints (Pungitius) ir viena no stagaru dzimtas (Gasterosteidae) ģintīm, kas apvieno 9 zivju sugas. Tās ir saldūdens vai jūras zivis. Sastopamas, atkarībā no sugas, Atlantijas un Klusā okeāna ziemeļu puslodes jūrās un ar jūru saistītās saldūdens tilpēs (Eiropā, Āzijā un Ziemeļamerikā). Lielākā sugu dažādība mājo Āzijā. Latvijā sastopama viena deviņadatu stagaru ģints suga — deviņadatu stagars (Pungitius pungitius), kas sastopams jūras piekrastē un ar jūru savienotos saldūdeņos — upēs, ūdenskrātuvēs un piejūras ezeros, arī meliorācijas grāvjos vairākus kilometrus no to ietekas upē. Deviņadatu stagariem pirms muguras spuras ir 6—12 dzeloņi, noliekti vai nu pa labi vai pa kreisi. Purna daļa pagarināta, mute ar sīkiem zobiem. Vēdera spuras ar 1—2 stariem, atrodas ne pārāk tālu aiz krūšu spurām. Āda bez zvīņām, kaila vai ar smalkām kaula plātnītēm. Astes spuras stumbrs ar ķīli vai bez ķīļa. Deviņadatu stagaru ģints (Pungitius) Amūras stagars (Pungitius bussei) Amūras mazais stagars (Pungitius sinensis) Deviņadatu stagars (Pungitius pungitius) Dienvidu deviņadatu stagars (Pungitius platygaster) Gludastes deviņadatu stagars (Pungitius laevis) Grieķijas deviņadatu stagars (Pungitius hellenicus) Ķīnas deviņadatu stagars (Pungitius stenurus) Poļakova deviņadatu stagars (Pungitius polyakovi) Sahalīnas deviņadatu stagars (Pungitius tymensis) Fish Base: Genus: Pungitius «Latvijas daba: Stagaru dzimta». Arhivēts no oriģināla, laiks: 2016. gada 20. martā. Skatīts: 2019. gada 21. februārī. Latvijas daba: Deviņadatu stagars Marine Species: Pungitius Coste, 1848[novecojusi saite] «Рыбы Амура». Arhivēts no oriģināla, laiks: 2019. gada 17. februārī. Skatīts: 2019. gada 21. februārī. «Pungitius sinensis (Guichenot, 1869)». Arhivēts no oriģināla, laiks: 2018. gada 17. oktobrī. Skatīts: 2019. gada 21. februārī. «Род ДЕВЯТИИГЛЫЕ КОЛЮШКИ». Arhivēts no oriģināla, laiks: 2018. gada 17. oktobrī. Skatīts: 2019. gada 21. februārī. iNaturalist: Genus Pungitius[novecojusi saite]