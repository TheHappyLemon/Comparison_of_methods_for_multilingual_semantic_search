Šumava (čehu: Šumava) jeb Bohēmijas Mežs (vācu: Böhmerwald) ir kalnu grēda uz Čehijas robežas ar Vāciju un Austriju. Daļa no Bohēmijas (Čehu) masīva tā dienvidaustrumu daļā. Ziemeļrietumos Šumavai piekļaujas Čehu Mežs vai Augšpfalcas Mežs. Šumavu veido divas paralēlas grēdas; Vācijas pusē daļu no grēdas tās dienviddaļā dēvē arī par Bavārijas Mežu. Augstākā virsotne ir Groserarbers (1456 m vjl). Grēda veidota no granītiem, gneisiem, kristāliskajiem slānekļiem. Apaugusi ar skujkoku (egles, baltegles) un platlapju mežiem. Grēdas dienviddaļā pierobežā izveidoti Šumavas nacionālais parks (Čehijas pusē) un Bavārijas Meža nacionālais parks (Vācijas pusē). Boubīna kalnā Čehijā pirmatnējā meža rezervāts. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 676. lpp. Vikikrātuvē par šo tēmu ir pieejami multivides faili. Skatīt: Šumava. Encyclopædia Britannica raksts (angliski) Austrumeiropas enciklopēdijas raksts (vāciski)