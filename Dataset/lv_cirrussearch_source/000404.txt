Urāna heksafluorīds (UF6) ir sešvērtīgā urāna un fluorūdeņražskābes sāls. UF6 ir gaistoši, pelēcīgi ortorombiski kristāli, kas sildot sublimējas — tieši pāriet gāzes fāzē. Šķīst hloroformā, bromā, nitrobenzolā; ar ūdeni strauji reaģē. Iegūst, iedarbojoties ar fluorējošiem aģentiem (parasti tīru fluoru; rūpniecībā lieto arī ūdeņraža un fluora liesmu) uz urāna savienojumiem, piemēram, urāna tetrafluorīdu UF4 vai dažādiem urāna oksīdiem. Attīra rektificējot. Reaģē ar ūdeni un sildot arī ar organiskiem šķīdinātājiem. Urāna heksafluorīds ir viens no stabilākajiem sešvērtīgo aktinīdu atvasinājumiem. Urāna heksafluorīdu izmanto atomenerģētikā kā urāna bagātināšanas starpproduktu. To pārvērš gāzveida formā un ievieto centrifūgās, kas griežas ar virsskaņas ātrumu, tādējādi sadalot atkarībā no izotopu 235U un 238U sastāva. Izmanto arī gāzu difūzijas metodi. Attīrīto urāna izotopu var izmantot kā kodoldegvielu gan civilajās kodolspēkstacijās, gan atomieročos. N.Ahmetovs. Neorganiskā ķīmija, Rīga, "Zvaigzne", 1978, 532. lpp.