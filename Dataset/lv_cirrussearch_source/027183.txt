Šahi (slovāku: Šahy) ir pilsēta Slovākijā, Nitras apgabala Levices apriņķī pie Ipeļas upes pie valsts robežas ar Ungāriju. Rakstos pirmoreiz minēta 1237. gadā. Līdz 1927. gadam pilsētas nosaukums bija Ipolske Šjahi (Ipolské Šiahy). Tāpat kā lielākā daļa no Slovākijas teritorijas, Šahi gadsimtiem atradušies Ungārijas sastāvā, tās ungāriskais nosaukums ir Ipojšāga (Ipolyság). No 1541. līdz 1595. gadam un no 1605. līdz 1685. gadam Šahi atradās Osmaņu impērijas sastāvā kā sandžaka centrs. No 1806. gada - Ungārijas Hontas komitāta centrs. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām, Šahi ietilpa Ungārijas sastāvā. No 1993. gada - Slovākijā. 2001. gadā vairums pilsētas iedzīvotāju bija ungāri (62,2 %), dzīvoja arī slovāki (34,57 %). Pēc reliģiskās pārliecības - katoļi (84,06 %), nereliģiozi (6,87 %), luterticīgie (3,46 %). Šahi ir spāņu futbola trenera Ferdinanda Daučīka (Ferdinand Daučík, 1910-1986) dzimtā pilsēta. Vikikrātuvē par šo tēmu ir pieejami multivides faili. Skatīt: Šahi. Q110227967.