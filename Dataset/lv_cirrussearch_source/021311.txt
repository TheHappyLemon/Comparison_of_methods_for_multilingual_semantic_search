Kerijs Praiss (angļu: Carey Price; dzimis 1987. gada 16. augustā) ir profesionāls kanādiešu hokejists, vārtsargs. Pašlaik (2023) Praiss pārstāv Nacionālās hokeja līgas klubu Monreālas "Canadiens". Pēc vairākās Rietumu hokeja līgā aizvadītām sezonā, profesionāļa karjeru Praiss sāka 2006.—07. gada sezonā Amerikas hokeja līgas kluba Hamiltonas "Bulldogs" rindās. Lai gan regulārajā sezonā komandas rindās viņš laukumā devās vien divās spēlēs, izslēgšanas kārtā Praiss aizvadīja 22 spēles, kopā ar komandu izcīnot Kaldera kausu. 2007.—08. gada sezonā Praiss jau spēlēja NHL kluba Monreālas "Canadiens" rindās, dalot spēlet laiku ar Kristobalu Iē. Nākamajās divās sezonās Praiss spēles laiku dalīja ar Jaroslavu Halāku, taču 2010.—11. gada sezonā komandas sastāvā laukumā devās jau 72 regulārās sezonas spēlēs. 2014.—15. gada sezonu Praiss noslēdza kā līderis visos trīs vārtsargu statistikas pamatrādītājos - vidēji spēlē ielaistie vārti (1,96), atvairīto metienu procents (93,3) un uzvaras (44). Kā līgas vērtīgākais spēlētājs ieguva Harta balvu. Kā līgas labākais vārtsargs Praiss ieguva arī Vezinas balvu. Kanādas hokeja izlases rindās kļuvis par 2014. gada olimpisko čempionu, iegūstot arī turnīra labāka vārtsarga titulu. Praiss kļuvis arī par 2007. gada Pasaules čempionu junioriem. Praiss tika atzīts arī par turnīra vērtīgāko spēlētāju, kā arī labāko vārtsargu. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski)