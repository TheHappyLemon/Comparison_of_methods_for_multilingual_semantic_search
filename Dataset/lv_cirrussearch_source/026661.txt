MEASAT-3b ir Malaizijas uzņēmuma MEASAT International sakaru pavadonis. Palaists 2014. gada septembrī. Ģeostacionārajā orbītā 91,5° austrumu garuma tas nodrošina sakarus klientiem Malaizijā, Indonēzijā, Indijā un Austrālijā. Pavadoni izgatavojis uzņēmums Airbus Defence and Space uz platformas Eurostar E3000 L bāzes. Apgādāts ar 48 Ku joslas, 1 S joslas raidītājiem. Projekts izmaksājis 350 miljonus USD. Līgums par MEASAT-3b būvi noslēgts 2011. gada jūnijā. 2012. gada februārī Austrālijas operators NewSat Ltd. paziņoja, ka izmantos daļu MEASAT-3b kanālu ar nosaukumu Jabiru 2. MEASAT-3b tika palaists 2014. gada 11. septembrī 22:05 UTC ar nesējraķeti Ariane 5ECA (lidojums VA218) no Gviānas kosmiskais centra. Kopā ar to tika palaists arī Austrālijas sakaru pavadonis Optus 10. Kosmiskais aparāts no pēdējās pakāpes atdalījās 26 minūtes 54 sekundes pēc starta un tika ievadīts ģeostacionārajā pārejas orbītā. Ģeostacionāro orbītu tas sasniedza ar saviem dzinējiem. MEASAT-3b tika izvietots punktā 91,5° austrumu garuma līdzās pavadoņiem MEASAT-3 un MEASAT-3a. Pēc orbitālo pārbaužu pabeigšanas 16. oktobrī tas nodots pasūtītājam un sākta pavadoņa ekspluatācija. MEASAT’s sixth satellite MEASAT-3b Arhivēts 2015. gada 2. janvārī, Wayback Machine vietnē. MEASAT Largest satellite ever ordered by Malaysian operator MEASAT Most powerful telecommunications satellite ever ordered by MEASAT handed over Airbus Defence and Space, 2014-10-16 MEASAT Fleet MEASAT (angliski) Flight VA218 Arhivēts 2022. gada 14. februārī, Wayback Machine vietnē. Arianespace, (angliski) MEASAT 3b (Jabiru 2) Gunter's Space Page (angliski)