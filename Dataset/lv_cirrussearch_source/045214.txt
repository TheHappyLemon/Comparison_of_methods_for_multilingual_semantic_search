Treehouse of Horror ir amerikāņu animētā seriāla "Simpsoni" otrās sezonas 3. sērija. Pirmoreiz tā tika pārraidīta 1990. gada 25. oktobrī FOX kanālā. Sēriju sarakstīja Džons Švalcveiders, Džejs Kogens, Voless Volodarskis un Sems Saimons, režisēja — Vess Ārčers, Ričs Mūrs un Deivids Silvermans. Sākot ar otro sezonu, "Simpsonos" katru gadu tiek rādītas Visu svēto dienas sērijas. Bārts un Līza stāsta šausmu stāstus, sēžot savā koka namiņā Visu svēto dienas vakarā. Viņus uzklausa Homērs. Sērija sastāv no trim daļām. Pirmajā stāstā "Slikto sapņu māja" (angļu: Bad Dream House) Simpsoni nopērk nolādēto māju, kura grib viņus iznīcināt. Stāstā "Izsalkuši un nolādēti" (angļu: Hungry are the Damned) Simpsoni satiek Kangu un Kodosu, kuri aicina Simpsonu ģimeni uz viņu planētu Rigel IV. Simpsoniem liekas, ka Kangs un Kodoss grib viņus apēst, ar ko aizvaino citplanētiešus. Stāsts "Krauklis" (angļu: The Raven) ir Edgara Alana Po dzejoļa "Krauklis" ekranizējums. «Treehouse of Horror» (angļu). IMDb. Skatīts: 2018. gada 12. oktobrī. IMDb profils (angliski)