Kārtslēkšana vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 15. jūlijā Kruakatelānā, Buloņas meža teritorijā. Tajās startēja 8 sportisti no piecām valstīm. ASV komanda protestēja pret šo notikumu, jo tas notika svētdien, un trim no viņu labākajiem kārtslēcējiem tika paziņots, ka viņi varēs startēt nākamajā dienā, lai viņu rezultāti tiktu ieskaitīti. Francijas organizatori 14. jūlijā tomēr nolēma, ka svētdienas sacensību rezultāti būs galīgie. Amerikāņu kārtslēcēji par šo lēmumu uzzināja tikai pēc disciplīnas. Zelta medaļu ar rezultātu 3.30 metri ieguva amerikāņu sportists Ērvings Baksters, arī sudraba medaļu izcīnīja amerikānis — Meredits Kolkets. Viņa rezultāts bija 3.25 metri. Savukārt bronzas medaļu ieguva Norvēģijas sportists Karls Alberts Andersens, kura rezultāts bija 3.20 metri. Šī bija Norvēģijas pirmā olimpiskā medaļa olimpiskajās spēlēs. Pirmoreiz kārtslēkšanas sacensībās olimpiskajās spēlēs bija pārstāvēta Ungārija. (*) — neoficiālais pasaules rekords Pamatraksts: Vieglatlēti 1900. gada vasaras olimpiskajās spēlēs Kārtslēkšana sacensībās startēja 8 sportisti no 5 valstīm. Francija, Norvēģija un Ungārija pirmo reizi bija pārstāvētas šajā disciplīnā. Iekavās norādīts startējošo sportistu skaits no attiecīgās valsts.  ASV (2)  Francija (1)  Norvēģija (1)  Ungārija (1)  Zviedrija (3) «Athletics at the 1900 Paris Summer Games: Men's Pole Vault». Sports Reference. Arhivēts no oriģināla, laiks: 2020. gada 16. septembris. Skatīts: 2020. gada 16. septembris. «Paris 1900 Athletics — pole vault men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — augstlēkšana vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — augstlēkšana vīriešiem (Olympedia) (angliski) Vieglatlētika 1900. gada vasaras olimpiskajās spēlēs — augstlēkšana vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.