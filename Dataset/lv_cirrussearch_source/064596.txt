Ņevjanska (krievu: Невьянск) ir apgabala pakļautības pilsēta Krievijas Federācijas Sverdlovskas apgabalā. Ņevjanskas rajona un municipālā apvidus administratīvais centrs. Izvietojusies Urālu austrumu nogāzē Ņeivas upes krastos 90 km no apgabala centra Jekaterinburgas un 1850 km no Maskavas. Ņevjanskā atrodas viens no zināmākajiem Urālu arhitektūras pieminekļiem — Ņevjanskas slīpais tornis. Tradicionāls amatniecības centrs. Pilsēta dibināta 1701. gadā pēc Pētera I pavēles sakarā ar čuguna un dzelzs kausētavu būvniecību. 1878. gadā pilsēta pievienota dzelzceļa tīklam. 1919. gadā Ņevjanskai piešķirts pilsētas statuss, bet kopš 1960. gada tā ir apgabala pakļautības pilsēta. Pilsētā darbojas vairāki mašīnbūves, būvmateriālu un pārtikas uzņēmumi. Divi muzeji. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 522. lpp. Vikikrātuvē par šo tēmu ir pieejami multivides faili. Skatīt: Ņevjanska. Krievijas Lielās enciklopēdijas raksts (krieviski)