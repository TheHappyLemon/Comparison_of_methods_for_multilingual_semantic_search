Hebridu salas (angļu: Hebrides, skotu gēlu: Na h-Innse Gall) ir arhipelāgs, kas atrodas Apvienotās Karalistes ziemeļrietumos, Skotijas rietumos. Hebridu salas dalās divās grupās — Ārējās Hebridu salas un Iekšējās Hebridu salas. Lielākās salas ir Ljoga, Skaja, Malla, Aileja, Džūra, Uivištathuaha, Uivištadžeša. Šīm salām ir sena vēsture, to pirmsākumi atrodami mezolīta laikmetā. Salu iedzīvotājus ir ietekmējuši ķeltu, sennorvēģu un angļu valodās runājošie cilvēki. Šī ietekme ir redzama salu nosaukumos, kas nāk no valodām, kurās agrāk runājuši salinieki. Liela daļa skotu gēlu literatūras un mūzikas nāk no Hebridu salām. Mūsdienās lielākā daļa no salu ienākumiem satur zvejniecības, tūrisma, naftas ieguves un atjaunojamās enerģijas nozarēm. Hebridu salās ir zemāka bioloģiskā daudzveidība kā citviet Apvienotajā Karalistē, bet salās ir liels skaits roņu un jūras putnu. Iekšējās Hebridu salas (tostarp Aileja, Džūra, Skaja, Malla) atrodas tuvāk Skotijai. Šajā grupā ir 36 apdzīvotas salas. Ārējās Hebridu salas (vairāk nekā 100 salas un šēras) atrodas tālāk no Skotijas. Šajā grupā tikai 15 salas ir apdzīvotas. Salās klimats ir līdzīgs kā citviet Apvienotajā Karalistē. Ārējās Hebridu salās vidējā ziemas temperatūra ir +6 °C un vasarās +14 °C. General Register Office for Scotland (28 November 2003) Occasional Paper No 10: Statistics for Inhabited Islands. (pdf) Retrieved 22 January 2011. Archived 22 November 2011 at the Wayback Machine Vikikrātuvē par šo tēmu ir pieejami multivides faili. Skatīt: Hebridu salas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Hebrides/Western Isles Guide National Library of Scotland: SCOTTISH SCREEN ARCHIVE (selection of archive films about the Hebrides)