Debreceni VSC (ungāru: Debreceni Vasutas Sport Club) jeb "Debrecen" ir profesionāls Ungārijas futbola klubs no Debrecenas, kas spēlē Ungārijas futbola čempionāta otrajā līgā — Nemzeti Bajnokság II. Starptautiski kluba lielākais panākums ir iekļūšana UEFA Čempionu līgas grupu turnīrā 2009.—2010. sezonā. Kopš 2000. gada klubs ir vadošais Ungārijas čempionātā, kopumā šai laika periodā izcīnot septiņus čempiona titulus. 2015.—2016. UEFA Eiropas līgas otrajā kvalifikācijas kārtā "Debrecen" tikās ar Rīgas "Skonto", kur atbildes spēlē Debrecenā izcīnīja sava kluba visu laiku lielāko uzvaru eirokausos ("Skonto" tas savukārt bija visu laiku lielākais zaudējums eirokausos) ar rezultātu 9—2 (divu spēļu summā 11—4). Ungārijas čempioni (7) 2004–05, 2005–06, 2006–07, 2008–09, 2009–10, 2011–12, 2013–14 Ungārijas kausa ieguvēji (6) 1998–99, 2000–01, 2007–08, 2009–10, 2011–12, 2012–13 Ungārijas līgas kausa ieguvēji (1) 2009–10 Ungārijas superkausa ieguvēji (5) 2005, 2006, 2007, 2009, 2010