Roberts Ērls Vaizs (angļu: Robert Earl Wise, dzimis 1914. gada 10. septembrī, miris 2005. gada 14. septembrī) bija ASV kinorežisors, kinoproducents un montāžists. Par filmām "Vestsaidas stāsts" (1961) un "Mūzikas skaņas" (1965) saņēmis Amerikas Kinoakadēmijas balvas kā labākais režisors. Abas filmas ieguva arī labākās filmas balvu, un Vaizs saņēma šo balvu kā producents. Ticis arī nominēts labākās montāžas balvai par filmu "Pilsonis Keins" (1941). Vaizs režisēja un producēja filmu The Sand Pebbles (1966), kas tika nominēta labākās filmas balvai. Vaizs ir arī režisors tādām filmām kā The Body Snatcher (1945), Born to Kill (1947), The Set-Up (1949), "Diena, kad apstājās Zeme" (The Day the Earth Stood Still, 1951), Destination Gobi (1953), This Could Be the Night (1957), Run Silent, Run Deep (1958), I Want to Live! (1958), "Spoku nams" (The Haunting, 1963), "Andromedas celms" (1971), The Hindenburg (1975) un "Zvaigžņu ceļš" (Star Trek: The Motion Picture, 1979). No 1985. gada līdz 1988. gadam bijis Kino mākslas un zinātnes akadēmijas prezidents. Vikikrātuvē par šo tēmu ir pieejami multivides faili. Skatīt: Roberts Vaizs. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Zinātniskās fantastikas enciklopēdijas raksts (angliski) IMDb profils (angliski) Internet Broadway Database profils (angliski) AllMovie profils (angliski)