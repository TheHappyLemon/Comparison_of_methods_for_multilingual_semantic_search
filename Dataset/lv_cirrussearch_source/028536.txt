Šis raksts ir par sportistu. Par citām jēdziena Alfrēds Alslēbens nozīmēm skatīt nozīmju atdalīšanas lapu. Alfrēds Kārlis Alslēbens (1891. gada 24. jūlijā (pēc vecā stila — 12. jūlijā) — 1930. gada 26. novembris) bija Latvijas vācbaltiešu vieglatlēts. Piedalījās 1912. gada vasaras olimpiskajās spēlēs Stokholmā. Dzimis 1891. gadā Rīgā krāsotāju meistara un vēlākā politiķa un Saeimas deputāta Alfrēda Voldemāra Augusta Alslēbena un viņa sievas Emīlijas Šarlotes, dzimušas Kernas, ģimenē. Darbojās Rīgas vācu vingrotāju biedrībā, Āgenskalna sporta un vingrošanas biedrībā, kā arī "Unions" sporta biedrībā. 1910. gadā izcīnīja otro vietu augstlēkšanā un šķēpa mešanā Krievijas impērijas čempionātā, kas notika Rīgā. Nākamajā gadā notikušajā čempionātā Sanktpēterburgā izcīnīja uzvaru augstlēkšanā ar 1,65 m un tāllēkšanā ar 6,55 m. 1912. gada olimpiskajās spēlēs Stokholmā izcīnīja 12. vietu desmitcīņā ar 5294,615 punktiem. 1912. gadā kļuva par Baltijas čempionu tāllēkšanā un uzstādīja Krievijas rekordu augstlēkšanā (1,77 m) un tāllēkšanā (6,62 m). 1933. gadā apbalvots ar Latvijas sporta organizāciju apvienības "Nopelnu zīmi" par sasniegumiem vingrošanā. Miris 1930. gada 26. novembrī Rīgas pilsētas 2. slimnīcā Āgenskalnā no gripas komplikācijām. Apglabāts 30. novembrī Mārtiņa kapos. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 1. apr., 8214. l. Rīgas Sv. Trīsvienības ev. lut. draudzes dzimušo reģistrs. - 1891. - Nr.156. «Miris pazīstamais sportists Alslēbens». Pēdējā Brīdī. 1930. gada 28. novembrī. Arhivēts no oriģināla, laiks: 2020. gada 28. Aprīlis. Skatīts: 2015. gada 4. aprīlī. Andris Staģis. Latvijas vieglatlēti olimpiskajos 100 gados. RaKa, 1998. 185. lpp. ISBN 9984558657. Latvijas enciklopēdija. 1. sējums. Rīga : Valērija Belokoņa izdevniecība. 2002. 166. lpp. ISBN 9984-9482-1-8. Vikikrātuvē par šo tēmu ir pieejami multivides faili. Skatīt: Alfrēds Alslēbens. Olympedia profils (angliski) LOK profils Cilvēku portāls Latvijas portāls Sporta portāls