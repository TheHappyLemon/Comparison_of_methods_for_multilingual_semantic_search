Estera Ledecka (čehu: Ester Ledecká; dzimusi 1995. gada 23. martā) ir čehu snovbordiste un kalnu slēpotāja. Pasaules kausā snovbordā startē kopš 2013. gada. 2016. un 2017. gada sezonas kopvērtējumā izcīnījusi uzvaru paralēlo disciplīnu kopvērtējumā. Pasaules čempionātā trīs medaļas (zelts un sudrabs paralēlajā slalomā, zelts paralēlajā milzu slalomā). Pasaules kausā kalnu slēpošanā startē kopš 2016. gada sezonas. 2017. gada sezonas kopvērtējumā ierindojusies 14. vietā. Divas reizes piedalījusies ziemas olimpiskajās spēlēs (2014, 2018). 2014. gadā Sočos startējusi vienīgi snovbordā, kur paralēlajā slalomā izcīnīja 6. vietu, savukārt paralēlajā milzu slalomā — 7. vietu. 2018. gadā Phjončhanā startēja gan kalnu slēpošanā, gan snovbordā. Abos sporta veidos kļuva par olimpisko čempioni — supergigantā kalnu slēpošanā un paralēlajā milzu slalomā snovbordā. Viņa ir pirmā sportiste, kas vienās ziemas olimpiskajās spēlēs kļūst par čempioni divos dažādos sporta veidos. Vikikrātuvē par šo tēmu ir pieejami multivides faili. Skatīt: Estere Ledecka. Olympedia profils (angliski) Munzüger Sport profils (vāciski) FIS profils (kalnu slēpošana) (angliski) FIS profils (snovbords) (angliski)