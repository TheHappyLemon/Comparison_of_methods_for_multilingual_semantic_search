Kallimahs (Καλλίμαχος, dzimis ap 310.—305. g. p.m.ē. Kirēnē, miris ap 240. g. p.m.ē.) bija viens no izcilākajiem hellēnisma laikmeta sengrieķu dzejniekiem. Kallimahs rakstījis elēģijas, epigrammas, epīlijus, himnas, kā arī zinātniskus darbus. Kallimaha darbi atstājuši lielu ietekmi uz romiešu dzejniekiem Ovidiju, Katullu un jo īpaši Sekstu Properciju. Ap 290. g. p.m.ē. Kallimahs atstājis Kirēni un devies uz Aleksandriju, kur sākumā strādājis par skolotāju, tad darbojies Ptolemaja II galmā, kā arī strādājis slavenajā Aleksandrijas bibliotēkā. Sengrieķu literatūras antoloģija. – Rīga: Zvaigzne, 1990. ISBN 5-405-00404-9