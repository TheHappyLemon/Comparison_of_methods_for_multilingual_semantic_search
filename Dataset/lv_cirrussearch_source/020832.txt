2014. gada Soču ziemas olimpisko spēļu sacensības hokejā vīriešiem norisinājās no 2014. gada 12. februāra līdz 23. februārim Bolshoy Ice Dome un Shayba Arena hallēs Sočos. Zelta medaļas izcīnījs Kanādas hokeja izlase, kas tādējādi aizstāvēja pirms četriem gadiem izcīnīto titulu, finālā ar 3—0 pārspējot Zviedrijas hokejistus. Trešo vietu izcīnīja Somijas hokeja izlase, tās 43 gadus vecajam kapteinim Tēmu Selennem iegūstot arī turnīra vērtīgākā spēlētāja titulu — viņš bronzas medaļas spēlē atzīmējās ar diviem vārtu guvumiem. Ar pieciem vārtiem un trim rezultatīvām piespēlēm par turnīra rezultatīvāko spēlētāju kļuva ASV izlases uzbrucējs Fils Kesels. Latvijas hokeja izlasei šis bija veiksmīgākais Olimpiskais turnīrs tās pastāvēšanas vēsturē. Lai gan apakšgrupu spēlēs komanda piedzīvoja trīs zaudējumus, kvalifikācijas spēlē izlase ar 3—1 pārspēja Šveices valstvienību, savukārt ceturtdaļfinālā saspringtā cīņā ar 1—2 piekāpās turnīra uzvarētājai Kanādai, tādējādi izcīnot 8. vietu. Par rezultatīvāko Latvijas izlases spēlētāju kļuva Lauris Dārziņš, kurš piecās spēlēs atzīmējās ar četriem vārtiem un vienu rezultatīvu piespēli, savukārt plašu uzmanību izpelnījās arī abi izlases vārtsargi Edgars Masaļskis un Kristers Gudļevskis, Masaļskim turnīru noslēdzot ar vidēji 94,6 procentiem atvairītu metienu, savukārt Gudļevskim ceturtdaļfināla spēlē atvairot 55 no 57 pretinieku metieniem. Pamatraksts: Hokejs 2014. gada ziemas olimpiskajās spēlēs — Vīrieši, kvalifikācija Kanāda, Čehija, Somija, Norvēģija, Krievija, Slovākija, Zviedrija, Šveice un ASV turnīram kvalificējās kā deviņas IIHF reitingā augstāk ierindotās izlases, savukārt kvalifikācijas turnīra ceļā Olimpiskajām spēlēm kvalificējās arī Austrija, Latvija un Slovēnija. Pamatraksts: 2014. gada ziemas olimpisko spēļu vīriešu hokeja turnīra sastāvi Sarakstā iekļauti 10 rezultatīvākie spēlētāji pēc gūtajiem punktiem, tad pēc vārtiem. Sp = aizvadītās spēles; V = vārti; P = piespēles; Pkt = punkti; +/- = plus/mīnus koeficients; SM = soda minūtes; Poz = pozīcija Sarakstā iekļauti 5 labākie vārtsargi pēc atvairīto metienu procenta, kuri ir aizvadījuši vismaz 40% no visa komandas spēlētā laika. L = spēlētais laiks (minūtes:sekundes); IV = ielaistie vārti ; VVSp = vidēji spēlē ielaistie vārti ; Atv% = atvairīto metienu procents; Atv = atvairīto metienu skaits; SSp = "sausās" spēles «2014 Olympic Winter Games». IIHF.com. Skatīts: 2013. gada 10. februāris. 2014. gada ziemas olimpisko spēļu oficiālā mājaslapa Arhivēts 2014. gada 5. februārī, Wayback Machine vietnē. (angliski)