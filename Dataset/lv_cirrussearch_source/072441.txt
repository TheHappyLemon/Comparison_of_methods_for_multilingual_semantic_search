Okeānijas Futbola Konfederācija (Oceania Football Confederation, saīsināti OFC) ir viena no sešām kontinentālajām futbola federācijām. Tā organizē un uzrauga futbola sacensības Okeānijā un piedāvā šī reģiona valstīm iespēju cīnīties par iekļūšanu Pasaules kausa finālturnīrā. Organizācija tika izveidota 1966. gadā, piedaloties Austrālijas, Jaunzēlandes un Fidži futbola federācijām. 2004. gada 12. maijā Jaunkaledonija kļuva par divpadsmito OFC locekli. OFC par pilntiesīgu kontinentālo federāciju kļuva 1996. gadā, un tai 1998. gada Pasaules kausa finālturnīrā tika piešķirta "pusvieta" (labākā reģiona izlase aizvadīja divas spēles ar piektās vietas ieguvēju CONMEBOL kvalifikācijas grupā, un finālturnīrā iekļuva divu spēļu summā labākā komanda). OFC dalībvalstis piedalās arī Okeānijas Nāciju kausā, kas tiek rīkots reizi divos gados. 2005. gada sākumā Austrālijas Futbola Federācija uzsāka sarunas ar Āzijas Futbola Konfederāciju, kuru mērķis būtu panākt Austrālijas uzņemšanu šajā organizācijā. Šāds lēmums dotu Austrālijas izlasei iespēju cīnīties par garantētu vietu (bez pārspēles) Pasaules Kausa finālturnīrā. 23. martā AFC vienbalsīgi pieņēma šo piedāvājumu. Pēc tam Austrālija iesniedza oficiālu lūgumu izstāties no OFC, kas tika pieņemts 17. aprīlī. Kopš 2006. gada Austrālija ir AFC locekle. 1930—1970 — nav 1974 — Austrālija (šobrīd AFC) 1978 — nav 1982 — Jaunzēlande 1986—2002 — nav 2006 — Austrālija (šobrīd AFC) 2010 — Jaunzēlande 2014 — nav 2018 — nav 2022 — nav Oficiālā OFC mājaslapa