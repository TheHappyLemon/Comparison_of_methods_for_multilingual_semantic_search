Starptautiskā neredzīgo šahistu asociācija (IBCA) (angļu: International Braille Chess Association) ir starptautiska sporta organizācija, kas dibināta 1948. gadā, lai apvienotu neredzīgus un vājredzīgus šahistus. Asociācija ir Starptautiskās šaha federācijas (FIDE) biedre kopš 1964. gada, kā arī Starptautiskās neredzīgo sporta asociācijas (IBSA, angļu: International Blind Sport Asociation) biedre. Neredzīgo šahistu asociācijas rindās ir apvienotas vairāk nekā 50 valstis. Kopš 1961. gada asociācija organizē Pasaules šaha olimpiādes neredzīgajiem šahistiem, bet kopš 1990. gada arī Pasaules komandu čempionātus neredzīgajiem šahistiem. 2016. gadā notika arī pirmās Eiropas komandu meistarsacīkstes neredzīgajiem šahistiem. Kopš 1966. gada notiek arī individuālie Pasaules šaha čempionāti neredzīgajiem vīriešiem, bet kopš 1986. gada tādi Pasaules čempionāti notiek arī sievietēm. Neredzīgo un vājredzīgo šaha turnīri norit pēc atšķirīgiem noteikumiem kā parastie šaha turnīri. Atšķirības galvenokārt ir saistītas ar šaha figūrām un galdiņu. Šaha figūras pēc gājiena izdarīšanas tiek droši nostiprinātas uz katra galdiņa lauciņa ar speciāla cauruma palīdzību. Starp melnajiem un baltajiem lauciņiem ir aptuveni 3-4 milimetru atšķirība izvietojuma augstumā, lai spēlētājs ar tausti tos varētu izšķirt. Tāpat arī vienādām balto un melno figūrām ir atšķirības, kuras var noteikt ar tausti. Par savu izdarīto gājienu katrs spēlētājs mutiski brīdina pretinieku. Gājienu pierakstīšanā tiek izmantots Braila raksts. About Blind Chess[novecojusi saite] «Blind Chess Olympiads summary». Arhivēts no oriģināla, laiks: 2016. gada 5. martā. Skatīts: 2016. gada 26. oktobrī. World Blind Team Chess Championship[novecojusi saite] European Blind Team Chess Championship[novecojusi saite] «Masculine Individual World Championships». Arhivēts no oriģināla, laiks: 2016. gada 19. maijā. Skatīts: 2016. gada 26. oktobrī. «Feminine Individual World Championships». Arhivēts no oriģināla, laiks: 2016. gada 20. maijā. Skatīts: 2016. gada 26. oktobrī. International Braille Chess Association oficiālā IBCA vietne