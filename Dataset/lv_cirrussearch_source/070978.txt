Stefans, arī Urāns XX, ir Urāna pavadonis. Tas ir 21. pavadonis pēc kārtas, skaitot no Urāna. Pavadoni atklāja 1999. gada 18. jūlijā B. Gledmens, Dž. Kavelārs, M. Holmans, H. Šols un Ž. M. Petits ar 3,5 m Kanādas-Francijas-Havaju teleskopu Maunakea observatorijā. Vienlaicīgi tika atklāts arī Seteboss. Starptautiskā Astronomijas savienība 1999. gada 27. jūlijā pavadonim piešķīra pagaidu apzīmējumu S/1999 U 2. 2000. gada 21. augustā Starptautiskā Astronomijas savienība pavadonim piešķīra nosaukumu Stefans. Stefans ir tēls Viljama Šekspīra traģikomēdijā „Vētra”. Stefans ir neliels pavadonis, tā diametrs ir apmēram 32 km. Stefana orbīta atrodas starp Kalibanu un Trinkulu. Stefans ir neregulārs pavadonis, rotē pretēji Urāna rotācijas virzienam un tā orbīta atrodas 144,1° leņķī pret Urāna ekvatora plakni. Orbītas parametri liecina, ka Stefans nav veidojies pie Urāna, bet pagātnē planēta to ir notvērusi savā gravitācijas laukā. Stefana orbītas parametri ir tuvu līdzīgi kā Francisko un Kalibanam, kas iespējams, liecina par to kopīgo izcelsmi. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 7230 IAUC 7479 Latvijas Nacionālais teātris. VILJAMS ŠEKSPĪRS. VĒTRA Vikikrātuvē par šo tēmu ir pieejami multivides faili. Skatīt: Stefans.