Aleksandrs Saša Vujačičs (slovēņu: Aleksandar Saša Vujačić; dzimis 1984. gada 8. martā Mariborā, Slovēnijā) ir slovēņu basketbolists, spēlē saspēles vadītāja un uzbrūkošā aizsarga pozīcijās, Slovēnijas basketbola izlases dalībnieks. Pašlaik (2016) pārstāv NBA klubu Ņujorkas "Knicks". 2004. gada NBA draftā viņu izraudzījās Losandželosas "Lakers" ar kopējo 27. kārtas numuru. Tieši 2004. gadā NBA draftā tika izraudzīts arī latviešu spēlētājs Andris Biedriņš. Losandželosas "Lakers" sastāvā kļuvis par divkārtēju NBA čempionu. Savu profesionāļa karjeru viņš sāka 16 gadu vecumā Udīnes "Snaidero" kluba rindās. Sašas tēvs Vaso Vujačičs ir serbu basketbola treneris. Vujačičs ir spēlējis arī Slovēnijas junioru izlasē. Oficiālā mājaslapa NBA profils (angliski) Basketball Reference profils (angliski)