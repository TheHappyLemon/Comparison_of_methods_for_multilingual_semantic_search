3 Plus (zināms arī kā TV3 Plus, 3+, TV3+) ir televīzijas kanāls Latvijā, Lietuvā un Igaunijā, kurš Latvijā izveidots 2003., Lietuvā — 2022., bet Igaunijā — 2005. gadā. Kanāls pieder uzņēmumam TV3 Group un reģistrēts Apvienotajā Karalistē, bet tagad Igaunijā. Kanāls tiek pārraidīts krievu valodā un tā programmu veido populāri izklaidējoši raidījumi, humora pārraides, televīzijas un realitātes šovi, seriāli, mākslas filmas, animācijas filmas, sporta spēļu translācijas. Kanāla populārās pārraides ir Nasha Russia, "Laimīgi kopā", "Virtuve", "Sūklis Bobs Kvadrātbiksis" un Comedy Club. Kopš Krievijas iebrukuma Ukrainā, no 2022. gada 28. februāra TV3 Group ir nolēmis apturēt Krievijā ražotā satura retranslāciju, nodrošinot papildu piekļuvi ukraiņu un pasaules ziņu kanāliem. Tas ir pieejams Virzemes TV, ciparu televīzijā un kabeļtelevīzijā. TV3 Group Latvijā pieder arī citi televīzijas kanāli: TV3, TV6, TV3 Life, TV3 Mini, radio Star FM un TOPradio, digitālās platformas — TV3 Play, Home3, Go3, TV3 Film, TV3 Sport, TV3 Sport 2 un portāls TV3.lv. 2004. gada beigās kanāls 3+ sāka pārraidīt testa režīmā Igaunijā, bet no 2005. gada 3. janvāra tas sāka darboties ar regulāru TV programmu. Pusotra gada laikā kanālam 3+ izdevies apgūt 9,4% Igaunijas komerctelevīzijas tirgu, kura mērķauditorija ir vecumā no 15 līdz 49 gadiem. Kopš Krievijas iebrukuma Ukrainā, no 2022. gada 28. februāra TV3 Group ir nolēmis apturēt Krievijā ražotā satura retranslāciju, nodrošinot papildu piekļuvi ukraiņu un pasaules ziņu kanāliem. 2022. gada 1. martā Igaunijā tika izveidots kanāls TV3 Life, aizvietojot krievvalodīgo kanālu 3+, kas ēterā bija no 2005. gada. Informatīvais pilsētas raidījums krievu valodā "Tallinas ziņas" (Новости Таллинна), kurš tika rādīts kanālā 3+ un gada laikā noskatījās vairāk nekā 260 000 skatītāju, ir skatāms trijos televīzijas kanālos — Duo 7, 1+2 un TVN. 1. aprīlī Igaunijā atgriezās kanāls 3+, kļūstot par bezmaksas kanālu, kura atgriešanā iemesls bija saistīts ar kara notikumiem Ukrainā, jo, ierobežojot Krievijas televīzijas kanālus un tā veidoto programmu, ir palielinājusies nepieciešamība pēc kvalitatīva vietēja krievu valodas satura. Šobrīd tas rāda izklaidējošus seriālus, raidījumus un filmas no Ukrainas, Eiropas, ASV un Igaunijas. TV3 Group šogad plāno uzsākt svaiga vietējā satura ražošanu krievu valodā. Programmā atgriezās informatīvais pilsētas raidījums "Tallinas ziņas". 2022. gada 1. jūnijā Lietuvā sāka raidīt krievvalodīgo televīzijas kanālu TV3 Plus, lai apmierinātu vajadzības Lietuvā dzīvojošiem krievvalodīgajiem iedzīvotājiem un piedāvātu saturu krievu valodā. Lai stiprinātu Latvijas informatīvo telpu, 2022. gadā kanālā TV3 Plus no 29. augusta darba dienu vakaros plkst. 19:30 par galvenajiem notikumiem Latvijā un pasaulē informēs ziņu raidījums krievu valodā "Ziņas+" (Новости+), ko vadīs žurnālisti ar vairāk nekā 20 gadus ilgu pieredzi Latvijas mediju ziņu dienestos televīzijā, radio un drukātajā presē: Oļegs Maļiņins, Aleksejs Novaks un Olga Pilipoveca. https://kabeloperatori.neplpadome.lv/lv/sakums/kabeluoperatori/visi-kanali.html#kanals-102 Tv3.lv. «TV3 Group приостанавливает распространение контента, созданного в России». Tv3.lv (krievu), 2022-02-28. Skatīts: 2022-03-10.[novecojusi saite] «3+ - Footer_Programmes - О КОМПАНИИ». web.archive.org. 2007-08-24. Arhivēts no oriģināla, laiks: 2007-08-24. Skatīts: 2022-06-21. Карел Вяхи | ERR. «Русскоязычный телеканал 3+ прекращает вещание, вместо него появится канал TV3 Life для женщин». ERR (krievu), 2022-01-27. Skatīts: 2022-03-09. ERR. «С 1 марта "Новости Таллинна" будут выходить в эфире сразу трех телеканалов». ERR (krievu), 2022-02-28. Skatīts: 2022-03-09. Postimees. «В свободном вещании теперь восемь каналов: добавился 3+». Postimees (krievu), 2022-04-01. Skatīts: 2022-04-01. Delfi.lt. «TV3 с июня начнет транслировать новый канал на русском языке». Delfi.lt (krievu), 2022-05-17. Skatīts: 2022-05-19. «Rusakalbiams Lietuvoje – naujas TV kanalas». tv3.lt (lietuviešu). Skatīts: 2022-06-21. «TV3 Plus tagad arī ziņu raidījums». tv3.lv (latviešu). 2022-08-19. Skatīts: 2022-08-22. Oficiālā mājaslapa Facebook profils