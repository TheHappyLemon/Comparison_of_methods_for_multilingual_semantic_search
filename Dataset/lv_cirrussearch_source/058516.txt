Anrī de La Volks (franču: Henry de La Vaulx; dzimis 1870. gada 2. aprīlī, miris 1930. gada 18. aprīlī) bija franču gaisa balona pilots, ceļotājs, rakstnieks un lielāko Francijas un starptautisko aviācijas asociāciju līdzdibinātājs. No 1898. gada marta līdz 1897. gada maijam viņš dzīvoja pie vietējām ciltīm Patagonijā un vēlāk uzrakstīja grāmatu par šo pieredzi. 1898. gadā viņš kopā ar Ernestu Aršdekonu, Leonu Serpolē, Andrī de la Valetu, Žilu Vernu, Honorīnu de Viāns Morēls Vernu, Andrē Mišlēnu, Albēru de Dionu, Albertu Santušu-Dimonu un Anrī Dešu de la Mērtu nodibināja Francijas aeronautikas klubu. 1900. gada 9. oktobrī viņš kopā ar pavadoni uzstādīja pasaules rekordu, veicot lielāko attālumu ar gaisa balonu. Viņš 35,75 stundās veica 1200 jūdzes no Vensānas, Parīzē līdz Koroštiševai netālu no Kijivas (toreiz Krievijas Impērijā). 1900. gadā viņš saņēma Francijas aeronautikas kluba "Lielo medaļu" par izciliem ieguldījumiem aviācijas attīstībā. Šis sasniegums tika veikts gaisa balonu lidošanā 1900. gada vasaras olimpisko spēļu ietvaros. 1905. gadā viņš bija viens no Starptautiskās aeronautikas federācijas līdzdibinātājiem un kļuva par tās vadītāju. Viņš vairākas reizes apmeklēja ASV, lai veiktu gaisa balonu paraugdemonstrējumus, un The New York Times viņu raksturoja kā vienu no "veiksmīgākajiem un drosmīgākajiem gaisa balonistiem pasaulē". Viņš izstrādāja dirižabļus Francijas aviācijas kompānijai Zodiac Aerospace. Viņš publicēja 12 grāmatas, galvenokārt par aviāciju. 1930. gada 18. aprīlī viņš gāja bojā gaisa balona lidojumā, saskaroties ar elektrolīnijām starp Monreālu, Kanādā un Ņuarku, Ņūdžersijā. Aero-Club of France history page Arhivēts 2014-04-20 Wayback Machine vietnē. «French Aeronaut Here with Three Balloons». The New York Times. 1906-03-25. Skatīts: 2010-10-06. «Crash of a Fairchild 71 in Jersey City: 4 killed - Bureau of Aircraft Accidents Archives». baaa-acro.com.