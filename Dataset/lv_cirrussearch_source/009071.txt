Ēriks Rags (dzimis 1975. gada 1. jūnijā Ventspilī) ir latviešu vieglatlēts, startē šķēpa mešanas sacensībās. Trenējas pie Māra Grīvas. Izglītību ieguvis Ventspils 1. vidusskolā un Rīgas Tehniskajā Universitātē. Piedalījies trijās olimpiskajās spēlēs (2000, 2004, 2008). 2000. gadā Sidnejā un 2008. gadā Pekinā viņš nespēja pārvarēt kvalifikācijas kārtu, savukārt 2004. gadā Atēnās izcīnīja 7. vietu. Ē. Rags ir piedalījies septiņos Pasaules čempionātos, no kuriem četros spējis pārvarēt kvalifikāciju un iekļūt pamatsacensībās. 2005. gadā Helsinkos izcīnīja sesto vietu, kas ir viņa labākais sasniegums Pasaules čempionātos. 2002. gada Eiropas čempionātā viņš ierindojās augstajā 4. vietā, 2006. gada Eiropas čempionātā ar 79,51 metrus tālu metienu viņš ierindojās 9. vietā, savukārt 2010. gadā Barselonā Ē. Rags ieņēma 11. vietu. 2011. gada Pasaules čempionātā viņš startēja neveiksmīgi, ar 77,34 m tālu metienu ierindojoties 20. vietā. Izcīnījis divas zelta medaļas Universiādēs. Personisko rekordu (iepriekšējo Latvijas rekordu) viņš sasniedza 2001. gadā Londonā, metiens bija 86,47 metrus tāls. Uz Osaku — ne asakas![novecojusi saite], sporto.lv Jānis Pārums. «Šķēpmešanas finālā bez latviešiem». sportacentrs.com, 2011. gada 1. septembrī. Skatīts: 2011. gada 1. septembrī. Vikikrātuvē par šo tēmu ir pieejami multivides faili. Skatīt: Ēriks Rags. Olympedia profils (angliski) LOK profils IAAF profils (angliski) Trach and Field vieglatlēta profils (angliski) IAAF Dimanta līgas profils (angliski) Latvijas vieglatlēta(-es) profils LVS profils Pekina 2008 profils[novecojusi saite]