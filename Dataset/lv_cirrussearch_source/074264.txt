Rembrants Harmenszons van Reins (nīderlandiešu: Rembrandt Harmenszoon van Rijn), bieži pazīstams saīsināti kā Rembrants; dzimis 1606. gada 15. jūlijā, miris 1669. gada 4. oktobrī) bija holandiešu gleznotājs un grafiķis. Viens no izcilākajiem gaismēnas meistariem pasaules glezniecībā. Nīderlandes Zelta laikmeta pārstāvis. Rembrants dzimis 1606. gada 15.jūlijā Leidenē dzirnavnieka Harmena Herritszona fon Reina un maiznieka meitas Nēlthenas fan Zautbrukas ģimenē kā devītais no deviņiem bērniem. Rembranta dzimtā pilsēta ir Leidene, gleznot viņš mācījies gan dzimtajā pilsētā, gan Amsterdamā. Kad Rembrants pabeidza studijas Amsterdamā, viņš atgriezās dzimtajā pilsētā un uzsāka gleznotāja karjeru. Tajā laikā viņš jau bija pārspējis meistarībā savu skolotāju Pīteru Lastmanu. 22 gadu vecumā Rembrants bija kļuvis par Leidenes pieprasītāko gleznotāju, viņam bija savi mācekļi. 1632. gadā Rembrants saņēma prestižu pasūtījumu no Nikolasa Tulpa — slavena anatomijas profesora. Šī glezna nodrošināja viņam tālākos pasūtījumus. Miris 1669.gada 4.oktobrī. Rembrants radīja 600 gleznas, 300 skices un aptuveni 1400 zīmējumus, viņa atstātais mantojums ir milzīgs, bez tam daļa darbu ir nozuduši. Viņš gleznoja gan ainavas, gan aktus, portretus, sadzīves ainas, dzīvniekus, vēsturiska un mitoloģiska rakstura tēlojumus un Bībeles sižetus, turklāt viņa mantojumā ietilpst ap 100 pašportretu, veidojot arī viņa vizuālo biogrāfiju. Tiesa, daļu darbu nav radījis viņš pats, un tos iespējams atšķirt tikai ar jaunāko tehnoloģiju palīdzību. Rembrants nebija vientuļnieks, ģimenē viņš bija devītais bērns. 1634. gadā viņš apprecēja Saskiju van Uilenburgu (Saskia van Uylenburg, 1612 - 1642) un jau 1635. gadā viņi ievācās paši savā mājā, un 1639. gadā pārcēlās uz māju, kura mūsdienās pazīstama kā Rembrandt House Museum. Rembrantam bija četri bērni, tomēr izdzīvoja tikai ceturtais un 1642. gadā, drīz pēc dēla piedzimšanas, mira Saskija, Rembranta sieva. Rembranta dēlu sauca Titus. Tomēr ilgi Rembrants nesēroja, viņa dzīvē bija arī citas sievietes — Gērtje Dirksa (Geertje Dircx), Henrkje Stofelsa (Hendriskje Stoffels) (viņa otrā sieva). Rembrants pārdzīvoja savu dēlu, kurš nomira 1668. gadā, atstājot meitiņu. Rembranta gaismēnu lietojums ir ļoti īpašs; gaisma - mirdzoša un kustīga, bet reizē it kā krēslas aizklāta, tumsa - ļoti dziļa, silta un piesātināta. Kājas operācija (1628) Vētra Galilejas jūrā (1633) Dzirnavas (1645-1648) Eiropas nolaupīšana (1632) Svētā ģimene (Ap 1634) Vikikrātuvē par šo tēmu ir pieejami multivides faili. Skatīt: Rembrants. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Rembrants pubhist.com (angliski) Rembranta muzejs Amsterdamā (angliski), (nīderlandiski)