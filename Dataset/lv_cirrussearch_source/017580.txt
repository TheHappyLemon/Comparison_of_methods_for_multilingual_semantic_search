Elvenking ir 1997. gadā izveidota Itālijas pauermetāla/folkmetāla grupa. Patlaban tā ir izdevusi vienu demo ierakstu, kā arī piecus studijas albumus un divus singlus. Grupa tiek izveidota 1997. gada oktobrī kopā sanākot diviem draugiem-ģitāristiem Aydan un Jarpen, kurus abus vieno kaisle pret smagā metāla mūziku un folkloru. Grupai vēlāk pievienojas basģitārists Sargon, tomēr vien 1998. gadā grupas sastāvs tiek pilnībā nokomplektēts, martā tai pievienojoties vokālistam Damnagoras un septembrī — bundziniekam Zender. 2000. gadā grupa izdod demo ierakstu To Oak Woods Bestowed, kurā apvieno folkmetālu un pauermetālu. Tas ir gana veiksmīgs, lai grupai izdotos noslēgt līgumu ar Vācijas ierakstu kompāniju AFM Records. Tad grupu pamet Sargon un viņa vietā nāk Gorlan. Grupa savu pirmo pilna garuma studijas albumu Heathenreel izdod 2001. gada 23. jūlijā, saņemot pozitīvas fanu un kritiķu atsauksmes. 2002. gadā grupu radušos veselības problēmu dēļ pamet tās vokālists Damnagoras. Grupa nolīgst Kleid kā jauno tās vokālistu. Neilgi pēc tam grupai pievienojas arī vijolnieks un klaviernieks Elyghen. Atjaunojusi pilnu sastāvu, grupa sāk jaunā albuma Wyrd ierakstīšanu, kas tiek izdots 2004. gada 19. aprīlī. 2004. gada nogalē, ieņemot Kleid vietu, grupā atgriežas vokālists Damnagoras un tā sāk ierakstīt 3. studijas albumu ar nosaukumu The Winter Wake. 2005. gada 4. februārī grupu pamet viens no tās dibinošajiem ģitāristiem Jarpen. 2006. gada 11. martā veikalu plauktos nonāk The Winter Wake. 2006. gada 3. novembrī grupas oficiālajā mājaslapā tiek paziņots par jauna albuma ierakstīšanu. Tas ir konceptuāls albums par nāvi ar nosaukumu The Scythe, kas tiek izdots 2007. gada 14. septembrī. 2008. gada 14. aprīlī grupa paziņo par pilnībā akustiska albuma ierakstīšanas sākšanu. 2009. gada 14. janvārī grupai pievienojas jauns ģitārists — Rafaelo „Rafahel” Indri, kurš jau pēdējo gadu bija uzstājies kopā ar grupu. To Oak Woods Bestowed (2000) From Blood To Stone (2008) The Cabal (2010) Heathenreel (2001) Wyrd (2004) The Winter Wake (2006) The Scythe (2007) Two Tragedy Poets (…And A Caravan Of Weird Figures) (2008) Red Silent Tides (2010) Era (2012) Pagan Manifesto (2014) Secrets Of The Magick Grimoire (2017) «Elvenking - Heathenreel (albuma recenzija)». Sputnikmusic (angliski). Arhivēts no oriģināla, laiks: 2015. gada 30. Maijs. Skatīts: 2013. gada 27. janvārī. «THE METAL OBSERVER - Recenzija - ELVENKING - Heathenreel». Metal Observer (angliski). Arhivēts no oriģināla, laiks: 2013. gada 13. Marts. Skatīts: 2013. gada 27. janvārī. Oficiālā grupas mājaslapa (angliski) Elvenking Myspace lapa (angliski)