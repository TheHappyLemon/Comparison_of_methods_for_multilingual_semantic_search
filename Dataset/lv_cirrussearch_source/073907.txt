Vīru dzegužpuķe (Orchis mascula L.) ir orhideju dzimtas suga. Latvijā tā ir diezgan reta, ierakstīta Latvijas Sarkanajā grāmatā trešajā kategorijā. Daudzgadīgs, aptuveni 15-50 cm augsts lakstaugs. Gumi veseli, gandrīz apaļi, no kurienes ir ģints nosaukums: gr. όρχις orchis 'sēklinieks'. Stublājs stāvs, diezgan spēcīgs. Lancetiskas lapas sakārtotas rozetē. Viņas var būt bez plankumiem vai plankumainas. Pieziedlapu nav. Ziedi (no 5 līdz 50), sakārtoti skrajā ziedkopā. Ziedi sarkani vai purpurvioleti, retāk balti. Lūpa trīsdaivaina vai kaila, lūpmala bārkstaina. Lūpas pamats gaišāks. Visa lūpa klāta ar punktu zīmējumu. Auglis - stāva, iegarena pogaļa. Latvijā zied no maija vidus līdz jūnijam. Aug Eiropā, Ziemeļāfrikā un Rietumāzijā. Aug mitrās, pārmitrās vai sausās, diezgan kaļķainās pļavās, retāk krūmājos. Latvijā vislabāk mitrās, avoksnainās pļavās. Sugu apdraud meliorācija un augsnes rekultivēšana. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Latvijasdaba.lv