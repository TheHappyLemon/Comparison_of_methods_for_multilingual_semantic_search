Aleksejs Grjaznovs (dzimis 1997. gada 1. oktobrī) ir Latvijas futbolists, iekļauts Latvijas futbola izlases sastāvā, spēlē pussarga pozīcijā. Kopš 2022. gada pārstāv Latvijas Virslīgas klubu FK Liepāja. 4 gadu vecumā sācis apgūt tenisu, taču tas neesot padevies. 5 gadu vecumā uzsācis treniņus JFC Skonto pie trenera Andreja Gluščuka un turpināja līdz pat 12 gadu vecumam. Pēc tam gadu pameta futbola treniņus, pamēģinot džudo. Skolā, sporta skolotāja Ivana Kvinta mudināts, nokļūst FK Daugava pie trenera Vladimira Beļajeva, kur atgūst vēlmi spēlēt futbolu un vēlāk tiek uzaicināts jauniešu U17 un U19 izlasēs. Piedalījies arī Ghetto Games futbolā uz asfalta seguma, bieži izcīnot pirmās vietas sava vecuma grupās. 1. līgā spēlējošās FK RFS pieaugušo komandas treneri Viktors Vicehovskis un Sergejs Semjonovs pamana Alekseju jauniešu komandā un iekļauj pieaugušo komandā. Aleksejs debitēja pieaugušo futbolā 2014. gada 23. augustā ar uzvaru 3:1 pret AFA Olaine/SK Super Nova. 2016. gada sezonā no dalības Virslīgā finanšu problēmu dēļ tika izslēgts FK Skonto, 1 .līgas uzvarētāji FK Valmiera atteicās no dalības Virslīgā, kā rezultātā FK RFS nokļuva Virslīgā. Aleksejs debitēja Virslīgā 2016. gada 28. maijā pret Metta. Pēc FK RFS galvenā trenera Oļega Vasiļenko aiziešanas, nākamais treneris Andrejs Kaļiņins nedeva Grjaznovam spēles laiku. 2017. gada sezonā tika izīrēts uz SK Babīte, kas pagājušā sezonā izcīnīja tiesības spēlēt Virslīgā. Taču SK Babīte tika diskvalificēta no Virslīgas 22. jūnijā (sezonas vidū) anulējot visus rezultātus un spēles. Pēc SK Babīte īres atgriežoties FK RFS, neredzot, ka klubs dotu spēles laiku, lauza futbolista līgumu. Pievienojās 1. līgas RTU FC/SKONTO ACADEMY, kur aizvadīja vienu oficiālu kausa spēli 2018. gada sezonā. Naudas problēmu dēļ 2017. gadā pēc SK Babīte īres beigām Aleksejs sāka strādāt papildus darbus apkalpojošā sfērā, būtībā kļūstot par amatieri un pamazām atejot no aktīvā futbola. 2019. gada februārī kopā ar Klāvu Bāliņu devās pārbaudē uz Valmiera Glass VIA un 1. martā parakstīja līgumu, atgriežoties Virslīgas komandā, kur sezonas vidū no rezervista nostiprinājās pamatsastāvā. Savā pirmajā sezonā palīdz klubam izcīnīt vēsturisku ceturto vietu Virslīgā, piedaloties 20 no 36 spēlēm, trijās spēlēs pārstāvot klubu arī kā kapteinis. 2020. gada sezonā izlaiž pirmās septiņas spēles līdz pirmoreiz parādās rezervē un nospēlē 8 minūtes pret Daugavpili un paliek uz rezervistu soliņa nākamajā spēlē pret Mettu, kas ir 21. jūlijā. 24. jūlijā ir viens no atskaitītajiem futbolistiem, pamatojoties uz skandālu-konfliktu, kurā paraksta vēstuli par neatbilstošiem apstākļiem klubā un pieprasījumu atkāpties galvenajam trenerim un viceprezidentam. Vasaras transfēru periodā nonāk FK Jelgava, kur aizvada 8 spēles, divās no kurām nopelnot sarkano kartīti. Pazaudējot galveno sponsoru, kļūst zināms, ka FK Jelgava neturpinās spēlēt Virslīgā un Aleksejs starpsezonā pievienojas FC Noah Jūrmala. 2021. gadā klubs pirms sezonas tiek izslēgts no Virslīgas, pēc tam atgriezts Virslīgā un sāk spēlēt no 8. kārtas. Bijis U16 (1 spēle), U17 (13 spēles), U18 (2 spēles) un U19 (7 spēles) izlašu dalībnieks, bet izlaidis U21 līmeni 2017. gada krīzes dēļ. Pateicoties labai 2019. gada sezonai Valmiera Glass VIA, uzaicināts uz nacionālo izlasi, kur debitēja 2019. gada 19. novembra uzvarā 1:0 pret Austriju, Latvijas izlasei pārtraucot 9 zaudējumu pēc kārtas spēļu sēriju. «Video: "Valmieras" pussarga Grjaznova stāsts: no pagaidu darbiem līdz Latvijas izlasei». Sportacentrs.com. 2019. gada 10. dec. Edmunda Novicka intervija ar Alekseju Grjaznovu sportacentrs.com, 2019.12.10, Rīga, 00:34 Edmunda Novicka intervija ar Alekseju Grjaznovu sportacentrs.com, 2019.12.10, Rīga, 07:05 ««Dokāns» paliek nepārspēts «Ghetto Football» otro nedēļu pēc kārtas». TVNET Sports. 2012. gada 9. aug. «Rīgas Futbola skola - AFA Olaine/SK Super Nova - Latvijas Futbola federācija». lff.lv. «Futbola klubs «Skonto» nesaņem licenci dalībai virslīgā». www.lsm.lv. «FS Metta/LU - Rīgas Futbola skola - Latvijas Futbola federācija». lff.lv. «Latvijas Futbola federācija». lff.lv. «SK Babīte/Dinamo tiek izslēgta no Virslīgas čempionāta». LFF.lv. Edmunda Novicka intervija ar Alekseju Grjaznovu sportacentrs.com, 2019.12.10, Rīga, 30:35 Edmunda Novicka intervija ar Alekseju Grjaznovu sportacentrs.com, 2019.12.10, Rīga, 12:20 Edmunda Novicka intervija ar Alekseju Grjaznovu sportacentrs.com, 2019.12.10, Rīga, 32:30 Edmunda Novicka intervija ar Alekseju Grjaznovu sportacentrs.com, 2019.12.10, Rīga, 37:10 Edmunda Novicka intervija ar Alekseju Grjaznovu sportacentrs.com, 2019.12.10, Rīga, 39:20 [1] [2] [3] [4] [5] https://lff.lv/speletaji/aleksejs-grjaznovs-19089/ Edmunda Novicka intervija ar Alekseju Grjaznovu sportacentrs.com, 2019.12.10, Rīga, 44:45 «Latvija - Austrija - Latvijas Futbola federācija». lff.lv.