Zicrona caerulea ir plēsīga vairogblakšu suga. Sastopama Latvijā. Zicrona caerulea ir vidēja izmēra vairogblakts, kuras ķermeņa garums sasniedz 5—10 mm. Ķermenis ir violeti zils, dažreiz zaļš. Ūsas melnas. No augšpuses ķermenis klāts ar maziem punktiem. Spārnu membrāna ir tumša. Pieaugušie īpatņi un nimfas ir plēsīgi un barojas ar vaboļu un zvīņspārņu kāpuriem. Visbiežāk uzbrūk Altica ģints lapgraužiem. Zicrona caerulea visbiežāk atrodas uz neliela izmēra augiem. Apdzīvo virsājus, mitrus zālājus un mežmalas. Gadā parasti attīstās viena paaudze. Pieaugušas blaktis var sastapt jūlijā. Animesh Bal & B. Biswas (2013). Handbook on Major Hemipteran Predators of India. Edited by Director, Zoological Survey of India. Published by ZSI, Kolkata. ISBN 978-81-8171 Zicrona caerulea Blue Shieldbug. British Bugs: An Online Identification Guide to UK Hemiptera