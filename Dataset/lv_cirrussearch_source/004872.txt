Nāgālenda (angļu: Nagaland) ir viens no Indijas štatiem, valsts ziemeļaustrumu daļā. Nāgālenda robežojas ar Arunāčalu Pradēšu ziemeļos, ar Asamu rietumos un ar Manipuru dienvidos, kā arī ar Mjanmu austrumos. Štata platība ir 16 579 km², pēc 2011. gada datiem štatā dzīvoja 1 980 602 iedzīvotāji. Nāgālendas administratīvais centrs ir Kohīma, bet lielākā pilsēta pēc iedzīvotāju skaita ir Dimāpura. Štats ir sīkāk sadalīts 12 apgabalos. Štatu apdzīvo 16 dažādas ciltis, katra ar savu valodu un kultūru. Štata oficiālā valoda ir angļu valoda, un tas ir viens no trijiem Indijas štatiem, kuru populārākā releģija ir kristietība. Vikikrātuvē par šo tēmu ir pieejami multivides faili. Skatīt: Nāgālenda. Encyclopædia Britannica raksts (angliski) Encyclopædia Universalis raksts (franciski)