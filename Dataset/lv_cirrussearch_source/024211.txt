Dainava (lietuviešu: Dainava, Dainuva) bija viens no jātvingu apdzīvotās zemes (latīņu: terra Jatwesouie, Gretuesia, baltkrievu: Етвязь, poļu: Jaćwież) nosaukumiem tagadējās Lietuvas (Dzūkijas rietumdaļas) un Baltkrievijas (Grodņas apgabala ziemeļdaļas) teritorijā. Lietuvieši jātvingu apdzīvoto zemi Nemunas labajā krastā dēvēja par Dainavu (dziesmu zemi), bet prūši viņu zemes rietumu daļu Nemunas kreisajā krastā dēvēja par Sūdavu (purvaino zemi). 19. gadsimtā lietuviešu valodas apritē iegājās Dzūkijas nosaukums, norādot uz vietējo iedzīvotāju lietuviešu valodas īpatnējo "dzūkisko izrunu". Ap 1040. gadu jātvingu zemes ("Jotvu") mēģināja pakļaut Kijevas lielkņazs Jaroslavs Gudrais, bet 1253. gadā Lietuvas karalis Mindaugs Dainavu (Deynowe, Dainowe, Denowe) apsolīja Vācu ordenim. Liela daļa jātvingu gāja bojā Ziemeļu krusta karu laikā, bet atlikusī daļa saplūda ar lietuviešiem, baltkrieviem, poļiem un vāciešiem. Agrākās Dainavas teritorijā tagad atrodas Lietuvas Dzūkijas vidusdaļa (Alītas rajona, Prienu rajona austrumdaļa) un Baltkrievijas Voranavas un Ļidas rajoni. Baltkrievu vēsturnieki apgalvo, ka tā atradusies Suvalkijas teritorijā. Где находилось Дайновское княжество? Arhivēts 2016. gada 16. decembrī, Wayback Machine vietnē. Валерий Сливкин, "Лідскі Летапісец", № 2 (50), 2010, с. 24—29. Перевод и редакция А.Е. Тараса (krieviski) Дайновское княжество: местоположение и расселение (1 часть) Arhivēts 2019. gada 12. augustā, Wayback Machine vietnē. Сливкин Валерий Васильевич, старший научный сотрудник Лидского музея (krieviski)