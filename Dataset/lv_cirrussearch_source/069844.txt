Marikina (filipīniešu: Lungsod ng Marikina, angļu: Marikina City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona austrumos Marikinas upes krastos pie robežas ar Risalas provinci; rietumos robežojas ar Kesonsitiju, dienvidos — ar Pasigu. Nozīmīga Manilas dzīvojamā piepilsēta, viena no valsts bagātākajām pašvaldībām. Attīstīta apavu ražošana; šeit tiek saražots ap 70 % valstī izgatavoto apavu un pilsēta tiek dēvēta par «Apavu galvaspilsētu». Apdzīvoto vietu auglīgajā upes ielejā 1630. gadā dibinājis jezuītu ordenis kā Hesusa dela Peņa (Jesus dela Peña). 1787. gadā pārdēvēta par godu tā laika Filipīnu ģenerālgubernatoram Feliksam Berengeram de Markinam (Felix Berenguer de Marquina) par Marikinu (Mariquina). 1898.—1899. gadā Filipīnu revolūcijas laikā Marikina bija Manilas provinces administratīvais centrs. 1901. gadā iekļauta jaundibinātajā Risalas provincē un noraukumu sāka rakstīt tagadējā formā. 1939. gadā daļa pilsētas teritorijas atdalīta jaunbūvējamai galvaspilsētai Kesonsitijai. 1975. gadā Marikinas municipalitāte tika iekļauta Galvaspilsētas reģionā, bet 1996. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Marikina.