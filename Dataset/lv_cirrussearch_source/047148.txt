Nimfonīdas (latīņu: Nymphonidae) ir jūraszirnekļu dzimta. Nimfonīdas dzīvo Atlantijas okeānā un Antarktikas ūdeņos. Nimfonīdas ir maza un vidēji liela izmēra jūraszirnekļi rozā vai zaļganā krāsā ar pilnībā funkcionējošām helicerām. Heliceras ir garākas par snuķi un nobeidzas ar spīlēm. Helifori un palpas labi attīstītas, palpas sastāv no 5 segmentiem. Kājiņas oliņu pārnēsāšanai ir abiem dzimumiem. Tās sastāv no 10 segmentiem. Dažādām nimfonīdu sugām oliņu izmēri variē no vidēji lielām līdz lielām. Nimfonīdām ir protonimfu tipa kāpuri. Nimfonīdu lielāko daļu veido Nymphon ģints sugu pārstāvji ar apmēram 250 sugām. Pārējām ģintīm ir neliels sugu skaits. Dzimta Nimfonīdas (Nymphonidae) ģints Boreonymphon ģints Chaetonymphon ģints Heteronymphon ģints Neonymphon ģints Nymphon ģints Paranymphon ģints Pentanymphon ģints Sexanymphon