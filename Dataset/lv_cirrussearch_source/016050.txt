Namcho (tibetiešu: གནམ་མཚོ་, Nam Co — ‘Debesu ezers’; ķīniešu: 納木錯, Nàmù Cuò) ir liels augstkalnu sālsezers Tibetas centrālajā daļā, ap 420 km ziemeļrietumos no Lhasas. Pasaulē augstākais lielais ezers. Viens no diviem galvenajiem svētajiem tibetiešu ezeriem. Namcho tiek uzskatīts par vienu no krāšņākajām vietām šajā Tibetas daļā; ezers ir neparastā, koši zilā krāsā. Tikai 5 mēnešus gadā nav aizsalis. Ezera apkaimē daba maz pārveidota, šeit nenotiek aktīva saimnieciskā darbība, izņemot lopu ganīšanu. Lielais lopu skaits ezera apkaimē rada galvenās vides problēmas — piesārņojumu ar barības vielām. Ezers esot bagāts ar zivīm, taču aktīva zvejniecība ezera svētuma dēļ šeit nenotiek. Aizvien populārāks tūrisma objekts. Ap ezeru redzamas daudzas īpatnējas, stāvas klintis, no kurām dažas atgādina koku stumbrus, citas — milzu statujas. Ap ezeru daudz alu, tai skaitā ar stalaktītiem. Pēdējā laikā ezera līmenis krītas. Ezera apkaimē atrodas svētceļnieku alas, kas jau gadsimtiem ilgi ir Tibetas svētceļotāju ceļojumu mērķis. Ezera dienvidaustrumu piekrastē atrodas Tašidaras klosteris. Daudz svētvietu, tai skaitā ar petroglifiem. 2005. gadā līdz ezeram izbūvēts asfaltēts ceļš no Lhasas. Ezera apkaimē ļoti nepastāvīgs klimats, bieži notiek sniega vētras. «Chinese, German scientists record new depth of Nam Co Lake». Arhivēts no oriģināla, laiks: 2010. gada 3. decembrī. Skatīts: 2010. gada 3. decembrī. Nama ezera apkaimes petroglifu attēli