Volfgangs Valters Pīčs (vācu: Wolfgang Walther Pietzsch; 1930. gada 21. decembris Citava — 1996. gada 29. decembris Leipciga) bija Vācijas starptautiskais lielmeistars šahā (1966). Pēc profesijas bijis matemātikas un fizikas skolotājs. No 1940. gadu beigām līdz 1960. gadu beigām bijis viens no Vācijas Demokrātiskās Republikas vadošajiem šahistiem. 1949. gadā uzvarējis Padomju okupācijas zonas šaha čempionātā. 1950. gadā bijis otrais pirmajā VDR šaha čempionātā aiz uzvarētāja Rūdolfa Elstnera. Vēlākajos gados trīs reizes uzvarējis VDR šaha čempionātos (1960, 1962, 1967). Daudzu starptautisko šaha turnīru dalībnieks, lielāko panākumu guvis 1965. gadā, kad uzvarējis Leipcigas turnīrā un izpildījis starptautiskā šaha lielmeistara normu. Pārstāvējis Vācijas Demokrātiskās Republikas komandu lielākajos komandu šaha turnīros: Pasaules šaha olimpiādēs piedalījies 6 reizes (1952, 1958-1962, 1966-1968); Pasaules studentu šaha čempionātā piedalījies 1956. gadā. 1961. gadā Rīgā piedalījies Latvijas, Lietuvas un VDR komandu mačturnīrā, kurā savstarpējā partijā zaudējis Jānim Klovānam. Par panākumiem turnīros FIDE 1961. gadā Pīčam piešķīrusi starptautiskā meistara (IM), bet 1966. gadā - starptautiskā lielmeistara (GM) nosaukumu. 1960. gadu beigās pārtraucis piedalīties šaha turnīros. «Meisterschaft der Sowjetischen Besatzungszone 1949». Arhivēts no oriģināla, laiks: 2016. gada 6. oktobrī. Skatīts: 2017. gada 19. janvārī. DDR-ch 01st Soemmerda 1950 OlimpBase :: Men's Chess Olympiads :: Wolfgang Pietzsch OlimpBase :: World Student Team Chess Championship :: Wolfgang Pietzsch OlimpBase :: Soviet Chess Match-Tournament, Rīga 1961, East Germany Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)