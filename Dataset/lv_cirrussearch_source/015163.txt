Rolands Štrobinders (dzimis 1992. gada 14. aprīlī) ir latviešu vieglatlēts, startē šķēpa mešanas sacensībās. 2017. gadā uzstādījis personisko rekordu 85,07 m . Arī viņa tēvs Mārcis Štrobinders ir bijis šķēpa metējs, tēvs arī bijis pirmais treneris. Pēc tam sācis trenēties pie Ginta Palameika. 2011. gada Eiropas junioru čempionātā R. Štrobinders izcīnīja 4. vietu ar jaunu personisko rekordu 75,71 m. 2012. gada augustā viņš kļuva par 13. latviešu šķēpemetēju, kas jaunās konstrukcijas šķēpu spējis raidīt tālāk par 80 metriem (81,20 m). 2015. gada pasaules čempionātā izcīnījis 19. vietu ar 79,11 m tālu metienu. Piedalījās arī 2016. gada vasaras olimpiskajās spēlēs, kur ar rezultātu 77,73 m ieņēma 28. vietu. 2017. gada jūlijā sacensībās Jelgavā R. Štrobinders uzstādīja personisko rekordu — 83,42 m, kvalificējoties dalībai pasaules čempionātā. Tomēr 2017. gada pasaules čempionātā viņš palika tikai 19. vietā ar 79,68 m tālu metienu. Vasaras beigās sacensībās Vācijā uzstādīja jaunu personisko rekordu — 85,07 m. 2018. gada Eiropas čempionātā iekļuva finālā, kur ieņēma 11. vietu ar rezultātu 76,59 m. Kvalifikācijā šķēpu raidīja 81,93 metrus tālu. 2019. gada Pasaules čempionātā Dohā ieņēma 17. vietu. 2022. gada Pasaules čempionātā Jūdžīnā arī neiekļuva finālā, ar rezultātu 79,39 m kvalifikācijā ieņemot 15. vietu. 2022. gada Eiropas čempionātā Minhenē ar 77,10 m tālu metienu ieņēma 8. vietu. 2023. gada Pasaules čempionātā Budapeštā kvalifikācijā ieņēma 29. vietu un finālā neiekļuva. Māris Zembergs. «Šķēpmetējs Štrobinders tēva padomos joprojām ieklausās». Diena.lv, 2014. gada 11. augustā. Skatīts: 2014. gada 11. augustā. «Tallinā Eiropas junioru čempionātā vieglatlētikā teicamus rezultātus gūst Rolands Štrobinders». Case.lv. Skatīts: 2012. gada 22. augustā.[novecojusi saite] «Štrobinders Bauskā šķēpu aizmet 81.20 metrus tālu». Lat-athletics.lv. Arhivēts no oriģināla, laiks: 2014. gada 28. maijā. Skatīts: 2012. gada 22. augustā. Rolands Štrobinders Jelgavā - 83,42 m LVS «Štrobinders Vācijā uzstāda jaunu personīgo rekordu». Sportacentrs.com (latviešu). 2017-08-26. Skatīts: 2022-07-05. «Fiasko Latvijas vīru šķēpmešanai - kvalificēšanās robeža paliek nesasniegta». sportacentrs.com. 2023. gada 25. augusts. Skatīts: 2023. gada 25. augustā. Vikikrātuvē par šo tēmu ir pieejami multivides faili. Skatīt: Rolands Štrobinders. Olympedia profils (angliski) LOK profils IAAF profils (angliski) Trach and Field vieglatlēta profils (angliski) IAAF Dimanta līgas profils (angliski) Latvijas vieglatlēta(-es) profils Twitter profils Instagram profils