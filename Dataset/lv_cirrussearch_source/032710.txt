Emilians Dobresku (rumāņu: Emilian Dobrescu, dzimis 1933. gada 22. maijā) ir rumāņu ekonomists un šaha problēmists. Emilians Dobresku dzimis Bukarestē. Tēvs bijis namdaris, māte — strādājusi tekstilrūpniecībā. 1951. gadā beidzis Bukarestes Augstāko komercskolu. Studējis Maskavā Lomonosova Universitātes Ekonomikas fakultātē (1951—1956). No 1956. līdz 1958. gadam bijis Bukarestes Universitātes asistents, no 1958. līdz 1967. gadam — Universitātes lektors. 1963. gadā Bukarestē aizstāvējis doktora disertāciju ekonomikā. Kopš 1967. gada — profesors dažādās ekonomikas fakultātēs Bukarestē. 1972.-1978. gadā — Valsts plāna komitejas pirmais viceprezidents. No 1981. gada aprīļa līdz 1982. gada oktobrim — Valsts plāna komitejas prezidents (atkāpies, jo noraidīts viņa priekšlikums Rumānijas ekonomikas pārstrukturēšanai). 1983.-1988. gadā — Nacionālās zinātnes un tehnoloģiju padomes viceprezidents. No 1993. līdz 1995. gadam un 1998. gadā — Rumānijas prezidentūras Ekonomikas konsultatīvās grupas loceklis. Kopš 1990. gada — Rumānijas Akadēmijas Nacionālās Ekonomiskās izpētes institūta zinātniskās padomes loceklis un vecākais pētnieks. Dobresku publicējis vairāk nekā 100 darbus (rakstus un grāmatas) par ekonomikas jautājumiem. Ar šaha kompozīciju nodarbojies no 1948. gada, publicējis vairāk nekā 240 šaha kompozīcijas, tai skaitā 210 etīdes. Konkursos izcīnījis 160 atzinības, tai skaitā 50 pirmās godalgas. Lielmeistars (1989) un starptautiskais tiesnesis (1958). Šaha kompozīcijā. Iemīļotās etīžu tēmas: dinamiska pozicionāla cīņa, sistemātiska figūru kustība, abpusējs gājiena spaids. Astoņkārtējs Rumānijas čempions etīžu grupā. № 1. Emilians Dobresku stella polaris, 1969 3. godalga 1. Thc8 Txf4+ 2. Ke5 Txd4 3. d3 Td5+ 4. Ke6 Dc5 5. d4 Td6+ 6. Ke7 Dc6 7. d5 Td7+ 8. Ke8 Dc7 9. d6 un baltie uzvar. Etīdes tēma: Divu balto un divu melno figūru sistemātiska virzīšanās. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 113. lpp. ISBN 5-85 270-005-3. (krieviski) Emilian Dobrescu, Member of the Romanian Academy. Arhivēts 2016. gada 4. martā, Wayback Machine vietnē. (angliski) Lielmeistari šaha kompozīcijā Arhivēts 2020. gada 29. jūlijā, Wayback Machine vietnē. (angliski) Starptautiskie tiesneši šaha kompozīcijā EMILIAN DOBRESCU AT 75 YEARS. (angliski) E. Dobresku šaha kompozīcijas PDB vietnē