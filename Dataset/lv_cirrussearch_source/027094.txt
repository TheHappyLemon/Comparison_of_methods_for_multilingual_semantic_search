Strava (zviedru: strava; angļu: strive; latviešu: tiekties) ir tīmekļa vietne, sociālais tīkls un mobilā lietotne, kuru izmanto, lai sekotu fiziskām aktivitātēm ar GPS palīdzību. Uzņēmuma galvenā mītne atrodas Sanfrancisko. Biežāk izmantotās aktivitātes šajā lietotnē ir riteņbraukšana un skriešana. Tīmekļa vietne piedāvā līdzīgas funkcijas kā tās konkurenti MapMyRide, RideWithGPS un Endomondo. Pamata pakalpojumi ir bezmaksas, bet par papildu samaksu iespējams iegūt pieeju plašākai statistikai. Vietni izmanto gan profesionāli sportisti, gan amatieri. Tīmekļa vietnē pieejams dalībnieku rangs pēc uzrādītā laika dažādos ceļa posmos, atsevišķi nodalot vīriešus un sievietes. Katra posma līderim tiek piešķirts "kalnu karaļa/karalienes" tituls (angļu: King of the Mountain (KOM), Queen of the Mountain (QOM)). Tāpat tiek piedāvāta iespēja komentēt un atzinīgi novērtēt atsevišķus treniņus. Šos braucienus var arī saglabāt privātus un citiem dalībniekiem neredzamus. Atkarībā no kartes pietuvinājuma līmeņa, populārākie segmenti parādās arī ģeogrāfiskajā meklēšanā. «Strava Run». Skatīts: 2013-11-26. «Strava Running and Cycling - GPS Run and Ride Tracker». iTunes. Skatīts: 2014-03-23. Ben Delaney. «Inside: Strava’s San Francisco studio». BikeRadar.com, 2013. gada 16. decembris. Arhivēts no oriģināla, laiks: 2014. gada 20. oktobrī. Skatīts: 2014. gada 1. decembris. Oficiālā tīmekļa vietne Segmenta lapa Vantū kalnam Francijā The Strava Story: Building A Fitness Community Fueled By Emotional Connection. Rich Roll Podcast. SoundCloud.