"Simt soļu ceļojums" (angļu: The Hundred-Foot Journey) ir 2014. gada ASV komēdijdrāmas filma, kuras režisors ir Lase Halstrēms. Filmā galvenās lomas atveido Helēna Mirena, Oms Puri, Manišs Dajals un Šarlote Le Bona. Filma balstīta uz Ričarda K. Moraiša tāda paša nosaukuma 2010. gada romānu. Filma stāsta par indiešu ģimeni, kuri nelielā Francijas pilsētā izveido indiešu restorānu tieši pretī franču restorānam ar Michelin zvaigzni. Filmas "Simt soļu ceļojums" pirmizrāde notika 2014. gada 4. augustā. Filma guva finansiālus panākumus, nopelnot 89,5 miljonus ASV dolāru pie 22 miljonu budžeta. Par savu tēlojumu Mirenu nominēja Zelta globusa balvai kategorijā "Labākā aktrise mūziklā vai kinokomēdijā". Tīmekļa vietnē Rotten Tomatoes filmai ir 68% vērtējums. «The Hundred-Foot Journey (2014)». Box Office Mojo. Skatīts: 2023. gada 23. decembrī. «The Hundred-Foot Journey - Rotten Tomatoes». www.rottentomatoes.com (angļu). 2014-08-08. Skatīts: 2023-12-23. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)