Derens Everets Kriss (angļu: Darren Everett Criss; dzimis 1987. gada 5. februārī) ir amerikāņu aktieris, dziedātājs, dziesmu autors un komponists. Izglītību ieguvis Mičiganas Universitātē. Kino debitējis ar epizodisku lomu īsfilmā I Adora You 2005. gadā. Viņš ir pazīstams ar Bleina Andersona lomu Fox seriālā "Radīti skatuvei" (Glee). Par Andersona attēlošanu ticis nominēts Ekrāna aktieru ģildes balvai kā daļa no aktieru sastāva. 2009. gadā dibinājis StarKid Productions un pašlaik ir viens no uzņēmuma īpašniekiem. 2012. gada janvārī debitējis Brodvejā ar lomu How to Succeed in Business Without Really Trying mūziklā. Piedalījies daudzos TV seriālos. 2018. gadā par lomu seriālā American Crime Story (2016—) saņēmis Emmy balvu, bet 2019. gadā — Zelta globusa balvu un Ekrāna aktieru ģildes balvu (par Džanni Versačes slepkavas Endrū Kunenena lomu sērijā The Assassination of Gianni Versace, 2018). Vikikrātuvē par šo tēmu ir pieejami multivides faili. Skatīt: Derens Kriss. IMDb profils (angliski) Internet Broadway Database profils (angliski) AllMovie profils (angliski)