Loser Like Me ir amerikāņu seriāla "Radīti skatuvei" (Glee) aktieru izpildīts singls no seriāla skaņu celiņa Glee: The Music, Volume 5. Vadošo vokālu dziesmā izpilda Lija Mišela un Korijs Montīts. Loser Like Me ir "Radīti skatuvei" aktieru pirmais oficiālais singls, tas tika izdots 2011. gada 15. martā sadarbībā ar ierakstu kompāniju Columbia Records. Dziesmu sarakstīja seriāla mūzikas producents Ādams Anderss, kā arī Makss Martins, Pērs Estrēms, Savans Koteha un Karls Šusters. Kopā ar Get It Right šī ir viena no pirmajām seriālā izpildītajām oriģināldziesmām. Tā tika izpildīta seriāla otrās sezonas 16. sērijā Original Song. Dziesma pēc RIAA sistēmas ir ieguvusi zelta sertifikācijas disku. ASV Billboard Hot 100 topā singls ierindojies 6. vietā. Gary Trust. «Lady Gaga, 'Glee' Songs Dominate Hot 100». Billboard. New York City, New York : Prometheus Global Media, 2011-03-23. Skatīts: 2011-04-19. Seriāla oficiālā mājaslapa (angliski)