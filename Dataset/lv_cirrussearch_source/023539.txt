Sņižne (ukraiņu: Сніжне), līdz 1864. gadam Vasiļjevka (Васильевка), ir apgabala pakļautības pilsēta Ukrainas austrumos Doneckas apgabalā. Izvietojusies apgabala austrumos, ietilpst Torezas aglomerācijā. Pilsētas municipalitātei pakļauti 5 pilsētciemati: Andrijivka, Hirnicke, Zaļisne, Pervomajske un Severne (kopā 189 km², 82 609 iedzīvotāji (2001)). Apdzīvotā vieta dibināta 1784. gadā un nosaukta par godu tās dibinātājam, Donas kazaku sotņikam Vasiļjevam par Vasiļjevku. Vietējā leģenda vēsta, ka tagadējais nosaukums Sņižne (Sniegotā) cēlies, kad Katrīnas II ekipāža iestigusi sniegā vienā no apkārtnes gravām un tā iesaukusies, ka «šī gan ir viena sniegota vieta». Ap 1900. gadu pilsētā un netālajā Novijdonbasā sākta antracīta ieguve. 1930. gadā pirmoreiz PSRS Sņižnē aizsākās «darba sacensības» starp šahtām, kuru uzvarētājam tika gods aizdegt sarkanu zvaigzni šahtas virsotnē. 1938. gadā Sņižne un Novijdonbasa ieguva pilsētas tiesības, bet 1962. gadā Novijdonbasu iekļāva Sņižnes pilsētā. Mūsdienās Sņižnes pilsētā attīstīta akmeņogļu ieguve, ķīmiskās mašīnbūves un vieglā rūpniecība. 9 km uz dienvidiem no pilsētas atrodas Savurmohilas kurgāns ar Otrā pasaules kara memoriālo kompleksu. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip. Vikikrātuvē par šo tēmu ir pieejami multivides faili. Skatīt: Sņižne.