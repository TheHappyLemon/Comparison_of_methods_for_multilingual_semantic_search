Līvbērzes pagasts ir viena no Jelgavas novada administratīvajām teritorijām tā ziemeļrietumos, Lielupes kreisajā krastā. Robežojas ar sava novada Valgundes, Glūdas un Kalnciema pagastiem, Dobeles novada Bērzes un Jaunbērzes pagastiem, kā arī Jelgavas pilsētu. Upes: Auce, Bērze, Lielupe, Pienava, Rūdulis, Smirda, Svēte, Vecbērze, Vecpienava. Mūsdienu Līvbērzes pagasta teritorijā vēsturiski atradās Kirpet muiža, Līvbērzes muiža (Lieven-Bersen), Svētes muiža (Schwedthof), Upes muiža (Bächhof, Līvbērze). Līvbērzes pagasts izveidojies uz Līveniem piederējušās muižas zemes. 1935. gadā pagasta platība bija 81 km² un tajā dzīvoja 1237 iedzīvotāji. 1945. gadā pagastā izveidoja Līvbērzes ciema padomi, ko gan 1947. gadā likvidēja, bet 1949. gadā, līdz ar pagasta likvidēšanu, atjaunoja. Līvbērzes ciems ietilpis Jelgavas (1949-1962, pēc 1967. gada) un Dobeles (1962-1967) rajonos. 1974. gadā Līvbērzes ciemam pievienoja daļu Glūdas ciema padomju saimniecības Jelgava teritorijas, bet daļu ciema teritorijas pievienoja Kalnciema un Glūdas ciemiem. 1979. gadā ciemam pievienoja daļu Valgundes un Glūdas ciemu teritorijas. 1990. gadā ciemu reorganizēja par pagastu. 2009. gadā Līvbērzes pagastu kā administratīvo teritoriju iekļāva Jelgavas novadā. Esošajās robežās, pēc CSP un OSP datiem. Lielākās apdzīvotās vietas ir Līvbērze (pagasta centrs), Vārpa, Avotiņi, Būdiņas, Cimāles, Dobeļi, Ģipteri, Jaunciems, Līvbērzes stacija, Rubeņi, Tušķi, Upmaļi. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP