Ana Marija Pavela (rumāņu: Ana Maria Pavăl; dzimusi 1983. gada 10. jūlijā) ir bijusī rumāņu brīvā stila cīkstone, 2008. gada vasaras olimpisko spēļu dalībniece, pieckārtēja Eiropas čempionātu bronzas medaļas ieguvēja. No 2005. gada Pavela Eiropas čempionātos cīņas sportā kopumā ieguva piecas bronzas medaļas. Viņa sacensībās pārstāvēja sporta klubu CSA Steaua București, viņu trenēja Saimons Konstantīns un Vasile Višans. Pavela pārstāvēja Rumāniju 2008. gada vasaras olimpiskajās spēlēs Pekinā, kur viņa sacentās sieviešu brīvās cīņas 55 kg klasē. Priekšsacīkšu pirmajā cīņā viņa zaudēja ķīnietei Sjui Li. Tā kā vēlāk viņas pretiniece iekļuva finālmačā, Pavela ieguva tiesības piedalīties gandarījuma cīņās. Pirmajā cīņā viņa pieveica Kazahstānas cīkstoni Olgu Smirnovu, bet cīņā par bronzas medaļu nedaudz zaudēja kolumbietei Žaklīnai Renterijai, finišējot tikai piektajā vietā. «Wrestling: Romanians grab silver and bronze in Baku EC». Nine O'Clock Romania. 2010. gada 19. aprīlis. Arhivēts no oriģināla, laiks: 2018. gada 1. aprīlī. Skatīts: 2021. gada 9. maijs. Irina Popescu. «Romanian Ana Maria Paval wins bronze at European Wrestling Championship in Belgrade». Romanian Insider, 2011. gada 29. marts. Arhivēts no oriģināla, laiks: 2012. gada 30. augusts. Skatīts: 2021. gada 9. maijs. «Women's Freestyle 55kg (121 lbs) Round of 16 Final». NBC Olympics. Arhivēts no oriģināla, laiks: 2012. gada 21. augusts. Skatīts: 2021. gada 9. maijs. «Women's Freestyle 55kg (121 lbs) Bronze Medal». NBC Olympics. Arhivēts no oriģināla, laiks: 2012. gada 21. augusts. Skatīts: 2021. gada 9. maijs. Olympedia profils (angliski) FILA profils (angliski)