Anaisa Beskona (franču: Anaïs Bescond; dzimusi 1987. gada 15. maijā) ir franču bijusī biatloniste, 2018. gada olimpisko spēļu čempione jauktajā stafetē un bronzas medaļniece iedzīšanā un stafetē sievietēm, 2016. gada pasaules čempione jauktajā stafetē. Pasaules kausā debitējusi 2007. gada 8. martā sprinta sacensībās Holmenkollenē. Līdz šim vienīgo individuālo uzvaru izcīnījusi 2014. gada janvārī PK posmā Antholcā. Pasaules čempionātos piedalās kopš 2011. gada. Pārsvarā guvusi panākumus stafetēs, ieskaitot jaukto stafeti, tajās izcīnījusi sešas medaļas. 2016. gadā kļuva par pasaules čempioni stafetē. Tajā pašā gadā guva arī lielāko individuālo panākumu pasaules čempionātos, izcīnot sudraba medaļu 15 km distancē. Olimpiskajā debijā 2014. gada ziemas olimpiskajās spēlēs Sočos divreiz ieguva 5. vietu — sprintā un 15 km distancē. Savās otrajās olimpiskajās spēlēs 2018. gadā Phjončhanā kļuva par bronzas medaļas ieguvēju iedzīšanā un kopā ar Marī Dorēnu-Abēru, Simonu Destjē un Martēnu Furkadu uzvarēja jauktajā stafetē. 2020. gada Pasaules čempionātā Antholcā izcīnīja bronzas medaļu jauktajā pāru (1+1) stafetē kopā ar Emiljēnu Žaklēnu. Pēc 2021.—2022. gada sezonas noslēdza biatlonistes karjeru. «Antholcas sprintā uzvar Beskona, kopvērtējuma līdere Soukalova - diskvalificēta». sportacentrs.com. 2014. gada 16. janvāris. Skatīts: 2018. gada 12. februārī. «Francijas biatlonistēm dubultuzvara PČ 15 kilometru distancē; Bendikai 65.vieta». diena.lv. 2016. gada 9. marts. Skatīts: 2018. gada 12. februārī. «Adieu, Auf Wiedersehen, Adjö, Good-Bye 2022 Retirees» (angļu). biathlonworld.com. 2022. gada 15. aprīlis. Skatīts: 2023. gada 23. februārī. Vikikrātuvē par šo tēmu ir pieejami multivides faili. Skatīt: Anaisa Beskona. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)