Gilberts D. Hedens (angļu: Gilbert D. Hedden; dzimis 1887. gada 6. aprīlī, miris 1974. gada septembrī) bija amerikāņu rūpnieks, inženieris, politiķis un dārgumu meklētājs. No 1934. gada līdz 1938. gadam viņš bija Ņūdžersijas pilsētas Čethemas mērs, 1930. gados veicis ievērojamus dārgumu meklējumus Oukailendā. 1919. gadā Hedens kļuva par dzelzs ražošanas uzņēmuma Hedden Iron Construction Company viceprezidentu un galveno vadītāju. 1931. gadā uzņēmums tika pārdots Bethlehem Steel Company. 1928. gada 8. maijā viņš izlasīja šķirkli par Oukailendu avīzē The New York Times Magazine. Hedenu ieintriģēja raksts, un viņš nolēma iegādāties salu un meklēt dārgumus. Viņš iztērēja lielu daļu savas naudas, lai meklētu apslēptos dārgumus. Meklējumi ilga no 1934. gada līdz 1936. gadam, kad viņa centienus pārņēma Ņujorkas Universitātes inženierzinātņu profesors Edvīns Hamiltons. 1935. gadā Gilberts Hedens nopirka salas austrumu daļu, lai izsūknētu ūdeni no tā saucamās Naudas bedres. 1936. gadā Džodreja līcī viņš atrada masonu akmeni, kurā bija iegravēti dažādi simboli. Hedena meklējumi bija neveiksmīgi, tika zaudēts daudz naudas un vairākas dzīvības. Sullivan, Randall (January 22, 2004). "The curse of Oak Island", Rolling Stone (940): 56. D'Arcy O'Connor, The Big Dig: the $10 Million Search for Oak Island's Legendary Treasure, 1988 Nickell, Joe (March–April 2000). "The secrets of Oak Island", The Skeptical Inquirer 24 (2): 14–19. Colin Wilson, Damon Wilson. Strange: True Stories of the Mysterious and Bizarre. Skyhorse Publishing Company, Incorporated, 2014. gada 21. oktobris. 276–. lpp. ISBN 978-1-63220-136-2.