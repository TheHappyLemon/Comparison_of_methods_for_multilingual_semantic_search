Pjērs Lūks Dibuā (franču: Pierre-Luc Dubois, dzimis 1998. gada 24. jūnijā) ir Kanādas hokejists, spēlē centra uzbrucēja pozīcijā. Pašlaik (2023) Dibuā pārstāv NHL komandu Losandželosas "Kings". 2016. gada NHL draftā Dibuā ar kopēju trešo numuru draftēja Kolumbusas "Blue Jackets". 2021. gada janvāra sākumā Dibuā pieprasīja tikt aizmainīts no komandas, un janvāra otrajā pusē uzbrucējs nonāca Vinipegas "Jets". 2023. gada 27. jūnijā Dibuā "Jets" aizmainīja uz Losandželosas Kings apmaiņā pret Aleksu Jafallo, Rasmusu Kupari un Gabrielu Vilardi un 2024. gada drafta 2. kārtas izvēli. Pēc maiņas darījuma, Dibuā parakstīja astoņu gadu līgumu ar Losandželosas klubu (8,5 miljoni USD gadā). Kanādas hokeja izlasi Dibuā ir pārstāvējis trijos 2018. un 2019. gada Pasaules čempionāta, 2022. gada Pasaules čempionāta turnīros. 2019. un 2022. gadā izcīnījis otro vietu, finālā zaudējot Somijas hokeja izlasei, 2019. gada turnīru pabeidzot ar septiņiem rezultativitātes punktiem astoņās spēlēs. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://sportacentrs.com/hokejs/nhl/28062023-dibua_mainas_darijuma_nonak_losandzelosa_ https://www.tsn.ca/canada-adds-leafs-g-mcelhinney-for-whc-1.1069741