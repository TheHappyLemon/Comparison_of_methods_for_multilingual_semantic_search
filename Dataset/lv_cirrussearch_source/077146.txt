Gaborone (cvanu: Gaborone, izrunā: [χabʊˈrʊnɪ]; angļu: Gaborone, izrunā: [ˌɡæbəˈroʊniː]) ir Botsvānas galvaspilsēta un valsts lielākā pilsēta. 2011. gadā pilsētā dzīvoja 232 tūkstoši iedzīvotāju. Tās aglomerācijā dzīvoja 422 tūkstoši iedzīvotāju. Gaborone atrodas Botsvānas dienvidaustrumos, aptuveni 15 km uz ziemeļiem no robežas ar Dienvidāfriku. Gaborone ir salīdzinoši jauna pilsēta. 1887. gadā angļi, kas kontrolēja mūsdienu Botsvānas teritoriju, netālu no vietas, kur mūsdienās atrodas Gaborones, uzcēla fortu. 1964. gadā angļi dibināja Gaboroni ar domu, ka tā būs viņu kontrolētās teritorijas galvaspilsēta. 1966. gadā Botsvāna kļuva par neatkarīgu valsti un Gaborone — par tās galvaspilsētu. Līdz 1969. gadam pilsētas nosaukums angļu valodā bija Gaberones. Pilsēta ir nosaukta vietējā valdnieka vārdā, kurš valdīja 19. gadsimtā. Gaborone atrodas 983 m augstumā virs jūras līmeņa. Janvāra vidējā temperatūra +27 °C, bet jūlija +14 °C. Lielāko daļu no gada Gaboronē ir saulains laiks. Nokrišņu daudzums sasniedz vidēji tikai 526 mm gadā. Pēc Kepena klimata klasifikācijas Gaboronē valda pustuksneša klimats. Pilsēta izstiepta ziemeļu-dienvidu virzienā gar dzelzceļa līniju. Pēc 2011. gadā veiktās tautas skaitīšanas datiem Gaboronē dzīvoja 231 626 cilvēku, kas ir vairāk nekā 10% no visas valsts iedzīvotājiem. Tās aglomerācijā dzīvoja 422 tūkstoši iedzīvotāju. Dominējošā reliģija ir Romas Katoļu baznīca. Gaborones sadraudzības pilsētas ir : Bērbanka, ASV Sorona, Indonēzija Vorčestera, Dienvidāfrika Volvisbeja, Namībija Skats uz pilsētu no Kgale kalna. Gaborones ielas skats pie centrālā universālveikala. Botsvānas universitātes Vides zinātņu fakultātes ēka. Botsvānas parlamenta ēka https://web.archive.org/web/20120521114332/http://burbanksistercity.org/burbank_sister_cities.html Vikikrātuvē par šo tēmu ir pieejami multivides faili. Skatīt: Gaborone. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)