Rahumē (igauņu: Rahumäe) ir pieturas punkts Tallinas-Keilas dzelzceļa līnijā Tallinas pilsētas Nemmes rajonā un atrodas 6,8 km attālumā no Tallinas centrālās dzelzceļa stacijas. Rahumē pietur lielākā daļa Pēskilas, Keilas, Paldiski, Rīsiperes un Kloga-Rannas virzienā kursējošo elektrovilcienu (izņemot Keilas ekspresi). Pirmā Rahumē stacijas ēka bija vienkāršs, pasažieru vajadzībām pielāgots dzelzceļa vagons. 1930. gadā tika pabeigta monolītā degslānekļa ķieģeļu ēka ar biļešu kasi un uzgaidāmo telpu, bet 1932. gadā stacijas ēkā tika ierīkots arī pasta punkts. Kopš 1998. gada biļešu tirdzniecība Rahumē stacijas ēkā vairs nenotiek. Pašlaik stacijas ēkā ierīkots bērnu brīvā laika centrs. Netālu no Rahumē stacijas atrodas vēsturiska inženiertehniskā būve - Rahumē šaursliežu dzelzceļa viadukts. Pirmais - koka viadukts - tika uzbūvēts 1913. gadā. Drīz pēc Tallinas - Pēskilas iecirkņa elektrificēšanas un pasažieru pārvadājuma biznesa straujas attīstības radās nepieciešamība Tallinas - Keilas dzelzceļa līnijā izbūvēt otro sliežu ceļu. Lai to varētu realizēt, bija jānojauc vecais koka viadukts. Tā vietā pēc inženiera Ado Johansona projekta 1925. gadā tika uzcelts monolītā dzelzsbetona gaisa pārvads. 1970. gadu sākuma šaursliežu līnija tika demontēta. Pašlaik viaduktu izmanto gājēji un velosipēdisti. Stacijas apkārtnē izvietota arī Rahumē kapsēta. Blakus Rahumē stacijai atrodas autobusu pietura Rahumäe, kur iespējams veikt pārsēšanos uz sekojošiem Tallinas pilsētas autobusu maršrutiem: Rahumē viadukts Stacijas ēka Rahumē kapsēta «Liiva jaam | Histrodamus.ee». Arhivēts no oriģināla, laiks: 2016. gada 4. martā. Skatīts: 2012. gada 6. septembrī. «Arhivēta kopija». Arhivēts no oriģināla, laiks: 2012. gada 4. oktobrī. Skatīts: 2012. gada 6. septembrī.