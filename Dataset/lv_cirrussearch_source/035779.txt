Dibjendu Barua (hindi: দিব্যেন্দু বড়ুয়া; dzimis 1966. gada 27. oktobrī Kalkutā) ir Indijas starptautiskais lielmeistars šahā (1991). Divpadsmit gadu vecumā kļuvis par jaunāko Indijas šaha čempionāta fināla dalībnieku šo sacensību vēsturē. Turpmākajos gados regulāri piedalījies Indijas šaha čempionātos un trīs reizes kļuvis par Indijas šaha čempionu (1983, 1998, 2001). Trīs reizes pārstāvējis Indiju Pasaules junioru šaha čempionātos dažādās vecuma grupās. Lielāko panākumu izcīnījis 1981. gadā, kad U16 vecuma grupā dalījis 3. vietu. 1982. gadā Londonas starptautiskajā šaha turnīrā Lloyds Bank Open sešpadsmit gadu vecumā uzvarējis toreizējo Pasaules otro šahistu Viktoru Korčnoju. Tā bijusi viena no pirmajām Indijas šahista uzvarām pār kādu no titulētajiem šaha lielmeistariem. 1983. gadā kļuvis par Indijas prestižās Ardžunas balvas (angļu: Arjuna Award) ieguvēju šahistu nominācijā. Daudzu starptautisko šaha turnīru uzvarētājs, tajā skaitā uzvarējis Londonā (1989), Kalkutā (1991), Madrasā (1995), Džamšedpurā (2003). 1998. gadā Teherānā izcīnījis sudraba medaļu Āzijas individuālajā šaha čempionātā. Piecas reizes piedalījies Pasaules šaha čempionātos pēc izslēgšanas sistēmas, taču visas reizes cietis zaudējumus jau 1. kārtā (1997, 1999, 2000, 2001, 2004). Pārstāvējis Indijas komandu lielākajos komandu šaha turnīros: Pasaules šaha olimpiādēs piedalījies 7 reizes (1988-2000). Individuālajā vērtējumā izcīnījis zelta (1990) medaļu; Āzijas komandu šaha čempionātos piedalījies 3 reizes (1983, 1989, 2003). Komandu vērtējumā izcīnījis sudraba (2003) un 2 bronzas (1983, 1989) medaļas. Individuālajā vērtējumā izcīnījis 2 bronzas (1983, 1989) medaļas. Par panākumiem turnīros FIDE 1984. gadā Barua piešķīrusi starptautiskā meistara (IM), bet 1991. gadā - starptautiskā lielmeistara (GM) nosaukumu. Bijis otrais Indijas šahists pēc Višvanatana Ananda, kas kļuvis par šaha lielmeistaru. «Campeonato de La India». Arhivēts no oriģināla, laiks: 2016. gada 23. aprīlī. Skatīts: 2016. gada 11. oktobrī. Robert Byrne: Indian turns Korchnoi into Hastings pudding «Arjuna Awardees: Chess». Arhivēts no oriģināla, laiks: 2007. gada 25. decembrī. Skatīts: 2007. gada 25. decembrī. World Chess Championship: Barua D OlimpBase :: Men's Chess Olympiads :: Dibyendu Barua OlimpBase :: Men's Asian Team Chess Championship :: Dibyendu Barua Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)