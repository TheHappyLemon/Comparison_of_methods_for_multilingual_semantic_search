Nemaņa Bjelica (serbu: Немања Бјелица; dzimis 1988. gada 9. maijā Belgradā) ir bijušais serbu basketbolists, spēlē spēka uzbrucēja pozīcijā, Serbijas basketbola izlases dalībnieks. Pēdējais klubs, ko pārstāvēja 2023. gadā, bija Stambulas "Fenerbahçe", kurp pārcēlās pēc vairākām sezonām Nacionālās basketbola asociācijas (NBA). Savā pēdējā NBA sezonā kopā ar Goldensteitas "Warriors" kļuva par 2022. gada NBA čempionu. N. Bjelica "Fenerbahçe" spēlēja arī pirms nokļūšanas NBA un bija 2014. gada Eirolīgas labākais spēlētājs (MVP). Pēc sezonām Austrijas un Serbijas klubos N. Bjelica nokļuva Spānijas ACB līgas komandā Vitorijas "Saski Baskonia". Eiropas basketbolā lielākos panākumus guva ar Stambulas "Fenerbahçe", kļūstot par Turcijas čempionu un Eirolīgas MVP (2014). N. Bjelicu 2010. gada NBA drafta otrajā kārtā ar kopējo 35. numuru izvēlējās Vašingtonas "Wizards", taču drafta tiesības tika aizmainītas uz Minesotas "Timberwolves". 2015. gada jūlijā noslēdza līgumu ar NBA klubu un 28. oktobrī debitēja līgā. 2018. gada vasarā N. Bjelica kā brīvais aģents plānoja noslēgt līgumu uz vienu gadu ar Filadelfijas "76ers", tomēr pārdomāja par labu karjerai Eiropā, taču jau drīz viņš noslēdza 3 gadu līgumu ar Sakramento "Kings" (komandas ģenerālmenedžeris ir serbs Vlade Divacs) par summu 20,5 miljoni dolāru. 2021. gada martā N. Bjelica tika aizmainīts uz Maiami "Heat" pret Morisu Harklesu un Krisu Silvu. 2021. gada vasarā viņš kā brīvais aģents noslēdza līgumu ar Goldensteitas "Warriors", bet sezonas noslēgumā "Warriors" sastāvā kļuva par NBA čempionu. Pēc čempiona sezonas N. Bjelica atgriezās Eiropā un noslēdza līgumu ar Stambulas "Fenerbahçe", kur spēlēja arī pirms nokļūšanas NBA. 2023. gada septembrī "Fenerbahçe" līgumu pārtrauca un spēlētājs uzreiz pievienojās Belgradas "Crvena Zvezda", tomēr pavisam drīz sadarbība tika pārtraukta. 2024. gada martā paziņoja par profesionālā basketbola karjeras beigām. 2009. gadā N. Bjelica Serbijas basketbola izlases sastāvā kļuva par Eiropas čempionāta sudraba medaļas ieguvēju un kopš šī laika ir regulārs valstsvienības dalībnieks. 2014. gada Pasaules kausā, kas notika Spānijā, izcīnīja sudraba medaļas. 2019. gada Pasaules kausā, kas notika Ķīnā, Serbijas izlase ar N. Bjelicu sastāvā negaidīti zaudēja ceturtdaļfinālā Argentīnas izlasei. Nemanja Bjelica won't sign with 76ers, plans to stay in Europe ESPN Kings Sign Nemanja Bjelica NBA.com «OTKRIVAMO ZBOG ČEGA JE NEMANJA BJELICA OTIŠAO IZ ZVEZDE! Stigao kao veliko pojačanje, pa se desio NEOČEKIVANI SUKOB!». kurir.rs (serbu). 2024-03-25. Skatīts: 2024-03-25. «Kādreizējais NBA čempions un Eirolīgas MVP Bjelica oficiāli beidzis karjeru». Sportacentrs.com (latviešu). 2024-03-25. Skatīts: 2024-03-25. Vikikrātuvē par šo tēmu ir pieejami multivides faili. Skatīt: Nemaņa Bjelica. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)