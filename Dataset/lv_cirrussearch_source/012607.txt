Kīts Tkačuks (angļu: Keith Tkachuk; dzimis 1972. gada 28. martā) ir bijušais amerikāņu hokejists, kreisās malas uzbrucējs, ASV hokeja izlases dalībnieks. 2008. gadā kļuva par 72. NHL spēlētāju, kas savas karjeras laikā guvis vismaz 1000 rezultativitātes punktu. Viņa dēli Metjū Tkačuks un Breidijs Tkačuks arī ir profesionāli hokejisti. Profesionālā spēlētāja karjeru Tkačuks uzsāka 1991.—92. sezonā, kad pēc dalības 1992. gada olimpiskajās spēlēs nākamajā dienā debitēja NHL kluba Vinipegas "Jets" sastāvā. Tkačuks ātri nostiprinājās komandas sastāvā un 1993.—94. sezonā pildīja jau komandas kapteiņa funkcijas. Līdz ar "Jets" franšīzes pārcelšanos uz Fīniksu uz turieni devās arī Tkačuks, kam ar klubu bija spēkā esošs līgums. Savā pirmajā sezonās Fīniksas "Coyotes" rindās Tkačuks ieguva Morisa Rišāra balvu, kā arī piedalījās līgas Visu Zvaigžņu spēlē. Arī turpmākās sezonās hokejistam bija veiksmīgas. Starp 1999. un 2001. gadu Tkačuks izlaida daudz spēļu savainojumu dēļ, kā rezultātā tika aizmainīts uz Sentluisas "Blues" vienību. 2006.—07. sezonā Tkačuks tika aizmainīts uz Atlantas "Thrashers", taču jau vasarā atgriezās "Blues" rindās. 2010. gada 7. aprīlī Kīts paziņoja par karjeras beigšanu. ASV izlases rindās spēlējis četros olimpisko spēļu turnīros, 2002. gadā kopā ar izlasi izcīnot sudraba medaļu. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)