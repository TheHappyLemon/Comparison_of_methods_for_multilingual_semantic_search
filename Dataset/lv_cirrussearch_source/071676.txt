Termoregulācija ir dzīvo organismu spēja uzturēt ķermeņa temperatūru noteiktās robežās, pat ja ārējās vides temperatūra ievērojami atšķiras. Termoregulācijas centrs atrodas smadzeņu daļā, ko sauc par hipotalāmu. Hipotalāmu kontrolē endokrīnās sistēmas procesus, kas ir cieši saistīti ar termoregulācijai svarīgākajiem orgāniem — virsnieru dziedzeriem un vairogdziedzeri. Tādējādi, pazeminoties apkārtējās vides temperatūrai, vairogdziedzera hormonu izdalīšanās palielinās, paātrinot vielmaiņu un līdz ar to palielinot siltuma veidošanos. Termoregulācijas sistēmas mērķis ir uzturēt un stabilizēt nemainīgu ķermeņa temperatūru, t. i., hipotermijas gadījumā (ķermeņa temperatūras pazemināšanās salīdzinājumā ar normālo) palielināt siltuma izdalīšanos un samazināt siltuma zudumus, bet hipertermijas gadījumā (ķermeņa temperatūras paaugstināšanās salīdzinājumā ar normālo), gluži pretēji, palielināt siltuma apmaiņu ar vidi un samazināt siltuma izdalīšanos. Vikikrātuvē par šo tēmu ir pieejami multivides faili. Skatīt: Termoregulācija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)