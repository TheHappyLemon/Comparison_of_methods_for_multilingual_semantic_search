Cádiz Club de Fútbol, biežāk zināms vienkārši kā Cádiz, ir profesionāls Spānijas futbola klubs no Kadisas, pilsētas Andalūzijā. Klubs ir dibināts 1910. gadā. Pašlaik spēlē Spānijas futbola čempionāta Pirmajā divīzijā (La Liga). Mājas spēles komanda aizvada Ramona de Karransas stadionā, kura ietilpība ir 20 724 vietas. Pirmoreiz La Liga iekļuva 1977. gadā. No 1985. līdz 1993. gadam astoņas sezonas pēc kārtas spēlēja augstākajā līgā, labākais sasniegums ir 12. vieta 1987.—1988. gada sezonā. 1990. gada iekļuva Spānijas Karaļa kausa izcīņas pusfinālā. 2005. gadā komanda uzvarēja Otrajā divīzijā, atgriežoties La Liga, bet jau nākamajā sezonā no līgas izkrita. Vēlreiz augstākajā līgā izdevās iekļūt 2020. gadā, izcīnot 2. vietu Otrajā divīzijā. Otrā divīzija Čempioni (1): 2004–05 «Spain - List of Second Division Champions» (angļu). RSSSF. Skatīts: 2020. gada 13. septembrī. Vikikrātuvē par šo tēmu ir pieejami multivides faili. Skatīt: Cádiz CF. Oficiālā mājaslapa (spāņu) Kluba profils soccerway.com (angliski) Transfermarkt kluba profils (angliski)