Negroni ir populārs itāļu alkoholiskais kokteilis, kas sastāv no vienādās daļās sajaukta džina, vermuta un Campari. Parasti pasniedz zemā glāzē ar ledu un apelsīna šķēlīti. Negroni ir pieejams dažādās variācijās un nosaukumos. Piemēram, džina vietā lietojot sodas ūdeni, to sauc par Americano, džina vietā lietojot viskiju, to sauc par Boulevardier. Kokteilis ir aperitīvs un tas tiek pasniegts pirms vakariņām, lai veicinātu apetīti. Lai gan precīza dzēriena izcelsme nav zināma, tiek uzskatīts, ka kokteilis pirmo reizi ir pagatavots 1919. gadā Florencē, kad grāfs Kamillo Negroni lūdza bārmenim pamainīt viņa iecienītā Americano kokteiļa recepti un sodas ūdens vietā izmantot džinu. Vēlāk Negroni ģimene Trevizo pilsētā nodibināja spirta rūpnīcu un ražoja jau gatavu kokteiļa maisījumu, kuru sauca par Antico . Negroni ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. «Negroni Antica Distilleria». Distillerianegroni. Arhivēts no oriģināla, laiks: 2020. gada 18. septembrī. Skatīts: 2019. gada 21. februārī. Vikikrātuvē par šo tēmu ir pieejami multivides faili. Skatīt: Negroni kokteilis.