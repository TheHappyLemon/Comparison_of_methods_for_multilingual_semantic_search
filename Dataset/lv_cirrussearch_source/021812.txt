Ambruāzs Tomā (franču: Ambroise Thomas; dzimis 1811. gada 5. augustā, miris 1896. gada 12. februārī) bija franču komponists un Parīzes konservatorijas direktors no 1871. gada līdz nāvei 1896. gadā. Pazīstamākie Tomā darbi ir operas Minjona (Mignon, 1866) un Hamlets (Hamlet , 1868). Dzimis mūziķu ģimenē. Jau 10 gadu vecumā lieliski spēlēja klavieres un vijoli. No 1828. gada mācījās Parīzes konservatorijā, 1832. gadā ieguva balvu, kas ļāva apmeklēt Itāliju. 1837. gadā Opéra-Comique tika izrādīta pirmā opera La double échelle. No 1856. gada - Parīzes konservatorijas profesors, no 1871. gada - tās direktors. Vikikrātuvē par šo tēmu ir pieejami multivides faili. Skatīt: Ambruāzs Tomā. Ambruāza Tomā profils AllMusic (angliski) Amruāza Tomā notis IMSLP (angliski)