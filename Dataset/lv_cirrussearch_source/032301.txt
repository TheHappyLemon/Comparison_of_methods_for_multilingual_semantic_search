Vispasaules nevalstisko organizāciju (NVO) diena (angļu: World NGO day) ir starptautiska nevalstisko organizāciju diena, kas tiek atzīmēta katru gadu 27. februārī. Vispasaules nevalstisko organizāciju dienas pamatprincipi uzsver to darbības pozitīvo ietekmi uz ikkatru sabiedrības pārstāvi. Laika posmā starp 2010. gadu un 2018. gadu Vispasaules NVO diena ir atzīmēta sešos kontinentos un 89 valstīs. Vispasaules NVO dienu atzīmē arī starptautiski pazīstami uzņēmumi, piemēram, Johnson & Johnson, Bank of America, kā arī pasaules līderi - Federika Mogerīni (Eiropas Savienības augstā pārstāve ārpolitikas un drošības politikas jomā un Eiropas Komisijas viceprezidente), Maskavas mērs Sergejs Sobjānins (krieviski: Сергей Собянин) u.c. 1950. gada 27. februārī Apvienoto Nāciju Organizācijas rezolūcijā tika ieviesta definīcija — “starptautiskā nevalstiskā organizācija”, kas nozīmēja NVO sektora atzīšanu. Vispasaules NVO dienas izveide tika aizsākta 2009. gadā Latvijā, to studiju laikā iniciēja Mārcis Liors Skadmanis un tās attīstīšanu Baltijā atbalstīja Latvijas Pilsoniskā alianse. 2010. gadā Vispasaules NVO diena tika oficiāli iekļauta Baltijas jūras reģionā NVO padomes rezolūcijā, tādā veidā izveidojot precedentu, ka Vispasaules NVO diena tiek atzīta Baltijas jūras reģionā. 2013. gada oktobra beigās Eiropas Komisārs attīstības jautājumos Andris Piebalgs sniedza oficiālu labas gribas vēstījumu, atzinīgi novērtējot Vispasaules NVO dienas aizsākšanu. 2014. gada 27. februārī, atzīmējot jaunās Vispasaules NVO dienas oficiālu atzīšanu starptautiskajā sabiedrībā, Somijas ārlietu ministrija izvēlējās atbalstīt Vispasaules NVO dienas nozīmīgumu un tradīcijas nostiprināšanu starptautiskajā vidē, tādējādi atbalstot Vispasaules NVO dienas foruma rīkošanu Helsinkos, Somijā. Vispasaules NVO dienas forumā uzstājās arī dažādi līderi, kā Somijas Starptautiskās Attīstības ministrs, Somijas Ārlietu ministrijas Valsts sekretārs, ANO UNOPS vadītājs, Ziemeļu Ministru padomes vadītāja, bijusī Irānas Sieviešu lietu ministre, un ANO Attīstību Programmas vadītāja, bijusī Jaunzēlandes premjerministre, kā arī pārstāvji no UNESCO un citām starptautiskām organizācijām. Vispasaules NVO diena tiek plaši atzīmēta dažādās valstīs, piemēram, Pakistānā, Indijā, Afganistānā, Nepālā, ASV, Krievijā un dažādās Āfrikas, Āzijas, Dienvidamerikas un Eiropas valstīs 2014. gadā Vispasaules NVO dienu tika sākts atzīmēt Latvijā, ar dažādiem pasākumiem — diskusijām, forumiem, semināriem, sadraudzības vakariem u.c. 2016. gada Vispasaules NVO dienu oficiāli atklāja Latvijas Republikas Saeimas priekšsēdētāja Ināra Mūrniece. Saeimas priekšsēdētāja norādija ka nevalstiskās organizācijas cilvēkiem palīdz attīstīt lielāku pašapziņu un brīvības sajūtu. Dalība NVO palīdz celt katra atsevišķā indivīda vērtību un vienlaikus veicina izpratni par savstarpējās sadarbības nozīmi. Vispasaules NVO diena ir starptautisks simbols, kas atspoguļo pasaules NVO vērtības, centienus un rezultātus, kas vērsti uz brīvības, sabiedrības balss, rūpēm par cilvēku drošību, rūpēm par izpostītām valstīm, rūpēm par dabu, rūpēm par cilvēces mantojumu, rūpēm par cilvēces nākotni un tās vērtību atzīšanu; Vispasaules NVO diena apliecina sabiedrības pateicību un atzinību par NVO sniegto ieguldījumu tās labā, apvienojot visas pasaules nevalstiskās organizācijas zem konkrētā simbola; Vispasaules NVO diena ir piemiņas diena tiem NVO cilvēkiem visā pasaulē, kuri ir zaudējuši dzīvības, veicot savu darbu un misijas pienākumus. Vispasaules NVO diena Latvijā tiek atzīmēta katru gadu 27. februārī. Vispasaules NVO dienu Latvijā atbalsta vietējās nevalstiskās organizācijas (biedrības un nodibinājumi), kā arī Latvijas Saeima, ministrijas, novadu domes un uzņēmumi. Šodien pat grūti iedomāties jomu, kurā nebūtu pārstāvēta pilsoniskā sabiedrība. Nevalstiskās organizācijas palīdz veidot politiku, attīsta ekonomiku, sniedz sociālos pakalpojumus, darbojas dabas aizsardzībā, palīdz kopt kultūras tradīcijas, ir ievērojami paplašinājušas labdarībā iesaistīto cilvēku loku, galu galā – glābj nelaimē nokļuvušos. Saeimas priekšsēdētājas Ināras Mūrnieces uzruna Vispasaules NVO dienā, Saeimas Preses dienests 2016 2016. gada 27. februārī Saeimas priekšsēdētāja Ināra Mūrniece, uzrunājot Vispasaules nevalstisko organizāciju (NVO) dienai veltītā pasākuma dalībniekus, uzsvēra, ka NVO cilvēkiem palīdz attīstīt lielāku pašapziņu un brīvības sajūtu. Dalība NVO palīdz celt katra atsevišķā indivīda vērtību un vienlaikus veicina izpratni par savstarpējās sadarbības nozīmi. Saeimas priekšsēdētāja norādija, ka Latvijā NVO skaits īpaši pieauga pēc iestāšanās Eiropas Savienībā (ES). Tā veicināja pilsonisko kustību un sabiedrības līdzdalību – gan ar plašām sadarbības iespējām, gan ar dažādu ES fondu finansējumu, gan ar saistošiem projektiem. Nevalstiskās organizācijas cilvēkiem ir devušas lielāku pašapziņu un brīvības sajūtu. Tās ļāvušas celt katra indivīda vērtību un vienlaikus ļāvušas izprast savstarpējās sadarbības nozīmi. Vispasaules NVO diena tiek plaši atzīmēta dažādās Latvijas pašvaldībās un novados. 2017. gada 27. februārī Daugavpils pilsētas dome aicināja uz tikšanos sabiedrisko organizāciju pārstāvjus, kas darbojas pašvaldības teritorijā, lai pateiktos par iepriekšējā gadā paveikto darbu. 2017. gadā pateicības rakstus un dāvanas saņēma 36 organizācijas, kuras aktīvi piedalās pilsētas dzīvē. Neviens pasākums Daugavpilī nav iedomājams bez sabiedrisko organizāciju piedalīšanās. To darbības virzieni ir ļoti dažādi: sākot no svētku un sporta pasākumu rīkošanas, sociālās aprūpes sniegšanas, līdz pat pirmās medicīniskās palīdzības sniegšanai masu pasākumu laikā. Tieši nevalstisko organizāciju pārstāvju izvirzītās un īstenotās idejas padara pilsētas dzīvi interesantāku, ievieš daudzveidību kultūras dzīvē, palīdz pašvaldībai pievērst uzmanību problēmām un piedāvā oriģinālas idejas to risināšanai. Sabiedrisko organizāciju atbalstam Daugavpils pilsētas domē jau vairākus gadus darbojas speciāls fonds, ar kura palīdzību pašvaldība līdzfinansē šo organizāciju projektus. Līdzfinansējuma apjoms sastāda 75 % no kopējās projekta summas. 2017. gada 27. februārī biedrībā “Jēkabpils NVO resursu centrs” atzīmējot Vispasaules NVO dienu – biedrības birojā visas darba dienas garumā notika “Atvērto durvju diena” – sev interesējošos jautājumus par NVO varēja pārrunāt ar resursu centra darbiniekiem, bet pilsētā vakarpusē norisinājās mobilā zibakcija “Šodiena ir NVO diena”. 2015. gada 27. februārī Amatas novada pašvaldība aicināja uz tikšanos novada nevalstiskās organizācijas, lai kopā pārrunātu NVO sektora aktualitātes novadā, uzklausītu biedrību pieredzes stāstus, kā arī kopā diskutētu par veicamajām aktivitātēm, kas padarītu dzīvi novadā vēl labāku un pievilcīgāku. 2017. gada 27. februārī Preiļu novada domē notika Vispasaules Nevalstisko organizāciju (NVO) dienai veltīts pasākums, kurā tika sumināti Preiļu novada NVO pārstāvji, pārrunāta NVO darbības loma novada iedzīvotāju dzīvē, kā arī atraktīvā veidā izspēlēts sadarbības tīklojums starp nevalstiskajām organizācijām un pašvaldību. Pasākumā Preiļu novada domes priekšsēdētāja Maruta Plivda pasniedza pateicības par ieguldījumu pilsoniskās sabiedrības attīstībā un stiprināšanā Preiļu novadā. Tās saņēma biedrības „Sabiedriskais centrs „Līči”, „Ģimeņu atbalsta centrs „Puķuzirnis””, „Nīdermuižas draudze”, „Preiļu rajona partnerība”, „Preiļu Sieviešu klubs”, „Sabiedriskais centrs „NIANSE”, „Sabiedriskais centrs „Aizkalne”, „Skalbīši”, „Preiļi izglītotai Latvijai”, „Likteņa ceļš”, „Raduga”, “Preiļu Alternatīvās kultūras atbalsta centrs” jeb PAKAC, “Mūsmājas”, „Preiļu novada pensionāru biedrība”, „Preiļu novada invalīdu biedrība”, nodibinājums „Viduslatgales pārnovadu fonds”, biedrības „Preiļu nevalstisko organizāciju centrs” valdes priekšsēdētājs Artis Utināns un direktore Ineta Liepniece, kā arī Iveta Stare un Anna Briška. Šobrīd Preiļu novadā darbojas 87 nevalstiskās organizācijas, no kurām senākās ir biedrība „Preiļu Sieviešu klubs”, „Preiļu novada pensionāru biedrība”, „”Preiļu novada invalīdu biedrība” un biedrība „Mūsmājas”. Rīgā Vispasaules NVO diena katru gadu tiek atzīmēta dažādos pasākumos ar dažādu amatpersonu un NVO piedalīšanos. Piemēram, 2016. gada 27. februārī atzīmējot Vispasaules NVO dienu, Rīgas domes Izglītības, kultūras un sporta departamenta (RD IKSD) Projektu un sabiedrības integrācijas nodaļas Nevalstisko organizāciju atbalsta sektors organizēja Starpreģionu NVO centru pieredzes apmaiņas konferenci. «27. februārī tiek atzīmēta Vispasaules Nevalstisko organizāciju (NVO) diena». Latvijas Republikas Kultūras ministrija. 2014-02-27. Arhivēts no oriģināla, laiks: 2014-11-15. Skatīts: 2016-02-28. «Bank of America - A First Step for Small Businesses Wanting to Support a Social Cause». bankofamerica.com. Skatīts: 2018-02-27. «Statement on the occasion of the World NGO Day 2018». eeas.europa.eu. Skatīts: 2018-02-27. «Собянин в день НКО наградил лидеров некоммерческих организаций». tvc.ru. Skatīts: 2018-02-27. «Committee on Non-Governmental Organizations». UN.org. 2008-01-30. «Vispasaules NVO diena». ljp.lv. Arhivēts no oriģināla, laiks: 2016-03-25. Skatīts: 2016-02-12. «Types of International Organization». uia.org. Arhivēts no oriģināla, laiks: 2016-11-23. Skatīts: 2017-02-28. «Aizvadīta Vispasaules NVO diena – Latvijas iniciatīva pasaulē». ljp.lv. Skatīts: 2016-03-04. «Vispasaules NVO dienas pirmie soli sperti». nvo.lv. Arhivēts no oriģināla, laiks: 2016-03-04. Skatīts: 2010-04-17. «X Baltic Sea NGO Forum 2012». bsngoforum.org. Arhivēts no oriģināla, laiks: 2016-03-04. Skatīts: 2017-02-28. «Jelgavas ziņas: Vispasaules NVO diena». jelgava.lv. Skatīts: 2011-11-11.[novecojusi saite] «nvo.lv | Latvijas Pilsoniskā alianse». nvo.lv. Arhivēts no oriģināla, laiks: 2020. gada 24. septembrī. Skatīts: 2019. gada 15. oktobrī. http://ziemellatvija.diena.lv/laikraksta-arhivs/atbalsta-nvo-dienas-izveidi-73312?prices=1[novecojusi saite] «Aktualitātes biedrībā "Izglītības apvienība "I Fortum"" : Biblioteka.lv». www.biblioteka.lv.[novecojusi saite] «World NGO Day 2014 Forum begins in Helsinki today | national | Finland Times». www.finlandtimes.fi. «Arhivēta kopija». Arhivēts no oriģināla, laiks: 2016. gada 12. augustā. Skatīts: 2016. gada 28. februārī. «Arhivēta kopija». Arhivēts no oriģināla, laiks: 2015. gada 3. februārī. Skatīts: 2014. gada 27. februārī. «World NGO Day». www.france.fi. Arhivēts no oriģināla, laiks: 2016. gada 13. septembrī. Skatīts: 2016. gada 28. februārī. «Forum ends with innovative ideas for global development | national | Finland Times». www.finlandtimes.fi. «Arhivēta kopija». Arhivēts no oriģināla, laiks: 2015. gada 26. septembrī. Skatīts: 2016. gada 28. februārī. «Arhivēta kopija». Arhivēts no oriģināla, laiks: 2016. gada 5. augustā. Skatīts: 2016. gada 28. februārī. «World NGO Day - Pakistan 2015». World NGO Day - Pakistan 2015. Arhivēts no oriģināla, laiks: 2016. gada 22. augustā. Skatīts: 2016. gada 28. februārī. «Arhivēta kopija». Arhivēts no oriģināla, laiks: 2016. gada 25. martā. Skatīts: 2016. gada 28. februārī. http://www.vfunion.org/events/ngoday/[novecojusi saite] «World NGO Day». 2015. gada 27. febr. Arhivēts no oriģināla, laiks: 2015. gada 4. Marts. Skatīts: 2019. gada 15. Oktobris. «Key Dates Calender». Ecologia.[novecojusi saite] «Arhivēta kopija». Arhivēts no oriģināla, laiks: 2016. gada 9. februārī. Skatīts: 2016. gada 28. februārī. http://www.radio1.lv/novados/plavinu-novada/item/15867-plavinu-novada-dome-sveic-novada-nevalstiskas-organizacijas-nvo-diena.html[novecojusi saite] «Saeimas priekšsēdētāja Ināra Mūrniece: darbošanās NVO cilvēkiem dod lielāku pašapziņu un brīvības sajūtu». saeima.lv. Arhivēts no oriģināla, laiks: 2017. gada 25. februārī. Skatīts: 2016. gada 12. martā. «Preiļu NVO centrs :: Jaunumi». www.preilunvo.lv. Arhivēts no oriģināla, laiks: 2016. gada 16. martā. Skatīts: 2016. gada 28. februārī. «Arhivēta kopija». Arhivēts no oriģināla, laiks: 2016. gada 22. martā. Skatīts: 2016. gada 28. februārī. «JA NVO BŪTU VALSTS – TĀ BŪTU PIEKTĀ LIELĀKĀ EKONOMIKA PASAULĒ». www.ordenubraliba.lv. Arhivēts no oriģināla, laiks: 2016. gada 27. martā. Skatīts: 2016. gada 28. februārī. «Saeimas priekšsēdētājas Ināras Mūrnieces uzruna». saeima.lv. Arhivēts no oriģināla, laiks: 2017-02-25. Skatīts: 2016-03-01. «Pašvaldība izvērtēs sabiedrisko organizāciju projektus». daugavpils.lv. Skatīts: 2017-02-28.[novecojusi saite] «Atzīmē Vispasaules NVO dienu». jekabpilsnvo.lv. Skatīts: 2017-03-01.[novecojusi saite] «Pasaules NVO dienu Amatas novadā». amatasnovads.lv. Arhivēts no oriģināla, laiks: 2016-03-05. Skatīts: 2015-02-27. «Vispasaules NVO dienā Preiļos suminātas nevalstiskās organizācijas». preili.lv. Skatīts: 2017-02-27.[novecojusi saite] «Starpreģionu NVO centru pieredzes apmaiņas konference». nvoc.lv. Arhivēts no oriģināla, laiks: 2016-03-24. Skatīts: 2016-02-27. ANO oficiāls video atzīstot Vispasaules NVO dienas faktu