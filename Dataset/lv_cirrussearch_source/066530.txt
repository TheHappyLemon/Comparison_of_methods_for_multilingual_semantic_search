Eduards Dašķevičs (dzimis 2002. gada 12. jūlijā Daugavpilī) ir Latvijas futbolists, šobrīd spēlē Latvijas Virslīgas klubā Riga FC kā pussargs vai malējais aizsargs. Dašķevičs ir Daugavpils futbola skolas audzēknis. 2018. gada 1. jūlijā viņš pievienojās Beļģijas augstākās līgas kluba "Anderlecht" jaunatnes sistēmai. 2019. gada vasarā viņš debitēja galvenās kluba komandas sastāvā draudzības spēlēs pret Briseles RWDM un Lisabonas "Benfica". Starptautiskajā līmenī viņš aizvadījis pa 3 spēlēm Latvijas U-17 un Latvijas U-19 izlasē, pievienojoties Latvijas U-21 izlasei 2020. gadā 18 gadu vecumā. 2021. gadā līgumu ar Dašķeviču parakstīja viņa pirmā pieaugušo komanda — Norvēģijas klubs Hamarkameratene (jeb HamKam). Tās sastāvā viņš debitēja 2021. gada sezonas Norvēģijas 1. divīzijā (pēc spēka otra spēcīgākā) pret Åsane. 2022. gadā viņš debitēja jau Eliteserien pret Viking. 2022. gada sezonā devās laukumā astoņās Eliteserien spēlēs. 2023. gada janvārī pievienojās Latvijas Virslīgas klubam Riga FC. Virslīgā debitēja 2023. gada 18. martā spēlē pret RFS. Pirmos vārtus Virslīgā guva 20. aprīlī pret SK Super Nova. Riga FC sastāvā kļuva par 2023. gada Latvijas kausa ieguvēju. 2023. gada martā pirmo reizi tika izsaukts uz Latvijas futbola izlasi. Latvijas izlasē debitēja 2023. gada 16. jūnijā 2024. gada Eiropas čempionāta kvalifikācijas spēlē pret Turciju, nākot uz maiņu spēles 76. minūtē. Riga FC Latvijas kausa ieguvējs: 2023. «Eduards Dašķevičs». worldfootball.net (angļu). Skatīts: 2023-04-21. «16 gadus vecais Daškevičs izgājis laukumā slavenā 'Anderlecht' kluba pirmajā komandā» (latviešu). Delfi Sports. 2019. gada 11. jūlijs. Skatīts: 2022. gada 25. jūlijs. Daškevičs. «Eduards» (latviešu). Latvian Football Federation. Skatīts: 2022. gada 25. jūlijs. «Riga pastiprinās ar Daškeviču, Auda arī nākamsezon spēlēs Ulimbaševs». sportacentrs.com. 2023. gada 5. janvārī. Skatīts: 2023. gada 9. jūnijs. «Dašķevičam pirmie vārti Virslīgā, Ngenā – jau trešie, "Riga" dominē Salaspilī». sportacentrs.com. 2023. gada 20. aprīlī. Skatīts: 2023. gada 9. jūnijs. «Dašķevičs pirmo reizi izsaukts uz Latvijas futbola izlasi». tvnet.lv. 2023. gada 16. martā. Skatīts: 2023. gada 9. jūnijs. «Debitējot trim spēlētājiem, Latvijai dramatisks zaudējums». lff.lv. 2023. gada 16. jūnijs. Skatīts: 2023. gada 17. jūnijā. WorldFootball profils (angliski) Transfermarkt spēlētāja profils (angliski)