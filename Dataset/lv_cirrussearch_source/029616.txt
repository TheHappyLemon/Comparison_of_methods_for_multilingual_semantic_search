Šis raksts ir par pieturzīmi. Par citām jēdziena Kols nozīmēm skatīt nozīmju atdalīšanas lapu. Skaties arī jēdzienu ar līdzīgu nosaukumu: divpunkte. Kols, arī divpunkts ir pieturzīme, kas sastāv no diviem vienādiem punktiem, kas novietoti vertikāli. Latviešu valodā tā ir gan gramatiski, gan jēdzieniski nosacīta pieturzīme. Kols norāda uz sekojošu paskaidrojumu, tāpat tiek izmantots kā nosacīta tehniska zīme. Starptautiskajā fonētiskajā alfabētā tiek lietots īpašs trijstūrveida kols (ː), lai parādītu, ka iepriekšējā skaņa izrunājama gari. Kols tiek lietots aiz precizējamā vārda, kam seko vienlīdzīgi teikuma locekļu vai komponentu uzskaitījums; Līdzi Jānim gāja četri viņa draugi: Pēteris, Lauris, Edgars un Agris. starp teikuma komponentiem. Šajā gadījumā pēc kola esošais komponents paskaidro vai pamato pirms kola esošajā komponentā izteikto domu; Atskrēju tevi lūgt: aizej uz konferenci šodien. aiz piebildes, kurai seko tiešā runa; Māte atgādināja dēlam: "Neaizmirsti nopirkt maizi veikalā!" virsrakstos paralēlnosaukuma vai papildinformācijas sniegšanai. Šajā gadījumā teksts aiz kola turpināms ar mazo burtu; Valodas prakse: vērojumi un ieteikumi. jēdzienu attiecības (parasti tas tiek izmantots skaitļiem) parādīšanai; Losandželosas "Lakers" uzvarēja Goldensteitas "Warriors" ar rezultātu 110:94. kā dalīšanas zīme matemātikā; 80 : 2 = 40 bibliogrāfiskajās norādēs starp izdošanas vietas un izdevēja nosaukumu, kā arī citu komentāru atdalīšanai. Rēvalds, V. Fizikas un tehnikas vēstures lappuses. Rīga : LU akadēmiskais apgāds, 2006 Aina Blinkena. Latviešu interpunkcija (otrais, pārstrādātais izd.). Rīga : Zvaigzne ABC, 2009. 377.—378. lpp. ISBN 978-9984-40-516-2.