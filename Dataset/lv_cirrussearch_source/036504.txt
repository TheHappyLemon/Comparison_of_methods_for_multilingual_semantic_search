Dinara Saduakasova (kazahu: Динара Рамазанқызы Сәдуақасова; dzimusi 1996. gada 31. oktobrī Astanā) ir Kazahstānas starptautiskā lielmeistare šahā (2012). Trīs reizes uzvarējusi Pasaules junioru šaha čempionātos: 2010. gadā U14 vecuma grupā, 2014. gadā U18 vecuma grupā (par pusotru punktu apsteidzot otrās vietas ieguvēju Filicu Osmanodju) un 2016. gadā Bhubanešbarā U20 vecuma grupā. 2012. gadā dalījusi pirmo vietu Maskavas starptautiskajā sieviešu šaha turnīrā Moscow Open. 2015. gadā Ziemeļmaķedonijas galvaspilsētas Skopjes šaha kluba Gambit-Aseko sastāvā izcīnījusi sudraba medaļu Eiropas šaha kausa izcīņā sieviešu komandām. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Marinu Ņečajevu, bet 2. kārtā zaudējusi Dronavalli Hārikai. 2017. gadā uzvarējusi Āzijas 3.4 zonas turnīrā, apsteidzot Uzbekistānas lielmeistari Gulruhbegimu Tohirdžonovu, un izcīnījusi tiesības piedalīties 2018. gada Pasaules sieviešu šaha čempionātā pēc izslēgšanas sistēmas. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Anai Matnadzei, bet 2. kārtā zaudējusi Antoanetai Stefanovai. 2019. gadā uzvarējusi Āzijas sieviešu šaha čempionātā. 2021. gada jūnijā Gibraltārā palikusi 11. vietā FIDE sieviešu Grand Prix izcīņas posmā. 2021. gada novembrī Rīgā ierindojusies 27. vietā 2021. gada "FIDE Chess.com Grand Swiss" turnīrā sievietēm. 2022. gada decembrī Almati izcīnījusi 2. vietu Pasaules ātrā šaha čempionātā sievietēm ar ½:1½ papildu mačā piekāpjoties Taņai Džunji. Pārstāvējusi Kazahstānas komandu lielākajos komandu šaha turnīros: Pasaules šaha olimpiādēs piedalījusies 4 reizes (2008-2014); Pasaules komandu šaha čempionātos piedalījusies 3 reizes (2013-2015, 2019); Āzijas komandu šaha čempionātos sievietēm piedalījusies 3 reizes (2012-2016). Komandu vērtējumā izcīnījusi bronzas (2016) medaļu; Pasaules junioru U16 šaha olimpiādē piedalījusies 2011. gadā. Par panākumiem turnīros FIDE 2011. gadā Saduakasovai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. World Youth Chess Championships 2010 Girls Under 14 World Youth Chess Championships 2014 U18 Girls «Jeffery Xiong and Dinara Saduakassova are 2016 World Junior Champions». Arhivēts no oriģināla, laiks: 2016. gada 28. decembrī. Skatīts: 2016. gada 29. novembrī. Dinara Saduakassova – the Kazakh prodigy OlimpBase :: 20th European Chess Club Cup (women), Skopje 2015, SS Gambit-Aseko Skopje «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Dipl.Ing. Heinz Herzog - http://chess-results.com. «Chess-Results Server Chess-results.com - Zone 3.4 Women Championship 2017». chess-results.com. Women’s World Championship 2018 Le Quang Liem Wins Asian Continental Chess Championship Gibraltar FIDE Womens Grand Prix 2021 FIDE Chess.com Women's Grand Swiss 2022 FIDE World Rapid & Blitz Championship Rapid Women OlimpBase :: Women's Chess Olympiads :: Dinara Saduakasova OlimpBase :: World Women's Team Chess Championship :: Dinara Saduakasova OlimpBase :: Women's Asian Team Chess Championship :: Dinara Saduakasova OlimpBase :: World Youth U16 Chess Olympiads :: Dinara Saduakasova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)