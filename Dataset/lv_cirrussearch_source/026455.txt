Ligūrijas jūra (franču: mer Ligurienne, itāļu: mar Ligure, korsikāņu: mari Licuru) ir Vidusjūras daļa starp Itālijas un Francijas krastiem (Rivjēra), Korsiku un Elbas salu. Dienvidaustrumos robežojas ar Tirēnu jūru. Ziemeļu daļā atrodas Dženovas līcis. Lielākā pieteka ir Arno. Jūras robeža rietumos tiek vilkta starp Feratas ragu rietumos no Nicas un Revellatas ragu Korsikā. Ligūrijas jūras ziemeļrietumu krasts jau izsenis ir slavens ar izcilu ainavisko krāšņumu un lielisko klimatu. Vaļveidīgo dzīvnieku aizsardzībai Ligūrijas jūrā un piegulošajās jūras teritorijās izveidots Starptautiskais Ligūrijas jūras vaļveidīgo liegums 84 000 km² platībā. Vikikrātuvē par šo tēmu ir pieejami multivides faili. Skatīt: Ligūrijas jūra. Encyclopædia Britannica raksts (angliski) Krievijas Lielās enciklopēdijas raksts (krieviski)