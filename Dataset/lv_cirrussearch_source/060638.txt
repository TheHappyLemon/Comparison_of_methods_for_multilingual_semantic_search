Kājauti ir auduma gabali kāju aptīšanai pirms zābaku vai puszābaku uzaušanas. Kājauti aizsargā kājas no apavu iekšdaļas berzēšanas. Kājautus izmantoja daudzas tautas un ciltis senajos laikos. Vēlāk, līdz pat jaunākajiem laikiem, kājauti bija izplatīti daudzu valstu bruņotajos spēkos. Atšķirībā no kājautiem zeķes armijas zābakos (vai citos apavos ar raupju iekšpusi) ātri saplīst. Ilgstoši pārvietojoties (staigājot, skrienot), zeķes noslīd no potītes uz pēdu, turpretim ar pareizi apsietiem kājautiem tā nenotiek. Uztinot kājautus vairākos slāņos, iespējams valkāt lielāka izmēra apavus. Salīdzinot ar zeķēm, lielu daudzumu kājautu ir parocīgāk mazgāt, netērējot laiku to šķirošanai pēc izmēra un pāriem. Par kājautiem var izmantot jebkuru pietiekoši lielu auduma gabalu. Kājautu uztīšanai nepieciešams veltīt vairāk laika, nekā uzvelkot zeķes. Atšķirībā no zeķēm kājautus nevar valkāt bez apaviem, jo tie tūlīt attinas. Pareiza kājautu uztīšana ir atsevišķi jāapgūst. Vikikrātuvē par šo tēmu ir pieejami multivides faili. Skatīt: Kājauti.