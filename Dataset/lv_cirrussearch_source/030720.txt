Ardahanas ils (turku: Ardahan ili) ir ils Turcijas ziemeļaustrumos pie Turcijas robežas ar Gruziju un Armēniju. Robežojas ar Karsas ilu dienvidos, Erzurumas ilu ziemeļrietumos, Artvinas ilu rietumos, Gruziju ziemeļaustrumos un Armēniju austrumos. Kopējā ila teritorija ir 5661 kvadrātkilometrs ar 105 454 iedzīvotājiem (2012) un tas ir sadalīts sešos rajonos. Lielākā pilsēta un administratīvais centrs ir Ardahana. 1878. gadā pēc Krievu- turku kara Ardahanas ilu iekļāva Krievijas Impērijas sastāvā līdz 1918. gadam, kad to iekļāva Demokrātiskās Gruzijas Republikas sastāvā līdz tās sabrukumam 1921. gadā. 2000. gadā uzsāka naftas vadu būvniecību caur Ardahanas ilu, kurš savieno Azerbaidžānu un Gruziju ar Turciju. Ardahanas ils katru gadu vairākus mēnešu pavada zem sniega segas. Vidējā temperatūra ziemas mēnešos var sasniegt -20°C, un pat vasaras mēnešos vidējā temperatūra var būt zem nulles. Ils ir sadalīts sešos rajonos, no kuriem lielākais ir Ardahanas rajons. Lielākā pilsēta ar 17 171 iedzīvotājiem ir Ardahana, kas ir ila administratīvais centrs. Sākot ar 1950. gadu, iedzīvotāju skaits ar katru gadu samazinās, tiem pārceļoties uz citiem Turcijas reģioniem vai ārzemēm. Ja 1990. gadā Ardahanas ilā dzīvoja ap 170 000 iedzīvotāju, tad 2012. gadā to bija tikai ap 105 500. Ilu lielākoties apdzīvo turki, gruzīni, turkmēņi, kurdi un azerbaidžāņi. Vikikrātuvē par šo tēmu ir pieejami multivides faili. Skatīt: Ardahanas ils.