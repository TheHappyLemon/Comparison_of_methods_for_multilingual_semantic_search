Aleksandrs Grānts (angļu: Alexander Grant; dzimis 1875. gada 19. augustā, miris 1946. gada 13. oktobrī) bija amerikāņu vieglatlēts, 1900. gada vasaras olimpisko spēļu dalībnieks. Grānts ir dzimis Ontārio štata Sentmarisas pilsētiņā, Kanādā. 1900. gada vasaras olimpiskajās spēlēs Parīzē, lai gan viņš bija dzimis Kanādā, A. Grānts pārstāvēja ASV, jo tajā laikā studēja Pensilvānijas Universitātē. Olimpiskajās spēlēs viņš startēja divās vieglatlētikas skriešanas disciplīnās — 800 metru skrējienā un 400 metru šķēršu skrējienā. 800 metru skrējienā viņš startēja tikai kvalifikācijas kārtas skrējienā, kur ieņēma vienu no pēdējām vietām un turpmākajai cīņai nekvalificējās, bet 4000 metru šķēršļu skrējienā viņš nefinišēja. Grānts bija ASV čempions 1500 metru skrējienā no 1901. līdz 1903. gadam, 5000 metru sacensībās 1903. un 1904. gadā, 10 000 metru sacensībās 1902. gadā, kā arī 1900. gadā 3000 metru šķēršļu skrējienā. Pēc sportista karjeras viņš kļuva par skolotāju Bērklija skolā Ņujorkā, Detroitas Universitātē, The Hill schhool Potstaunā, Pensilvānijā un no 1914. gada bija skolotājs Eposkopālajā akadēmijā. Grānts kopā ar Džordžu Ortonu un Džosiju Makrakenu izveidoja Camp Tecumseh, visu zēnu vasaras nometni Multonboro, Ņūhempšīrā. Nometne tika atvērta 1903. gadā. Grānts turpināja nometnes direktora pienākumus pildīt līdz nāvei 1946. gadā. Pēc Grānta nāves nometne kļuva par bezpeļņas organizāciju, kuru vada Pilnvarnieku padome. 2003. gadā nometne svinēja 100. dzimšanas dienu. Grānts nomira 1946. gada 13. oktobrī, Pensilvānijas pilsētā Narbertā. Viņa brālis, Diks Grānts, arī piedalījās 1900. gada vasaras olimpiskajās spēlēs. «Alex Grant». Sports Reference. Arhivēts no oriģināla, laiks: 2020. gada 26. oktobris. Arhivēts 2011. gada 20. Septembris Wayback Machine vietnē. «Athletics at the 1900 Paris Summer Games: Men's 800 metres». Sports Reference. Arhivēts no oriģināla, laiks: 2020. gada 26. septembris. Skatīts: 2020. gada 5. septembris. Arhivēts 2011. gada 4. Septembris Wayback Machine vietnē. «Athletics at the 1900 Paris Summer Games: Men's 4,000 metres Steeplechase». Sports Reference. Arhivēts no oriģināla, laiks: 2020. gada 21. septembris. Skatīts: 2020. gada 21. septembris. Arhivēts 2020. gada 17. Aprīlis Wayback Machine vietnē. Aleksandrs Grants (SOK profils) (angliski) Aleksandrs Grants (Olympedia.org) (angliski) Aleksandrs Grants (Sports Reference profils) (angliski)