Lazareva šelfa ledājs (krievu: шельфовый ледник Лазарева) ir lielākais šelfa ledājs Princeses Astridas krastā Karalienes Modas Zemē Antarktīdā. Izvietojies starp Verbļudas salu austrumos un Ļeņingradas salu rietumos Lazareva jūras piekrastē. Ledājs ir ap 100 km plats, iestiepjas jūrā līdz pat 95 km, platība ir ap 8500 km². Ledāja frontes galējais ziemeļu punkts tiek saukts par Sedova ragu. Ledāju pirmā 1820. gada februārī ieraudzīja Krievijas ekspedīcija Fabiana Belinshauzena vadībā. Pirmoreiz nofotografēja un nokartēja Vācijas 1938.-1939. gadu antarktiskā ekspedīcija. Izpētīja padomju antarktiskā ekspedīcija 1960. gados un nosauca par godu Belinshauzena ekspedīcijas kuģa Mirnij kapteinim Mihailam Lazarevam. Ledāja rietumu malā no 1959. līdz 1961. gadam darbojā padomju polārstacija Lazareva. Большая советская энциклопедия. Лазарева шельфовый ледник[novecojusi saite] SCAR Composite Gazetteer of Antarctica ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Lazareva šelfa ledājs