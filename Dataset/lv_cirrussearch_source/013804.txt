Islandes Universitāte (islandiešu: Háskóli Íslands) ir 1911. gadā dibināta izglītības un pētniecības valsts institūcija, kas atrodas Islandes galvaspilsētā Reikjavīkā. Islandes Universitāte ir lielākā un vecākā augstākās izglītības iestāde visā Islandē. Dibināta 1911. gadā, no mazas ierēdņu skolas, Islandes Universitāte izveidojusies par visaptverošu universitāti, kas pašlaik piedāvā aptuveni 25 programmas sabiedrisko un humanitāro zinātņu, medicīnas, dabas zinātņu, inženierzinātnes un topošo skolotāju izglītošanas jomā, apmācot apmēram 14 000 studentu (tajā skaitā arī ārzemju). Islandes Universitāte piedāvā kursus ne tikai islandiešu, bet arī angļu valodā, un ir atvērta starptautiskajai sadarbībai un ārzemju apmaiņas studentiem. Islandes Universitātes galvenās ēkas koncentrētas vienā vietā, tomēr dažas ēkas atrodamas visā Reikjavīkā. Islandes Universitāti 1911. gada 17. septembrī dibināja Islandes valsts parlaments (Alþingi), apvienojot trīs bijušās augstākās izglītības iestādes. Sākotnēji universitātē bija četri virzieni — medicīna, tiesvedība, tehnoloģijas un humanitārās zinātnes. Pirmajā gadā tika uzņemti 45 studenti un pirmais direktors bija humanitāro zinātņu profesors Bjerns M. Olsens (Björn M. Ólsen). Gadu gaitā Islandes Universitāte ir piedzīvojusi pārmaiņas gan atrašanās vietas, gan pārbūvju veidā. Sākotnēji augstākās izglītības iestāde atradās parlamenta ēkā, savukārt 1940. gadā tika pārcelta uz pašreizējo ēku, ko projektējis islandiešu arhitekts Gudjons Samuelsons (Guðjón Samúelsson). «Arhivēta kopija». Arhivēts no oriģināla, laiks: 2012. gada 1. maijā. Skatīts: 2012. gada 18. maijā. «Arhivēta kopija». Arhivēts no oriģināla, laiks: 2012. gada 8. augustā. Skatīts: 2012. gada 18. maijā.