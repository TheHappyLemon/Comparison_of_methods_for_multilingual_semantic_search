Sokoļņiku arēna (pazīstama arī kā Sokoļņiku Sporta pils) ir daudzfunkcionāla halle, kas atrodas Maskavā, Krievijā. Sākotnēji halles vietā atradās ledus laukums, taču 1973. gadā tam tika uzbūvēts jumts. Jau izsenis arēna kalpo kā Kontinentālās hokeja līgas kluba Maskavas "Spartak" mājvieta. 1980. gada olimpisko spēļu laikā Sokoļņikos tika izspēlēts handbola turnīrs. Šī iemesla dēļ jau 1975. gadā arēnā sākās nozīmīgi rekonstrukcijas darbi. 1975. gada 10. martā arēnā noritēja spēle starp PSRS junioru izlasi un kanādiešu komandu Berijas "Cap" - to klātienē vēroja 4500 skatītāju. Kanādiešu komandas galvenais sponsors bija košļājamo gumiju ražotājs Wrigley, un mača gaitā laukuma viesi tribīnēs meta košlājamo gumiju iepakojumus un krāsainas uzlīmes, iemūžinot arī padomju jauniešu pūļus, kas par tām cīnījās. Pēc mača ļaužu masas traucās uz izeju, cerot sagaidīt kanādiešu komandu pie tās autobusa. Halles elektriķis, kurš atradās alkohola reibumā, pārliecībā, ka visi skatītāji bija jau atstājuši Sokoļņiku teritoriju, izslēdza visas gaismas. Tā kā spēli klātienē apmeklēja arī ārzemnieki, tiem bija atvēlētas atsevišķas izejas, savukārt pārējiem skatītājiem halli nācās atstāt pa vienu atlikušo izeju. Negadījumā līdz nāvei tika sabradāts 21 cilvēks, taču vēl 25 guva traumas. Halles mājaslapa