Baku funikulers (azerbaidžāņu: Bakı funikulyoru) ir funikulera sliežu ceļš Baku, Azerbaidžānā. Tas savieno Neftčiler (Naftinieku) prospektu pilsētas vecajā daļā un mūsdienīgu rajonu Kalna parkā. Tā ir pirmā un vienīgā trošu dzelzceļa sistēma valstī. Dzelzceļa sliežu ceļa garums ir 455 metri (pēc citiem datiem — 430 m). Līnijas vertikālais augstums ir 91 metrs. Funikulera līnija sastāv no viensliežu ceļa un vagonu izmaiņas vietas. Ir divas stacijas. Pārvietojas ar elektrisko un virves piedziņu. Izmanto divus vagonus. Sistēmas transportēšanas jauda ir 2000 cilvēku stundā. Maksimālais ātrums ir 3 m/s, agrāk 2,5 m/s. . Intervāls starp vagonu kustību ir 10 minūtes. Vagonu pārvietošanās laiks starp stacijām ir 4 minūtes. Darba laiks ir no 10:00 līdz 22:00. Vagona ietilpība ir 40 cilvēku (agrāk 28). Funikulers tika uzbūvēts pēc A. Lemberanska, toreizējā Baku pilsētas galvas, iniciatīvas. Tas tika atvērts 1960. gada maijā. Baku funikulers vairākkārtīgi ilgstoši remontēts. Tas tika slēgts un pamests 1980. gadu beigās un atsākts ekspluatēt 2001. gada beigās pēc kapitālā remonta, taču lielu popularitāti un attiecīgi ienākumus neguva. Baku funikulers tika atkal kapitāli remontēts 2007. gadā, tika ievērojami samazināts tā radītais troksnis, taču vagoni palika noplukušā stāvoklī. 2011. gadā to atkal uz 9 mēnešiem slēdza pilnīgai sakārtošanai diezgan lielas finanšu slepenības apstākļos un no jauna palaida pēc austriešu projekta 2012. gada 23. maijā, 22. maijā pilsētā sākoties Eirovīzijas dziesmu konkursam, lai gan plānotais starts bija divas nedēļas pirms tam. Funikulerā strādā 11 darbinieki. Padomju laikos tas izmantoja Harkivā būvētus vagonus. Tagad tiek lietoti Austrijā "CWA Constructions" būvētie. Funikuleram ir divas stacijas, ko sauc par “Bahram Gur” (kas bija viens no Sasanīdu impērijas karaļiem) un “Šehidler Hijabani” ("Mocekļu aleja", nosaukta tā par godu upuriem, ko padomju karaspēks nogalināja 1990. gadā, formāli — lai apturētu armēņu slepkavošanas Baku). Video par braucienu Baku funikulerā (1:41) «Бакинский фуникулер - вчера, сегодня, завтра». Trend. «Doppelmayr: 40-FUL Baku». Arhivēts no oriģināla, laiks: 2017. gada 10. aprīlī. Skatīts: 2019. gada 24. aprīlī. Bakı funikulyorundan istifadə pulsuzdur Arhivēts 2019. gada 24. aprīlī, Wayback Machine vietnē. (Baku funikulers ir par brīvu — azerbaidžāņu) Бакинский фуникулер после ремонта «Обновленный бакинский фуникулер – ФОТО». day.az. Bakı Funikulyorunda təmir işləri yekunlaşır Arhivēts 2019. gada 24. aprīlī, Wayback Machine vietnē. (Remontdarbi Baku funikulerā pabeigti — azerbaidžāņu) President.az: İlham Əliyev Bakı Funikulyorunun və Azneft döngəsində yeraltı piyada keçidinin açılışında iştirak etmişdir (Prezidents atklāja gājēju pāreju pie funikulera — azerbaidžāņu)