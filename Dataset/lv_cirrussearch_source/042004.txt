Oksfordas angļu valodas vārdnīca (angļu: Oxford English Dictionary) ir galvenā angļu valodas vārdnīca, ko izdod Oxford University Press. Vārdnīcā izsekojama angļu valodas attīstība laika gaitā. Vārdnīcas izstrāde tika uzsākta 1857. gadā, kad Londonas Filoloģijas biedrības locekļi Ričards Čenevikss Trenčs, Herberts Kolridžs un Frederiks Fērnivels nodibināja "Nereģistrēto vārdu komiteju" un sāka apkopot angļu valodas vecvārdus, personvārdus, apvidvārdus un citus vārdnīcās neiekļautus vārdus. 1860. gadā no tuberkulozes nomira pirmais izdevuma redaktors Herberts Kolridžs, kura nomainīja Frederiks Fērnivels un tad Džeimss Marrijs, kurš darbu noveda līdz iespiešanai. 1884. gada 1. februārī tika izdota "Jaunā angļu valodas vēsturisko principu vārdnīca, balstīta pamatā Filoloģijas biedrības savāktajos materiālos. 1. burtnīca", bet pēdējā vārdnīcas burtnīca — 1929. gadā. 1957. gadā tika sākta vārdnīcas otrā izdevuma izstrāde, kas tika pabeigta 1989. gadā (21 728 lapas 20 sējumos). Pirmoreiz (tajā laikā neoficiāli) pašreizējais nosaukums lietots 1895. gadā. Vārdnīcas pirmā elektroniskā versija tika izdota 1988. gadā, kopš 2000. gada vārdnīca pieejama tiešsaistē. Dati līdz 2014. gada aprīlim liecina, ka mājaslapas apmeklējumu skaits sasniedz 2 miljonus mēnesī. Eduards Liniņš. «1. februāris. Grāmatnīcās parādās pirmā Oksfordas angļu valodas vārdnīca». Šī diena vēsturē. Latvijas Radio 1. Lsm.lv, 2015. gada 1. februāris. Arhivēts no oriģināla, laiks: 2020. gada 23. Septembris. Skatīts: 2018. gada 8. martā. Andrew Dickson, "Inside the OED: can the world’s biggest dictionary survive the internet?", The Guardian, 23 February 2018 (page visited on 23 February 2018). «"Oksfordas angļu valodas vārdnīca" ievietota Internetā». Delfi. 2000. gada 17. marts. Skatīts: 2018. gada 8. martā. Encyclopædia Britannica raksts (angliski)