Matiass Jozefs Maurers (Matthias Josef Maurer, dzimis 1970. gada 18. martā) ir Vācijas Eiropas Kosmosa aģentūras (EKA) kosmonauts, materiālzinātnieks. Matiass Maurers piedzima 1970. gada 18. martā Zāras zemes Sanktvendelē. 1989. gadā viņš absolvēja Wendalinum ģimnāziju. Darba gaitas viņš sāka, strādājot par sanitāru Maltas palīdzības dienestā. Pēc tam viņš studēja materiālu zinātni Zāras Universitātē Zārbrikenē, EEIGM augstskolā Nansī, Francijā, Līdsas Universitātē Apvienotajā Karalistē, un Katalonijas Politehniskajā universitātē Barselonā, Spānijā. No 1999. līdz 2004. gadam Maurers studēja doktorantūru RWTH Āhenas Universitātes Materiālu zinātņu institūtā Vācijā, kur viņš ieguva inženierzinātņu doktora grādu. Ar disertāciju "Viegli kompozītmateriāli, izgatavoti no alumīnija putām ar termiski izsmidzinātiem pārklājumiem" viņš ieguva vairākas zinātniskās balvas. Vienlaikus viņš šajā universitātē strādāja par projektu inženieri un pētnieku. Pēc tam Maurers devās ilgstošā ceļojumā apkārt pasaulei. 2006. gadā Maurers Hāgenes Universitātē sekmīgi pabeidza papildu studiju kursu ekonomikā, iegūstot MBA pārvaldības grādu. No 2006. līdz 2010. gadam viņš strādāja par inženieri medicīnas uzņēmumā, kas veica materiālu pētījumus un tehnoloģijas, lai ražotu filtrus, ko izmanto asins dialīzē. 2008. gadā Matiass Maurers pieteicās Eiropas Kosmosa aģentūras kosmonautu uzņemšanas grupā. Starp gandrīz 8500 citiem kandidātiem viņš bija viens no desmit, kuri izturēja atlases procedūru, bet sākotnēji netika iecelts Eiropas Astronautu korpusā. 2010. gadā Maurers sāka strādāt Eiropas Kosmosa aģentūrā kā apkalpes atbalsta inženieris un sakaru speciālists Columbus lidojumu vadības komandā Eiropas Astronautu centrā Ķelnē, Vācijā. Vēlāk viņš uzņēmās vadošo lomu Eiropas Astronautu centra projektos, lai kopā ar jaunajiem starptautiskajiem partneriem sagatavotos turpmākajiem kosmiskajiem lidojumiem un darbībām uz Mēness, kā arī paplašinātu aģentūras zināšanas par izpēti ārpus Starptautiskās kosmosa stacijas. 2015. gada jūlijā Maurers oficiāli pievienojās Eiropas Astronautu korpusam. 2018. gada martā viņš ieguva sertifikātu, kas ļauj veikt ar Starptautisko kosmosa staciju saistītās iziešanas kosmosā ASV skafandros EMU. 2018. gadā viņš arī sekmīgi beidza gan pamata kosmonautu apmācību, gan pirmsapstiprināšanas apmācību, un tādējādi kļuva pilnībā sertificēts, lai dotos kosmosā. 2020. gada vasarā Maureru iekļāva SpaceX Crew-3 apkalpē, kas oficiāli tika apstiprināts 14. decembrī. Matiasa Maurera pirmais kosmiskais lidojums sākās 2020. gada 11. novembrī, esot kosmosa kuģa SpaceX Crew-3 misijas speciālistam. Viņā bija Starptautiskās kosmosa stacijas 66. un 67. ekspedīcijas lidojuma inženieris. Uz zemes viņš atgriezās 2022. gada 6. maijā. Kosmisko lidojumu kopsavilkums: Iziešanas atklātā kosmosā: Matthias Maurer ESA (angliski) Матиас Йозеф Маурер astronaut.ru (krieviski)