Alens Bokšičs (horvātu: Alen Bokšić; dzimis 1970. gada 21. janvārī) ir bijušais horvātu futbolists, spēlējis uzbrucēja pozīcijā, bijis Horvātijas futbola izlases dalībnieks. Karjeru sācis Splitas "Hajduk", 1991. gadā pievienojās Francijas klubam AS Cannes, tomēr traumu dēļ sezonā aizvadīja tikai vienu spēli. 1992. gadā pārgāja uz Marseļas "Olympique" un 1992.—1993. gada sezonā kļuva par Francijas 1. līgas labāko vārtu guvēju. Šajā sezonā kļuva arī par UEFA Čempionu līgas uzvarētāju, bet Francijas čempiontituls klubam tika atņemts. Karjeras turpinājumā pārstāvēja Itālijas klubus Lazio un Juventus. Ar katru no tiem pa reizei kļuva par Itālijas čempionu, ar Juventus 1996. gadā uzvarēja arī Starpkontinentālajā kausā, bet Lazio sastāvā divreiz kļuva par Itālijas kausa ieguvēju un 1998.—1999. gada sezonā uzvarēja UEFA Kausu ieguvēju kausa izcīņā. Karjeru noslēdza Anglijas Premjerlīgas klubā Middlesbrough FC. 1993. gadā ir ticis atzīts par Horvātijas gada futbolistu. Bokšičs 20 gadu vecumā bija iekļauts Dienvidslāvijas futbola izlases sastāvā 1990. gada FIFA Pasaules kausa finālturnīrā, taču nevienu spēli tā arī neaizvadīja. Horvātijas izlasē debitēja 1993. gada 25. jūnijā draudzības spēlē pret Ukrainu. Pirmos vārtus izlases labā guva 1995. gada 3. septembrī pret Igauniju 1996. gada Eiropas čempionāta kvalifikācijā. Izlases sastāvā piedalījies arī Euro 1996 finālturnīrā. Traumas dēļ netika iekļauts sastāvā uz 1998. gada FIFA Pasaules kausa turnīru, kurā Horvātija izcīnīja 3. vietu. Pasaules kausā tomēr izdevās piedalīties 2002. gadā, 32 gadu vecumā. 2002. gada oktobrī ar spēli pret Bulgāriju noslēdza karjeru izlasē. Izlases rindās nospēlējis 40 spēles un guvis desmit vārtus. Hajduk Split Dienvidslāvijas kauss: 1991 Marseille UEFA Čempionu līga: 1992–93 Juventus Itālijas Serie A: 1996–97 Starpkontinentālais kauss: 1996 Lazio Itālijas Serie A: 1999–2000 Coppa Italia: 1998, 2000 UEFA Kausu ieguvēju kauss: 1999 Individuālie sasniegumi Ligue 1 labākais vārtu guvējs: 1992–93 Horvātijas gada futbolists: 1993 «Player of the year » Croatia». worldfootball.net (angļu). Skatīts: 2018. gada 9. jūlijā. «Alen Bokšić - national football team player». eu-football.info (angļu). Skatīts: 2018. gada 9. jūlijā. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)