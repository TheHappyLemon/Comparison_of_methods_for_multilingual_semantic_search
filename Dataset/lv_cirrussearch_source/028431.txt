Anna Muzičuka (ukraiņu: Ганна Олегівна Музичук; slovēņu: Ana Muzičuk; dzimusi 1990. gada 28. februārī, Strijā) ir Ukrainas starptautiskā lielmeistare šahā (GM, 2012), kas no 2004. gada līdz 2014. gadam pārstāvēja Slovēniju. Šahu sākusi spēlēt no trīs gadu vecuma. Trīskārtējā Ukrainas junioru šaha čempione dažādās vecuma kategorijās (2000. - U10, 2002. - U12, 2004. - U20). Daudzkārtējā Eiropas jauniešu šaha čempionātu laureāte: piecas zelta (1998. un 2000. - U10, 2002. - U12, 2003. un 2004. - U14) un trīs sudraba (1997. un 1999. - U10, 2001. - U12). 2000. gadā ieguva bronzas medaļu Pasaules junioru čempionatā U10 vecuma grupā, 2002. gadā sudraba medaļu U12 vecuma grupā., bet 2004. gadā sudraba medaļu U14 vecuma grupā. 14 gadu vecumā viņa noslēdza līgumu ar Slovēnijas šaha federāciju, kas apņēmās finansiāli atbalstīt šahisti nākamo desmit gadu laikā. 2005. gadā kļuva par Pasaules junioru čempioni U16 vecuma grupā,, bet 2010. gadā uzvarēja Pasaules junioru čempionātā U20 vecuma grupā. 2003. gadā uzvarēja Ukrainas sieviešu šaha čempionātā. 2006. gadā dalīja pirmo vietu Ungārijas atklātajā sieviešu šaha čempionātā. 2010. gadā Tbilisi uzvarēja Maijas Čiburdanidzes kausa izcīņā. 2012. gadā kopā ar Humpi Koneru dalījusi pirmo vietu FIDE sieviešu Grand Prix turnīrā Kazaņā. Vairākkārt pārstāvējusi Slovēnijas un Ukrainas izlases lielākajos komandu šaha turnīros: Pasaules šaha olimpiādēs piedalījusies 6 reizes (2004-2018, 2022). Komandu vērtējumā izcīnījusi Komandu vērtējumā izcīnījusi zelta (2022), sudraba (2018) un 2 bronzas (2014, 2016) medaļas, bet individuālajā vērtējumā izcīnījusi zelta (2016) medaļu. Pasaules komandu šaha čempionātos piedalījusies 2 reizes (2015, 2019). Eiropas komandu šaha čempionātos piedalījusies 6 reizes (2005-2011, 2015-2017). Komandu vērtējumā izcīnījusi sudraba (2015) un bronzas (2017) medaļas, bet individuālajā vērtējumā izcīnījusi zelta (2011) un sudraba (2017) medaļas. 2015. gadā Sočos Pasaules sieviešu šaha čempionātā pēc izslēgšanas sistēmas ceturtdaļfinālā zaudēja Zviedrijas šahistei Pīa Kramlingai ar 2½:3½. 2016. gada decembrī Dohā uzvarējusi Pasaules sieviešu čempionātos ātrajā šahā un šaha ātrspēlē. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Aminu Meziudu, 2. kārtā uzvarējusi Alinu Kašlinsku, 3. kārtā uzvarējusi Famu Le Thao Ngujenu, ceturtdaļfinālā uzvarējusi Antoanetu Stefanovu, pusfinālā uzvarējusi Aleksandru Kosteņuku, kopumā visus mačus savācot 9 punktus no 10 iespējamiem, kas šāda ranga turnīros ir ļoti augsts rezultāts. Tomēr finālā nācās piekāpties Ķīnas lielmeistarei Taņai Džunji ar 2½:3½. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Rani Hamidu, 2. kārtā uzvarējusi Anastasiju Bodnaruku, 3. kārtā uzvarējusi Antoanetu Stefanovu, bet ceturtdaļfinālā zaudējusi Aleksandrai Kosteņukai. 2019. gadā Kazaņā izcīnījusi 2. vietu pretendenšu turnīrā (uzvarēja Aleksandra Gorjačkina). 2020. gada martā Lozannā dalījusi 4.-5. vietu FIDE sieviešu Grand Prix izcīņas posmā. 2021. gada jūnijā Gibraltārā ierindojusies 7. vietā FIDE sieviešu Grand Prix izcīņas posmā. 2021. gada augustā Sočos izcīnījusi 4. vietu FIDE Pasaules kausa izcīņā sievietēm un nodrošinājusi tiesības spēlēt pretendenšu turnīrā. 2022. gada oktobrī un novembrī Monako ceturtdaļfināla pretendenšu mačā uzvarējusi Humpi Koneru ar rezultātu 4½:3½, bet pusfināla mačā piekāpusies Lei Tindzje ar rezultātu 1½:2½. 2023. gada februārī Minhenē ierindojusies 11. vietā FIDE sieviešu Grand Prix izcīņas posmā. 2023. gada augustā Baku izcīnījusi 3. vietu FIDE Pasaules kausa izcīņā sievietēm, pusfinālā piekāpjoties Nurgjulai Salimovai, bet mačā par 3. vietu uzvarot Taņu Džunji, un nodrošinājusi tiesības spēlēt pretendenšu turnīrā. 2023. gada novembrī Daglasā izcīnījusi 2. vietu "FIDE Women's Grand Swiss" turnīrā sievietēm. Annas jaunākā māsā Marija arī ir pazīstama šahiste, kurai ir FIDE starptautiskās lielmeistares (WGM) tituls. FIDE Transfers in 2004 FIDE Transfers in 2014 Anna Muzychuk - best results World Youth Chess Championship 2005, Belfort World Junior 2010: Andreikin, Muzychuk win Gold Anna Muzychuk wins Maia Chiburdanidze Cup 2010 Kazan GP R11: Humpy, Muzychuk share first at Women's GP 44th Olympiad Chennai 2022 Open «World Rapid and Blitz Chess Championships 2016 | The Week in Chess». Arhivēts no oriģināla, laiks: 2016. gada 27. decembrī. Skatīts: 2017. gada 5. janvārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 3. martā. Women’s World Championship 2018 ChessPro. Турнир претенденток. Казань, Россия 2019. Все о турнире ChessPro. Women’s Grand Prix. Лозанна, Швейцария 2020. Все о турнире Gibraltar FIDE Womens Grand Prix Tournament tree – FIDE World Cup 2021 Women's Candidates Tournament 2022-2023: All The Information - Chess.com FIDE Women GP Series 2022-23 - Munich Women's Chess World Cup 2023 023 FIDE Women's Grand Swiss Anna Muzičuka šahista profils vietnē fide.com Anna Muzičuka šahista profils vietnē chessgames.com Anna Muzičuka šahista profils vietnē 365chess.com Anna Muzičuka šahista profils vietnē chesstempo.com Anna Muzičuka šahista profils vietnē olimpbase.org (Pasaules šaha olimpiādes) Anna Muzičuka šahista profils vietnē olimpbase.org (Eiropas komandu šaha čempionāti)