Polībijs (sengrieķu: Πολύβιος, Polýbios; dzimis ap 200. gadu p.m.ē., miris ap 118. gadu p.m.ē.), arī Polibijs, bija sengrieķu vēsturnieks un politiķis. Pazīstams ar darbu "Vēsture", kurā aprakstīta vēsture no 264. līdz 146. gadam p.m.ē. Šis bija pirmais mēģinājums uzrakstīt Romas, Grieķijas, Maķedonijas, Mazāzijas, Sīrijas, Ēģiptes un Kartāgas vispārējo vēsturi. Darbs sastāv no 40 sējumiem, no kuriem tikai pirmie pieci ir saglabājušies pilnībā līdz mūsdienām. Uzskatīja, ka vēsturniekiem jāapraksta vienīgi tie notikumi, kuru lieciniekus viņi var nointervēt. Stāstītos avotus uzskatīja par svarīgākajiem. Harijs Tumans, Varoņi un varonība Senajā grieķijā, 7.lpp., ISBN 978-9984-45-903-5. Latvijas padomju enciklopēdija. 8. sējums. Rīga : Galvenā enciklopēdiju redakcija. 34. lpp. Vikikrātuvē par šo tēmu ir pieejami multivides faili. Skatīt: Polībijs. Encyclopædia Britannica ieraksts (angliski)