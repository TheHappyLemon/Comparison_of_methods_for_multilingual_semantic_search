Marina Vasiļevska (baltkrievu: Марына Вітальеўна Васілеўская; dzimusi 1990. gada 14. septembrī) ir Baltkrievijas aviācijas stjuarte, Baltkrievijas pirmā kosmonaute. Marina Vasiļevska piedzima 1990. gada 14. septembrī. Pēc Minskas 151. vidusskolas beigšanas viņa profesionāli nodarbojās ar dejošanu. 2017. gadā Vasiļevska sāka strādāt lidsabiedrībā Belavia par stjuarti instruktori. 2022. gada decembrī Baltkrievijā notikušajā atlasē Marina Vasiļevska tika izraudzīta starp sešām pretendentēm no vairāk nekā trim tūkstošiem sieviešu, kas vēlējās piedalīties lidojumā kosmosā ar Krievijas kosmosa kuģi Sojuz. Pēc medicīniskiem izmeklējumiem Gagarina kosmonautu sagatavošanas centrā Krievijā viņa kopā ar Anastasiju Ļenkovu tika izraudzīta par kandidāti lidojumam kosmosā. 2023. gada 29. maijā Vasiļevsku apstiprināja kosmosa kuģa Sojuz MS-25 pamatapkalpē uz Starptautisko kosmosa staciju (SKS) kā kosmiskā lidojuma dalībnieci. 24. jūlijā viņa sāka treniņus Kosmonautu sagatavošanas centrā Marinas Vasiļevskas kosmiskais lidojums sākās 2024. gada 23. martā, ar kosmosa kuģi Sojuz MS-25 dodoties uz SKS 21. viesekspedīcijā. Vikikrātuvē par šo tēmu ir pieejami multivides faili. Skatīt: Marina Vasiļevska. Марина Витальевна Василевская astronaut.ru, (krieviski)