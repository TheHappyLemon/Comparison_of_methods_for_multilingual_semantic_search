Līneburga (vācu: Lüneburg, izrunā: [ˈlyːnəbʊʁk], lejasvācu: Lümborg) ir pilsēta Vācijas ziemeļos, Lejassaksijas federālajā zemē. 2022. gadā Līneburgā dzīvoja 75,6 tūkstoši iedzīvotāju. Tā ir viena no Hanzas savienības pilsētām. Līneburga atrodas aptuveni 50 km uz dienvidaustrumiem no Hamburgas. Ir zināms, ka pilsēta pastāvēja 10. gadsimtā, bet uzplauka 12. gadsimtā Saksijas hercoga Henrija Lauvas valdīšanas laikā. Līdz 1371. gadam Līneburga bija Brunsvikas–Līneburgas hercogu rezidence. Pilsētā atrodas Līneburgas Universitāte. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Līneburga. Encyclopædia Britannica raksts (angliski) Brockhaus Enzyklopädie raksts (vāciski)