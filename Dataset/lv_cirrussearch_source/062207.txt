Mazais saulkrēsliņš (latīņu: Thalictrum minus) ir daudzgadīgs gundegu dzimtas lakstaugs. Augums liels, līdz 150 cm. Stumbrs stāvs, zarojas, kails. Lapas trīsstūrainas, trīskārt vai četrkārt plūksnaini saliktas no ieapaļām lapiņām. Apakšējās lapas ar kātu. Ziedi gaiši dzelteni vai iesārti, sakārtoti skrajā skarā. Zied jūnijā, jūlijā. Auglis — riekstiņš. Suga izplatīta Ziemeļāzijā un Eiropā, izņemot ziemeļdaļu. Latvijā ir sastopams visā teritorijā. Aug sausās vietās pļavās, nogāzēs. Iecienīts dārzu krāšņumaugs. Vikikrātuvē par šo tēmu ir pieejami multivides faili. Skatīt: Mazais saulkrēsliņš. Encyclopædia of Life raksts (angliski)