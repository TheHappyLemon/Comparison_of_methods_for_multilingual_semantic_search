Pjērs Pols Fransuā Kamills Savornjāns de Braza (franču: Pierre Paul François Camille Savorgnan de Brazza, dzimis 1852. gada 26. janvārī kā Pjetro Paolo Savornjans di Braca (itāļu: Pietro Paolo Savorgnan di Brazzà), miris 1905. gada 14. septembrī) bija itāliešu izcelsmes Āfrikas apceļotājs. Dzimis Pāvesta valstī mūsdienu Itālijā, bet vēlāk kļuvis par Francijas pilsoni Franču Centrālafrikas koloniju pamatlicējs. Francijas uzdevumā devās ekspedīcijā pa Kongo upes labo krastu, 1880. gadā nodibinot Kongo Republikas galvaspilsētu Brazavilu, kas nosaukta viņa vārdā. 1886. gadā tika iecelts par Franču Kongo ģenerālgubernatoru, tomēr 1897. gadā tika atcelts, jo kolonija nenesa vajadzīgo peļņu, toties vietējo iedzīvotāju stāvokli daži žurnālisti aprakstījuši kā "pārāk labu". Braza bija pazīstams ar savu humāno izturēšanos pret pamatiedzīvotājiem, tāpēc pēc Kongo Republikas neatkarības iegūšanas pilsēta saglabāja savu nosaukumu. 2006. gadā no Alžīrijas, kur pirms tam atradās Brazas mirstīgās atliekas, viņa pīšļi tika svinīgi pārvesti uz speciāli ierīkotu mauzoleju Brazavilā. Vikikrātuvē par šo tēmu ir pieejami multivides faili. Skatīt: Pjērs Savornjāns de Braza. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)