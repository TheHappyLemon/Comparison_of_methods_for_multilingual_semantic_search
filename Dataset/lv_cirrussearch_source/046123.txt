Emīls (Emanuels) Braginskis (krievu: Эмиль (Эммануэль) Вениаминович Брагинский; dzimis 1921. gada 19. novembrī, miris 1998. gada 26. maijā) bija ebreju izcelsmes padomju un krievu dramaturgs un scenārists, Krievijas PSR Nopelniem bagātais mākslas darbinieks (1976), PSRS Valsts prēmijas ieguvējs (1977). Kā scenārists debitējis 1955. gadā, sarakstījot scenāriju filmai "Kvadrātā 45". Kopš 1963. gada sadarbojies ar Eldaru Rjazanovu. Viņu pirmais darbs bija filma "Sargies auto!". Kopā ar Rjazanovu sarakstīja scenārijus tādām filmām kā "Neticamie itāļu piedzīvojumi Krievijā", "Veči laupītāji", "Likteņa ironija jeb Vieglu garu!", "Dienesta romāns", "Garāža", "Stacija diviem" un "Aizmirsta melodija flautai". Rakstīja scenārijus Rīgas Kinostudijas filmām "Zvejnieka dēls" un "Kad lietus un vēji sitas logā". Sarakstīja arī vairākas lugas. Miris 1998. gada 26. maijā, apbedīts Maskavā Vagaņkovas kapsētā. IMDb profils (angliski)