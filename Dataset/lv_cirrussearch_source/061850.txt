Sīkā peļastīte (Myosurus minimus) ir viengadīgs Gundegu dzimtas lakstaugs. Augums neliels, līdz 20 cm. Lapas lineāras, sakārtotas rozetē. Ziedi zaļgandzelteni, pa vienam garu ziednešu galos. Ziedgultne atgādina vārpu, garums līdz 5 cm. Zied maijā, jūnijā. Auglis — riekstiņu kopauglis. Suga izplatīta Eiropā, izņemot ziemeļdaļu, Rietumāzijā, Ziemeļamerikā. Latvijā sastopams visā teritorijā. Aug tīrumos, atmatās, ceļmalās.