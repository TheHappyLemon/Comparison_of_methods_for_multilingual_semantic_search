"Pārdabiskais Venēcijā" (angļu: A Haunting in Venice) ir 2023. gada ASV mistērijas filma, kuras režisors ir Kenets Brana, bet scenārija autors Maikls Grīns. Tā daļēji ir balstīta uz Agatas Kristi 1969. gada romānu "Veciem grēkiem garas ēnas" (Hallowe'en Party). Šis ir filmas "Nāve uz Nīlas" (2022) turpinājums, kā arī trešā filma, kurā Brana atveido beļģu detektīvu Erkilu Puaro. Pārējās lomas atveido Kails Allens, Kamila Kotēna, Džeimijs Dornans, Tīna Feja, Džūds Hills, Alī Kāns, Emma Lērda, Kellija Reilija, Rikardo Skamarčo un Mišela Jeo. Filmas "Pārdabiskais Venēcijā" pirmizrāde notika 2023. gada 11. septembrī Londonā un to izplatīja 20th Century Studios. Latvijā pirmizrāde notika 2023. gada 14. septembrī. Filma saņēma pārsvarā pozitīvas kritiķu atsauksmes. Tīmekļa vietnē Rotten Tomatoes filmai ir 77% vērtējums. Filma nopelnīja 122 miljonus ASV dolāru. «A Haunting in Venice (2023)». Box Office Mojo. Skatīts: 2024. gada 10. janvārī. Etan Vlessing. «Kenneth Branagh Battles Supernatural Forces in ‘Haunting in Venice’ Trailer». The Hollywood Reporter (en-US), 2023-07-19. Skatīts: 2023-09-22. «A Haunting in Venice - Rotten Tomatoes». www.rottentomatoes.com (angļu). 2023-09-15. Skatīts: 2023-09-22. IMDb profils (angliski) Metacritic profils (angliski) Rotten Tomatoes profils (angliski)