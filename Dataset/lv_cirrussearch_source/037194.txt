Viljams Veits (angļu: William Wayte; 1829. gada 4. septembris Viltšīra — 1898. gada 3. maijs Londona) bija Lielbritānijas šahists. Piedzimis Viltšīras grāfistes pilsētā Kelnē. 1854. gadā Oksfordā kļuvis par Anglikāņu baznīcas garīdznieku. 1856. gadā Oksfordas Universitātē aizstāvējis maģistra grādu. No 1862. līdz 1875. gadam bijis mācītājs Kembridžas Universitātē. No 1876. gada kļuvis par grieķu valodas profesoru Londonas universitātes koledžā. Nodarbojies ar Platona un Dēmostena darbu tulkojumiem, kā arī sastādījis Senās Grieķijas un Senās Romas vārdnīcas. Bijis arī pazīstams šahists, kas kopā ar Džordžu Elkoku Makdonnelu, Džonu Ouenu, Čārlzu Renkenu daudz izdarīja šaha attīstībai Anglijā karalienes Viktorijas valdīšanas laikā. Neraugoties uz lielo aizņemtību ar savu pamatdarbu, parādījis labus rezultātus Anglijas šaha turnīros 1870. un 1880. gados. 1879. gadā uzvarējis Londonas amatieru šaha turnīrā. 1880. gadā dalījis pirmo vietu Bostonas (Anglija) šaha turnīrā, bet 1884. gadā uzvarējis Bātas šaha turnīrā. «Boston (England) 1880». Arhivēts no oriģināla, laiks: 2016. gada 1. augustā. Skatīts: 2017. gada 27. janvārī. «Bath 1884». Arhivēts no oriģināla, laiks: 2016. gada 1. augustā. Skatīts: 2017. gada 27. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)