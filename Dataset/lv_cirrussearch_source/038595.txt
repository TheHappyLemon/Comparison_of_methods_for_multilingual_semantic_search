Kosova olimpiskajās spēlēs piedalās kopš 2016. gada Riodežaneiro vasaras olimpiskajām spēlēm. Savukārt ziemas olimpiskajās spēlēs tā pirmo reizi startēja 2018. gadā Phjončhanā. Kosova ir viena no jaunākajām valstīm, kas startē olimpiskajās spēlēs. Līdz 2016. gadam Kosovas sportisti galvenokārt startēja Dienvidslāvijas (1920 — 1992), Serbijas un Melnkalnes (1996 — 2006) un Serbijas (2008 — 2012) valstu sastāvā. Kosova līdz šim ieguvusi trīs olimpiskās medaļas — visas no tām zelta. Pirmo medaļu Kosova izcīnīja 2016. gada Riodežaneiro spēlēs, kas tā debitēja. Šo medaļu ieguva džudiste Majlinda Kelmendi. No 1920. gada vasaras olimpiskajām spēlēm līdz 1992. gada ziemas olimpiskajām spēlēm Kosovas sportsti galvenokārt startēja Dienvidslāvijas komandas sastāvā. Trīs Kosovā dzimušie dienvislāvijas futbolisti — Milutins Šoškičs, Fahrudins Jusufi un Vladimirs Durkovičs — 1960. gada Romas vasaras olimpiskām spēlēm izcīnīja zelta medaļu futbolā Dienvidslāvijas futbola izlases sastāvā. 1984. gada Losandželosas vasaras olimpiskajās spēlēs bokseris Azizs Salihu kļuva par pirmo individuālo sportistu no Kosovas, kurš izcīnīja olimpisko medaļu. Vinš smagajā svarā, virs 91 kg, boksā izcīnīja bronzas medaļu. Pēc Dienvidslāvijas sabrukuma, 1992. gadā tika izveidota Kosovas Olimpiskā komiteja. No 1996. gada vasaras olimpiskajām spēlēm līdz 2006. gada ziemas olimpiskajām spēlēm Kosovas sportisti, kuri bija serbu tautības varēja startēt Serbijas un Melnkalnes komandas sastāvā. Kosovas parlaments 2008. gada 17. februārī pasludināja neatkarību no Serbijas. Kosovas džudiste Majlinda Kelmendi jau 2012. gada Londonas vasaras olimpiskajās spēlēs vēlējās startēt zem Kosovas karoga. Taču Starptautiskā Olimpiskā komiteja tolaik neatzina Kosovas Olimpisko komiteju un Majlindai Kelmendi liedza pārstāvēt Kosovu. Starptautiskā Olimpiskā komiteja norādīja, ka viņa var startēt kā neatkarīga sportiste. Serbijas Olimpiskā komiteja, savukārt aicināja visus Kosovas sportistus pievienoties Serbijas komandai. Kelmendi izvēlējās pārstāvēt Albāniju kamēr Kosovas serbu sportisti startēja Serbijas sastāvā. 2013. gada aprīlī starp Serbijas un Kosovas valdībām tika noslēgts Briseles nolīgums. 2014. gada 22. oktobrī Kosova tika atzīta par Starptautiskās Olimpiskās komitejas pagaidu locekli, un 9. decembrī tā kļuva par pilntiesīgu locekli. Tajā brīdī Kosova vēl nebija Apvienoto Nāciju Organizācijas locekle vai novērotāja, bet 112 no 193 ANO dalībvalstīm to bija atzinusi par suverēnu valsti. Pēc tam tika paziņots, ka Eiropas čempione džudo 2013. un 2014. gadā Majlinda Kelmendi būs pirmā Kosovas pārstāvošā sportiste, kas nesīs Kosovas valsts karogu olimpisko spēļu atklāšanas ceremonijā. Serbija protestēja pret Kosovas uzņemšanu Starptautiskajā Olimpiskajā komitejā, jo tā oficiāli apgalvo, ka Kosova ir Serbijas autonoma province. Atsevišķi Kosovassportisti, etniskie serbi, piemēram, volejboliste Milena Rašiča un basketbolists Marko Simonovičs, nolēma turpināt pārstāvēt Serbiju 2016. gada Riodežaneiro vasaras olimpiskajās spēlēs. Paskaidrojumi Paskaidrojumi Pamatraksts: Kosovas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Kosovu izcīnījuši olimpiskās medaļas. Pamatraksts: Kosovas karognesēji olimpiskajās spēlēs Kipras sportisti, kas nesuši valsts karogu olimpisko spēļu atklāšanas ceremonijā. 2020 Tokija — Akils Ģakova un Majlinda Kelmendi 2016 Riodežaneiro — Majlinda Kelmendi 2022 Pekina — Albins Tahiri 2018 Phjončhana — Albins Tahiri «Kosovo granted full IOC recognition; can send own team to Olympics in Rio de Janeiro». The Republic. 2014. gada 9. decembris. Arhivēts no oriģināla, laiks: 2014. gada 19. decembris. Skatīts: 2014. gada 9. decembris. «Unrecognized states at the Olympics». 2014. gada 4. novembris. «IOC grants provisional recognition to Kosovo Olympic Committee». olympic.org. 2014. gada 22. oktobris. Skatīts: 2014. gada 9. decembris. «"Ovo ne sme da ugrozi naše nastupe"». «London 2012: Judoka's Kosovo Olympic bid turned down». 2012. gada 25. maijs – caur www.bbc.com. «Majlinda Kelmendi carries the flag of Kosovo at Rio 2016». 100Judo.com. Skatīts: 2014. gada 9. decembris. «Kosovo». International Olympic Committee. «Olympic Medal Winners». International Olympic Committee. «Kosovo». Sports-Reference.com. Arhivēts no oriģināla, laiks: 2018. gada 2. janvārī. Skatīts: 2020. gada 16. janvārī. Arhivēts 2018. gada 2. janvārī, Wayback Machine vietnē.