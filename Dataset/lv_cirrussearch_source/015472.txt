Žaks Brels (franču: Jacques Brel; dzimis 1929. gada 8. aprīlī, miris 1978. gada 9. oktobrī) bija beļģu dziedātājs un dziesmu autors. Brels sacerēja un izpildīja literāras, dziļdomīgas un teatrālas dziesmas, kas guva lielu popularitāti Francijā un vēlāk arī visā pasaulē. Viņš tika uzskatīts par modernā šansona izcilāko dziedātāju. Lai gan gandrīz visas Brela dziesmas tika iedziedātas franču valodā, viņš ir bijis ļoti svarīgs ietekmes avots angļu valodā dziedošiem mūziķiem, piemēram, Deividam Bovijam, Leonardam Koenam un Markam Almondam. Zemēs, kurās pamatvaloda bija franču, Brels kļuva arī par veiksmīgu aktieri, spēlējot lomas 10 filmās. Viņš arī režisēja divas filmas, no kurām viena, Le Far West, tika nominēta Zelta Palmas zaram 1973. gada Kannu kinofestivālā. Kopumā pasaulē ir pārdoti vairāk kā 25 miljoni Brela ieraksti un viņš ir trešais visu laiku komerciāli veiksmīgākais beļģu mūziķis. «Jacques Brel». RFI Musique. Skatīts: 2012. gada 12. septembris. (angliski) «Awards for Jacques Brel». Internet Movie Database. Skatīts: 2012. gada 12. septembris. (angliski) Vikikrātuvē par šo tēmu ir pieejami multivides faili. Skatīt: Žaks Brels. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Oficiālā mājaslapa (franciski) Brelitude (franciski) (angliski)} IMDb profils (angliski) Internet Broadway Database profils (angliski) AllMovie profils (angliski)