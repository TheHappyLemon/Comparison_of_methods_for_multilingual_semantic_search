Ādolfs Švarcs (vācu: Adolf Schwarz; 1836. gada 31. oktobris Gālsēča — 1910. gada 25. oktobris Vīne) bija Austrijas šahists. 19. gadsimta otrajā pusē bijis viens no vadošajiem Austroungārijas šahistiem. Kopš 1872. gada dzīvojis Vīnē. 1878. gadā Leipcigas šaha turnīrā bijis otrais aiz Lūisa Paulsena. 1879. gadā Frankfurtē pie Mainas izcīnījis 3. vietu 1. Vācijas šaha savienības kongresā (uzvarējis Bertolds Englišs) un dalījis pirmo vietu Vīsbādenes šaha turnīrā ar Džozefu Blekbērnu un Bertoldu Englišu. 1880. gadā Grācas šaha turnīrā dalījis pirmo vietu ar Maksu Veisu un Johannesu Minkvicu. Piedalījies vairākos mačos, kuros uzvarējis 1878. gadā Johannesu Minkvicu ar 5:4 (+3, -2, =4), 1880. gadā Šimonu Vinaveru ar 3:1 (+3, -1, =0) un 1897. gadā Ādolfu Albinu ar 2:1 (+2, -1, =0). 1879. gadā zaudējis maču Lūisam Paulsenam ar 2:5. Das Internationale Turnier Leipzig 1879 (1. DSB-Kongress) Vikikrātuvē par šo tēmu ir pieejami multivides faili. Skatīt: Ādolfs Švarcs. Šahista profils chessgames.com mājaslapā (angliski) Šahista profils 365chess.com mājaslapā (angliski)