Viljams Frenklins "Billijs" Greiems (angļu: William Franklin "Billy" Graham, Jr.; dzimis 1918. gada 7. novembrī, miris 2018. gada 21. februārī) bija evaņģēlisko kristiešu evaņģēlists, ordinēts dienvidu baptistu kalpotājs, kas kļuva slavens 1949. gadā. Viņa sprediķi tika pārraidīti gan radio, gan televīzijā, daži tiek pārraidīti arī mūsdienās. Kalpošanu uzsācis 1947. gadā. Greiems ir bijis vairāku ASV prezidentu garīgais padomdevējs — sākot ar Hariju Trumenu līdz Barakam Obamam. Prezidents Lindons Džonsons tika uzskatīts par vienu no Greiema tuvākajiem draugiem. Saskaņā ar Greiema darbinieku datiem, vairāk nekā 3,2 miljoni cilvēku atsaukušies Billy Graham Crusades aicinājumam "pieņemt Jēzu Kristu par savu glābēju". Saskaņā ar 2008. gada datiem, Greiema mūža auditorija (ieskaitot radio un televīzijas pārraides) sasniegusi 2,2 miljardus cilvēku. Kopš 1946. gada veidotās ikgadējās Amerikas sabiedriskās domas institūta Gallup aptaujas par visapbrīnotāko vīrieti un sievieti, Greiems pirmajā desmitniekā ir iekļuvis 61 reizi, kas ir rekords gan starp vīriešiem, gan sievietēm. «Billy Graham: Pastor to Presidents». Billy Graham Evangelistic Association. «In the News: Billy Graham on 'Most Admired' List 61 Times». Gallup.com. Oficiālā tīmekļa vietne