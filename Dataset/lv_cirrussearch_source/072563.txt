Francesks Fabregass Solers (katalāņu: Francesc Fàbregas Soler; dzimis 1987. gada 4. maijā), plašāk zināms kā Sesks Fabregass (Cesc Fàbregas), ir bijušais spāņu futbolists, spēlēja pussarga pozīcijā, bijis Spānijas futbola izlases dalībnieks. 2003. gadā pārgāja uz Londonas "Arsenal" klubu, līdz tam spēlēja FC Barcelona jauniešu komandās. Pēc Londonas "Arsenal" kapteiņa francūža Patrika Vieiras aiziešanas uz Turīnas "Juventus" kļuva par pamata centra pussargu. 2011. gada augustā viņš atgriezās FC Barcelona sastāvā. 2013. gadā kļuva par Spānijas čempionu. No 2014. līdz 2019. gadam pārstāvēja Chelsea, šajā laikā divreiz uzvarēja Anglijas Premjerlīgā, kā arī 2018.—2019. gada sezonā kļuva par UEFA Eiropas līgas uzvarētāju. Vēlāk spēlēja AS Monaco sastāvā Francijas 1. līgā. Karjeras noslēgumā pārstāvēja Itālijas B sērijas klubu Como. 2023. gada jūlijā paziņoja par futbolista karjeras beigām. Pēc spēlētāja karjeras kļuva par treneri un uzsāka darbu ar Como kluba jauniešu un dublieru komandām. 2006. gadā debitēja Spānijas futbola izlasē. Tās sastāvā piedalījies 2006., 2010. un 2014. gada FIFA Pasaules kausā. 19 gadu un 41 dienas vecumā Fabregass kļuva par visu jaunāko futbolistu, kas ir spēlējis Spānijas izlasē Pasaules kausā — 2006. gada 13. jūnija spēlē ar Ukrainu. 2010. gadā Spānijas izlases sastāvā kļuva par Pasaules kausa ieguvēju. Trīs reizes piedalījies Eiropas čempionāta finālturnīros (2008, 2012, 2016). 2008. un 2012. gadā kļuva par Eiropas čempionu. Kopumā izlases rindās aizvadījis 110 spēles un guvis 15 vārtus. Arsenal FA kauss: 2004–05 FA Community Shield: 2004 Barcelona Spānijas La Liga: 2012–13 Copa del Rey: 2011–12 Supercopa de España: 2011, 2013 UEFA Superkauss: 2011 FIFA Klubu Pasaules kauss: 2011 Chelsea Anglijas Premjerlīga: 2014–15, 2016–17 FA kauss: 2017–18 Anglijas Līgas kauss: 2014–15 UEFA Eiropas līga: 2018–19 Spānija FIFA Pasaules kauss: 2010 Eiropas čempionāts futbolā: 2008, 2012 Francijasc Fabregas profile Arhivēts 2007. gada 12. oktobrī, Wayback Machine vietnē., ESPNsoccernet, accessed 27 June 2009. Cesc Fàbregas profile Arhivēts 2007. gada 23. novembrī, Wayback Machine vietnē., arsenal.com, accessed 22 May 2007. «2010. gada PK ieguvējs Fabregass noslēdz karjeru un kļūst par treneri». sportacentrs.com. 2023. gada 2. jūlijs. Skatīts: 2023. gada 4. jūlijā. Spain 4–0 Ukraine, BBC Sport, 14 June 2006, accessed 22 May 2007. Vikikrātuvē par šo tēmu ir pieejami multivides faili. Skatīt: Sesks Fabregass. Oficiālā tīmekļa vietne Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) FC Barcelona profils Facebook profils Twitter profils