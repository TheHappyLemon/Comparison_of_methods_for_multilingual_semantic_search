Cimdenieki ir ciems austrumos no Liepājas, Dienvidkurzemes novada Grobiņas pagastā. Ciems atrodas Ālandes kreisajā krastā nepilnu 2 km attālumā no autoceļa A9. Attālums līdz Liepājas centram ir 7 km, līdz Grobiņai - 6 km. Dienvidos no Cimdeniekiem atrodas Liepājas starptautiskā lidosta. Cimdenieki kā apdzīvota vieta sāka veidoties 20. gadsimta 40. gados, kad šeit izmitināja padomju gaisa spēku lidotājus. Pēc lidlauka uzcelšanas ciems strauji izauga, te dzīvoja pārsvarā padomju armijas militārpersonas. Pēc padomju armijas aiziešanas ekonomiskā izaugsme Cimdeniekos netiek novērota un tie ir kļuvuši par savdabīgu mazdārziņu ciematu. Lielākā daļa no Cimdenieku iedzīvotājiem strādā Liepājā. «Vietvārdu datubāze: Informācija par Cimdeniekiem». Latvijas Ģeotelpiskās informācijas aģentūra. «Informācija par objektu: Cimdenieki». LĢIA vietvārdu datubāze (latviešu). Latvijas Ģeotelpiskās informācijas aģentūra. Skatīts: 2016. gada 15. janvārī. Kurzemes Vārds, 30.11.2005 "Kas gaida Cimdeniekus?"[novecojusi saite]