Gustavs Hermanis Zorge (vācu: Gustav Hermann Sorge; dzimis 1911. gada 24. aprīlī, miris 1978. gadā) bija SS hauptšarfīrers un vairāku koncentrācijas nometņu uzraugs nacistu valdīšanas laikā. Kara noziedznieks, iesaukts par "Dzelzs Gustavu" (Der eiserne Gustav). Dzimis kalpa ģimenē. 1931. gadā iestājās NSDAP. No 1934. gada strādāja par koncentrācijas nometnes uzraugu, tai skaitā Zaksenhauzenes koncentrācijas nometnē. 1946. gadā britu arestēts un nodots padomju pusei. Tiesāts Zaksenhauzenes nometnes apsargu prāvā. 1947. gadā notiesāts uz 25 gadiem ieslodzījumā, kuru pavadīja nometnē Vorkutas apkaimē. 1956. gadā nodots VFR varas iestādēm. Vēl vienā prāvā atkal atzīts par vainīgu kara noziegumos un apstiprināts mūža ieslodzījums. Atlikušo mūžu pavadīja cietumā, kur miris. No 1943. gada vasaras piedalījās partizānu apkarošanas operācijās Latvijā. No 1943. gada dienēja koncentrācijas nometnēs Ostlandē, tai skaitā Mežaparka koncentrācijas nometnes apakšnometnē Spilvē un dienēja kā darba nometnes komendants Dundagas apkaimē. Vikikrātuvē par šo tēmu ir pieejami multivides faili. Skatīt: Gustavs Zorge.