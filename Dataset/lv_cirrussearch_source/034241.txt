Roberts Kīts "Bobijs" Makferins jaunākais (angļu: Robert Keith "Bobby" McFerrin Jr.; dzimis 1950. gada 11. martā) ir amerikāņu džeza vokālists un diriģents. Viņš plašāk pazīstams ar savu ārkārtīgi populāro 1988. gada dziesmu "Don't Worry, Be Happy". Makferins ir desmitkārtējs Grammy balvas saņēmējs, zināms ar savu unikālo vokālo izpildījumu, dziedot plūstoši, bet veicot ātras un lielas izmaiņas skaņas augstumā, piemēram, saglabājot melodiju, bet strauji pārejot starp apredžo un harmonijām, kā arī sketa dziedāšana, polifoniska virstoņa dziedāšana, kā arī improvizētas vokālas perkusijas. Viņš ir plaši pazīstams, uzstājoties un veicot ierakstus kā vokāls mākslinieks bez pavadījuma, taču aktīvi sadarbojies arī ar citiem māksliniekiem gan džeza, gan klasiskajā mūzikā. Makferina dziesma "Don't Worry, Be Happy" 1988. gadā ASV populārās mūzikas topā ierindojās pirmajā vietā un 1989. gada Grammy balvu pasniegšanas ceremonijā saņēma balvu gan kā gada dziesma, gan gada ieraksts. Makferins sadarbojies arī ar dažādiem instrumentālistiem, to skaitā pianistus Čiku Koriu, Heriju Henkoku un Džo Zavinulu, bundzinieku Toniju Viljamsu un čellistu Jo-Jo Ma. 2005. gadā uzstājies arī kopā ar latviešu vokālo grupu Cosmos. Kā vokālists Makferins bieži ātri pārslēdzas starp modālo un falseta reģistru, lai radītu polifoniskus efektus, izpildot gan galveno melodiju, gan dziesmu papildinošās daļas. Viņš izmanot perkusīvos efektus, ko rada gan ar savu muti, gan uzsitieniem pa savām krūtīm. Makferins ir spējīgs izpildīt arī virstoņu dziedāšanu. «Cosmos - labāko a cappella grupu saietā». Diena. 2005. gada 9. septembrī. Skatīts: 2016. gada 18. jūnijā. «Bobijs Makferins dziedās kopā ar Cosmos». Delfi. 2005. gada 20. jūnijā. Skatīts: 2016. gada 18. jūnijā. Jazz, at Ritz, McFerrin, December 12, 1984 McFerrin, Bobby. «Bobby McFerrin singing two tones at one time» (YouTube). Vikikrātuvē par šo tēmu ir pieejami multivides faili. Skatīt: Bobijs Makferins. Oficiālā tīmekļa vietne BACH & friends dokumentālā filma Arhivēts 2016. gada 28. aprīlī, Wayback Machine vietnē. TED profils (angliski)