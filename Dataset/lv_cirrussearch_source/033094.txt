Hulio Bolbočans (spāņu: Julio Bolbochán; 1920. gada 20. marts, Buenosairesa — 1996. gada 28. jūnijs, Karakasa) bija Argentīnas starptautiskais lielmeistars šahā (1977). 1938. gadā dalījis pirmo vietu Dienvidamerikas šaha čempionātā. Divas reizes kļuvis par Argentīnas šaha čempionāta uzvarētāju (1946, 1948), bet 1960. gadā ieņēmis šajā turnīrā otro vietu. 1960. gadā Sanpaulu uzvarējis Pasaules šaha čempiona nosaukuma izcīņas cikla Dienvidamerikas zonas turnīrā un iekļuvis starpzonu turnīrā Stokholmā, kur ieņēmis 13. vietu. Vēl divas reizes izcīnījis tiesības spēlēt starpzonu turnīros: 1951. gadā zonas turnīrā dalījis pirmo vietu ar Erihu Eliskazesu, un 1966. gadā dalījis otro vietu ar Oskaru Panno (uzvarēja Enrike Mekings), bet veselības problēmu dēļ Bolbočans abas reizes nav piedalījies starpzonu turnīros. Septiņas reizes (1950-1956, 1962, 1966, 1970) pārstāvējis Argentīnas komandu Pasaules šaha olimpiādēs. Komandu vērtējumā izcīnījis 3 sudraba (1950, 1952, 1954) un bronzas (1962) medaļu, bet individuālajā vērtējumā zelta (1950) un sudraba (1954) medaļas. Par panākumiem turnīros FIDE 1950. gadā Bolbočanam kā vienam no pirmajiem piešķīrusi starptautiskā meistara (IM), bet 1977. gadā - starptautiskā lielmeistara (GM) goda nosaukumu. Bijis pazīstams arī kā šaha treneris. Viņa vecākais brālis Hakobo Bolbočans (1904—1984) arī bija šaha meistars. Rio de Janeiro 1938 9° Torneio Sulamericano «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 10. maijā. 1962 Stockholm Interzonal Tournament OlimpBase :: Men's Chess Olympiads :: Julio Bolbochán Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)