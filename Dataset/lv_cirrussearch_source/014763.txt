Mistija Elizabete Meja-Trīnore (angļu: Misty Elizabeth May-Treanor; dzimusi 1977. gada 30. jūlijā) ir amerikāņu pludmales volejboliste. Piedalījusies četrās Olimpiskajās spēlēs (2000, 2004, 2008, 2012). Sportistes lielākais panākums šajās sacensībās ir 2004. gadā Atēnās un 2008. gadā Pekinā izcīnītā zelta medaļa kopā ar Keriju Volšu. Pārī ar K. Volšu viņa ir spēlējusi lielāko karjeras daļu, ar viņu arī ir gūti lielākie panākumi. Pašlaik M. Meja-Trīnore ir panākumiem bagātākā pludmales volejboliste ar vairāk nekā 110 izcīnītiem tituliem ASV un starptautiskās sacensībās. Tai skaitā viņa ir trīs reizes uzvarējusi Pasaules čempionātā (2003, 2005, 2007). Viņas tēvs Bobs bijis volejbolists (spēlēja 1968. gada vasaras olimpiskajās spēlēs), māte Bārbara bijusi tenisiste. Precējusies ar beisbolistu Metu Trīnoru. «Misty MAY-TREANOR». BBC. Skatīts: 2012. gada 23. jūlijā. «50 worldwide contenders for 2012: Misty May-Treanor». BBC. Skatīts: 2012. gada 23. jūlijā. Olympedia profils (angliski) Munzüger Sport profils (vāciski) Beach Volleyball Database profils (angliski) FIVB profils (angliski)