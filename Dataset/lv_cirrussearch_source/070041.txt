Žoga vīķis (Vicia sepium) ir mainīga izskata augu suga vīķu ģintī. Tā ir sastopama Eiropā, Āzijas rietumu un centrālajā daļā, taču tā plaši izplatījusies ārpus pamatareāla. Latvijā suga ir sastopama diezgan bieži visā valsts teritorijā, parasti nelielas grupas skrajos mežos un mežmalās, upju piekrastes krūmājos, ceļmalās un dažādās sausās līdz mēreni mitrās nezālienēs. Tā ir vienīgā vietējā vīķu suga Latvijā (atskaitot dažus ļoti retus, adventīvus vīķus), kas veido blīvu, vairāk vai mazāk ieapaļu ķekaru no 2—5 ziediem (citas vidēja lieluma vīķu sugas veido garu, izstieptu ķekaru ar daudziem ziediem). Sugai nodala vairākas pasugas. «Žoga vīķis - Vicia sepium L. - Augi - Latvijas daba». www.latvijasdaba.lv. Skatīts: 2023-12-01.