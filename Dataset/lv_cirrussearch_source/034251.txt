Mareks Hamšīks (slovāku: Marek Hamšík; dzimis 1987. gada 27. jūlijā) ir bijušais slovāku futbolists, spēlēja pussarga pozīcijā, bijis Slovākijas futbola izlases dalībnieks un kapteinis. No 2022. gada līdz 2023. gadam pārstāvēja Turcijas Superlīgas komandu Trabzonspor. Karjeru sācis Slovākijas klubā ŠK Slovan Bratislava, taču drīz vien pievienojās Itālijas klubam Brescia Calcio, kura sastāvā aizvadīja trīs sezonas. 2007. gada jūnijā pievienojās citam Itālijas klubam SSC Napoli. Tā sastāvā divas reizes uzvarējis Itālijas kausa izcīņā, 2010.—2011. gada sezonā iekļauts Serie A sezonas simboliskajā komandā. Napoli sastāvā spēlēja līdz 2019. gadam. Karjeras turpinājumā pārstāvēja Ķīnas klubu Dalian Yifang, 2021. gadā neilgu laiku spēlēja Zviedrijā IFK Göteborg komandā. 2021. gada vasarā pārgāja uz Turcijas klubu Trabzonspor. 2021.—2022. gada sezonā kļuva par Turcijas čempionu. Slovākijas izlasē debitēja 2007. gada februārī draudzības spēlē pret Polijas izlasi. Pirmos vārtus izlasē guva 2007. gada 13. oktobrī Eiropas čempionāta kvalifikācijas spēlē pret Sanmarīno. Izlases sastāvā piedalījies 2010. gada FIFA Pasaules kausā (Slovākijas pirmā dalība FIFA Pasaules kausā) un 2016. un 2020. gada Eiropas čempionātā. 2022. gada maijā paziņoja par karjeras beigām izlasē. Kopumā izlasē aizvadījis 135 spēles un guvis 26 vārtus. Astoņas reizes atzīts par Slovākijas gada futbolistu. Napoli Itālijas kauss: 2011–12, 2013–14 Supercoppa Italiana: 2014 Trabzonspor Turcijas Superlīga: 2021–22 Turcijas superkauss: 2021 Individuālie sasniegumi Slovākijas gada futbolists: 2009, 2010, 2013, 2014, 2015, 2016, 2017, 2018 «17 Marek Hamsik». SSC Napoli (itāļu). Arhivēts no oriģināla, laiks: 2016. gada 5. novembrī. Skatīts: 2016. gada 7. jūnijs. «Slovāku futbolists Hamšiks beidz karjeru izlasē». sportazinas.com. 2022. gada 23. maijā. Skatīts: 2022. gada 16. oktobrī. Vikikrātuvē par šo tēmu ir pieejami multivides faili. Skatīt: Mareks Hamšīks. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)