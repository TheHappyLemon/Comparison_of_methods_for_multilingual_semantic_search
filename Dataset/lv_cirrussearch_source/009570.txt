Haifa (ivritā: חֵיפָה, Kheifá, izrunā: [χeiˈfä]; arābu: حيفا‎, Ḩayfā, izrunā: [ˈħeːfa]) ir lielākā pilsēta Izraēlas ziemeļos, Haifas apgabala administratīvais centrs. Tajā 2018. gadā dzīvoja 284 tūkstoši iedzīvotāju, un pēc šī rādītāja tā ir trešā lielākā pilsēta valstī pēc Jeruzalemes un Telavivas. Haifa atrodas Vidusjūras krastā kopš 18. gadsimta, lai gan arī pirms tam šeit bija apdzīvota vieta, bet ar citiem nosaukumiem. Haifas aglomerācijā iedzīvotāju skaits pārsniedz 920 tūkstošus. Haifā atrodas bahāisma pasaules centrs. Uz turieni regulāri dodas bahāisma svētceļotāji. 2018. gadā Haifā dzīvoja 283,6 tūkstoši iedzīvotāju. Lielākā daļa no iedzīvotājiem ir ebreji. 25% no populācijas ir imigranti no bijušās Padomju Savienības. Haifā vienmēr ir bijis salīdzinoši daudz arābu (aptuveni 10%), tāpēc tā ir izveidojusies kā savdabīgs ebreju un arābu sadarbības piemērs, ko veicina arī Haifas Universitātes izveidotais Ebreju un arābu centrs. 1963. gadā dibināta Haifas Universitāte, kas atrodas Karmela kalna pakājē (Karmela kalns atrodas ārpus Haifas teritorijas). Haifā atrodas arī Izraēlas Tehnoloģiju institūts (ivritā: הטכניון, Tekhniyon). Haifā bāzējas divi Izraēlas futbola augstākās līgas klubi: Haifas "Maccabi" un Haifas "Hapoel". Haifas "Maccabi" regulāri startē arī Eiropas kausos un ir kļuvis par pirmo Izraēlas klubu, kas spēlēja UEFA Čempionu līgas grupu turnīrā. Izraēlas basketbola augstākā līgā spēlē tikai viens klubs no Haifas: Haifas "Maccabi". 1996. gadā pilsētā notika pasaules čempionāts vindsērfingā. https://www.cbs.gov.il/he/publications/doclib/2019/ishuvim/bycode2021.xlsx; izdevējs: Q1043319. Vikikrātuvē par šo tēmu ir pieejami multivides faili. Skatīt: Haifa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)