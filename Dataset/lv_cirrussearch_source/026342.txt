Balboa (apzīmējums B/.; ISO 4217: PAB) līdzās ASV dolāram ir Panamas naudas vienība. Tā nosaukta par godu spāņu konkistadoram Vasko Nunjesam de Balboa. Balboa simtā daļa ir sentesimo (centésimo). Viens balboa pēc nominālvērtības tiek pielīdzināts vienam ASV dolāram. Balboa banknotes netiek izlaistas; tiek kaltas vienīgi monētas. Panamā izmanto ASV dolāra banknotes. Boalboa tika ieviesta 1904. gadā, pēc neatkarības iegūšanas no Kolumbijas. Līdz tam apritē bija Kolumbijas peso. Boalboa tika piesaistīta ASV dolāram pēc maiņas kursa 1:1, jo ASV bija Panamas atbalstītājs cīņā par neatkarību. 1941. gada 30. septembrī dibināta Panamas Republikas Centrālā emisijas banka, kurai bija tiesības emitēt naudu. Banka paspēja izlaist apgrozībā nelielu daudzumu banknošu, bet oktobrī notika ASV atbalstīts valsts apvērsums, un 1941. gada 30. decembrī pieņemts likums par balboa banknošu izņemšanu no apgrozības un to iznīcināšanu. Panamas balboa