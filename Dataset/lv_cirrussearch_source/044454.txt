Unity (no angļu: "vienotība") jeb Node 1 ir Starptautiskās kosmiskās stacijas (SKS) modulis, kuru 1998. gada decembrī orbītā nogādāja ar kosmoplānu Endeavour misijā STS-88. Tas bija otrais SKS elements, un pirmais ASV būvētais modulis. Harmony izgatavots Boeing, ASV. Tas kalpo kā savienojošais mezgls starp Krievijas segmentu un ASV segmentu. Unity ir cilindra formas korpuss, kas izgatavots no alumīnija. Tā garums ir 5,47 m, diametrs 4,57 m, starta masa ir 11 612 kg. Modulim ir seši savienošanas porti (četri sānos un divi galos). Iekšienē ir vieta četriem standarta skapjiem, kuru augstums 1,854 m, platums 1,067 m, masa 550 kg. Unity pie krievu segmenta Zarja moduļa ir pievienots ar pāreju PMA-1, bet otrā galā atrodas Destiny laboratorija. Augšpusē tam piestiprināta Z1 konstrukcija, kreisajā pusē ir slūžu kamera Quest, bet apakšā — PMA-3. Labajā pusē pie Unity īslaicīgi tiek pievienoti kravas moduļi, arī Harmony modulis. NADA Facts Arhivēts 2009. gada 17. martā, Wayback Machine vietnē. (PDF)