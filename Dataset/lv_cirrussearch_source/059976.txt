ASV Mazās aizjūras salas ir ISO 3166-1 noteikts statistisks apzīmējums, kas apvieno deviņus ASV salu īpašumus. No tiem Palmiras atols ir vienīgā inkorporētā teritorija. Uz šo brīdi nevienai no salām nav patstāvīgo iedzīvotāju. Salas tiek apvienotas zem šī nosaukuma tikai statistiskiem mērķiem. Tās netiek kopīgi pārvaldītas un tām nav kopējas kulturālas un politiskas vēstures. Nosaukums "ASV Mazās aizjūras salas" tika ieviests 1986.g. No 1974.g. līdz 1986.g. piecas no salām (Beikera sala, Haulenda sala, Džērvisa sala, Palmiras atols un Kingmena rifs) tika apvienotas zem nosaukuma ASV Dažādās Klusā okeāna salas ar ISO 3166 kodu PU. Midveja atola kods bija MT, Džonstona atola kods - JT. Pēdējā laikā šo teritoriju apzīmēšanai tiek lietots arī nosaukums ASV Klusā Okeāna Salu Aizsargājamās Teritorijas (angļu: United States Pacific Island Wildlife Refuges), atsevišķi izdalot Navasas salu un Veika salu. WorldStatesmen Klusā okeāna aizsargājamās teritorijas Arhivēts 2020. gada 30. maijā, Wayback Machine vietnē. CIA World Factbook: ASV Klusā okeāna salu aizsargājamās teritorijas Arhivēts 2017. gada 16. jūlijā, Wayback Machine vietnē. Vēsturiski apdzīvotības dati Salu iegūšanas laiki