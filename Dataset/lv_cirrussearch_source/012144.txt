Džeremijs Jablonskis (angļu: Jeremy Yablonski; dzimis 1980. gada 21. martā) ir bijušais kanādiešu hokejists, labās malas uzbrucējs. Karjeras laikā aizvadījis vienu spēli Nacionālās hokeja līgas kluba Sentluisas "Blues" sastāvā. Karjeras lielāko daļu aizvadījis dažādos AHL, ECHL un KHL klubos. Karjeru sācis 1997. gadā Rietumu hokeja līgas (WHL) klubā Edmontonas "Ice". Pēc tam spēlējis Rietumkrasta hokeja līgas (WCHL), ECHL, Amerikas hokeja līgas (AHL) klubu sastāvos. 2003.—2004. gada sezonā aizvadīja vienu spēli arī Sentluisas "Blues" kluba sastāvā NHL, kur saņēma 5 soda minūtes. 2011. gadā Dž. Jablonskis pievienojās KHL klubam Čehovas "Vitjaz", kas pazīstams ar savu agresīvo spēles manieri un biežajiem kautiņiem. Jau savā pirmajā spēlē Dž. Jablonskis nopelnīja 56 soda minūtes un tika diskvalificēts līdz pirmssezonas pārbaudes turnīra beigām. Līdzīgā stilā viņš turpināja spēlēt arī regulārajā sezonā. 2011. gada novembrī par daudzajiem izraisītajiem kautiņiem spēļu laikā (arī pret Rīgas "Dinamo" 8. oktobrī) viņš tika diskvalificēts uz atlikušo KHL sezonu. Diskvalifikācijas laikā Dž. Jablonskis tika apstiprināts par "Vitjaz" fiziskās sagatavotības treneri, taču janvārī sods tika samazināts līdz 15 spēlēm, tādējādi viņš varēja atsākt spēlēt. Piedalījies Jauktās cīņas mākslas sacensībās. «'Vitjazj' kauslis Jablonskis diskvalificēts līdz sezonas beigām». Delfi.lv. Arhivēts no oriģināla, laiks: 2012. gada 2. janvārī. Skatīts: 2012. gada 31. janvārī. «Jablonskis apstiprināts par 'Vitjazj' fiziskās sagatavotības treneri». Delfi.lv. Skatīts: 2012. gada 31. janvārī.[novecojusi saite] «KHL vadība atceļ ‘Vitjazj’ kaušļa Jablonska diskvalifikāciju līdz sezonas beigām». Delfi.lv. Skatīts: 2012. gada 31. janvārī.[novecojusi saite] Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski) KHL profils (angliski)