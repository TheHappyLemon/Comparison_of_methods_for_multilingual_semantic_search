"Hanibāls" (angļu: Hannibal) ir amerikāņu televīzijas seriāls, kuru veidojis Braiens Fullers NBC kanālam. Tā pamatā ir Tomasa Harisa romāna "Sarkanais pūķis" tēli un elementi, un seriālā pievēršas attiecībām starp Vilu Greiemu un Dr. Hanibālu Lekteru, tiesu psihologu, kura liktenis ir kļūt par Vila viltīgāko ienaidnieku. Seriāla pirmā sezona sastāv no 13 sērijām un, atšķirībā no daudziem citiem amerikāņu seriāliem, arī visās nākamajās sezonās būs 13 sērijas. Seriāla pirmizrāde tika rādīta NBC kanālā 2013. gada 4. aprīlī. 2013. gada 30. maijā sēriāls tika atjaunotas 2. sezonai, kura tiks izrādīta 2014. gadā. Hjū Dansijs — īpašais aģents Vils Greiems, sērijveida slepkavu mednieks un profilētājs. Madss Mikelsens — doktors Hanibāls Lekters, tiesu psihiatrs, kanibālistisks sērijveida slepkava un kulinārs. Karolīna Daverna — doktore Alana Blūma, psihiatrijas profesore un FIB konsultante. Lorenss Fišbērns — galvenais īpašais aģents Džeks Krofords, uzvedības izpētes nodaļas vadītājs un Greiema priekšnieks. Skots Tompsons — Džimijs Praiss, pirkstu nospiedumu noņemšanā specializējies izmeklētājs. Ārons Abrams — izmeklētājs Braiens Zellers Keisija Roula — Abigeila Hobsa, sērijveida slepkavas Gareta Džeikoba Hobsa meita, kurai izveidojas sarežģītas tēva-meitas attiecības ar Lekteru. Džīna Torresa — Filisa "Bella" Kroforda, Džeka Kroforda sieva, kura cieš no plaušu vēža. Rauls Esparza — doktors Frederiks Čiltons, Baltimoras štata psihiski slimo noziedznieku slimnīcas galvenais ārsts. NBC sāka veidot "Hanibāla" sērijas 2011. gadā, un novembrī agrākā drāmas vadītāja Keitija O'Konela atveda savu seno draugu Braienu Falleru, lai tas uzrakstītu scenāriju pirmajai epizodei. NBC piešķīra seriālam finansējumu pirms Fallers bija pabeidzis scenāriju. 2012. gada 14. februārī seriālam piešķīra 13 sērijas garu 1. sezonu. Sērijas bija pilnībā balstītas uz Fallera scenārija. Drīz pēc tam sākās sezonas producēšana. "30 dienas tumsā" direktors Deivids Sleids režisēja pirmo sēriju un ir seriāla vadošais producents. Hosē Andreass tika iesaistīts projektā kā "kanibālisma kulinārijas konsultants" un dod filmēšanas grupai padomus par to, kā pareizi pagatavot cilvēka gaļu ēšanai. Braiens Fallers apsprieda ierobežoto sēriju skaitu un savu iedomāto stāsta gaitu. Runājot tieši par Hanibāla Lektera tēlu, viņš sacīja: "Mūsu hanibālam ir jautra dispozīcija. Viņš netiek parādīts kā ļaundaris. Ja audience nezinātu, kas viņš ir, viņi nezinātu, kas notiks. Kas mums šeit ir, ir Alfreda Hičkoka principa spriedze — parādīt skatītājiem bumbu zem galda un ļaut viņiem svīst, gaidot kad tā sprāgs". Viņš nosauca attiecības starp Greiemu un Lekteru par "īstu mīlas stāstu". Fallers arī sacīja, ka seriāls adaptēs Harisa romānus, un "Sarkanais Pūķis" būs pamats seriāla 4. sezonai un ka viņš vēlas seriālā iekļaut arī citus slavenus tēlus no grāmatu sērijām, piemēram, Džeimsu Gambu un Klarisu Stārlingu, ja viņš no MGM spēs iegūt tiesības tos izmantot. Britu aktieris Hjū Dansijs bija pirmais aktieris, kurš tika iekļauts aktieru sastāvā, pieņemot galveno lomu kā FIB noziedznieku profilētājs Vils Greiems, kurš lūdz Lektera palīdzību profilēšanā un sērijveida slepkavu notveršanā. 2012. gada jūnijā dāņu aktieris Madss Mikelsens ieguva Lektera lomu, ar nelielu pārsvaru uzveicot Deividu Tenantu. Drīz pēc tam Lorens Fišbērns ieguva FIB uzvedības izpētes nodaļas vadītāja Džeka Kroforda lomu, un Karolīna Daverna ieguva Alanas Blūmas, bijušās doktora Hanibāla Lektera studentes, lomu. Keisija Roula, Skots Tompsons un Ārons Abrams arī pievienojās aktieru sastāvam kā atkārtojošies tēli. Vēlāk arī Elēna Grīna, Rauls Esparza un Džiliana Andersone ieguva atkārtojošās lomas un parādījās sezonas turpmākajā daļā. Arī citi labi zināmi aktieri, piemēram, Mollija Šenona, Edijs Izards un Lānss Henriksens, parādījās seriālā kā vieszvaigznes. Pirmās sērijas filmēšana sākās 2012. gada 27. augustā. Filmēšana notiek Toronto, Ontārio, Kanādā. Oficiālā mājaslapa (angliski) IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)