Skrudaliena ir ciems Augšdaugavas novada Skrudalienas pagastā. Izvietojusies pagasta ziemeļdaļā autoceļu P68 un P69 krustojumā 8,5 km no pagasta centra Silenes, 15 km no novada centra Daugavpils un 247 km no Rīgas. Apdzīvotā vieta (senāk Skrudaļina) pastāv kopš 1790. gada; izveidojusies ap bijušo muižas centru. 20. gadsimta sākumā tur bija ap 100 ēku un 500 iedzīvotāju, pareizticīgo baznīca, tirgotavas, amatnieku darbnīcas. 1925. gadā Skrudalienai piešķirts biezi apdzīvotas vietas (ciema) statuss. 1935. gadā Skrudalienā bija 40 dzīvojamās mājas un 236 iedzīvotāji, 1989. gadā — 210 iedzīvotāji. Skrudalienā 1938. gadā būvētā ēkā atrodas pamatskola (līdz 1982. gadam — vidusskola), bibliotēka, pasts, pareizticīgo baznīca. «Vietvārdu datubāze: Informācija par Skrudalienu». Latvijas Ģeotelpiskās informācijas aģentūra. LĢIA vietvārdu datubāze «Skrudalienas pagasts». Arhivēts no oriģināla, laiks: 2013. gada 24. jūlijā. Skatīts: 2011. gada 4. februārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Latgales vēstnesis. Skrudalienas valsts pamatskola jaunā celtnē. 1938.10.19