Igaunija olimpiskajās spēlēs pirmo reizi piedalījās 1920. gadā, kad vasaras olimpiskās spēles tika rīkotas Beļģijas pilsētā Atverpenē. Savukārt ziemas olimpiskajās spēlēs no 1928. gada, kad tās notika Šveices pilsētā Sanktmoricā. Igaunija bija pirmā no Baltijas valstīm, kas bija pārstāvēta olimpiskajās spēlēs kā neatkarīga valsts. Igaunija līdz šim ir startējusi 13 vasaras olimpiskajās spēlēs (1920 — 1936 un 1992 — mūsdienas) un 11 ziemas olimpiskajās spēlēs (1928, 1936 un 1992 — mūsdienas). No 1900. līdz 1912. gadam Igaunijas sportisti bija iekļauti Krievijas Impērijas sastāvā. Padomju okupācijas periodā (no 1940. — 1991. gadam) Igaunijas sportisti galvenokārt startēja Padomju Savienības sastāvā. Savukārt no 1992. gada Igaunija olimpiskajās spēlēs atkal startē kā neatkarīga valsts. Līdz šim Igaunija olimpiskajās spēlēs ir izcīnījusi 44 olimpiskās medaļas. Lielākā daļa, 36 medaļas ir izcīnītas vasaras olimpiskajās spēlēs, bet 8 medaļas ziemas olimpiskajās spēlēs. Medaļām bagātākās olimpiskajās spēles Igaunijai bija 1936. gada Berlīnes vasaras olimpiskās spēlēs, kad tā izcīnīja 7 medaļas (2 zelta, 2 sudraba un 3 bronzas medaļas). Igaunija ir izcīnījusi medaļas gandrīz visās vasaras olimpiskajās spēlēs, kurā tā ir piedalījusies, izņemot 1932. gada Losandželosas un 1996. gada Atlantas spēlēs. Savukārt medaļas ziemas olimpiskajās spēlēs tā ir izcīnījusi 2002. gada Soltleiksitijas, 2006. gada Turīnas, 2010. gada Vankūveras un 2022. gada Pekinas spēlēs. Kopsummā medaļas ir izcītas 9 vasaras un 2 ziemas olimpiskajos sporta veidos . No vasaras sporta veidiem visvairāk medaļu, 11 medaļas, ir izcīnītas cīņas sportā. Savukārt septiņas no astoņām ziemas olimpisko spēļu medaļām ir izcīnītas distanču slēpošanā. Distanču slēpotāji Andruss Vērpalu un Kristina Šmiguna-Vehi ir vienīgie Igaunijas sportisti, kas olimpiskajās spēlēs ir izcīnījuši 3 olimpiskās medaļas. 1980. gada Maskavas vasaras olimpisko spēļu burāšanas sacensības tika rīkotas Igaunijas galvaspilsētā Tallinā, Piritas ostas rajonā. Paskaidrojumi Paskaidrojumi Skatīt arī: Igaunijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Igauniju ir izcīnījuši divas un vairāk olimpiskās medaļas. Pārējos sportistus skatīt uzskaitījumā. Pamatraksts: Igaunijas karognesēji olimpiskajās spēlēs Igaunijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Dina Ellermane un Tenu Endreksons 2016 Riodežaneiro — Karls Martins Rammo 2012 Londona — Aleksandrs Tammerts 2008 Pekina — Martins Padars 2004 Atēnas — Erki Nols 2000 Sidneja — Tenu Teniste 1996 Atlanta — Jiri Jānsons 1992 Barselona — Heino Lips 1936 Berlīne — Erihs Altosārs 1932 Losandželosa — Osvalds Keps 1928 Amsterdama — Gustavs Kalkuns 1924 Parīze — Jiri Losmans 1920 Antverpene — Haralds Tammers 2022 Pekina — Martins Himma un Kellija Sildaru 2018 Phjončhana — Saskija Alusalu 2014 Soči — Indreks Tobrelutss 2010 Vankūvera — Rolands Lesings 2006 Turīna — Eveli Saue 2002 Soltleiksitija — Allars Levandi 1998 Nagano — Kalju Ojaste 1994 Lillehammere — Allars Levandi 1992 Albērvila — Antss Antsons 1936 Garmiša-Partenkirhene — Johaness Raudava 1928 Sanktmorica — Eduards Hiops Igaunijas karognesēji olimpiskajās spēlēs Igaunijas olimpisko medaļnieku uzskaitījums «Estonia». International Olympic Committee. «Olympic Medal Winners». International Olympic Committee. «Estonia». Sports-Reference.com. Arhivēts no oriģināla, laiks: 2016-03-03. Olympic Games – Estonian Olympic Committee Arhivēts 2020. gada 12. maijā, Wayback Machine vietnē. (igauniski) Estonian Olympic Committee