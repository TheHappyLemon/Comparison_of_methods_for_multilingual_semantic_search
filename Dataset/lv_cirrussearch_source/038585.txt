Mihajs Eminesku (rumāņu: Mihai Eminescu; dzimis kā Mihails Eminovičs (Mihail Eminovici) 1850. gada 15. janvārī, miris 1889. gada 15. jūnijā) bija rumāņu romantisma dzejnieks, tiek uzskatīts par vienu no visu laiku izcilākajiem rumāņu literatūrā. Dzimis daudzbērnu ģimenē. Mācījās vācu ģimnāzijā Černivcos (tolaik Austroungārijas sastāvā). No 1869. līdz 1872. gadam studēja universitātē Vīnē, bet 1872. līdz 1874. gadam - Berlīnē, kur ietekmējās no valdošajām filozofijas un literatūras tendencēm. Atgriezdamies dzimtenē, 1874. gadā kļuva par skolas inspektoru un bibliotekāru Jasu universitātē. 1877. gadā pārcēlās uz Bukaresti, kur kļuva par konservatīvās avīzes Timpul (Laiks) galveno radaktoru. Šajā laikā radās daudzi no pazīstamākajiem Eminesku darbiem. 1883. gadā pasliktinājās Eminesku psihiskā veslība. Miris 1889. gadā garīgās ārstēšanas iestādē. Vikikrātuvē par šo tēmu ir pieejami multivides faili. Skatīt: Mihajs Eminesku. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)