Austrijas federālais kanclers (vācu: Bundeskanzler) ir Austrijas valdības vadītājs. Kā Austrijas augstākās federālās izpildvaras vadītājs, formāli koordinē Ministru kabineta darbu kā vienlīdzīgs tā loceklis, tomēr tiek uzskatīts par visietekmīgāko amatu Austrijas politikā. Kanclera oficiālā rezidence ir Austrijas federālā kanceleja. Kancleru un citus Austrijas Ministra kabineta locekļus amatā ieceļ Austrijas prezidents. Ne valdības vadītāju, ne kabineta locekļus neapstiprina valsts parlaments. Tomēr parlamentam ir tiesības izteikt neuzticību atsevišķiem kabineta locekļiem vai visai valdībai, kā rezultātā attiecīgajam ministram vai visam kabinetam ir jāatkāpjas. Vicekanclers ir kanclera vietnieks visās viņa darbības sfērās. Gadījumā, ja kanclers un vicekanclers vienlaicīgi nevar pildīt amata pienākumus, valsts prezidents norīko vienu no ministru kabineta locekļiem par kanclera vietas izpildītāju. Pašreizējais Austrijas federālais kanclers kopš 2021. gada 6. decembra ir Karls Nehammers, kurš pārstāv Austrijas Tautas partiju (Österreichische Volkspartei, ÖVP). Austrijas kancleru uzskaitījums «Austrijas valsts kancelejas oficiālā lapa». Arhivēts no oriģināla, laiks: 2016. gada 25. martā. Skatīts: 2016. gada 10. maijā.