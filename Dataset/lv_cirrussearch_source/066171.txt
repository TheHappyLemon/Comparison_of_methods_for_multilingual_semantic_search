Haka (spāņu: Jaca, aragoniešu: Chaca) ir pilsēta Spānijā, Aragonas autonomā novada Veskas provincē. Nozīmīgs tūrisma un ziemas sporta centrs. Pilsēta izvietojusies vēsturiski nozīmīgu ceļu krustojumā — caur to iet ceļš no Tulūzas un Santjago de Kompostelu un no Po uz Saragosu. Līdz 1097. gadam Haka bija Aragonas karalistes galvaspilsēta. Pilsētu savos darbos minējis jau Strabons, bet seno grieķu un romiešu aprakstos Haka minēta kā naudas kaltuve. Pēc rekonkistas Aragonas valdnieks Ramiro I (1035–1063) piešķīra Hakai pilsētas tiesības. 1970. gados pilsētā plānveidīgi sāka attīstīt tūrismu un ziemas sportu — tai līdzās atrodas Valje de Astunas un Kandanču ziemas kūrorti. Hakā norisinājušās 1981. un 1995. gada ziemas Universiādes, kā arī 2007. gada Eiropas Jauniešu ziemas festivāls. Haka ir neveiksmīgi kandidējusi uz 1998., 2002., 2010. un 2014. gada ziemas olimpisko spēļu rīkošanu. Pilsētā bāzējas hokeja klubs Club Hielo Jaca, kas ir 13 reizes izcīnījis valsts čempionu titulu un 16 reizes — Karaļa kausu. 2023. gada Spānijas municipālais reģistrs. Club Hielo Jaca. Historia Vikikrātuvē par šo tēmu ir pieejami multivides faili. Skatīt: Haka.