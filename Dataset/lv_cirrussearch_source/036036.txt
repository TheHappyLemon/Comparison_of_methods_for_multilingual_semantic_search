Tatjana Stepovaja (krievu: Татьяна Юрьевна Степовая; dzimusi 1965. gada 23. septembrī Krasnodarā, arī Stepovaja-Djančenko) ir Krievijas starptautiskā lielmeistare šahā (1992). Trīskārtējā Krievijas sieviešu šaha čempionāta uzvarētāja (1987, 1988, 1989). Vēl divas reizes šajos turnīros izcīnījusi sudraba medaļas. Daudzu starptautisko šaha turnīru laureāte: 2. vieta aiz Irinas Levitinas Sočos (1988), dalījusi 1.-2. vietu kopā ar Alisu Gaļļamovu Rostovā pie Donas (1995), uzvarējusi Tallinā (2002) un Jeļizavetas Bikovas memoriālā Vladimirā (2006). 2000. gadā Batumi iekļuvusi Eiropas pirmā individuālā sieviešu šaha čempionāta pusfinālā, kurā zaudējusi Natālijai Žukovai, un kopā ar Pasaules šaha eksčempioni Maiju Čiburdanidzi dalījusi 3.-4. vietu. 2001. gadā Varšavā nākamajā Eiropas individuālajā sieviešu šaha čempionātā ieņēmusi 7. vietu. 2001. gadā piedalījusies Pasaules sieviešu šaha čempionātā pēc izslēgšanas sistēmas, kurā izstājusies 1. kārtā. 2001. gadā Dienvidslāvijas šaha kluba Agrouniverzal Zemun sastāvā uzvarējusi Eiropas šaha kluba kausa izcīņā sievietēm. Pārstāvējusi Krievijas komandu Pasaules šaha olimpiādēs, kurās piedalījusies 3 reizes (1992, 1998-2000). Komandu vērtējumā izcīnījusi sudraba (1998) un bronzas (2000) medaļu, bet individuālajā vērtējumā izcīnījusi zelta un sudraba (abas - 1998) medaļas. Par panākumiem turnīros FIDE 1988. gadā Stepovajai piešķīra starptautiskās meistares (WIM), bet 1992. gadā - starptautiskās lielmeistares (WGM) nosaukumu. Slavina Wins 53rd Russian Women`s Championship 2003 European Women's Chess Championships 2000 II Mistrzostwa Europy Kobiet Warszawa 2001 2001-02 FIDE Knockout Matches OlimpBase :: 6th European Chess Club Cup (women), Belgrade 2001, Agrouniverzal Zemun OlimpBase :: Women's Chess Olympiads :: Tatiana Stepovaya-Dianchenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)