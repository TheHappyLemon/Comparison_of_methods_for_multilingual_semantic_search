Karažala (kazahu: Қаражал, Qarajal — ‘Melnās krēpes’) ir apgabala pakļautības pilsēta Ulitau apgabalā Kazahstānā. Izvietojusies apgabala austrumu daļā 275 km uz austrumiem no apgabala centra Žezkazghanas un 525 km no valsts galvaspilsētas Astanas. Apdzīvotā vieta dibināta 1930. gados kā kalnraču ciemats pie 20. gadsimta sākumā izpētītajām dzelzs rūdas atradnēm. 1950. gadā tam piešķirts Karažalas vārds, bet 1963. gadā — pilsētas statuss. Karažalas raktuvēs iegūst lielāko daļu rūdas Karaghandi metalurģijas kombinātam. Netālu no Karažalas 1971. gada jūnijā nolaidās kosmosa kuģis Sojuz-11, kura apkalpe nolaišanās laikā gāja bojā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 336. lpp.