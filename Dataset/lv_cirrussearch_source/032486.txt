Štrausberga (vācu: Strausberg) ir pilsēta Vācijā, Brandenburgā, Markas-Oderlandes apriņķī Štrausezera austrumu krastā. Apriņķa lielākā pilsēta. Štrausberga dibināta ap 1240. gadu, un ap 1333. gadu pilsētā uzcelts pirmais rātsnams. Pēc Otrā pasaules kara Štrausberga atradās VDR sastāvā. VDR laikā pilsētā atradās VDR Nacionālās aizsardzības ministrija (Ministerium für Nationale Verteidigung). Štrausbergas sabiedriskā transporta sistēmā ietilpst vieglais dzelzceļš jeb LRT (Strausberger Eisenbahn) un elektriski darbināms ezera prāmis pāri Štrausezeram (Strausseefähre). Štrausbergā atrodas Vācijas armijas galvenais štābs (Kommando Heer). Štrausberga ir Liepājas galvenā arhitekta Paula Maksa Berči (Paul Max Bertschy, 1840—1911) dzimtā pilsēta. Šeit dzīvo pirmais vācu kosmonauts Zigmunds Jēns (Sigmund Jähn, 1937). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Štrausberga. Brockhaus Enzyklopädie raksts (vāciski) Štrausbergas vieglais dzelzceļš (vāciski)