Cene Prevcs (slovēņu: Cene Prevc; dzimis 1996. gada 12. martā Kraņā) ir slovēņu bijušais tramplīnlēcējs, 2022. gada ziemas olimpisko spēļu sudraba medaļas ieguvējs komandu sacensībās. Viņa abi brāļi Peters un Domens, kā arī viena no māsām Nika arī nodarbojas ar tramplīnlēkšanu. 2013. gada Pasaules čempionātā junioriem Liberecā izcīnīja zelta medaļu komandu sacensībās. 2013. gada februārī uzvarēja Eiropas Jaunatnes olimpiskajā festivālā gan individuāli, gan komandu sacensībās, bet jauktajā komandā izcīnīja sudraba godalgu. Pasaules kausā debitēja 2014. gada 21. martā Planīcā ar 16. vietu. Pasaules čempionātā pirmo reizi piedalījās 2017. gadā Lahti, startēja tikai sacensībās uz parastā tramplīna un ieņēma 43. vietu. 2021. gada Pasaules čempionātā Oberstdorfā sacensībās uz parastā tramplīna ierindojās 15. vietā, uz lielā tramplīna ieņēma 9. vietu, bet komandu sacensībās bija 5. vietā. 2022. gada 30. janvārī Pasaules kausa posmā Villingenē, Vācijā, izcīnīja trešo vietu. Tas arī bija viņa vienīgais individuālais goda pjedestāls Pasaules kausā. 2022. gada ziemas olimpiskajās spēlēs Pekinā ieguva sudraba medaļu komandu sacensībās. Individuāli startēja tikai sacensībās uz lielā tramplīna un ieņēma 12. vietu. 2021.—2022. gada sezonā ieņēma 10. vietu Pasaules kausa kopvērtējumā, kas bija viņa labākais sasniegums karjerā. 2022. gada oktobrī paziņoja par tramplīnlēcēja karjeras beigām, lai pievērstos studijām. «Mama Petra Prevca: Strah me je! A ne na zaletišču, nekje drugje». ekipa.svet24.si (slovēņu). Skatīts: 2023. gada 22. martā. «Marius Lindvik takes the win in Willingen». fis-ski.com (angļu). 2022. gada 30. janvāris. Skatīts: 2023. gada 22. martā. «Cene Prevc dal študiju prednost pred skoki». rtvslo.si (slovēņu). 2022. gada 4. oktobris. Skatīts: 2023. gada 22. martā. Vikikrātuvē par šo tēmu ir pieejami multivides faili. Skatīt: Cene Prevcs. Olympedia profils (angliski) FIS profils (tramplīnlēkšana) (angliski)