Baku fondu birža jeb BFB (Bakı Fond Birjası), ir Azerbaidžānas fondu birža. Tās birojs atrodas Baku. Baku fondu birža ir slēgta akciju sabiedrība ar 19 kapitāldaļu turētājiem 1999. gada 25. decembrī tika izveidota iniciatīvas grupa fondu birža dibināšanai Azerbaidžānā. Baku fondu biržu 2000. gada 15. februārī dibināja ar Vērtspapīru valsts komitejas atbalstu. Dibinātāji bija 16 Azerbaidžānas lielākās bankas, divi finanšu uzņēmumi un Stambulas fondu birža. Biržas pirmā tirdzniecības operācija notika 2000. gada 1. septembrī, kad tika izsolītas valsts īstermiņa obligācijas. 2004. gada janvārī tika sākta uzņēmumu obligāciju tirdzniecība. Pirmā akciju tirdzniecība Baku biržā tika veikta 2004. gada aprīlī. Centrālā banka 2004. gada 14. septembrī Baku fondu biržā sāka tirgot banknotes. Azerbaidžānas Hipotēku fonds savu obligāciju tirdzniecību BFB sāka 2009. gada jūnijā. Baku fondu biržā tirgus organizētāja iestāde tika izveidota 2013. gada janvārī. Atvasinātos finanšu instrumentus BFB sāka tirgot 2014. gada martā. 2016. gada februārī BFB ieviesa entralizētu tirdzniecības platformu CETA. 2016. gada oktobrī biržā sāka tirgot valsts lielāka uzņēmuma SOCAR obligācijas. Baku fondu birža