Šis raksts ir par krievu 19. gadsimta rakstnieku. Par krievu 20. gadsimta rakstnieku skatīt rakstu Aleksejs Tolstojs (1883—1945). Aleksejs Tolstojs (krievu: Алексей Константинович Толстой; dzimis 1817. gada 24. augustā [v.s. 1817. gada 5. septembrī], miris 1875. gada 28. septembrī [v.s. 1875. gada 10. oktobrī]) bija krievu rakstnieks, dzejnieks un dramaturgs. Alekseja tēvs Konstantīns bija no Tolstoju dzimtas, bet māte Anna Perovska — grāfa Razumovska ārlaulības meita. Aleksejs ir otrās pakāpes brālēns slavenajam krievu rakstniekam Ļevam Tolstojam. Alekseja vecāki izšķīrās tūlīt pēc bērna dzimšanas. Alekseja audzināšanā iesaistījās mātes brālis rakstnieks A. Perovskis. Aleksejs bērnībā bija viens no Aleksandra II rotaļu biedriem. Dzīves laikā daudz ceļoja pa Eiropu. Darbojās valsts dienestā. Piedalījās Krimas karā. Dzīves otrajā pusē apmetās Čerņihivas guberņā (mūsdienās Brjanskas apgabalā). Dzīves pēdējos gados smagi slimoja. Lai mazinātu spēcīgās galvassāpes, sāka lietot morfīnu, no kura viņam izveidojās atkarība. 1875. gadā miris, iespējams, nejauši noindējoties ar morfīna devu. Vairākkārt viesojies Latvijā — savu radu Žemčužņikovu īpašumos Loboržos un Runtortā. Kā rakstmieks pazīstams ar saviem vēsturiskajiem un satīriskajiem darbiem. 1850. un 1860. gados kopā ar trim brāļiem Žemčužņikoviem (Alekseju, Vladimiru un Aleksandru Žemčužņikovu) žurnālos rakstījis satīriska rakstura publikācijas zem kopēja pseidonīma Kozma Prutkovs, radot šo tēlu kā personāžu — publikāciju autoru ar pašam savu biogrāfiju. Alekseja Tolstoja pazīstamākie vēsturiskie romāni ir «Князь Серебряный» (1862) un triloģija «Смерть Иоанна Грозного» (1866), «Царь Фёдор Иоаннович» (1868) и «Царь Борис» (1870). 1898. gadā ar viņa lugu «Царь Фёдор Иоаннович» tika atklāts Maskavas Dailes teātris. Pazīstami ir arī Tolstoja dzejoļi, no kuriem dzejolis Средь шумного бала, случайно…, Čaikovska komponēts, kļuvis par pazīstamu romanci. «Алексей Константинович Толстой». fantlab.ru. «Козьма Прутков – уникальное жизнеописание». Радио Свобода. Vikikrātuvē par šo tēmu ir pieejami multivides faili. Skatīt: Aleksejs Tolstojs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)