Purva sviestbeka (Suillus flavidus) ir Latvijā reta sviestbeku dzimtas sēne, kuras augļķermeņi ir ēdami, taču aizsargājami retuma dēļ. Ierakstīta Latvijas īpaši aizsargājamo sugu sarakstā. Cepurīte: krāsa sākumā pelēkdzeltenīga vai zeltaini dzeltena, vēlāk dzeltena. Forma sākuma gandrīz konusveidīga, vēlāk izpletusies līdz gandrīz plakanai, parasti ar izcilni. maliņa sākumā ar gļotainām plīvura atliekām. Platums līdz 8 cm. Virsmiziņa gluda, lipīga. Mīkstums cepurītē mīksts, plāns, bālgans, kātiņā šķiedrains un dzeltens, ar vāju zemes smaržu un ieskābenu garšu. Stobriņi: Netīri dzelteni, nedaudz nolaideni gar kātiņu. Atveres platas, stūrainas, sākumā zeltaini dzeltenas, sēnei augot kļūst netīri dzeltenas vai brūngandzeltenas. Kātiņš: parasti saliekts, sašaurināts uz leju, netīri dzeltens līdz brūnganam, ar gļotainu tumšbrūnu gredzenu, pie pamata ar baltu micēlija tīklojumu. Garums līdz 8 cm, resnums 1—1,5 cm. Sporas: bālganas, masā dzeltenīgas vai rūsas brūnganas, elipsoīdas-vārpstveida, 7,5—10/3—4 µm. Bazīdijas: vālesveida, 15—25/4—6 µm. Cistīdas: koncentrētas stobriņos, 25—50/4—9 µm. Priežu mikorizas sēne. Aug sūnu purvos, pārmitros priežu mežos, retāk piejūras smilšu kāpās, reizēm lielās grupās, no augusta līdz oktobrim. Ēdama bez iepriekšējas novārīšanas, bet mazvērtīga un retuma dēļ saudzējama. Mazāka un plānāka nekā parastā sviestbeka un graudainā sviestbeka, parasti aug purvainākās vietās kā tās, ir ar bālāku cepurīti un platākām atverēm. Sēņošana Sēnes kulinārijā Sēņu tirdzniecība Sviestbeku ģints «Īpaši aizsargājamo sugu saraksts, 9.63». Arhivēts no oriģināla, laiks: 2019. gada 21. maijā. Skatīts: 2017. gada 3. oktobrī. «Sugu enciklopēdija». Arhivēts no oriģināla, laiks: 2013. gada 29. augustā. Skatīts: 2017. gada 3. oktobrī. V.Lūkins, “Bekas”, Liesma, 1978. 35. lpp. «Apraksts fungi.lv». Arhivēts no oriģināla, laiks: 2017. gada 25. septembrī. Skatīts: 2017. gada 3. oktobrī. Mikologu biedrības apraksts Iepazīsimies — purvs, 52,53.lpp. Boletales.com Mycobank Index Fungorum The Global Fungal Red List Маслёнок болотный