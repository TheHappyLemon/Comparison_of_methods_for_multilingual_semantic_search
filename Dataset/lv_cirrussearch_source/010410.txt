Inga Bite (dzimusi 1981. gada 6. jūlijā) ir latviešu juriste un politiķe, pārstāv partiju "Reģionu alianse" (iepriekš Reformu partijas biedre). Bijusi 12. Saeimas deputāte (ievēlēta no Latvijas Reģionu apvienības) un 11. Saeimas deputāte, kā arī Saeimas priekšsēdētājas biedre. Izglītību ieguvusi Rīgas Centra humanitārajā vidusskolā un Latvijas Universitātes Juridiskajā fakultātē (maģistra grāds tiesību zinātnē), kopš 2009. gada turpina studijas doktorantūrā. Pirms pievērsās politikai, strādāja Augstākajā tiesā par senatora palīdzi, iepriekš bijusi Administratīvās apgabaltiesas priekšsēdētāja palīdze un tiesneša palīdze. Darbojusies arī valsts pārvaldē — no 2005. gada bijusi Valsts kancelejas Politikas koordinācijas departamenta vadītāja vietniece. Dzīvo Ķekavas novadā, Baložos. 2011. gada novembrī apprecējusies, 2012. gada martā I. Bitei piedzima meita, 2014. gada novembrī — otra meita. 2011. gadā iesaistījusies politikā, kļūstot par Zatlera Reformu partijas biedri. Ārkārtas Saeimas vēlēšanās ievēlēta 11. Saeimā. 2011. gada 18. oktobrī ievēlēta par Saeimas priekšsēdētājas Solvitas Āboltiņas biedri. 2012. gada martā I. Bitei piedzima meita, tomēr bērna kopšanas atvaļinājumā viņa nedevās un saglabāja Saeimas deputāta mandātu. 14. jūnijā viņa ģimenes apstākļu dēļ atkāpās no Saeimas priekšsēdētāja biedra amata, kurā tika ievēlēta viņas partijas biedre Inese Lībiņa-Egnere. 2013. gada nogalē izstājās no Reformu partijas Saeimas frakcijas. 2014. gada martā iestājās partijā "Reģionu alianse". 2014. gada Eiropas Parlamenta vēlēšanās kandidēja no Latvijas Reģionu apvienības (LRA) saraksta, taču netika ievēlēta. Oktobrī no šīs apvienības saraksta ievēlēta 12. Saeimā. 2015. gada janvārī nolika mandātu uz bērna kopšanas atvaļinājuma laiku (viņas vietu Saeimā ieņēma Ivars Brīvers), septembrī atgriezās Saeimā. 2017. gada aprīlī I. Bite vēlreiz nolika mandātu uz bērna kopšanas atvaļinājuma laiku un viņas vietu Saeimā atkal ieņēma I. Brīvers. 2018. gada maijā atjaunoja Saeimas deputātes mandātu. 2018. gada rudenī kandidēja 13. Saeimas vēlēšanās no Latvijas Reģionu apvienības, taču netika ievēlēta. Tāpat LRA nesaņēma pietiekošu vēlētāju atbalstu 2019. gada Eiropas Parlamenta vēlēšanās. 2021. gada Latvijas pašvaldību vēlēšanās nesekmīgi kandidēja uz vietu Salaspils novada domē no Nacionālās apvienības, Latvijas Reģionu apvienības un Latvijas Zemieku savienības kopējā saraksta. Inga Bite Arhivēts 2012. gada 13. augustā, Wayback Machine vietnē. Jesajas61 inga Bite Saeima.lv Saeimas priekšsēdētājas biedrei Ingai Bitei piedzimusi meitiņa Kasjauns.lv Ievēlēts Saeimas Prezidijs; vicespīkeru amatos ievēl ZRP pārstāvi Ingu Biti un SC virzīto Klementjevu (plkst.13:20) Par Saeimas priekšsēdētājas biedri ievēl Lībiņu-Egneri Delfi.lv http://www.delfi.lv/news/national/politics/saeima-pec-berna-kopsanas-atvalinajuma-atgriezas-deputate-inga-bite.d?id=46413151 CVK profils Arhivēts 2011. gada 18. oktobrī, Wayback Machine vietnē. Twitter profils