TU4 ir ceturtā tipa šaursliežu dīzeļlokomotīve (тепловоз узкоколейный тип 4 "четвёртый"), manevru, pievedceļu, kravas, pasažieru šaursliežu lokomotīve, paredzēta izmantošanai uz padomju šaursliežu dzelzceļiem. Lokomotīves izgatavoja Kambarkas mašīnbūves rūpnīca Udmurtijā, sākot ar 1962. gadu līdz 1974. gadam. Tāpat pastāvēja arī 1067 mm platuma lokomotīves konstrukcija, kas bija paredzēta Kulebakas metalurģiskajai rūpnīcai. Lokomotīve pamatā paredzēta kravas transportēšanas darbu izpildei kūdras, mežizstrādes, kā arī citos PSRS šaursliežu dzelzceļos. Lokomotīve TU4 uzskatāma par universālas nozīmes šaursliežu dīzeļlokomotīvi ar hidromehānisko spēka pārvadu. Lokomotīvi iespējams izmantot arī kā pasažieru un manevru vilces līdzekli. Pamatā šī tipa lokomotīves pielietojumu radušas tieši rūpnieciskas nozīmes šaursliežu dzelzceļos. TU4 lokomotīves lietoja arī Latvijas kūdras dzelzceļos Sedā, Viļānos un Strūžānos. Dīzeļdzinējs: U1D4-250TK S3 (У1Д6-250ТК С3) Lokomotīves jauda: 250 ZS Pilnībā ekipētas lokomotīves svars: 18 t Spiediens uz sliedi no ass: 4,5 t Spēka pārvada veids: hidromehāniskais, divpakāpju Konstruktīvais ātrums: 50 km/h Lokomotīves garums(pa sakabes asīm): 8400 mm Lokomotīves platums: 2650 mm Lokomotīves augstums no sliedes galviņas: 3295 mm Degvielas rezerve: 470 l Dīzeļa eļļas rezerve: 75 l Hidropārvada eļļas rezerve: 115 l Ūdens rezerve: 80 l Smilšu rezerve: 420 kg TU4-446 - privātajā kolekcijā, agrāk šaursliežu dzelzceļā Mokieha-Zibinskas kūdras ieguves uzņēmumā TU4-1030 - izkomplektēta restaurācijas darbu veikšanai Tesovas šaursliežu muzejdzelzceļā TU4-1984 - Pereslavļas šaursliežu dzelzceļa muzejs, tiek izmantota saimniecības darbu veikšanai TU4-2630 - Tesovas šaursliežu muzejdzelzceļš, lokomotīve restaurēta, iegūta no nojauktā Rancevas kūdras ieguves uzņēmuma šaursliežu dzelzceļa.