Valērijs Brumels (krievu: Валерий Николаевич Брумель; dzimis 1942. gada 14. aprīlī, miris 2003. gada 26. janvārī) bija padomju vieglatlēts, startējis augstlēkšanas sacensībās. Piedalījies divās Olimpiskajās spēlēs (1960, 1964). 1960. gadā Romā izcīnīja sudraba medaļu, pēc četriem gadiem Tokijā kļuva par olimpisko čempionu. 1962. gada Eiropas čempions augstlēkšanā, divkārtējs Universiādes čempions. Dzimis 1942. gadā Amūras apgabalā Sibīrijā, latviešu izcelsmes ģeologa Nikolaja Brumela un viņa sievas Ludmilas, dzimušas Kolkunovas, ģimenē. Viņa vectēvs Aleksandrs Brumelis bija 19. un 20. gadsimta mijā pārcēlies no Jelgavas apkārtnes uz Sibīriju. 1954. gadā kopā ar vecākiem pārcēlās uz dzīvi Ukrainā, 1959. gadā iestājās Harkivas Fizkultūras institūtā, bet drīz vien pameta studijas un pācēlās uz Ļvivu. 1960. gadā viņu uzņēma PSRS izlasē, piedalījās 1960. gada OS Romā un izcīnīja sudraba medaļu (2 metri 16 cm), iestājās Maskavas Fiziskās kultūras institūtā. Piedalījās 1964. gada OS Tokijā un kļuva par olimpisko čempionu. Sešas reizes laboja pasaules rekordu, uzlabojot to līdz 2,28 m (1963), viņa pirmais uzstādītais pasaules rekords bija 2,23 m (1961), rekords noturējās septiņus gadus. Vēl Brumels ir uzstādījis divus pasaules rekordus telpās. Ir startējis Rīgā, kur sacensības ar viņa dalību vēroja apmēram 20 tūkstoši skatītāju. 1965. gadā kļuvis par PSRS Nopelniem bagāto sporta meistaru. Pēc 1965. gadā piedzīvotā kritiena no motocikla viņam tika veiktas 29 operācijas, pēc tam Brumels vairs neuzstādīja augstus rezultātus. Sācis rakstīt, ir viens no romāna, lugas un operas libreta par viņa dzīvi autoriem. Miris 2003. gada 26. janvārī no onkoloģiskas slimības. «Valery Brumel». Theguardian.com. Skatīts: 2014. gada 30. jūlijā. Latvijas olimpiskā vēsture. Latvijas Olimpiskā komiteja. 2003. 112. lpp. ISBN 9984-10-175-4. «Valery Brumel Is Dead at 60; Russian Set High-Jump Marks». Nytimes.com. Skatīts: 2014. gada 30. jūlijā. «4. oktobris: Dzimšanas dienu svin pazīstamais Latvijas autosportists Andris Dambis». Delfi.lv. Skatīts: 2014. gada 30. jūlijā. «High Jump legend Brumel, dies after long illness». IAAF.org. Skatīts: 2014. gada 30. jūlijā. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Biogrāfija Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)