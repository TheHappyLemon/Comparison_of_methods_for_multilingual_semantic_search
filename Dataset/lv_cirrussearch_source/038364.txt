aPēdājs ir 1996. gadā izveidota smagā roka grupa no Latvijas. Grupas dziesmas ir dažādos stilos, taču izdotajos albumos dziesmas ir roka, smagā metāla un alternatīvā roka stilos. Grupa tika izveidota Mālpilī, 1996. gada 9. janvārī. aPēdājs sākotnējo sastāvu veidoja Artūrs Jakovļevs (ģitāra, balss, dziesmu vārdi), Armands Butkevičs (bungas) un Kaspars Grīnbergs (basģitāra). Kopš grupas izveidošanas 1996. gadā līdz 2007. gadam ir notikušas vairākas pārmaiņas grupas sastāvā. Laika posmā no 2004. līdz 2008. gadam aPēdājs ieturēja pauzi, ko pati grupa dēvē par savu teorētiskās pastāvēšanas periodu. 2007. gadā grupa piedzīvoja pārmaiņas, kad vienīgie aktīvie grupas biedri bija Artūrs Jakovļevs un Armands Butkevičs. Šajā laikā grupai pievienojās jauns bundzinieks Lauris Polinskis un iepriekšējais bundzinieks Armands Butkevičs pievērsās basģitāras spēlēšanai grupā. Ar jauno sastāvu grupa ir sniegusi lielāko daļu savu koncertu un izdevusi vairākus albumus. 2020. gadā grupu pameta ilggadējais grupas biedrs Armands Butkevičs un viņa pozīciju grupā pārņēma Edgars Špengelis. 2023. gada sākumā grupa izdeva savu ceturto studijas albumu "mAita". Grupas aPēdājs dziesmu vārdos populāras tēmas ir attiecības, nāve, sāpes, sekss, pašnāvība. Ar albumu „Sēras”, grupa medijos ieguva slavu kā „pesimistiski drūma paģiru pornoroka grupa” un šim raksturojumam pati grupa pauž savu atbalstu. http://www.alternative.lv/intervijas/apedajs-musu-skanejumu-raksturo-definejums-pornoroks-1655/ https://apedajs.bandcamp.com/ Grupas mājaslapa (latviski) Draugiem.lv profils (latviski) Grupas Facebook lapa (latviski) Grupas bandcamp lapa