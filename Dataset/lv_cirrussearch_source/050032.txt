NepaliSat-1, zināms arī kā Bird NPL, ir Nepālas pirmais Zemes mākslīgais pavadonis. Tas 2019. gada aprīlī ar kravas kuģi Cygnus NG-11 tika nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūnijā. Kosmisko aparātu konstruēja, montēja un testēja divi Nepālas studenti, kuri studēja Japānas Kjusju tehnoloģiju institūtā, iesaistoties BIRDS-3 projektā. Pavadoņa izgatavošanu finansēja Nepālas Zinātnes un tehnoloģiju akadēmija. NepaliSat-1 veidots CubeSat 1U formā ar masu aptuveni 1,3 kg. Tam bija iebūvēta 5 megapikseļu kamera Zemes attēlu uzņemšanai un magnetometrs Zemes magnētiskā lauka mērīšanai. NepaliSat-1 tika palaists 2019. gada 17. aprīlī 20:46:07 UTC ar nesējraķeti Antares 230 no Vidusatlantiskā reģionālā kosmoporta kravas kuģa SpaceX CRS-11 hermētiskajā nodalījumā kopā ar citiem nanopavadoņiem. Kravas kuģis SKS sasniedza 19. aprīlī. NepaliSat-1 tika palaists orbītā brīvā lidojumā 17. jūnijā 10:15 UTC no nanopavadoņu palaišanas iekārtas J-SSOD Nr. 11 pie Kibo moduļa reizē ar pavadoņiem Raavana 1 (Šrilankas pirmais pavadonis) un Uguisu. Nepal’s first ever satellite launched into space kathmandupost.com, 2019-04-18 Jonathan's Space Report No. 766 2019-07-07 #NepaliSat twitter.com Bird B, BTN, G, J, JPN, LKA, M, MYS, N, NPL, PHL (BRAC Onnesha, Bhutan 1, GhanaSat 1, Toki, Uguisu, Raavana 1, Mazaalai, UiTMSAT 1, EduSat 1, NepaliSat 1, MAYA 1) Gunter Dirk Krebs