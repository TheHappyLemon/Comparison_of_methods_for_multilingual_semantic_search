Lielā Seldžuku impērija pastāvēja no 11. līdz 14. gadsimtam centrālajā Āzijā un Tuvajos Austrumos. Impērijas teritorija stiepās no Anatolijas pussalas līdz Pendžabai. Impēriju izveidoja oguzu tjurku izcelsmes sunnītu musulmaņu Seldžukīdu dinastija. Līdz ar seldžuku impērijas izveidošanos, vēsturē sākās tjurku tautu valdīšanas periods Tuvajos Austrumos un seldžukus uzskata par priekštečiem rietumu tjurkiem, kas dzīvo mūsdienu Azerbaidžānā, Turcijā un Turkmenistānā. Seldžukīdu dinastijas priekštecis ir Seldžuks bejs, kas kalpojis Hazāru kaganāta armijā. Pēc kaganāta sabrukuma, aptuveni 950. gadā viņa vadībā daļa hazāru esot pārcēlušies pie Džendas pilsētas (saukta arī par Hodžendu) un tur pieņēmuši islāmu. Vikikrātuvē par šo tēmu ir pieejami multivides faili. Skatīt: Lielā Seldžuku impērija. Latvijas Nacionālās enciklopēdijas šķirklis