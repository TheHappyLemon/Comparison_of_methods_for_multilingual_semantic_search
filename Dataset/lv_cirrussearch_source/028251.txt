"Doktors Streindžlavs" (angļu: Dr. Strangelove), pilnais nosaukums: "Doktors Strendžlavs jeb Kā es iemācījos neuztraukties un iemīlēju atombumbu" (Dr. Strangelove or: How I Learned to Stop Worrying and Love the Bomb), ir 1964. gada Apvienotās Karalistes un ASV politiskās satīras melnā komēdija, kuras režisors, producents un viens no scenārija autoriem ir Stenlijs Kubriks. Filma ir satīra par iespējamo PSRS un ASV kodolkonfliktu. ASV Gaisa spēku ģenerālis dod komandu uzsākt kodoluzbrukumu PSRS. ASV prezidents kopā ar saviem padomniekiem cenšas novērst šo uzbrukumu un cilvēces iznīcību. Filmā galvenās lomas attēlo Pīters Selerss, Džordžs Skots, Stērlings Heidens, Kīnans Vinns, Slaims Pikenss, Treisija Rīda. Selerss filmā attēlojis trīs tēlus. Filma guva labus komerciālos panākumus, kā arī kritiķu atzinību. Rodžers Īberts to ir ierindojis savā labāko filmu sarakstā, nosaucot šo par "iespējams, 20. gadsimta labāko politisko satīru". Sight & Sound's 2002. gada režisoru aptaujā tā ierindojās 5. vietā. Empire žurnāla 500 izcilāko filmu sarakstā tā tika ierindota 26. vietā. Amerikas Kinoinstitūts to nosauca par 3. visu laiku izcilāko komēdiju. Filma tika nominēta Amerikas Kinoakadēmijas balvai četrās nominācijās, tā saņēma BAFTA kino balvu vairākās nominācijās. «DR. STRANGELOVE». Britu filmu klasifikācijas padome. Arhivēts no oriģināla, laiks: 2014. gada 13. novembrī. Skatīts: 2013. gada 6. jūlijs. «Dr. Strangelove or: How I Learned to Stop Worrying and Love the Bomb (1963)». British Film Institute. Arhivēts no oriģināla, laiks: 2015. gada 15. maijā. Skatīts: 2014. gada 13. novembris. «Dr. Strangelove or: How I Learned to Stop Worrying and Love the Bomb (1964)». Box Office Mojo. Skatīts: 2014. gada 13. novembris. Dita Rietuma, Normunds Naumanis. 365 Dienas filmas. Rīga : Dienas grāmata, 2005. 70. lpp. ISBN 998419728X. Vikikrātuvē par šo tēmu ir pieejami multivides faili. Skatīt: Doktors Streindžlavs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)