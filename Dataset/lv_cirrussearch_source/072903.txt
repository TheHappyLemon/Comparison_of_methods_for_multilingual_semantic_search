Tomass Krūzs Meipozers IV (angļu: Thomas Cruise Mapother IV; dzimis 1962. gada 3. jūlijā), plašāk zināms kā Toms Krūzs, ir ASV aktieris un filmu producents. Žurnāls Forbes viņu novērtēja kā 2006. gada ietekmīgāko zvaigzni. Viņš ir ticis nominēts trijām Kinoakadēmijas balvām un ieguvis trīs Zelta globusa balvas (par lomām filmās "Dzimis 4. jūlijā" (1989), "Džerijs Magvairs" (1996) un "Magnolija" (1999)). Viņa pirmā vadošā loma bija 1983. gada filmā "Bīstamais bizness". Vēlāk, 1986. gadā, viņš atveidoja pilotu populārajā un finansiāli veiksmīgajā filmā "Labākais šāvējs", bet laika periodā no 1996. līdz 2015. gadam Toms Krūzs filmējās vienā no atpazīstamākajām viņa lomām — aģenta Ītana Hanta lomā "Neiespējamās misijas" filmu sērijā. Krūzs tēlojis lomas vēl tādās pazīstamās filmās kā "Naudas krāsa" (1986), "Lietus cilvēks" (1988), "Pērkona dienas" (1990), "Tālu projām" (Far and Away, 1992), "Daži labi vīri" (A Few Good Men, 1992), "Firma" (1993), "Intervija ar vampīru" (1994), "Acis plaši aizvērtas" (1999), "Vaniļas debesis" (2001), "Īpašais ziņojums" (2002), "Pēdējais samurajs" (2003), "Līdzzinātājs" (2004), "Pasauļu karš" (War of the Worlds, 2005), "Lauvas jēru pavadā" (Lions for Lambs, 2007), "Valkīra" (Valkyrie, 2008), "Džeks Rīčers" (Jack Reacher, 2012), "Aizmirstība" (2013), "Rītdienas robeža" (2014), "Mūmija" (The Mummy, 2017), "Barijs Sīls: Īstens amerikānis" (2017), "Top Gun: Maveriks" (2022). Vikikrātuvē par šo tēmu ir pieejami multivides faili. Skatīt: Toms Krūzs. Oficiālā mājaslapa IMDb profils (angliski) AllMovie profils (angliski) Box Office Mojo profils (angliski)