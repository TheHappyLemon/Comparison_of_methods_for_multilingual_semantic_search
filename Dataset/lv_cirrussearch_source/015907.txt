Miks Lipsbergs (dzimis 1991. gada 9. jūnijā Rīgā) ir latviešu hokejists, spēlē uzbrucēja pozīcijā, Latvijas jaunatne izlašu dalībnieks. Pašlaik (2019) spēlē Latvijas čempionāta komandā HK MOGO. Profesionāli hokejisti ir arī Mika brāļi Edgars, Roberts un Krišs. Karjeru sācis 2007. gadā SK Rīga 18 sastāvā Latvijas otrajā līgā. Nākamajā sezonā SK LSPA/Rīga sastāvā spēlējis Latvijas čempionātā, 2009.—2010. gada sezonā Rīgas "Dinamo Juniors" sastāvā sešas spēles aizvadījis Baltkrievijas Ekstralīgā, taču lielāko daļu sezonas spēlēja Ozolnieki/Juniors sastāvā Baltkrievijas otrajā līgā. 2010.—2011. un 2011.—2012. gada sezonu aizvadīja HK Rīga sastāvā MHL līgā. 2012.—2013. gada sezonā debitēja Kontinentālās hokeja līgas vienības Rīgas "Dinamo" sastāvā, tās rindās aizvadot četras spēles. 2013.—14. gada sezonu aizvadīja Somijas Mestis līgas kluba Jokipojat rindās. 2014.—15. gada sezonas ievadā pievienojās Latvijas hokeja līgas klubam HK MOGO, kura rindās kļuva par Latvijas čempionu. Lipsbergs ieguva arī čempionāta vērtīgākā spēlētāja titulu. 2019. gada rudenī pievienojās Ukrainas hokeja līgas klubam Hersonas "Dnepr". Lai arī Lipsbergs bija komandas rezultatīvākais spēlētājs, decembrī no komandas rindām tika atbrīvots un atgriezās MOGO sastāvā. Latvijas hokeja izlases rindās debitēja 2014. gada 10. aprīļa pārbaudes spēlē pret Somijas izlasi. Pārstāvējis arī Latvijas U-20 izlasi. Eliteprospects profils (angliski) Internet Hockey Database profils (angliski) Eurohockey profils (angliski) Cilvēku portāls Latvijas portāls Hokeja portāls