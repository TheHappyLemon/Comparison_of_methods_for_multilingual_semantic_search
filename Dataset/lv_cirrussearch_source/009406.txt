2002. gada Tour de France bija 89. Tour de France daudzdienu velobrauciens, kurš notika no 2002. gada 6. līdz 28. jūlijam. Sacensībām nav oficiāla uzvarētāja, bet sākotnēji tajās uzvarēja amerikānis Lānss Ārmstrongs, gūstot ceturto no savām vēlāk atņemtajām septiņām uzvarām pēc kārtas. 2012. gada augustā ASV antidopinga aģentūra paziņoja, ka anulējusi visus Ārmstronga rezultātus kopš 1998. gada, ieskaitot septiņas uzvaras pēc kārtas (1999—2005) Tour de France kopvērtējumā, kas tobrīd bija labākas sniegums sacensību vēsturē; Starptautiskā riteņbraukšanas savienība šo diskvalifikāciju apstiprināja. Šoreiz tas sākās Luksemburgā, un kā ierasts beidzās Parīzē. Dalībniekiem bijā jāveic mazāk kilometru nekā ierasts — lai braucējiem nebūtu tik lielas gribēšanas izmantot aizliegtās vielas. Pirms sacensību starta favorīts bija Ārmstrongs, kurš bija uzvarējis trijās pēdējās sacensībās (1999., 2000. un 2001. gadā). Par galvenajiem konkurentiem tika uzskatīti ONCE komandas pārstāvji Hoseba Beloki (3. vieta iepriekšējā gadā), Igors Gonaless de Galdeano (5. vieta) un Markoss Serrano (9. vieta), kā arī Kelme braucēji Oskars Sevilja (7. vieta, 2. vieta iepriekšējā gada Vuelta a España) un Santjago Botero (8. vieta). Citi dalībnieki ar augstām ambīcijām kopvērtējumā bija Tailers Hamiltons (2. vieta 2002. gada Giro d'Italia), Levi Leipheimers (3. vieta iepriekšējā gada Vuelta a España), Krisfofs Moro (4. vieta 2000. gadā) un Ārmstronga komandas biedrs Roberto Erass (4. vieta iepriekšējā gada Vuelta a España). Nepiedalījās tādi spēcīgi braucēji kā Jans Ulrihs (2. vieta pagājušajā gadā; savainojums) un Džilberto Simoni (2001. gada Giro d'Italia uzvarētājs). Velobraucienā piedalījās arī divi Latvijas sportisti — Raivis Belohvoščiks (Lampre-Daikin) un Arvis Piziks (CSC-Tiscali). Piziks divos posmos ieņēma devīto vietu, bet Belohvoščikam divas septītās vietas, viena no tām individuālajā braucienā. 2002. gada tūrei komandas kvalificējās dažādos veidos. US Postal tika iekļauta kā iepriekšējā gada uzvarētāja, Lānsa Ārmstronga komanda. Rabobank kā 2001. gada UCI Pasaules kausa uzvarētāja, Ērika Dekera komanda. Alessio, Kelme-Costa Blanca un iBanesto.com kā komandu klasifikācijas uzvarētāji attiecīgi 2001. gada Giro d'Italia, 2001. gada Tour de France un 2001. gada Vuelta a España. Vēl septiņas komandas kvalificējās pēc UCI ranga augstākajā divīzijā 2001. gada beigās, ņemot vērā braucēju pārejas starp komandām. Vēl piecas komandas uzaicināja tūres organizators, Amaury Sport Organisation. Pēc uzaicināto komandu paziņošanas kļuva zināms, ka Saeco līderis Džilberto Simoni divos atsevišķos gadījumos uzrādījis pozitīvas kokaīna analīzes. Tā rezultātā Saeco vietā tika uzaicināta Jean Delatour komanda. Sacensībās piedalījās 21 komanda, katrā 9 sportisti, kopā 189 braucējs. Sacensībās piedalījās šādas komandas: Kvalificējušās komandas US Postal Rabobank Alessio Kelme-Costa Blanca iBanesto.com Fassa Bortolo Team Telekom Mapei-Quick Step Lotto-Adecco Cofidis ONCE-Eroski Domo-Farm Frites Lampre-Daikin CSC-Tiscali Euskaltel-Euskadi Tacconi Sport Ielūgtās komandas Crédit Agricole Bonjour AG2R Prévoyance Française des Jeux Saeco Macchine per Caffè-Longoni Sport «Arvis Piziks». www.procyclingstats.com. Skatīts: 2019-02-16. «Raivis Belohvoščiks». www.procyclingstats.com. Skatīts: 2019-02-16. Tim Maloney. «2002 Tour de France Full Preview: A Classic Cuvee for the 89th Edition of-le-Tour de France». Cyclingnews. Future Publishing Limited, 2001. gada 26. oktobris. Skatīts: 2011. gada 20. augusts. Jeff Jones. «Tour de France team selection». Cyclingnews. Future Publishing Limited, 2002. gada 2. maijs. Skatīts: 2011. gada 20. augusts. Jeff Jones. «Saeco out of the Tour». Cyclingnews. Future Publishing Limited, 2002. gada 3. jūnijs. Skatīts: 2011. gada 20. augusts. «89ème Tour de France 2002» (French). Mémoire du cyclisme. Arhivēts no oriģināla, laiks: 2012-08-29. Skatīts: 2016. gada 26. septembris. «Arhivēta kopija». Arhivēts no oriģināla, laiks: 2012-08-29. Skatīts: 2019-02-15. Vikikrātuvē par šo tēmu ir pieejami multivides faili. Skatīt: 2002. gada Tour de France. «Oficiālā vietne». Arhivēts no oriģināla, laiks: 2002. gada 15. oktobrī. Skatīts: 2019. gada 16. februārī. 2002. gada Tour de France Cyclingnews.com vietnē