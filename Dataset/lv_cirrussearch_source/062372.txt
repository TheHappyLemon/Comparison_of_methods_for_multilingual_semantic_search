Filips Beikers Hols (angļu: Philip Baker Hall; dzimis 1931. gada 10. septembrī , miris 2022. gada 12. jūnijā) bija amerikāņu aktieris. Viņš pazīstams ar piedalīšanos Pola Tomasa Andersona filmās, tostarp Hard Eight (1996), "Naktis bugi stilā" (1997) un "Magnolija" (1999). Tāpat atveidojis nozīmīgas lomas tādās filmās kā Secret Honor (1984) un Duck (2005). Hols pārsvarā atveidojis otrā plāna lomas, tostarp filmās Say Anything... (1989), "Trūmena šovs" (1998), "Talantīgais misters Riplijs" (1999), "Savs cilvēks" (1999), The Contender (2000), "Visvarenais Brūss" (2003), "Dogvila" (2003), "Zodiaks" (2007), "50/50" (2011) un "Argo" (2012). Par lomu filmā Hard Eight viņš saņēma Neatkarīgā gara balvas nomināciju kategorijā "Labākais galvenās lomas aktieris", bet par lomām filmās "Naktis bugi stilā" un "Magnolija" saņēma divas Ekrāna aktieru ģildes balvas nominācijas kategorijā "Labākais aktieru sastāvs spēlfilmā". Tāpat Hols zināms ar darbu televīzijā mūža garumā. Starp viņa pirmajiem seriāliem ir "Lazarete" (M*A*S*H), "Noziegumam pa pēdām" (Murder, She Wrote) un Cheers. Viena no viņa atpazīstamākajām televīzijas seriāla lomām ir leitnanta Džo Būkmena loma seriālā Seinfeld. Vēl filmējies seriālos The Practice, "Rietumu spārns" (The West Wing), "Iegrožo savu aizrautību", "Amerikāņu ģimenīte" un BoJack Horseman. Cashill, Robert (March 20, 2000). "Buffalo Stance: Philip Baker Hall Takes Care of Business In Mamet Revival". Playbill. «Philip Baker Hall's One-Time Guest Spot on 'Seinfeld' Is Arguably Series' Greatest». The Hollywood Reporter. 2022. gada 13. jūnijs. Skatīts: 2022. gada 14. jūnijs. Vikikrātuvē par šo tēmu ir pieejami multivides faili. Skatīt: Filips Beikers Hols. IMDb profils (angliski) Internet Broadway Database profils (angliski) AllMovie profils (angliski)