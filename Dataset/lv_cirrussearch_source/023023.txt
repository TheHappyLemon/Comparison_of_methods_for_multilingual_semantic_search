Volfgangs Ūlmans (vācu: Wolfgang Uhlmann; 1935. gada 29. marts Drēzdene — 2020. gada 24. augusts Drēzdene) bija Vācijas starptautiskais lielmeistars šahā (1959). 1951. gadā guvis pirmo panākumu šahā, izcīnot 2. vietu Vācijas Demokrātiskās Republikas junioru čempionātā. Vēlākajos gados vienpadsmit reizes kļuvis par Vācijas Demokrātiskās Republikas čempionu (1954, 1955, 1958, 1964, 1968, 1975, 1976, 1981, 1983, 1985, 1986). 1956. gadā kļuvis par FIDE starptautisko meistaru (IM), bet trīs gadus vēlāk par starptautisko lielmeistaru (GM). 1960. gados sekmīgi piedalījies starptautiskajos šaha turnīros. 1964. gadā kopā ar Ļevu Polugajevski dalījis 1. vietu Sarajevo, tajā pašā gadā dalījis 1. vietu ar Vasiliju Smislovu Kapablankas memoriālā Havanā, 1965. gadā kopā ar Borislavu Ivkovu dalījis 1. vietu Zagrebā, un 1966. gadā kopā ar Dāvidu Bronšteinu dalījis 1. vietu turnīrā Ungārijā. Četras reizes piedalījies Pasaules šaha čempiona izcīņas ciklu starpzonu turnīros. Lielākais panākums ir bijusi dalīta 5.-6. vieta 1970. gada starpzonu turnīrā Palma de Maļorkā (Spānija) un vieta pretendentu mačos. Tomēr 1971. gada ceturtdaļfināla mačā bija jāatzīst dāņu lielmeistara Benta Larsena pārākums ar 3½:5½.Pasaules šaha olimpiādēs Vācijas Demokrātiskās Republikas izlases sastāvā piedalījies 11 reizes (1956-1972, 1988-1990). Individuālajā vērtējumā ieguvis zelta (1964) un bronzas (1966) medaļas. Eiropas komandu šaha čempionātos piedalījies 1 reizi (1970) un ieguvis bronzu komandu kopvērtējumā, kā arī zeltu individuālajā vērtējumā. 1970. gadā piedalījies PSRS un pārējās pasaules mačā Belgradā, kur pie 7. galdiņa spēlējis neizšķirti 2:2 (+1, =2, -1) ar Marku Taimanovu. Tika uzskatīts par vienu lielākajiem ekspertiem franču aizsardzībā, kuru gandrīz vienmēr lietojis spēlējot ar melnajiem. «Wolfgang Uhlmann ist tot». 2020-08-26. Skatīts: 2020-08-26. Sarajevo 1964 Havana 1964 «Zagreb 1965». Arhivēts no oriģināla, laiks: 2016. gada 4. martā. Skatīts: 2014. gada 12. martā. Szombathely 1966 1970 Palma de Mallorca Interzonal Tournament 1970-72 Candidates Matches USSR vs Rest of the World: Belgrade 1970 "The Match of the Century" Volfgangs Ūlmans šahista profils vietnē chessgames.com Volfgangs Ūlmans šahista profils vietnē 365chess.com Volfgangs Ūlmansšahista profils vietnē chesstempo.com Volfgangs Ūlmans šahista profils vietnē olimpbase.org (Pasaules šaha olimpiādes) Volfgangs Ūlmans šahista profils vietnē olimpbase.org (Eiropas komandu šaha čempionāti) Volfgangs Ūlmans šahista profils vietnē olimpbase.org (Eiropas klubu komandu šaha čempionāti)