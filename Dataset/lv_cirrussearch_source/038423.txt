Borki Predojevičs (serbu: Борки Предојевић; dzimis 1987. gada 6. aprīlī) ir Bosnijas un Hercegovinas šahists, lielmeistars no 2005. gada. Borki Predojevičs dzimis 1987. gada 6. aprīlī Dienvidslāvijā, Bosnijas un Hercegovinas Sociālistiskās republikas pilsētā Tesličā (tagad Serbu Republikas pilsēta Bosnijā un Hercegovinā). Viņa tēvs arī bijis šahists. Šahu iemācījies spēlēt astoņu gadu vecumā. Lielākos panākumus jauniešu sacensībās viņš guvis Grieķijā: 1999. gadā viņš kļuvis par U12 Eiropas jauniešu šaha čempionu, 2001. gadā par U14 Eiropas čempionu un 2003. gada par U16 pasaules čempionu. Tajā pašā laikā Predojevičs bijis ļoti veiksmīgs arī reitinga turnīros, piemēram, Pirmās sestdienas turnīros Budapeštā (2002. gadā dalījis pirmo vietu un 2003. gada bijis pirmais turnīrā ar starptautiskā meistara normu, bet 2004. gada jau bijis pirmais turnīrā ar lielmeistara normu) un 2002. gadā uzvarējis Trešās sestdienas turnīrā Novisadā. Bosnijas un Hercegovinas komandas sastāvā viņš spēlējis piecās šaha olimpiādēs: 2004. gadā Kalvijā pie ceturtā, 2006. gadā Turīnā, 2008. gadā Drēzdenē un 2010. gadā Hantimansijskā pie otrā un 2014. gadā Tromsē pirmā galdiņa, kopā iegūstot 36,5 punkti no 56 spēlēm. Bosnijas un Hercegovijas šahisti. FIDE top 100. «Borki Predojević već 20 godina u šahu!». eTeslic.com (serbu). Bilten Opštine Teslić. 2016-02-02. Arhivēts no oriģināla, laiks: 2016-09-10. Skatīts: 2017-05-05. Borki Predojeviča rezultāti šaha olimpiādēs (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski) Intervija (2011) vietnē Nezavisne. (serbiski)