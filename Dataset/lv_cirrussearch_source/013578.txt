Raiens Geclafs (angļu: Ryan Getzlaf; dzimis 1985. gada 10. maijā) ir bijušais kanādiešu hokejists, centra uzbrucējs, Kanādas hokeja izlases dalībnieks. Līdz (2022) Geclafs pārstāvēja Nacionālās hokeja līgas klubu Anahaimas "Ducks", pildot arī komandas kapteiņa funkcijas. 2001. gadā Geclafs uzsāka spēlēt Rietumu hokeja līgas kluba Kalgari "Hitmen" sastāvā. Kluba sastāvā kanādiešu uzbrucējs "Hitmen" rindās turpināja spēlēt līdz 2004.—05. sezonas noslēgumam, kad aizvadīja arī vairākas spēles AHL. 2005.—06. sezonā Raienam izdevās ielauzties un nostiprināties NHL kluba Anahamas "Mighty Ducks" rindās, nākamajā sezonā kluba sastāvā izcīnot Stenlija kausu. Sākot ar 2010.—11. sezonu Geclafs pilda "Ducks" komandas kapteiņa funkcijas. Getzlafs karjeru noslēdza ar 282 vārtiem, 737 rezultatīvām piespēlēm un kopumā 1018 punktiem. Pēc karjeras beigām Geclafs ir "Ducks" līderis aizvadītajās spēlēs, rezultatīvajās piespēlēs, punktos un rezultatīvajās piespēlēs, kā arī viņam pieder "Ducks" rekords visvairāk rezultatīvo piespēļu sezonā. Viņš ir 35. spēlētājs kopš 1980. gada, kurš visu savu karjeru nospēlējis vienā NHL komandā (vismaz 10 sezonas), un ir tikai 11., kurš vienā un tajā pašā komandā nospēlējis vismaz 17 sezonas. Viņam kopvērtējumā ir 33. vieta visvairāk nospēleto spēļu skaits, kuras spēlējis spēlētājs vienā komandā. Kanādas izlases rindās 2010. un 2014. gadā Geclafs kļuva par Olimpisko čempionu, kā arī 2008. un 2012. gada Pasaules čempionātos, 2008. gadā izcīnot sudraba medaļu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.cbc.ca/sports/hockey/nhl/hart-trophy-finalists-crosby-getzlaf-giroux-1.2628390 https://www.hockey-reference.com/teams/ANA/leaders_career.html https://www.hockey-reference.com/leaders/most_games_franchise.html