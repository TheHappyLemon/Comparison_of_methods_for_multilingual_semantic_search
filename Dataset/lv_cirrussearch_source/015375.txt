Šosejas riteņbraukšanā termins lielās tūres attiecas uz trim Eiropas lielākajām daudzdienu sacensībām: Tour de France — Francijas tūre (kopš 1903. gada), notiek jūlijā; Giro d'Italia — Itālijas tūre (kopš 1909. gada), notiek maijā; Vuelta a España — Spānijas tūre (kopš 1935. gada), šobrīd notiek septembrī. Kopā šīs sacensības tiek sauktas par lielajām tūrēm un visas trīs sacensības ir līdzīga formāta — vairāku nedēļu sacensības ar vienu posmu dienā. Tām ir īpašs statuss UCI noteikumos: UCI Pasaules tūres kopvērtējumā Lielajās tūrēs ir iespējams iegūt vairāk punktu kā citās sacensībās un tās ir vienīgās daudzdienu sacensības, kuras var ilgt vairāk nekā 14 dienas. «UCI Cycling regulations». 56. lpp. Arhivēts no oriģināla, laiks: 2012-11-14. Skatīts: 2012-07-20. «UCI Cycling regulations». 41. lpp. Arhivēts no oriģināla, laiks: 2011-06-23. Skatīts: 2012-07-20.