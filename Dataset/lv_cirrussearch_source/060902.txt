Sūreņu dzimta (latīņu: Polygonaceae) ir neļķu rindas augu dzimta, kurā ietilpst galvenokārt lakstaugi. Pasaulē zināmas ap 1100 sugu, kuras ir sastopamas gandrīz visur pasaulē, taču ir visizplatītākās ziemeļu puslodes mērenā klimata joslā. Latvijā ir konstatētas ap 45 sugu, no tām apmēram 20 ir reti, vienu vai dažas reizes konstatēti ievazāti (adventīvi) augi vai dārzbēgļi. Vairākums Latvijā pastāvīgi sastopamo savvaļas floras sugu ir diezgan biežas sausās nezālienēs, dažādās pļavās un ūdens piekrastē. Vairākas sugas tiek kultivētas kā krāšņumaugi. Dažas Triplaris sugas nodrošina zāģmateriālus un malku. Floridā no Coccoloba uvifera augļiem tiek gatavots un tiek komerciāli pārdots ievārījums. Divu griķu (Fagopyrum) sugu sēklas tiek ēstas kā graudaugi vai tos izmanto miltu pagatavošanai. Rabarberi (Rheum rhabarbarum un tā hibrīdi) ir pārtikas produkts. Pļavas skābenes (Rumex acetosa) lapas ēd salātos vai kā lapu dārzeni. Tajā pašā laikā sūreņu dzimtā ir sastopamas dažas no visizplatītākajām nezālēm (invazīvajām sugām), piemēram, japānas dižsūrene. Lielākā daļa šīs dzimtas augu ir daudzgadīgi lakstaugi, taču ir sastopami arī koki, krūmi un vīteņaugi. Dzimtas pārstāvjiem raksturīgas veselas, pamīšus izvietotas lapas. Pie lapu pamata, saaugot pielapēm, veidojas turzīte. Ziedi parasti ir divdzimumu, tie parasti ir ķekarveida, skarveida vai vārpveida ziedkopā. Apziednis ir vienkāršs, apziedņa lapas ir vienā vai divos gredzenos, to skaits 5 vai 6. Auglis ir riekstiņš. Kopš 2019. gada marta sūreņu dzimtā ir atzītas 56 ģintis: Acanthoscyphus Small Afrobrunnichia Hutch. & Dalziel Antigonon Endl. Aristocapsa Reveal & Hardham Atraphaxis L. Bactria Yurtseva & Mavrodiev Bistorta (L.) Scop. Brunnichia Banks ex Gaertn. Calligonum L. Centrostegia A.Gray Chorizanthe R.Br. ex Benth. Coccoloba P.Browne Dedeckera Reveal & J.T.Howell Dodecahema Reveal & C.B.Hardham Duma T.M.Schust. Enneatypus Herzog Eriogonum Michx. Eskemukerjea Malick & Sengupta Fagopyrum Mill. (griķi), Fallopia Adans. (vējgriķi), Gilmania Coville Goodmania Reveal & Ertter Gymnopodium Rolfe Harfordia Greene & Parry Harpagocarpus Hutch. & Dandy Hollisteria S.Watson Johanneshowellia Reveal Knorringia (Czukav.) Tzvelev Koenigia L. Lastarriaea Remy Leptogonum Benth. Magoniella Adr.Sanchez Mucronea Benth. Muehlenbeckia Meisn. Nemacaulis Nutt. Neomillspaughia S.F.Blake Oxygonum Burch. Oxyria Hill Oxytheca Nutt. Persicaria Mill. Peutalis Raf. Podopterus Bonpl. Polygonum L. (sūrenes), Pteropyrum Jaub. & Spach Pterostegia Fisch. & C.A.Mey. Pteroxygonum Dammer & Diels Reynoutria Houtt. (dižsūrenes)), Rheum L. Rumex L. (skābenes), Ruprechtia C.A.Mey. Salta Adr.Sanchez Sidotheca Reveal Stenogonum Nutt. Symmeria Benth. Systenotheca Reveal & Hardham Triplaris Loefl. Muehlenbeckia axillaris Persicaria capitata Polygonum maritimum Reynoutria japonica Rheum × rhabarbarum «Sūreņu dzimta - Polygonaceae - Latvijas daba». www.latvijasdaba.lv. Skatīts: 2022-03-27. Dictionary of gardening. London : Macmillan Press. 1992. ISBN 0-333-47494-5. OCLC 25202760. D. J. Mabberley. Mabberley's plant-book : a portable dictionary of plants, their classification and uses (3rd ed., completely rev izd.). Cambridge, UK : Cambridge University Press, 2008. ISBN 978-0-521-82071-4. OCLC 163604658. George W. Staples, Derral R. Herbst. A Tropical Garden Flora. Honolulu, Hawaii, USA : Bishop Museum Press, 2005. Flowering plant families of the world (Updated & rev izd.). Buffalo, N.Y. : Firefly Books. 2007. ISBN 978-1-55407-206-4. OCLC 64344695. «Polygonaceae Juss. | Plants of the World Online | Kew Science». Plants of the World Online (angļu). Skatīts: 2022-03-27.