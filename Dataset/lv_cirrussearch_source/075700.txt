Intars Busulis (dzimis 1978. gada 2. maijā Talsos) ir latviešu mūziķis, dziedātājs un trombonists. Šobrīd grupas Intars Busulis & Abonementa orķestris solists. Pirmo plašāku atpazīstamību guvis muzicējot grupā Caffe, kā arī bijis daudzu konkursu laureāts (tostarp 2005. gada „Jaunā viļņa” uzvarētājs, 2009. gada Eirodziesmas uzvarētājs un starptautiskā Eirovīzijas dziesmu konkursa dalībnieks), kā arī piedalījies Krievijas televīzijas dziedāšanas konkursā Golos, kas veidots pēc The Voice koncepta. Bijis raidījumu vadītājs Radio SWH. Ir biežs Latvijas un līdz Krievijas 2022. gada iebrukumam Ukrainā arī Baltkrievijas un Krievijas šovu, raidījumu un koncertu viesis, dalībnieks un vadītājs. Intars Busulis ir precējies, ģimenē ir četri bērni. Izglītību ieguva Pastendes pamatskolā. Muzikālo izglītību ieguva, pabeidzot Talsu bērnu mūzikas skolas trombona klasi un studējot Ventspils Mūzikas koledžā, kur spēlēja trombonu „Ventspils bigbendā” Ziedoņa Zaikovska vadībā. Bērnībā dejoja tautas dejas. Muzikālo karjeru sācis, kopā ar māsu izpildot dziesmu „Ūsainā puķe”. Vēl bērnībā spēlējis bērnu ansamblī „Talsu Sprīdīši”. Dziedātāja karjeru uzsāka Raimonda Tigula projektā Caffe, ar grupu piedalījās Eirodziesmā 2002. Caffe pastāvēja četrus gadus. Paralēli spēlējis arī NBS štāba pūtēju orķestrī un džeza grupā „Wet point” kopā ar Vilni Kundrātu. 2005. gada pavasarī piedalījās dāņu basģitārista Ērika Mosuholma projektā E.Y.J.O. (European Youth Jazz Orchestra). Intars Busulis pārstāvēja Latviju 2005. gada starptautiskajā konkursā „Jaunais vilnis”. Tika izpildītas trīs dziesmas — "Kiss", "Ты Ветер", "Исчезли солнечные дни", un izcīnīta uzvara. Sadarbībā ar komponistu Kārli Lāci ierakstījis vairākus soloalbumus latviešu valodā, piedalījies arī K. Lāča mūzikla „Oņegins” izrādēs Dailes teātrī un albuma „Lāču tēta dziesmas” ierakstā. 2008. gada „Muzikālajā bankā”, kas notika 2009. gada janvārī Ventspilī, Intars Busulis uzvarēja ar dziesmu „Brīvdiena”. 2008. gada LNT mūzikas šova „Cīņas klubs” finālā 2009. gada februārī Intars Busulis uzvarēja ar dziesmu „Davai, davai”. Saņēmis Mūzikas ierakstu gada balvu „Zelta Mikrofons” nominācijā „Koncertieraksts” par Intara Busuļa, Abonementa orķestra un Liepājas simfoniskā orķestra koncerta DVD izdevumu (2016). Divus mēnešus pēc mūziķa Intara Busuļa pēdējā albuma „Nākamā pietura” izdošanas tā pārdošanas rezultāti, neskaitot lejupielādes internetā, sasnieguši Zelta diska statusu. Albums „Nākamā pietura” pārdots vairāk nekā 5000 eksemplāros. Zelta disku saņēmis arī albuma producents un komponists Kārlis Lācis, kā arī albuma izdevējs deBusul MUSIC. Savukārt aptaujā — „Muzikālā banka 2017”, pēc klausītāju, mūzikas ekspertu un mūziķu balsojuma, albuma dziesma „Nākamā pietura — depo” tika atzīta par vērtīgāko 2017. gada dziesmu. Mūzikas ierakstu gada balvā „Zelta mikrofons” 2018 albums „Nākamā pietura” guva uzvaru nominācijās „Pop mūzikas albums” un „Gada albums”. 2020. gadā uzvarēja "Muzikālajā bankā" ar dziesmu "Dejo vientulību". Lietuvā — Kaunas Jazz. Igaunijā — Nomme Jazz, Jazz Kaar. Francijā — MIDEM. Somijā — Pori Jazz. Latvijā — Sony Jazz Stage, Rīgas Ritmi Kanādā — Ottawa Jazz. Autoplanēta (2005) Parīzes Dievmātes Katedrāle (2007) Mesa (2007) Oņegins (2013) Wonderful town (2013) Viva la bomba Cabaret (2004) Kino Cabaret (2005) Cabaret Allez (2006) Cabaret plin, plin ... (2007) 2002. gada Eirodziesmā Intars Busulis startēja kopā ar grupu Caffe izpildot dziesmu „Amberland”. Ieguva 766 balsis, tādējādi paliekot 12. vietā. 2003. gada Eirodziesmā Intars Busulis startēja kopā ar grupu Caffe izpildot dziesmu „I Am Yours”. Ieguva 1628 balsis, tādējādi paliekot 12. vietā. 2007. gadā Intars Busulis ar dziesmu „Gonki” (krievu: Гонки) piedalījās 2007. gada Eirodziesmā un, pārvarot otro pusfinālu, iekļuva finālā. Galīgajā balsojumā ar 16 676 skatītāju balsīm dziesma ierindojās 2. vietā. 2009. gada 28. februārī Intars Busulis ar dziesmu „Sastrēgums” uzvarēja 2009. gada Eirodziesmā un ar tās versiju krievu valodā „Probka” (krievu: Пробка) pārstāvēja Latviju 2009. gada Eirovīzijas dziesmu konkursā, kas notika Krievijas galvaspilsētā Maskavā. Otrajā pusfinālā ar 7 iegūtajiem punktiem ierindojās 19. vietā, tādējādi nekvalificējoties finālam. Konkursā Supernova 2022 Intars Busulis startēja kopā ar Reini Sējānu duetā BUJĀNS, izpildot dziesmu „HE SHE”, ierindojoties 3. vietā. [1] Oficiāla mūzikas albuma izdevēja informācija «2017. gada vērtīgākā dziesma "Nākamā pietura Depo" - Intars Busulis». lr2.lsm.lv. Skatīts: 2018-01-25. «Zelta mikrofons 2018 balvu saņēmēji». www.zeltamikrofons.lv (latviešu). Arhivēts no oriģināla, laiks: 2018-03-02. Skatīts: 2018-03-01. «Eirodziesmas-2009 finālā uzvar Intars Busulis». eirovizija.lv. 01.03.2009. Arhivēts no oriģināla, laiks: 2009. gada 3. martā. Skatīts: 2009. gada 1. martā. Stella Floras. «Latvia: Sastregums to be performed in Russian». ESCToday, 01.03.2009.. Arhivēts no oriģināla, laiks: 2009. gada 2. martā. Skatīts: 2009. gada 1. martā. Intars Busulis "Eirovīzijā" piedzīvojis izgāšanos delfi.lv; 2009. gada 15. maijs 2009. gada izgāšanās: Intars Busulis "Eirovīzijā" delfi.lv 2010. gada 3. janvāris «Borowa MC» triumfē arī «Muzikālajā bankā». Apollo, 2006, 21. janvāris. http://apollo.tvnet.lv/zinas/borowa-mc-triumfe-ari-muzikalaja-banka/324609[novecojusi saite] Māksla → Aptaujā SEB Muzikālā banka 2007 triumfē grupa "Cacao". Frut.lv, 2008. gada 28. janvāris. http://news.frut.lv/lv/art/42704 Arhivēts 2008. gada 25. jūnijā, Wayback Machine vietnē. Uzzini aptaujas "Muzikālā banka 2016" vietu sadalījumu. Parmuziku.lv, 2017. gada 21. janvārī. http://www.parmuziku.lv/zinas/latvija/uzzini-aptaujas-muzikala-banka-2016-vietu-sadalijumu-3975 Arhivēts 2017. gada 27. janvārī, Wayback Machine vietnē. Oficiālā mājaslapa Myspace profils (angliski)