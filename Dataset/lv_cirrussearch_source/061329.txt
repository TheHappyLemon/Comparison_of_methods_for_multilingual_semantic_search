Huļajpole (ukraiņu: Гуляйполе) ir pilsēta Ukrainas dienvidaustrumos, Zaporižjas apgabala Polohu rajonā. Izvietojusies apgabala ziemeļaustrumos Hajčuras upes krastos 98 km no apgabala centra Zaporižjas. Līdz 2020. gadam pilsēta bija rajona centrs. Apdzīvotā vieta dibināta 1785. gadā pēc Dņepras aizsardzības līnijas izbūves kā militāra kazaku sloboda aizsardzībai no Krimas Hanistes. Nosaukumu slobodai devuši ieceļotāji no Huļajpiļas ciema tagadējās Novomirhorodas teritorijā. Līdz 19. un 20. gadsimtu mijai Huļajpole izveidojās par tirdzniecības un amatniecības miestu ar 16 tūkstošiem iedzīvotāju. Pilsoņu kara laikā no 1918. līdz 1920. gadam Huļajpole bija šeit dzimušā Nestora Mahno vadītās anarhistu Brīvās teritorijas (Guļaipoļščinas) centrs. 1938. gadā Huļajpolei piešķīra pilsētas statusu. Mūsdienās pilsētā attīstīta mašīnbūve un pārtikas rūpniecība, elevators. «Чисельність наявного населення України на 1 січня 2022 року». Q115154676. Q7603543. «Guļaipoļe». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 241. lpp. Vikikrātuvē par šo tēmu ir pieejami multivides faili. Skatīt: Huļajpole. Ukrainas Interneta enciklopēdijas raksts (angliski)