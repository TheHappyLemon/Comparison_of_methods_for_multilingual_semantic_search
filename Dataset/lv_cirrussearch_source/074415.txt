Džeroms Deivids Selindžers (angļu: Jerome David Salinger), bieži pazīstams kā Dž. D. Selindžers (angļu: J. D. Salinger; dzimis 1919. gada 1. janvārī, miris 2010. gada 27. janvārī) bija amerikāņu rakstnieks. Kopš 1965. gada nav publicējies, bet kopš 1980. gada nav sniedzis publiskas intervijas. Ipaši pazīstams ir viņa 1951. gadā publicētais pirmais romāns "Uz kraujas rudzu laukā" (The Catcher in the Rye). Dzimis 1919. gadā Ņujorkā Sola Selindžera un viņa sievas Marijas, dzimušas Džilihas, ģimenē. Viņa ebreju cilmes vectēvs Solomons Salingers bija ieceļojis ASV no Lietuvas. 1936. gadā iestājās Ņujorkas Universitātē, vēlāk studēja Vīnē, kuru pameta īsi pirms Vācijas anšlusa. 1941. gadā satikās ar dramaturga Jūdžīna O'Nīla meitu Ūnu O'Nīlu (vēlāk attiecības izjuka un Ūna apprecējās ar Čārliju Čaplinu). 1942. gadā Selindžeru iesauca ASV armijā un viņš piedalījās Otrajā pasaules karā Eiropā, arī D-dienas operācijā un Ardēnu operācijā. Dienējot armijā, Selindžers tikās ar Ernestu Hemingveju. Pēc atgriešanās no kara Selindžers kļuva par dzenbudisma piekritēju, kā arī centās iesūtīt savus stāstus publicēšanai presē. 1948. gadā žurnāls The New Yorker publicēja Selindžera stāstu "Labi ķeras banānzivtiņas" (A Perfect Day for Bananafish). 1951. gadā viņš publicēja romānu "Uz kraujas rudzu laukā", kurš kļuva par bestselleru, vēlāk tulkots gandrīz visās pasaules kultūrvalodās. Arī mūsdienās katru gadu tas tiek pārdots 250 000 eksemplāros ar kopējo vēsturisko metienu 65 miljoni eksemplāros. Miris 2010. gadā. "Uz kraujas rudzu laukā" : stāsti; tulk. Anna Bauga, Džesija Dzērve. Rīga : Liesma, 1969. — 337 lpp. "Jaunie cilvēki" : stāsti tulk. Jānis Jākobsons. Rīga : Avots, 1991. — 555 lpp., ISBN 5-401-00300-5 "Uz kraujas rudzu laukā" : romāns; tulk. Anna Bauga. Rīga : Jumava, 2001. — 247 lpp., ISBN 9984-05-454-3 "Deviņi stāsti"; tulk. Jānis Jākobsons. Rīga : Jumava, 2003. — 251 lpp., ISBN 9984-05-594-9 "Frenija un Zūijs" : stāsts; tulk. Jānis Jākobsons. Rīga : Jumava, 2004. — 195 lpp., ISBN 9984-05-734-8 Selidžera fanu lapa Uz kraujas rudzu laukā (fragments)