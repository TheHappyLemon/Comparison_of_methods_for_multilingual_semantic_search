Šis raksts ir par jēdzienu matemātikā. Par jēdzienu ekonomikā skatīt rakstu Procenti. Procents (latīņu: pro centum — ‘uz simtu’), senāk arī nosimte, ir skaitlis, kas izsaka kāda daudzuma vai lieluma simto daļu. Procentu apzīmē ar procentu zīmi %. Tas nozīmē, ka, piemēram, 45% būs 45 simtās daļas jeb 45/100, kā decimāldaļskaitlis tas ir 0,45. Procentus bieži lieto, lai parādītu, cik liels ir kāds lielums attiecībā pret kādu kopīgu lielumu. Cik ir 20% no 30? Atbilde: 20% × 30 = (20 / 100) × 30 = 6. Cik ir 12% no 60? Atbilde: 12% × 60 = (12 / 100) × 60 = 7,2. Universitātē studē 2400 vīrieši, kas ir 60% no visiem universitātes studentiem. Cik studenti pavisam kopā mācās universitātē? Atbilde: 2400 = 60% × x, no tā seko, ka x = (2400 / (60 / 100) ) = 4000. Pagastā dzīvo 300 kaķi, no kuriem 75 ir melni. Cik procenti no visiem kaķiem ir melni? Atbilde: 75 = x% × 300 = (x / 100) × 300, tātad x = (75 / 300 ) × 100 = 25, un tā seko, ka x% = 25%. Universitātē studijas uzsāka 4620 studenti, no tiem 4125 to absolvēja, bet 495 studenti to beidza ar izcilību. Cik procenti no beidzējiem augstskolu absolvēja ar izcilību? Atbilde: 495 = x% × 4125 = (x / 100) × 4125, tātad x = (495 / 4125 ) × 100 = 12, un no tā seko, ka x% = 12%. Ir noderīgi zināt, kā procentuāli ir izsakāmas vienkāršas daļas. Piemēri: 1 2 = 50 % {\displaystyle {\frac {1}{2}}=50\%} , 1 4 = 25 % {\displaystyle {\frac {1}{4}}=25\%} 3 4 = 75 % {\displaystyle {\frac {3}{4}}=75\%} , 1 5 = 20 % {\displaystyle {\frac {1}{5}}=20\%} 1 8 = 12 , 5 % {\displaystyle {\frac {1}{8}}=12,5\%} , 1 10 = 10 % {\displaystyle {\frac {1}{10}}=10\%} Promile «Nosimte». Tēzaurs. Skatīts: 2017. gada 9. septembrī. Vikikrātuvē par šo tēmu ir pieejami multivides faili. Skatīt: Procents. Krievijas Lielās enciklopēdijas raksts (krieviski) LIIS raksts par procentiem