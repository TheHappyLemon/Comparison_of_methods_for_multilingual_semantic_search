Guļnara Zaksa (angļu: Gulnara Sachs; dzimusi kā Guļnara Sahatova (krievu: Гульнара Баяхметовна Сахатова) 1963. gada 24. aprīlī Alma-Atā) ir Kazahstānā dzimusi Lielbritānijas starptautiskā meistare šahā (1985). Šaha lielmeistares Elvīras Berendas vecākā māsa. No 1984. gada līdz 1989. gadam sešas reizes piedalījusies PSRS sieviešu šaha čempionātu finālos, kuros labāko rezultātu sasniegusi 1985. gadā, kad ieņēmusi 5. vietu. 1986. gadā uzvarējusi PSRS Bruņoto spēku sieviešu šaha čempionātā. Tajā pašā gadā uzvarējusi starptautiskajā sieviešu šaha turnīrā Tallinā, kurā apsteigusi tā laika vadošās Igaunijas šahistes Tatjanu Fominu un Māju Ranniku. Par panākumiem turnīros FIDE 1985. gadā viņai piešķīrusi starptautiskās meistares (WIM) nosaukumu. Divas reizes piedalījusies Pasaules čempionāta šahā sievietēm starpzonu turnīros: 1985. gadā Havanā kopā ar Žužu Verēci-Petroniču dalījusi 6.-7. vietu; 1987. gadā Tuzlā ieņēmusi 5. vietu. Pārstāvējusi Kazahstānu Pasaules sieviešu šaha olimpiādē: 1992. gadā pie otrā galdiņa 30. sieviešu šaha olimpiādē Manilā (+3, =2, -6). Ģimenes apstākļu dēļ beigusi savu šahistes karjeru. «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2018. gada 19. oktobrī. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2018. gada 19. oktobrī. Wojciech Bartelski. «OlimpBase :: Women's Chess Olympiads :: Gulnar Sakhatova». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)