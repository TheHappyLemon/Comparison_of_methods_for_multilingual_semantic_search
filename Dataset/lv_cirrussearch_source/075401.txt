Dainis Kūla (dzimis 1959. gada 28. aprīlī) ir bijušais latviešu šķēpa metējs, Olimpisko spēļu čempions. Lielāko daļu savas sporta karjeras bija PSRS pārstāvis. Triju Zvaigžņu ordeņa virsnieks. Dzimis Tukumā, tomēr lielāko daļu dzīves pavadījis Ventspilī. 1972. gadā sāka aktīvi nodarboties ar sportu. Nodarbojās ar skriešanu, basketbolu, riteņbraukšanu un airēšanu. 1973. uzsāka treniņus vieglatlētikā, bet nākamajā gadā uzsāka trenēties šķēpmešanā. Trenējās pie trenera Māra Grīvas, 1978. gadā uzvarēja PSRS junioru čempionātā. Nākamajā gadā viņš tika iekļauts PSRS izlasē. 1980. gada Maskavas vasaras olimpiskajās spēlēs ieguva zelta medaļu šķēpmešanā. 1983. gadā ieguva bronzas godalgu Helsinku vieglatlētikas pasaules čempionātā. 1984. gadā viņš savainoja roku, kas noveda pie rezultātu pasliktināšanās. 1988. gadā atskaitīts no PSRS izlases. Pēc Latvijas valstiskuma atjaunošanas atbalstīja Latvijas olimpisko kustību. 1992. gadā viņš pēdējos reizi startēja starptautiskās sacensībās Štutgartē (Vācija). Šobrīd piedalās veterānu sacensībās, strādā un brīvajā laikā nodarbojas ar makšķerēšanu. Kopš 1980. gada Ventspilī notiek "Olimpiskā čempiona Daiņa Kūlas kausa izcīņas sacensības šķēpa mešanā". 2018. gada 3. maijā saņēma IV šķiras Triju Zvaigžņu ordeni par "Par izciliem sasniegumiem sportā un nozīmīgo ieguldījumu sporta attīstībā Latvijā". «Valsts prezidents Rīgas pilī pasniedz augstākos valsts apbalvojumus» (PDF). Latvijas Valsts prezidenta kanceleja. 2018. gada 3. maijā. Arhivēts no oriģināla, laiks: 2020. gada 3. decembrī. Skatīts: 2018. gada 7. maijā. TVNET :: Vieglatlētika - Olimpiskā čempiona Daiņa Kūlas kausa izcīņas sacensības šķēpa mešanā Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils Ventspils lepnums — olimpiskais čempions Dainis Kūla Kūla, Bojārs, Bružiks un citi[novecojusi saite] Apliesi gurķus — kļūsi čempions