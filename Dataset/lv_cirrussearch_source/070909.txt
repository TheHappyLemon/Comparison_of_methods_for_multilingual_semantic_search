Ziemeļzamboanga (filipīniešu: Lalawigan ng Hilagang Zamboanga, angļu: Province of Zamboanga del Norte, sebuāņu: Lalawigan sa Amihanang Zamboanga) ir viena no Filipīnu provincēm valsts dienviddaļā, Zamboangas Pussalas reģionā. Administratīvi dalās 2 pilsētā un 25 municipalitātēs un sīkāk 691 barangajā. Provinces galvaspilsēta un lielākā pilsēta ir Dipologa. Provincē jaukts etniskais sastāvs. Lielākā daļa iedzīvotāju ir visaji (595 744; 57,0 %), subanoni (338 986; 32,4) un kolibugani (33 512; 3,2 %). Pēc konfesionālās piederības pārsvarā katoļi, protestanti un musulmaņi (kolibugani). Province izvietojusies Mindanao salas rietumos un aizņem Zamboangas pussalas ziemeļrietumu daļu. Austrumos robežojas ar Rietummisamisu, dienvidos — ar Dienvidzamboangu un Zamboangu Sibugaju, dienvidrietumos — ar Zamboangas neatkarīgo pilsētu, bet ziemeļos un rietumos tās krastus apskalo Sulu jūra. Reljefs lielākoties paugurains ar piekrastes zemienēm, augstākā virsotne ir Dansalans (629 m vjl). Valda subtropu klimats. Province izveidota 1952. gadā, sadalot Zamboangas provinci Ziemeļzamboangā un Dienvidzamboangā. Philippine Statistics Authority. Ethnicity Statistical tables Vikikrātuvē par šo tēmu ir pieejami multivides faili. Skatīt: Ziemeļzamboanga.