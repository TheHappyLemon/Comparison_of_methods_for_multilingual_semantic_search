Ragajas līcis (filipīniešu: Golpo ng Ragay, angļu: Ragay Gulf, bikolu: Golpo kan Ragay) ir plašs Sibujanas jūras līcis Filipīnās starp Bikolas pussalu austrumos un Bondokas pussalu rietumos. Stiepjas 80 km garumā dienvidrietumu—ziemeļaustrumu virzienā. Ziemeļaustrumu krastā paceļas Labo vulkāns. Lielākās apdzīvotās vietas krastā ir Tagkavajana līča ziemeļrietumu galā. Mangrovju audzes līča ziemeļrietumu piekrastē atzītas par putniem nozīmīgu vietu. Nozīmīgs zvejas rajons, gada nozveja 60—70 tūkstoši tonnu. BirdLife International. Ragay Gulf Participatory Resource and Socioeconomic Assessment of Ragay Gulf (Bicol Side), Philippines