1000 metri sievietēm bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 17. februārī. Tajās bija pārstāvētas 30 sportistes no 17 valstīm. Olimpisko zelta medaļu šajā disciplīnā izcīnīja Japānas sportiste Miho Takagi (finiša laiks — 1:13.19), sudraba medaļu ieguva Nīderlandes sportiste Juta Lērdama (finiša laiks — 1:13.83), bet bronzas medaļu ieguva ASV sportiste Britānija Bouva (finiša laiks — 1:14.61). Japānietei Takagi šī bija ceturtā olimpiskā medaļa Pekinas spēlēs, bet Lērdama izcīnīja savu pirmo olimpisko medaļu. Japāniete ar savu finiša rezultātu, 1:13.19, laboja olimpisko rekordu šajā disciplīnā. Pamatraksts: Ātrslidošana 2022. gada ziemas olimpiskajās spēlēs — kvalifikācija Šajā disciplīnā bija pieejama 30 dalībnieku kvota, maksimāli trīs sportistes no vienas valsts. Pirmās 20 sportistes kvalificējās ar savu sniegumu 2021.–2022. gada ISU ātrslidošanas Pasaules kausa izcīņā, bet pārējās desmit ieguva kvotas, sasniedzot labākos laikus starp tām, kuras vēl nebija kvalificējušāss. Valsts varēja nopelnīt maksimāli trīs vietas Pasaules kausa reitingā. Disciplīnas kvalifikācijas laiks (1:18.00) tika paziņots 2021. gada 1. jūlijā un tas bija nemainīgs salīdzinot ar 2018. gada Phjončhana spēlēm. Sportisti disciplīnai varēja kvalificēties, laika posmā no 2021. gada 1. jūlija līdz 2022. gada 16. janvārim, Starptautiskās Slidošanas savienības (ISU) pasākumu ietvaros. Pamatraksts: Pasaules un olimpiskie rekordi, kuri uzstādīti 2022. gada ziemas olimpiskajās spēlēs Datums — 2022. gada 17. februāris Sacensību sākuma laiks — 16:30 (pēc Ķīnas laika UTC+8) Atsauce — «Ātrslidošana 2022. gada ziemas olimpiskajās spēlēs — 1000 metri sievietēm». Arhivēts no oriģināla, laiks: 2022. gada 17. februārī. Skatīts: 2022. gada 17. februārī.  OR   — olimpiskais rekords;  TR   — trases rekords. Pamatraksts: Ātrslidotāji 2022. gada ziemas olimpiskajās spēlēs Sacensībās startēja 30 sportisti no 17 valstīm. Iekavās norādīts sportistu skaits no attiecīgās valsts.  ASV (2)  Austrija (1)  Baltkrievija (1)  Beļģija (1)  Čehija (1)  Dienvidkoreja (3)  Japāna (2)  Kanāda (2)  Kazahstāna (2)  Krievijas Olimpiskā komiteja (3)  Ķīna (3)  Ķīnas Taipeja (1)  Lielbritānija (1)  Nīderlande (3)  Norvēģija (1)  Polija (2)  Rumānija (1) «Japāniete Takagi ar olimpisko rekordu izcīna savu ceturto medaļu Pekinā». Delfi.lv. Skatīts: 2022. gada 17. febrāris. «Qualification Systems for XXIV Olympic Winter Games, Beijing 2022 Speed Skating». International Skating Union. Skatīts: 2022. gada 10. februāris. «Communication No. 2405 Qualifying competitions and qualifying times for Speed Skating events at the 2022 Olympic Winter Games». www.isu.org/. International Skating Union. 2021. gada 1. jūlijs. Skatīts: 2022. gada 10. februāris.