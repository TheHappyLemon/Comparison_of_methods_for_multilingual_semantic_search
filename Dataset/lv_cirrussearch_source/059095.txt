Katarīna Galhūbere (vācu: Katharina Gallhuber; dzimusi 1997. gada 16. jūnijā) ir austriešu kalnu slēpotāja, kas specializējas slaloma un milzu slaloma disciplīnās, olimpisko spēļu medaļniece. Pasaules kausa sacensībās debitēja 2015. gada oktobrī Zeldenē. Piedalījusies 2017. gada Pasaules čempionātā Sanktmoricā, startēja tikai slalomā, bet nefinišēja otrajā braucienā. 2018. gada ziemas olimpiskajās spēlēs izcīnīja bronzas medaļu slalomā, bet komandu sacensībās ieguva sudraba godalgu. 2017.—2018. gada sezonā sasniedza līdz šim savu labāko rezultātu Pasaules kausa slaloma disciplīnas kopvērtējumā (7. vietu). «Katharina Gallhuber - World Cup Standings». fis-ski.com (angļu). Skatīts: 2021. gada 20. novembrī. Vikikrātuvē par šo tēmu ir pieejami multivides faili. Skatīt: Katarīna Galhūbere. Olympedia profils (angliski) FIS profils (kalnu slēpošana) (angliski)