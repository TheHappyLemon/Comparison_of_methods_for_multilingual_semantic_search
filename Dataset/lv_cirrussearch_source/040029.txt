Ivans Jefremovs (krievu: Иван Антонович Ефремов, dzimis 1908. gada 22. aprīlī Viricas ciemā, tagadējā Ļeņingradas apgabalā, miris 1972. gada 5. oktobrī Ļeņingradā) bija krievu un padomju rakstnieks fantasts. Jaunībā Jefremovs vēlējās ātrāk uzsākt darba gaitas, tādēļ parasti savās autobiogrāfijās viņš kā dzimšanas gadu minējis 1907. gadu. Jau agri parādījās mazā Ivana spējas: četru gadu vecumā viņš iemācījās lasīt, bet sešu gadu vecumā iepazinās ar Žila Verna daiļradi un iemīlēja grāmatas par pētniekiem, jūrasbraucējiem un zinātniekiem. 1914. gadā viņa ģimene pārcēlās uz Berdjansku, kur Ivans iestājās ģimnāzijā. 1917. gada revolūcijas laikā vecāki šķīrās. Lai nopelnītu naudu iztikai, Jefremovs mācību laikā strādāja par krāvēju, zāģētāju, šofera palīgu un šoferi nakts maiņā. 1923. gadā viņš nokārtoja stūrmaņa eksāmenu piekrastes tirdzniecībā un pēc skolas absolvēšanas 1924. gada pavasarī devās uz Tālajiem Austrumiem. Iepazinies ar akadēmiķi P. Suškinu, Jefremovs ieinteresējās par paleontoloģiju. 1924. gadā pēc kuģojuma Klusajā okeānā (kā matrozis) nākamais paleontologs atgriezās Ļeņingradā un ar kapteiņa D. Luhmanova ieteikumu iestājās universitātē, lai studētu bioloģiju. Kopš 20. gadsimta vidus viņš piedalījās dažādās ekspedīcijās, kuras sniedza daudz vērtīgu atradumu un atklājumu. Ivana Jefremova paleontoloģisko ekspedīciju maršruti veda uz Pievolgu, Urāliem un Vidusāziju, 1930. gadu pirmajā pusē viņš piedalījās ģeoloģiskās ekspedīcijās Urālos, Sibīrijā un Tālajos Austrumos (1931. gadā bija Lejas Amūras ekspedīcijas grupas vadītājs). Dažas epizodes no viņa ekspedīcijām vēlāk tika iekļautas viņa stāstos Алмазная труба, Тень минувшего, Голец Подлунный. 1937. gadā Jefremovs kā eksterns absolvēja Ļeņingradas Kalnrūpniecības institūtu. 1941. gadā viņš aizstāvēja doktora disertāciju par tēmu "PSRS vidējo zonu perma perioda mugurkaulnieku fauna", kļūstot par bioloģijas zinātņu doktoru. Tai laikā I. Jefremovs jau dzīvoja Maskavā, uz kuru 1935. gadā bija pārcēlies Paleontoloģijas institūts. 1941. gadā, sākoties karam, viņš evakuējās uz Alma Atu, no turienes — uz Frunzi. Tur viņš pārcieta smagu drudža formu, gūstot nopietnu sirds slimību. 1940. gados Jefremovs izstrādāja jaunu zinātnes nozari — tafonomiju, kas pēta organismu atlieku saglabāšanās likumsakarības nogulumiežu slāņos. Kara laikā Jefremovs sāka rakstīt savus pirmos "stāstus par neparasto", kuros apvienojās zinātniskā fantastika un piedzīvojumi. Starp citu, šajos stāstos viņš prognozēja, ka tiek atklāta hologrāfija un dimantu iegulas Jakutijā. Kara laikā radās arī vairāki viņa lielapjoma darbi. Ekspedīcijā Gobi tuksnesī Jefremovam radās nodoms izveidot darbu par kosmisko nākotni, par apdzīvotu pasauļu Lielo Loku Visumā, skaistiem un varonīgiem ļaudīm, cilvēcīgām attiecībām uz planētas, kuru tās apdzīvotāji pārvērtuši par ziedošu dārzu. Grāmatā "Andromedas miglājs", kas tika izdota 1957. gadā, aprakstītā nākotne ir komunistiska — bez privātīpašuma, tirgus ekonomikas un profesionālām valsts iestādēm. Vēlāk Jefremovs sarakstīja vēl vairākus romānus: Лезвие бритвы, Час Быка (šis romāns, kas bija domāts kā brīdinājums, no padomju varas tika uztverts kā "apmelojums", tika izņemts no bibliotēkām un līdz 1980. gadu beigām netika atkārtoti izdots) 1972. gadā, jau pēc Ivana Jefremova nāves tika publicēts viņa pēdējais romāns Таис Афинская. I. Jefremovs bija precējies 3 reizes. Viņa pirmā laulība ar Kseniju Svitaļsku bija īslaicīga un beidzās ar šķiršanos. 1936. gadā viņš apprecējās ar Jeļenu Konžukovu, ar kuru kopdzīve ilga līdz sievas nāvei 1961. gadā. Trešā laulība ar Taisiju Juhņevsku tika noslēgta 1962. gadā. Viņa pēdējais romāns Таис Афинская, kas tika publicēts pēc viņa nāves, veltīts T. Juhņevskai. Ivans Jefremovs nomira 1972. gadā 65 gadu vecumā. Иван Ефремов отметит юбилей дважды «visto: Дальний Восток в жизни Ивана Ефремова». FantLab.ru. Skatīts: 2016-01-24. За что в СССР запретили фантаста Ивана Ефремова? Vikikrātuvē par šo tēmu ir pieejami multivides faili. Skatīt: Ivans Jefremovs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Yefremov's bibliography (krieviski) Yefremov's books, letters and articles available for read or download (krieviski) Club of SF and prognostication "Ivan Yefremov" (krieviski) Olson, E.C. The other side of the medal: a paleobiologist reflects on the art and serendipity of science. Blacksburg, Virginia, The McDonald & Woodward Publishing Company, 1990, 182 p. (krieviski) Иван Ефремов — биографическая справка Arhivēts 2019. gada 22. decembrī, Wayback Machine vietnē. (krieviski) Иван Ефремов — электронная библиотека, материалы Ефремовских чтений (krieviski) Видеоматериалы: встречи, чтения, лекции (krieviski) Иван Ефремов, его жизнь и творчество (krieviski) Фотогалерея Ивана Ефремова (krieviski) А. Измайлов. Туманность (обыск квартиры с рентгеном и металлоискателями после смерти Ефремова). (krieviski) Андрей Константинов. Светозарный мост (krieviski) Дмитрий Быков. Человек, как лезвие бритвы. — Статья об И. Ефремове в «Огоньке» (krieviski) Илья Смирнов об учёном и писателе Иване Ефремове: Иван Ефремов как зеркало времени (krieviski) Александра Юферова. Иван Ефремов и Агни-йога (krieviski) Николай Смирнов. Космизм Ивана Ефремова (krieviski) Татьяна Смирнова. Иван Ефремов, Эрих Фромм, Сент-Экзюпери, Евгений Богат об опыте любви (krieviski) И. А. Ефремов и оккультизм (krieviski) Вл. Гаков. Брешь в твердыне // Если, 2002, № 7. (krieviski) Иван Ефремов, его жизнь и творчество, библиография (krieviski) Свобода внутри нас — об Иване Ефремове (krieviski) Свобода внутри нас — форум, посвящённый обсуждению и исследованию личности и творчества Ивана Ефремова, русского писателя и философа (krieviski) Свободный человек. — Заметка о Ефремове (krieviski) Естественный коммунизм. — статья о мировоззрении Ивана Ефремова (krieviski) Статья о Ефремове на komcity.ru (krieviski) В. П. Буря. Дальний Восток в жизни Ивана Ефремова. Экспедиция в 1931 год. Штрихи к биографии Ивана Антоновича Ефремова. (krieviski)