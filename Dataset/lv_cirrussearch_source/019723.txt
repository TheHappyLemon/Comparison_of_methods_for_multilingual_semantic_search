Buirnūrs (mongoļu: Буир нуур; ķīniešu: 貝爾湖, Bèiěr Hú) ir liels saldūdens ezers Mongolijas austrumos, Austrumu aimakā. Neliela ezera daļa atrodas Ķīnas teritorijā Iekšējās Mongolijas autonomajā reģionā. Atrodas līdzenumā, krasti lēzeni, gultne smilšaina vai dūņaina, vietām akmeņaina. Aizsalst novembrī, atkūst maijā. Bagāts ar zivīm. Ietek viena no Halhingolas attekām. No ezera uz Hulaņu (Dalainūru) iztek Oršūna. «Buirnurs». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 129. lpp. Vikikrātuvē par šo tēmu ir pieejami multivides faili. Skatīt: Buirnūrs. Encyclopædia Britannica raksts (angliski) Lielā padomju enciklopēdija — krieviski (Буир-Нур)