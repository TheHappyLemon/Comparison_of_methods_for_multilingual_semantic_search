Džeimss Oltons "Džims" Makdivits (James Alton "Jim" McDivitt, dzimis 1929. gada 10. jūnijā, miris 2022. gada 13. oktobrī) bija ASV astronauts, lidotājs, aeronautikas inženieris. 1951. gadā Džeimss Makdivits iestājās ASV Jūras spēkos. Viņš piedalījās Korejas karā. 1959. gadā Makdivits Mičiganas Universitātē ieguva bakalaura grāds aeronautikas inženierijā. Pēc tam viņš Edvardsa Gaisa spēku bāzē dienēja par lidotāju izmēģinātāju. 1962. gada jūlijā lidaparātā X-15 Makdivits kopā ar Robertu Vaitu sasniedza 95,8 km, tādējādi iegūstot Astronauta spārnu statusu. 1962. gadā Makdivits kandidēja NASA uz astronauta vakanci, veiksmīgi izturot konkursu un iekļūstot otrajā astronautu grupā. Pirmo kosmisko lidojumu Džeimss Makdivits veica 1965. gada jūnijā kā Gemini 4 komandējošais pilots. Tā laikā notika ASV pirmā iziešana kosmosā, ko veica Edvards Vaits. 1966. aprīlī Makdivitu nominēja pirmā pilotējamā Apollo lidojuma Apollo 1 dublieru apkalpei. Decembrī viņu nomainīja atceltās otrās misijas apkalpe, un Makdivits tika iecelts primārajā apkalpē otrajam komandmoduļa un mēness moduļa lidojumam. 1967. gada 27. janvārī pirmsstarta treniņu laikā izdega Apollo 1 kabīne un apkalpe gāja bojā. Pēc šīs traģēdijas Džeimss Makdivitam bija plānots lidojums ar mēness moduli 1968. gada decembrī misijā Apollo 8. Tā kā mēness moduli uz šo laiku vēl nebija gatavs, tika nolemts Apollo 8 veikt Mēness aplidojumu bez mēness moduļa, bet Makdivitu iecēla Apollo 9 apkalpē. Otrais lidojums notika 1969. gada martā, esot Apollo 9 komandierim. Septiņu dienu laikā Zemes orbītā tika izmēģināts mēness modulis un veiktas divas ārpuskuģa aktivitates. Pēc tam Džeimss Makdivits bija Apollo programmas menedžeris. 1972. gada Makdivits atvaļinājās no Gaisa spēkiem un atstāja NASA, lai ieņemtu energoapgādes uzņēmuma Consumers Power Company viceprezidenta amatu. 1975. gadā viņš pārgāja uz vagonbūves uzņēmumu Pullman. No 1981. līdz 1995. gadam viņš darbojās aerokosmiskās nozares uzņēmumā Rockwell International. 2022. gada 13. oktobrī Džeimss Makdivits mira 93 gadu vecumā. Vikikrātuvē par šo tēmu ir pieejami multivides faili. Skatīt: Džeimss Makdivits. Bigrāfija NASA vietnē