Ikers Kasiljass Fernandess (spāņu: Iker Casillas Fernández; dzimis 1981. gada 20. martā) ir bijušais spāņu futbolists, spēlēja vārtsarga pozīcijā, Spānijas futbola izlases dalībnieks. Kasiljass piedzima Madridē un jau 7 gadu vecumā pievienojās šīs pilsētas slavenākajam klubam Madrides "Real". Viņš spēlēja jauniešu komandā līdz pat 1999. gadam, kad savainojumu guva toreizējais kluba pamatvārtsargs Bodo Ilgners un viņa vietā vārtos tika tieši Kasiljass. Viņš sargāja vārtus arī tās sezonas UEFA Čempionu Līgas finālā, kad Real ar 3:0 sagrāva Valencia CF. Jau nākamajā sezonā Kasiljass kļuva par kluba pamatvārtsargu. 2001.-2002. gada sezonā formas krituma dēļ viņam nācās atdot savu vietu vārtos Sezaram Sančezam, tomēr Sančezs Čempionu Līgas finālā pret Leverkūzenes "Bayer" pēdējās minūtēs guva savainojumu un Kasiljass atkal tika vārtos. Pašās mača beigās viņš vairākas reizes glāba Real no vārtu zaudējuma, palīdzot nosargāt 2:1 uzvaru. Līdz ar nākamo sezonu viņš atkal atguva vietu pamatsastāvā. Lai arī Kasiljass daudz glāba komandas vārtus, Real spēle nesekmējās. Vārtsargs nebija apmierināts arī ar algu un pat parādījās baumas, ka viņš pāries uz Mančestras "United". Tomēr 2005. gadā spēlētājs noslēdza līgumu ar Real līdz pat 2011. gadam. 2008. gada februārī Kasiljass ar Real noslēdza līgumu, kas paredzēja, ja kontrakta pēdējā gadā Kasiljass nospēlē vismaz 30 spēles, tas tiek automātiski pagarināts līdz 2017. gadam. Kontrakts ar līdzīgiem noteikumiem ir arī Raulam Gonsalesam. Pieaugušo izlasē Kasiljass debitēja pirms 2000. gada Eiropas čempionāta pret Zviedriju. Pašā čempionātā gan viņš laukumā neizgāja, jo tolaik Spānijas pirmais vārtsargs bija Santjago Kasinaress. Arī 2002. gada Pasaules Kausā Kasiljass bija otrais vārtsargs, tomēr Kasinaress guva traumu. Tāpēc Kasiljass tika vārtos un ar diviem atvairītiem pēcspēles 11 metru sitieniem pret Īriju pierādīja, ka ir pirmā numura cienīgs. 2004. gada Eiropas čempionāta kvalifikācijā viņš piedalījās visās astoņās spēlēs, ielaižot vien četrus vārtus. Arī finālturnīrā viņš spēlēja visas spēles. Tāpat Kasiljass bija Spānijas pirmais vārtsargs arī 2006. gada Pasaules kausā. Ar Raula neiekļaušanu sastāvā, 2008. gada Eiropas čempionātā Kasiljass bija komandas kapteinis. Vārtsargs ceturtdaļfinālā, pusfinālā un finālā nosargāja savus vārtus neieņemtus, palīdzot Spānijai uzvarēt šajā čempionātā. Viņš kļuva par pirmo vārtsargu, kurš kā kapteinis uzvarējis šo turnīru. Spānijas čempions: 2000.-01., 2002.-03., 2006.-07., 2007.-08., 2011.-12. Spānijas Karaļa kauss: 2010-11., 2013.-14 Spānijas Superkauss: 2001., 2003., 2008. UEFA Čempionu Līgas uzvarētājs: 1999.-00., 2001.-02. UEFA Superkauss: 2002. Interkontinentālais Kauss: 2002. Eiropas U-15 čempions: 1995. Eiropas U-17 čempions: 1997. UEFA/CAF Kauss: 1999. Pasaules Jauniešu čempions: 1999. Eiropas čempions: 2008. Labākais jaunais spēlētājs Eiropā (Bravo Balva): 2000. Labākais jaunais spēlētājs Spānijas čempionātā: 1999.-00. UEFA Gada Komanda: 2007. Zamoras Trofeja: 2007.-08. EURO 2008 čempionāta izlase «Player Profile». Arhivēts no oriģināla, laiks: 2013. gada 17. maijā. Skatīts: 2013. gada 5. janvāris. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)