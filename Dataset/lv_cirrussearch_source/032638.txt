Meteor-M № 2 (Метеор-М № 2) ir Krievijas Meteor-M sērijas meteoroloģiskais pavadonis. Tas orbītā tika palaists 2014. gada jūlijā. Pavadonis tika izgatavots uzņēmumā NPP VNIIEM pēc Roskosmos un Rosgidromet pasūtījuma. Meteor-M № 2 tika palaists 2014. gada 8. jūlijā 14:58 UTC ar nesējraķeti Sojuz-2.1b / Fregat-M no Baikonuras kosmodroma starta laukuma 31/6. Ar to kopā startēja arī mikropavadoņi Vernov, Ukube-1, SkySat-2, TechDemoSat-1, AISSat-2, DX-1. Meteor-M ievadīts solārsinhronā orbītā. 2015. gada 8. aprīlī Meteor-M № 2 tika nodots ekspluatācijā. 2019. gada 26. jūlijā tika publicēta ziņa, ka Meteor-M № 2 nedarbojas divi sekundāri instrumenti: mikroviļņu radiometrs MTVZA-GJa atmosfēras temperatūras un mitruma mērīšanai un radiolokācijas komplekss Severjanin-M. Savukārt galvenais instruments multispektrālā skenējošā iekārta MSU-GS, kā arī infrasarkanais Furjē spektrometrs darbojas normāli. 2019. gada 3. augustā pavadonim sabojājās orientācijas sistēma. Vēlāk tā darbība tika atjaunota. 2021. gada 29. aprīlī Meteor-M № 2 sabojājās orientācijas sistēma. 4. maijā tika paziņots, ka pavadonis atkal darbojas normāli. 2014 - Launches to Orbit and Beyond Robert Christy (angliski) Российские спутники начали «работать с ограничениями» lenta.ru, 2019-07-30 На российском спутнике «Метеор-М» отказала система ориентации Деловая газета Взгляд, c Космический аппарат "Метеор-М" №2 Arhivēts 2016. gada 25. martā, Wayback Machine vietnē. ФГБУ "НИЦ "Планета" Космический аппарат «Метеор-М» №2 (№2-1, №2-2) NPP VNIIEM Meteor-M 1, 2 Gunter Dirk Krebs (angliski)