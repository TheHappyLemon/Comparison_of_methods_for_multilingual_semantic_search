Ņujorkas metro (angļu: New York City Subway) ir metro sistēma Ņujorkā, ASV. Ar 468 darbojošām stacijām šī ir viena no lielākajām sabiedriskā transporta sistēmām pēc staciju skaita. Tāpat šī ir viena no pasaulē vecākajām sabiedriskā transporta sistēmām. Kopējais maršrutu garums sasniedz 373 km. 2013. gadā kopumā tika veikti 1,7 miljardi braucienu, Ņujorkas metro darba dienās vidēji tika veikti 5,5 miljoni, sestdienās — 3,2 miljoni un svētdienās — 2,6 miljoni braucienu. Pēc gadā pārvadāto cilvēku skaita Ņujorkas metro ir noslogotākā metro sistēma ASV un Amerikā, kā arī septītā noslogotākā metro sistēma pasaulē. Metro pakalpojumi tiek nodrošināti visu diennakti katru dienu. Stacijas atrodas Manhatanā, Bruklinā, Kvīnsā un Bronksā. Lai arī Steitenailendā arī ir metro, tas netiek uzskatīts par Ņujorkas metro sistēmas daļu, tāpat tas nav sasaistīts ar Ņujorkas metro līniju. «How to Ride the Subway». Arhivēts no oriģināla, laiks: 2010. gada 18. augustā. Skatīts: 2013. gada 17. novembris. MTA NYC Transit Subways (angliski)