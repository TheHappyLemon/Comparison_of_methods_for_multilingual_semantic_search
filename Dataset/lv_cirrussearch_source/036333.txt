Dragiša Blagojevičs (serbu: Драгиша Благојевић; dzimis 1966. gada 1. janvārī Tuzlā) ir Melnkalnes starptautiskais lielmeistars šahā (2004). Pirmos panākumus starptautiskajos šaha turnīros guvis 1980. gadu beigās un 1990. gadu sākumā. 1988. gadā dalījis 2. vietu starptautiskajā šaha turnīrā Prāgā. 1990. gadā uzvarējis starptautiskajā šaha turnīrā Tuzlā, bet 1991. gadā dalījis 4. vietu Dienvidslāvijas šaha čempionātā. 1996. gadā Podgoricā izcīnījis 2. vietu Melnkalnes šaha čempionātā, bet vēlākajos gados piecas reizes kļuvis par Melnkalnes šaha čempionāta uzvarētāju (2000, 2002, 2003, 2005, 2007). 2002. gadā dalījis 2. vietu Dienvidslāvijas šaha čempionātā. 2004. gadā ieņēmis 2. vietu starptautiskajā šaha turnīrā Zenicā. 2005. gadā dalījis 2. vietu starptautiskajā šaha turnīrā Melnkalnes pilsētā Bijelo Poļe. Pārstāvējis Melnkalnes komandu lielākajos komandu šaha turnīros: Pasaules šaha olimpiādēs piedalījies 6 reizes (2008-2018). Individuālajā vērtējumā izcīnījis zelta (2008) medaļu; Eiropas komandu šaha čempionātos piedalījies 7 reizes (2007-2019). Par panākumiem turnīros FIDE 1988. gadā Blagojevičam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. Viņa meita Tijana (dzimusi 1997) arī ir veiksmīga šahiste, kura startē Serbijas izlases rindās. Yugoslav Championships 2002 OlimpBase :: Men's Chess Olympiads :: Dragiša Blagojević OlimpBase :: European Men's Team Chess Championship :: Dragiša Blagojević Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)