Ivans II Ivanovičs Skaistais arī Joans II Skaistais, (krievu: Иван II Иванович Красный; dzimis 1326. gada 26. martā, miris 1359. gada 13. novembrī), bija Maskavas kņazs un Vladimiras lielkņazs no 1353. līdz 1359. gadam, no 1355. gada arī Novgorodas kņazs. Dzimis 1326. gadā Joana I Kaļitas un viņa sievas Jeļenas ģimenē kā otrais dēls. Pēc tēva nāves 1340. gadā par Zelta Ordas Krievzemes vietvaldi kļuva viņa vecākais brālis Simeons Ivanovičs Lepnais. Kad vecākais brālis un viņa dēli nomira mēra epidēmijā, Zelta Ordas hans Džanibeks viņu 1354. gadā iecēla par Vladimiras lielkņazu, piešķīra Zelta Ordas vietvalža jarliku. Valdīšanas laikā karoja ar Lietuvas un Rjazaņas lielkņaziem, 1355. gadā kļuva par Novgorodas kņazu. 1356. gadā dižkunigaitis Aļģirds uzbruka Brjanskas un Možaiskas kņazistēm. Joanam II nācās cīnīties arī ar Suzdaļas kņazu Konstantīnu Vasiļjeviču par Vladimiras lielkņaza troni un jarliku. Miris 1359. gada 13. novembrī Maskavā, apglabāts Spasas klosterī Maskavas kremļa teritorijā. Vikikrātuvē par šo tēmu ir pieejami multivides faili. Skatīt: Ivans II Ivanovičs Skaistais.