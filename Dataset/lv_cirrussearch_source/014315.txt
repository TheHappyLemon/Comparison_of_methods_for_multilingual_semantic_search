Hermanis no Vartberges, arī Vartberges Hermanis (latīņu: Hermannus de Wartberge; vācu: Hermann von Wartberge; dzimis ap 1330. gadu Lejassaksijā, miris ap 1380. gadu Livonijā) bija Vācu ordeņa brālis, Livonijas ordeņa mestra kapelāns. Livonijas hronikas autors. Uzskata, ka ordeņa brālis Hermanis bija cēlies no tagadējās Lejassaksijas. Livonijā viņš ieradies pēc 1358. gada un piedalījies Livonijas karagājienos. No 1364. līdz 1385. gadam dzīvojis Rīgā. 1366. gadā viņš Dancigā kā Livonijas ordeņa pārstāvis piedalījies disputos pret Rīgas arhibīskapu un Rīgas pilsētu. Iespējams, ka ordeņa starptautiskai aizstāvībai viņš sācis rakstīt savu hroniku pēc 1370. gada un pabeidzis pēc 1378. gada. Chronicon Livoniae (vāciskais tulkojums) Ēvalds Mugurēvičs par hronikas atbilstību arheoloģijas datiem.