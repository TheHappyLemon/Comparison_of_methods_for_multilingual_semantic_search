Austrālāzijas sarkanrīklītes, Austrālāzijas sarkanrīklīšu ģints (Petroica) ir Austrālāzijas mušķērāju dzimtas (Petroicidae) ģints, kas apvieno 13 mūsdienās dzīvojošas putnu sugas. Lai arī ārēji šīs grupas sugas atgādina Eiropā dzīvojošās sarkanrīklītes, putni nav sasvstarpēji radniecīgi. Tās visas ir endēmas Austrālāzijas reģionam un ir sastopamas Jaungvinejā, Austrālijā un Jaunzēlandē, kā arī daudzās citās šī reģiona mazajās Klusā okeāna salās. Ģints zinātniskais vārds Petroica cēlies no grieķu valodas diviem vārdiem: petros — akmens, oikos — mājas jeb apmešānās vieta, tādējādi atspoguļojot putna ieradumu apkārtni vērot, atrodoties uz akmens muguras. Austrālāzijas sarkanrīklīšu ģintij pieder vienas no krāšņākajām Austrālāzijas mušķērāju dzimtas sugām. Tie ir nelieli putni ar kompaktu, apaļu ķermeni, kas vizuāli saplūst kopā ar lielo, apaļo galvu. Lai arī daļai sugu ir neuzkrītošs, pelēcīgs, melns vai melnibalts apspalvojums, lielākā daļa šajā grupā ir spilgta un krāsaina, šiem putniem ir raksturīgas koši sarkanas krūtis, kas kontrastē ar to melnajām mugurām un galvām. Mazākā ģintī ir sarkangalvas sarkanrīklīte (Petroica goodenovii), kuras ķermeņa garums mazākajiem īpatņiem ir apmēram 10 cm, svars 7 g. Lielākais ģintī ir Dienvidsalas mušķērājs (Petroica australis), kura ķermeņa garums var sasniegt 18 cm, svars 47 g. Austrālāzijas sarkanrīklīšu ģints (Petroica) Austrālijas sarkanrīklīte (Petroica boodang) Četema salas mušķērājs (Petroica traversi) Dienvidsalas mušķērājs (Petroica australis) Kalnu mušķērājs (Petroica bivittata) Klusā okeāna salu sarkanrīklīte (Petroica pusilla) Liesmojošā sarkanrīklīte (Petroica phoenicea) Maoru mušķērājs (Petroica macrocephala) Norfolkas sarkanrīklīte (Petroica multicolor) Rozā mušķērājs (Petroica rodinogaster) Rožu sarkanrīklīte (Petroica rosea) Sarkangalvas sarkanrīklīte (Petroica goodenovii) Sniegoto kalnu sarkanrīklīte (Petroica archboldi) Ziemeļsalas mušķērājs (Petroica longipes) World Bird List: Australasian robins, rockfowl, rockjumpers & Rail-babbler «Australasian robins: Genus Petroica». Arhivēts no oriģināla, laiks: 2014. gada 16. jūlijā. Skatīts: 2015. gada 28. februārī. Jeannie Gray,Ian Fraser, 2013 Australian Bird Names: A Complete Guide Arhivēts 2016. gada 3. jūlijā, Wayback Machine vietnē. Australo-Papuan Robins, Petroicidae Alive: Australasian Robins Alive: Red-capped Robin (Petroica goodenovii) Alive: New Zealand Robin (Petroica australis) Xeno-canto: Genus Petroica Genus Petroica Petroica[novecojusi saite]