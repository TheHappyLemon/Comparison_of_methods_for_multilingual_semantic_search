"Manhatana" (angļu: Manhattan) ir 1979. gada ASV romantiska komēdija, kuras režisors un scenārija autors ir Vudijs Allens. Filmā galvenās lomas atveido Vudijs Allens, Daiena Kītone, Maikls Mērfijs, Meriela Hemingveja, Merila Strīpa un Anna Bairina. Filma ir par divreiz šķīrušos, 42 gadus vecu televīzijas seriālu scenāristu, kurš satiekas ar 17 gadus vecu meiteni, bet iemīlas sava labākā drauga mīļākajā. "Manhatana" pirmizrāde notika 1979. gada 18. aprīlī. Tā ir filma Allena filma, kas ir filmēta melnbalta. Tajā skan Džordža Gēršvina mūzika, tostarp skaņdarbs Rhapsody in Blue, kas iedvesmoja filmu. Filma saņēma augstu kritiķu novērtējumu, tā tika nominēta divām Amerikas Kinoakadēmijas balvām kategorijās "Labākā aktrise otrā plāna lomā" (Hemingveja) un "Labākais oriģinālscenārijs". Filma Ziemeļamerikā nopelnīja 39.9 miljonus ASV dolārus, kas padara "Manhatanu" par otru pelnošāko Vudija Allena filmu. Filma tika iekļauta Amerikas Kinoinstitūta 100 smieklīgāko filmu saraksta 46. vietā. 2001. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «Manhattan». Box Office Mojo. Skatīts: 2022. gada 3. jūnijā. «AFI’s 100 YEARS…100 LAUGHS». American Film Institute (angļu). Skatīts: 2022-06-03. «Librarian of Congress Names 25 More Films to National Film Registry». Library of Congress, Washington, D.C. 20540 USA. Skatīts: 2022-06-03. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)