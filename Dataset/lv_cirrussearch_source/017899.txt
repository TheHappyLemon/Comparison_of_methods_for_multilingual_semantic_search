"Cietais rieksts" (angļu: Die Hard) ir filmu sērija, kas stāsta par Ņujorkas policistu Džonu Makleinu, kuru atveido aktieris Brūss Viliss. Šajā filmu sērijā ir uzņemtas 5 filmas. Pirmā filma filmu sērijā ir 1988. gada filma "Cietais rieksts". Šī filma ir par to kā teroristu grupa ir ieņēmusi ēku, kurā atrodas Džons Makleins un kā Makleins ar šiem teroristiem cīnās. Šī filma ir veidota pēc Roderika Torpa grāmatas "Nothing Lasts Forever" ("Nekas nav mūžīgs") motīviem. Otrā filma filmu sērijā ir 1990. gada filma "Cietais rieksts 2" (angļu: Die Hard 2: Die Harder). Šī filma ir par to kā teroristu grupa ir ieņēmusi lidostu un kā Makleins ar šiem teroristiem cīnās. Trešā filma filmu sērijā ir 1995. gada filma "Cietais rieksts 3" (angļu: Die Hard with a Vengeance). Šī filma ir par to kā terorista no pirmās filmas brālis draud uzspridzināt Ņujorku un kā Makleins ar viņu cīnās. Viņam palīdz elektriķis Zevs Karvers, kuru atveido aktieris Semjuels Džeksons. Ceturtā filma filmu sērijā ir 2007. gada filma "Cietais rieksts 4" (angļu: Live Free or Die Hard). Šī filma ir par to kā Makleins cīnās ar kiberteroristiem. Piektā filma filmu sērijā ir 2013. gada filma "Cietākais rieksts", saukta arī "Cietais rieksts 5" (angļu: A Good Day to Die Hard). Šī filma ir par to kā Makleins kopā ar savu dēlu cīnās Krievijā.