Beverlihilsa (angļu: Beverly Hills) ir pilsēta ASV, Kalifornijas štatā, Losandželosas aglomerācijā. Kopā ar 1984. gadā izveidoto Vestholivudu veido anklāvu Losandželosas teritorijā. Kopā ar apkārtējiem rajoniem ietilpst tā sauktajā Losandželosas "zelta trijstūrī" — pilsētas visgreznākajā daļā, kaut arī pretēji populārajam viedoklim Beverlihilsa nav pilsētas vispārticīgākā daļa. Pilsētā atrodas viena no visprestižākajām iepirkšanās ielām pasaulē — Rodeo Drive. Beverlihilsas iedzīvotāji ir raibas izcelsmes ar lielāku ebreju un Irānas izcelsmes iedzīvotāju koncentrāciju. Pēc dažiem vērtējumiem irāniešu skaits pilsētā ir ap 20%. Pilsētas attīstībai impulsu deva uz Eagles albuma Hotel California attēlotā, 1912. gadā uzceltā Beverlihilsas viesnīca, kura atrodas uz Sunset bulvārī. 1919. gadā šeit savu mājokli uzcēla Daglass Fērbenkss un Mērija Pikforda. Viņiem sekoja citas Holivudas zvaigznes. 1923. gadā tika ierosināts pievienot pilsētu Losandželosai, tomēr vietējā referendumā tas tika noraidīts. Pēc Otrā pasaules kara pilsēta attīstījās kā pārticis Losandželosas rajons. Pamatraksts: Losandželosā dzimušo uzskaitījums Beverlihilsā dzimuši: Ričards Čemberlens (Richard Chamberlain, 1934) — aktieris; Kerija Fišere (Carrie Fisher, 1956—2016) — aktrise. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.