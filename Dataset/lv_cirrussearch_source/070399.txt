Kapri (itāļu: Capri, izrunā: [ˈkaːpri]) ir Itālijai piederoša sala netālu no Neapoles, Tirēnu jūrā. Sala atrodas Kampānijas reģionā, Neapoles metropolē. 2022. gadā Kapri salā dzīvoja 12,9 tūkstoši iedzīvotāju. Uz salas ir divas Itālijas komūnas — Kapri un Anakapri. Sala ir iecienīts tūristu galamērķis. Kapri ir kūrortvieta no Romas Republikas laikiem. Nozīmīgākie apskates objekti ir Zilās alas (Grotta Azzurra), Augusta dārzi (Giardini di Augusto), Solāro kalns (Monte Solaro) un Faraljoni klintis piekrastē. Vikikrātuvē par šo tēmu ir pieejami multivides faili. Skatīt: Kapri. Encyclopædia Britannica raksts (angliski)