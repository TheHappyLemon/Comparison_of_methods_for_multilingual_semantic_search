{{Organizācijas infokaste
| name         = Fédération Internationale de Football Association
| image        = FIFA.svg
| size         = 
| motto        = Spēlei, pasaulei ({{val|en|For the Game. For the World}})
| type         = Sporta federācija
| formation    = {{dat|1904|5|21}}
| headquarters = [[Cīrihe]], [[Šveice]]
| membership   = [[FIFA valstu kodi|211 nacionālās asociācijas]]
| leader_title = Prezidents
| leader_name  = [[Džanni Infantīno]]
| language     = [[angļu valoda|angļu]], [[franču valoda|franču]], [[vācu valoda|vācu]], [[spāņu valoda|spāņu]] u.c.<ref>[http://www.fifa.com/mm/document/affederation/federation/01/24/fifastatuten2009_e.pdf FIFA Statutes Aug 2009] {{Webarchive|url=https://web.archive.org/web/20151104151458/http://www.fifa.com/mm/document/affederation/federation/01/24/fifastatuten2009_e.pdf |date={{dat|2015|11|04||bez}} }} see 8:1. Papildus kongresā tiek izmantota [[arābu valoda|arābu]], [[krievu valoda|krievu]] un [[portugāļu valoda]]. Pretrunu gadījumā autoritatīvi ir angliskie dokumenti.</ref>
| website      = [http://www.fifa.com/ www.fifa.com]
}}

'''FIFA''' ({{val|fr|Fédération Internationale de Football Association}}; {{val|lv|Starptautiskā Futbola federāciju asociācija}}) ir pasaules [[futbols|futbola]] vadošā organizācija. Tās centrālais birojs atrodas [[Cīrihe|Cīrihē]], [[Šveice|Šveicē]]. FIFA dibināta {{dat|1904|5|21}} [[Parīze|Parīzē]], [[Francija|Francijā]].

FIFA nodarbojas ar futbola popularizēšanu, regulē spēlētāju pārejas starp klubiem, nosauc FIFA Gada spēlētāju un katru mēnesi publicē [[FIFA Pasaules rangs|FIFA Pasaules izlašu rangu]].

[[Futbola noteikumi|Futbola noteikumus]] regulē [[IFAB]] ({{val|en|International Football Association Board}}; {{val|lv|Starptautiskā futbola asociācijas padome}}), kura sastāvā ir četri FIFA locekļi un pa vienam loceklim no Anglijas Futbola asociācijas, Skotu futbola federācijas, Velsas futbola asociācijas un Īru futbola asociācijas - tā izceļot šo asociāciju nozīmi futbola spēles attīstībā.

Kopš [[1930]]. gada FIBA rīko [[Pasaules čempionāts futbolā|Pasaules čempionātu]] vīriešiem, bet kopš [[1991]]. gada – [[Pasaules čempionāts futbolā sievietēm|čempionātu]] sievietēm. Abi šie turnīri tiek rīkoti reizi četros gados.<ref>{{tīmekļa atsauce |date=2023-08-26 |title=FIFA |url=https://www.britannica.com/topic/Federation-Internationale-de-Football-Association |access-date=2023-08-29 |website=[[Britannica]]}}</ref>

[[2004. gads|2004]]. gadā organizācija svinēja 100 gadu jubileju. 2004. gada 20. maijā notika šai jubilejai veltīta futbola spēle starp [[Brazīlijas futbola izlase|Brazīlijas]] un [[Francijas futbola izlase|Francijas]] izlasēm.

== Vēsture ==
Pirmais oficiālais starptautiskais futbola mačs tika aizvadīts {{dat|1872|11|30}}, kad [[Skotija]]s pilsētā [[Patrika (pilsēta)|Patrikā]] savstarpēju spēli aizvadīja Anglijas un Skotijas izlases. Spēle beidzās neizšķirti 0 - 0. Nākamajā gadā, tika dibināta otrā - Skotijas futbola asociācija - līdz tam Anglijas futbola asociācijas bija vienīgā futbolu koordinējošā organizācija pasaulē, lai arī futbolu pēc vienotiem likumiem tajā laikā spēlēja tikai Apvienotās Karalistes teritorijā.
Nepieciešamība pēc centralizētas futbolu regulējošās organizācijas radās 20. gadsimta sākumā, kad popularitāti ieguva pirmie starptautiskie futbola mači. FIFA tika dibināta [[1904]]. gada [[21. maijs|21. maijā]] Parīzē - dibināšanas brīdī tājā iestājās [[Francija]]s,[[Beļģija]]s,[[Dānija]]s,[[Nīderlande]]s,[[Spānija]]s,[[Zviedrija]]s un [[Šveice]]s futbola asociācijas, visas četras Lielbritānijas futbola asociācijas ar Anglijas futbola asociācijas prezidentu [[Artūrs Ficdžeralds Kinneirds|Lordu Kinneirdu]] priekšgalā noraidīja vajadzību pēc centralizētas organizācijas un FIFA sastāvā neistājās līdz 1905. gadam. Pirmais FIFA kongress notika 1904. gada 23. maijā un tajā par pirmo FIFA prezidentu ievēleja franču laikraksta ''Le Matin'' žurnālistu [[Robers Gerens|Roberu Gerenu]].[[Attēls:Robert Guérin 1906 year.jpg|100px|thumb|Robers Gerens - pirmais FIFA prezidents]] Pirmās FIFA rīkotā starptautiskās sacīkstes 1906. gadā nebija populāras un kopumā ar tobrīd pastāvošajiem ekonomikas faktoriem, Gerenu prezidenta amatā nomainīja Daniels Bērlijs Vulfols. Smagu triecienu FIFA darbība piedzīvoja sakarā ar [[Pirmais pasaules karš|pirmo pasaules karu]], kad daudzi futbolisti piedalījās karadarbībā un kara dēļ bija stipri ierobežotas ceļošanas iespējas. Pēc kara no FIFA sastāva izstājās [[Anglija]], [[Skotija]], [[Velsa]] un [[Īrija]], kas pamatoja savu rīcību ar nevēlēšanos spēlēt kopā ar nesenajiem kara pretiniekiem. 1918. gadā nomira Vulfols un FIFA gandrīz pārstāja savu darbību, taču FIFA viceprezidents Karls Hiršmans spēja 1919. gadā noorganizēt sanāksmi [[Brisele|Briselē]], taču šo sanāksmi ignorēja visa četras britu futbola asociācijas, kuras FIFA boikotu pārtrauca tikai pēc [[Otrais pasaules karš|Otrā pasaules kara]] beigām. 1921. gadā par prezidentu tika ievēlēts [[Žils Rimē]], tieši viņa vadībā FIFA organizēja 1924. gada vasaras olimpisko spēļu futbola turnīru (līdz tam brīdim futbola sacīkstes olimpiādes organizēja Anglijas futbola asociācija). Veiksmīgā turnīra organizēšana radīja augsni domai par pasaules čempionātu un 1928. gada 28. maijā [[Amsterdama|Amsterdamā]] rīkotajā kongresā FIFA pieņēma lēmumu par [[FIFA Pasaules kauss|Pasaules čempionātā]] rīkošanu. Nākamajā kongresā - [[Barselona|Barselonā]] - tika izvēlēta rīkotājvalsts. Par [[1930. gada FIFA Pasaules kauss|pirmā pasaules kausa]] rīkotājiem izvēlēja [[Urugvaja|Urugvaju]], kas 1930. gadā svinēja neatkarības simtgadi. Ekonomiskas krīzes un tālā ceļa dēļ pirmajā pasaules čempionātā piedalījās tikai 4 Eiropas komandas. 1946. gadā darbību FIFA sastāvā atjaunoja visas četras Lielbritānijas futbola asociācijas un lai finansiāli atbalstītu FIFA pēc otrā pasaules kara, 1947. gada maijā [[Glāzgova|Glāzgovā]] tika sarīkota ''gadsimta spēle'' - Lielbritānija pret apvienoto Eiropas komandu. Lielbritānijas izlase uzvarēja ar 6 - 1 un visi ienākumi no spēles (35 000 [[Sterliņu mārciņa|mārciņas]]) tika nodoti FIFA rīcībā.

== FIFA uzbūve ==
FIFA galvenā mītne atrodas [[Cīrihe|Cīrihē]], [[Šveice|Šveicē]]. FIFA galvenais likumpieņemšanas orgāns ir FIFA Kongress<ref>{{Tīmekļa atsauce |url=http://www.fifa.com/aboutfifa/federation/bodies/congress.html |title=FIFA Kongress |publisher=FIFA |accessdate={{dat|2010|05|05|SK}} |archive-date={{dat|2010|04|05||bez}} |archive-url=https://web.archive.org/web/20100405100855/http://www.fifa.com/aboutfifa/federation/bodies/congress.html }} {{Webarchive|url=https://web.archive.org/web/20100405100855/http://www.fifa.com/aboutfifa/federation/bodies/congress.html |date={{dat|2010|04|05||bez}} }} {{en ikona}}</ref> kurā ietilpst pārstāvji no visām 208 asociācijām. Reizi gadā tiek rīkota kongresa sesija. Tikai kongresam piemīt likumisks spēks izmainīt FIFA statūtus. Kongress ievēl FIFA prezidentu, ģenerālsekretāru un FIFA izpildkomiteju. FIFA izpildkomitejā<ref>{{Tīmekļa atsauce |url=http://www.fifa.com/aboutfifa/federation/bodies/exco.html |title=FIFA izpildkomiteja |publisher=FIFA |accessdate={{dat|2010|05|05|SK}} |archive-date={{dat|2010|04|15||bez}} |archive-url=https://web.archive.org/web/20100415200617/http://www.fifa.com/aboutfifa/federation/bodies/exco.html }} {{Webarchive|url=https://web.archive.org/web/20100415200617/http://www.fifa.com/aboutfifa/federation/bodies/exco.html |date={{dat|2010|04|15||bez}} }} {{en ikona}}</ref> ietilpst FIFA prezidents, 8 viceprezidenti un 15 izpildkomitejas biedri - prezidentu ievēl Kongress, viceprezidentus un biedrus ieceļ FIFA konfederācijas un asociācijas. FIFA prezidents un ģenerālsekretārs ikdienā nodarbojas ar FIFA administratīvo vadību. Ģenerālsekretariātā darbojās ap 350 darbiniekiem. Papildus starptautiskajām FIFA institūcijām (prezidents, sekretariāts, kongress), FIFA atzīst sešas kontinentālās konfederācijas, kuras pārskata ar futbolu saistītos jautājumos visos kontinentos. Ja futbola asociācija vēlas iesaistīties FIFA sastāvā, tai jāpievienojas arī ģeogrāfiskajai kontinenta konfederācijai.
* [[Āzijas Futbola konfederācija|AFC]] (Āzija)
* [[Āfrikas Futbola konfederācija|CAF]] (Āfrika)
* [[Dienvidamerikas Futbola Konfederācija|CONMEBOL]] (Dienvidamerika)
* [[Ziemeļamerikas, Centrālamerikas un Karību reģiona futbola asociāciju konfederācija|CONCACAF]] (Ziemeļamerika/Centrālamerika)
* [[Okeānijas Futbola Konfederācija|OFC]] (Okeānija)
* [[UEFA]] (Eiropa)
Dažas futbola asociācijas pārstāv citu konfederāciju nekā to, kurā valsts ģeogrāfiski atrodas:
# Valstīm, kuras atrodas uz Eiropas un Āzijas robežas tiek dota iespēja izvēlēties konfederāciju. Lai gan [[Krievija]], [[Turcija]], [[Kipra]], [[Armēnija]], [[Azerbaidžāna]] un [[Gruzija]] atrodas lielākoties Āzijas kontinentā, tās ietilpst UEFA (Eiropas konfederācijas) sastāvā. 
# 1994. gadā [[Izraēla]] nolēma iestāties UEFA, jo ilgu laiku AFC konfederācijas valstis boikotēja Izraēlas futbola klubus.
# 2002. gadā [[Kazahstāna]] no AFC iestājās UEFA.
# 2006. gada janvārī [[Austrālija]] no OFC iestājās AFC.
# [[Gvajāna]] un [[Surinama]] vienmēr bijušas CONCACAF (Ziemeļamerikas konfederācija) sastāvā, lai gan valstis atrodas Dienvidamerikā.

== FIFA prezidenti ==
{{skatīt arī|FIFA prezidentu uzskaitījums}}
[[Attēls:Gianni Infantino 2011.jpg|thumb|Pašreizējais FIFA prezidents [[Džanni Infantīno]]]]
{| class="wikitable" width="65%"
!
! Vārds
! Valsts
! Periods
|-
! 1.
| [[Robers Gerens]]
| {{FRA}}
| 1904—1906
|-
! 2.
| [[Daniēls Vulfols]]
| {{ENG}}
| 1906—1918
|-
! 3.
| [[Žils Rimē]]
| {{FRA}}
| 1921—1954
|-
! 4.
| [[Rūdolfs Sildreijers]]
| {{BEL}}
| 1954—1955
|-
! 5.
| [[Artūrs Djuri]]
| {{ENG}}
| 1955—1961
|-
! 6.
| [[Stenlijs Rouzs]]
| {{ENG}}
| 1961—1974
|-
! 7.
| [[Žuans Avelanži]]
| {{BRA}}
| 1974—1998
|-
! 8.
| [[Zeps Blaters]]
| {{CHE}}
| 1998—2016
|-
! 9.
| [[Džanni Infantīno]]
| {{CHE}}
| 2016—pašlaik
|}

== Sacīkstes ==
FIFA rīko vairākus starptautiskus turnīrus.

=== Vīrieši ===
* [[FIFA Pasaules kauss|FIFA Pasaules kausu]]
* [[FIFA U-20 Pasaules kauss|FIFA U-20 Pasaules kausu]]
* [[FIFA U-17 Pasaules kauss|FIFA U-17 Pasaules kausu]]
* [[FIFA Konfederāciju kauss|FIFA Konfederāciju kausu]]
* [[FIFA Klubu Pasaules kauss|FIFA futbola klubu pasaules kausu]]
* [[FIFA futzāla pasaules kauss|FIFA futzāla pasaules kausu]]
* [[FIFA pludmales futbola pasauless kauss|FIFA pludmales futbola pasauless kausu]]

=== Sievietes ===
* [[FIFA Pasaules kauss sievietēm|FIFA sieviešu futbola pasaules kausu]]
* [[FIFA sieviešu futbola klubu pasaules kauss|FIFA sieviešu futbola klubu pasaules kausu]]
* [[FIFA U-20 sieviešu futbola pasaules kauss|FIFA U-20 sieviešu futbola pasaules kausu]]
* [[FIFA U-17 sieviešu futbola pasaules kauss|FIFA U-17 sieviešu futbola pasaules kausu]]

== Sponsori ==
* ''[[Coca-Cola]]''
* ''[[Emirates]]''
* ''[[Hyundai Kia Automotive Group]]''
* ''[[Sony]]''
* ''[[VISA]]''
* ''[[Adidas]]''

== Atsauces un piezīmes ==
{{atsauces}}

== Skatīt arī ==
* [[FIFA valstu kodi]]

== Ārējās saites ==
{{portāls2|Futbols}}
* [http://www.fifa.com FIFA oficiālā mājaslapa]

{{Pasaules futbols}}

{{autoritatīvā vadība}}

[[Kategorija:FIFA| ]]
[[Kategorija:Futbola organizācijas]]
[[Kategorija:Futbols]]