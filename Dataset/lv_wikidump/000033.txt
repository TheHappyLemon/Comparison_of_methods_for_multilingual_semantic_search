{{Literatura}}
'''Literatūra''' (no {{val|la|littera}} — 'burts') jeb '''rakstniecība''' ir viss [[cilvēce]]s uzrakstītais [[teksts|tekstu]] kopums ar māksliniecisku vai sabiedrisku nozīmi. Literatūra tiek iedalīta [[daiļliteratūra|daiļliteratūrā]], [[zinātniskā literatūra|zinātniskajā literatūrā]] un [[publicistika|publicistikā]]. Šaurākā nozīmē jēdziens "literatūra" apzīmē mākslas veidu — daiļliteratūru.

== Literatūras pirmsākumi ==
{{main|Literatūras vēsture}}
Literatūras pirmsākumi meklējami mutvārdu [[mitoloģija]]s un [[folklora]]s tradīcijās. Par pirmo zināmo literāro darbu tradicionāli uzskata [[Babilona|babiloniešu]] "[[Poēma par Gilgamešu|Poēmu par Gilgamešu]]" (ap 3. g.t. p.m.ē.). 5.—2. gs. p.m.ē. [[Indija|Indijā]] pierakstīts [[eposs]] "[[Rāmājana]]", bet ap 5. gs. p.m.ē. — otrs lielākais eposs literatūras vēsturē "[[Mahābhārata]]" (tajā ir aptuveni 2,5 miljoni vārdu).

Rietumu literatūras sākumi datējami ar 8. gs. p.m.ē., kad [[Senā Grieķija|Senajā Grieķijā]] dzimst [[antīkā literatūra]]. Šajā laikā tapuši [[Homērs|Homēram]] piedēvētie eposi "[[Iliāda]]" un "[[Odiseja]]" un [[Hēsiods|Hēsioda]] eposi "[[Teogonija]]" un "[[Darbi un dienas]]". Antīkā literatūra uzskatāma par visas Rietumu literatūras pamatu - neviena no nacionālajām Eiropas literatūrām nav veidojusies bez antīkās literatūras ietekmes. Sākotnēji gan lielāka loma ir [[romiešu literatūra]]i, kas, jāatzīst, bieži tikai atdarina sengrieķu literatūru.

== Daiļliteratūras veidi ==

Vēsturiski izveidojušies četri literatūras pamatveidi:
* [[dzeja]] jeb lirika,
* [[proza]] jeb epika,
* [[dramaturģija]],
* [[liroepika]].

Dzeja parasti ir rakstīta saistītā valodā, tai raksturīgs dalījums rindās, valodas [[ritms|ritmiskums]], subjektīvu pārdzīvojumu paudums, biežs un daudzveidīgs [[mākslinieciskās izteiksmes līdzekļi|mākslinieciskās izteiksmes līdzekļu]] un [[retoriskās figūras|retorisko figūru]] izmantojums. Pastāv dažādi mēģinājumi klasificēt dzeju, taču neviens no tiem nespēj aptvert dzeju pilnībā. Dzeju var mēģināt klasificēt pēc tās tematikas (filosofiskā, meditatīvā, liriskā dzeja u.tml.), pēc [[vārsma|vārsmojuma]] ([[metriskā dzeja|metriskā]], [[toniskā dzeja|toniskā]], [[sillabiskā dzeja|sillabiskā]], [[sillabotoniskā dzeja|sillabotoniskā]] dzeja, [[brīvās vārsmas]], [[verlibrs]]), [[strofika]]s, formas (t.s. tradicionālās formas ir, piemēram, [[epigramma]], [[elēģija]], [[idille]], [[oda]] u.c.) un citādi. Tā kā 20. un 21. gadsimta literatūrā lielākoties vērojama atteikšanās no tradicionālu formu, vārsmojuma un strofikas izmantošanas, šī laika dzejas klasifikācija pēc šādiem principiem ļoti bieži ir neiespējama.

Proza ir rakstīta nesaistītā valodā, tās raksturīgas iezīmes ir [[sižets|sižetiskums]], mazāka tēlainība nekā dzejai (tomēr bieži vien, it īpaši 20. gadsimtā, proza var būt arī nesižetiska vai ļoti tēlaina). Tradicionālie prozas pamatžanri ir [[romāns]], [[stāsts]], [[novele]], [[literārā pasaka]], [[eseja]], [[miniatūra]], [[tēlojums]], [[humoreska]]. Taču 20. un 21. gadsimta literatūrā vērojama prozas žanru robežu izplūšana un žanru hibridizācija. Piemēram, 20. gadsimta pirmās puses [[avangards|avangarda]] literatūras virzieni apzināti, lai paustu noliedzošu attieksmi pret tradicionālo literatūru un paplašinātu mākslinieciskās izteiksmes iespējas, radīja literatūru, kas neiekļaujas tradicionālo literatūras žanru sistēmā. 20. gadsimta otrajā pusē literatūras žanru sistēmu turpināja destabilizēt [[postmodernisms|postmodernisma]] literatūra.

Dramaturģijas darbi ([[luga]]s) pamatā ir rakstīti sarunu formā un paredzēti iestudēšanai [[teātris|teātrī]]. Dramaturģijas pamatžanri ir [[traģēdija]], [[drāma]], [[traģikomēdija]], [[komēdija]].

Liroepika apvieno dzejas un prozas (dažreiz arī dramaturģijas) iezīmes: tā rakstīta saistītā valodā un ir vēstījoša un sižetiska. Liroepikas pamatžanri ir [[eposs]], [[poēma]], [[balāde]], [[sāga]], [[fabula]].

== Literatūrzinātne ==
[[Attēls:Jan Davidsz. de Heem - Still-Life of Books - WGA11266.jpg|right|thumb|300px|Jana Dāvidsa Hēma glezna "Klusā daba ar grāmatām" (1628)]]
[[Literatūrzinātne]] pēta daiļliteratūru dažādos aspektos. Latviešu tradīcijā, balstoties uz vācu tradīciju, literatūrzinātnei ir trīs savstarpēji cieši saistītas apakšnozares: 
* [[literatūras vēsture]],
* [[literatūras teorija]],
* [[literatūras kritika]].

Šāds literatūrzinātnes modelis izveidojās Vācijā 19. gadsimtā un ir nostiprinājies ne tikai Latvijā, bet arī Krievijā un vairākās citās Austrumeiropas valstīs.

Literatūrzinātnes pirmsākumi rodami jau Senajā Grieķijā ([[Aristotelis|Aristoteļa]] "[[Poētika]]", 4. gs. p.m.ē.), tā attīstās Senajā Romā ([[Horācijs]]), [[Renesanse]]s ([[Frančesko Petrarka]]) un [[klasicisms|klasicisma]] ([[Nikolā Bualo]]) laikmeta Eiropā, arī 19. gadsimtā. Literatūrzinātne — īpaši teorija un kritika — spēcīgi izmainās 20. gadsimtā, izveidojoties tādiem [[Humanitārās zinātnes|humanitāro zinātņu]] virzieniem kā [[hermeneitika]], [[strukturālisms]] un [[poststrukturālisms]]. Ļoti liela nozīme ir arī [[Zigmunds Freids|Zigmunda Freida]] [[psihoanalīze]]i un [[Karls Gustavs Jungs|Karla Gustava Junga]] [[dzīļu psiholoģija]]i.

== Skatīt arī ==
* [[Latvijas Literatūras centrs]]
* [[Tekstveide]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20051221040316/http://www.kirjasto.sci.fi/indeksi.htm Pegasos Author's Calendar (angļu valodā)]
* [http://www.litencyc.com/php/pinit.php The Literary Encyclopedia (angļu valodā)]
* [http://www.gutenberg.org/ Project Gutenberg (angļu valodā)]
* [http://lib.ru/ Moškova bibliotēka (krievu valodā)]
* [https://web.archive.org/web/20051223210144/http://artefact.lib.ru/cgi/library.pl?view=abc&letter=1 Artefact: Online Library (literatūra dažādās valodās)]
* [https://web.archive.org/web/20111213010615/http://www.fh-augsburg.de/%7Eharsch/augustana.html Bibliotheca Augustana]
* [http://www.ailab.lv/Teksti/saturs.htm Latviešu klasiķu teksti]
* [https://web.archive.org/web/20060217151355/http://satori.lv/index.php Literatūras un filosofijas portāls Satori.lv]

{{autoritatīvā vadība}}

[[Kategorija:Literatūra]]