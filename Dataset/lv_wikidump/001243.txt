{{Apdzīvotas vietas infokaste
| name = Elblonga
| official_name = ''Elbląg''
| settlement_type = pilsēta
| image_skyline =Elbląg,_ulica_Rybacka.jpg
| imagesize = 
| image_caption = Vecpilsētas apbūve Elblongā
| image_flag = POL Elbląg flag.svg
| image_shield = POL Elbląg COA.svg
| pushpin_map = Poland
| pushpin_label_position = 
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Varmijas-Mazūrijas vojevodiste]]
| subdivision_type2 = Apriņķis
| subdivision_name2 = pilsēta ar apriņķa tiesībām
| established_title3 = Pilsētas tiesības
| established_date3 = 1246 
| area_total_km2 = 79.82
| population_as_of = 2006
| population_total = 127055
| population_density_km2 = auto
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 54 | latm = 09 | lats = 30 | latNS = N 
| longd = 19 | longm = 24 | longs = 10| longEW = E
| elevation_m = 
| website = {{URL|http://www.umelblag.pl/}}
}}

'''Elblonga''' ({{val|pl|Elbląg}}), vēsturiski arī '''Truso''' (''Drusuo, Drūsas'') pie Ilfingas ([[senprūšu valoda|senprūšu]] ''Elbings''), '''Elbinga''' ({{val|de|Elbing}}), ir sena pilsēta [[Polija]]s ziemeļos [[Visla]]s grīvā senprūšu [[Pagude]]s novadā [[Varmijas-Mazūrijas vojevodiste|Varmijas-Mazūrijas vojevodistē]]. Līdz [[Otrais pasaules karš|Otrajam pasaules karam]] ietilpa [[Vācija|Vācijā]] un tās nosaukums bija Elbinga. [[Liepāja]]s sadraudzības pilsēta.

Pilsētā atrodas alusdarītava ''Elbrewery'', kas ražo alu ar [[EB]] zīmolu.

== Vēsture ==
=== Senprūšu pilsēta ===
Tā kā pilsēta atrodas stratēģiski svarīgā vietā Vislas grīvā, tirdzniecības apmetne šeit bija no aizvēsturiskiem laikiem. Pirmoreiz to pieminējis [[Vulfstans no Hedebijas]] ap 890. gadu kā [[senprūši|senprūšu]] pilsētu Truso. [[Vikingu laiki|Vikingu laikos]] pilsēta tirgojās ar citiem tā laika lielākajiem centriem — [[Birka (Zviedrija)|Birku]] [[Svēlande|Svēlandē]] un [[Visbija|Visbiju]] [[Gotlande|Gotlandē]]. Truso bija tirdzniecības punkts senajā [[Dzintara ceļš|Dzintara ceļā]]. Tiek uzskatīts, ka pie Truso 997. gadā nogalināts [[Sv. Adalberts]].

=== Vācu ordeņa un Polijas-Lietuvas pakļautībā ===
[[Attēls:Panorama Elbląga, 1554 rok.jpg|left|thumbnail|Elbinga 1554. gadā.]]
[[Prūsijas krusta kari|Prūsijas krusta karu]] laikā Vislas jomas piekrasti iekaroja [[Vācu ordenis]]. Senās Truso vietā tika nodibināta [[vācieši|vācu]] Elbinga, kas sākotnēji ietilpa [[Pamedes bīskapija|Pamedes bīskapijā]] [[Rīgas arhibīskapija]]s pakļautībā. 1246. gadā Elbinga ieguva [[Lībekas tiesības]]. 14. gadsimtā tā ieguva papildu privilēģijas tirdzniecībā. Ap 1350. gadu Elbingā tika pierakstīta [[Elbingas prūšu vārdnīca]] (''Elbing-Preussisches Wörterbuch'') — viens no nedaudzajiem [[senprūšu valoda]]s pieminekļiem.

Jau 13. gs vidū Elbinga kļuva par [[Hanza|Hanzas savienības]] locekli. 1440. gadā pilsēta kopā ar [[Toruņa|Tornu]] un [[Gdaņska|Dancigu]] nodibināja [[Prūsijas konfederācija|Prūsijas konfederāciju]], kas noveda pie [[Trīspadsmitgadu karš|Trīspadsmitgadu kara]] un sekojošās iekļaušanas poļu [[Karaļa Prūsija]]s sastāvā. 1535. gadā vairums iedzīvotāju pārgāja [[luterticība|luterticībā]].
[[Trīsdesmitgadu karš|Trīsdesmitgadu kara]] laikā pilsētu ieņēma zviedri, pēc [[Aksels Ūksenšerna|Aksela Ūksenšernas]] uzaicinājuma tajā vairākus gadus dzīvoja [[Jans Amoss Komenskis]] (1642–1648).

=== Prūsijas un Vācijas pakļautībā ===
[[Attēls:Elbląg Bulwar Zygmunta Augusta.jpg|left|thumbnail|Elbinga pirms nopostīšanas Otrajā pasaules karā.]]
Līdz ar [[Pirmā Polijas dalīšana|Pirmo Polijas dalīšanu]] Elbingu ieguva [[Prūsijas Karaliste|Prūsija]], vēlāk [[Vācijas Impērija]]. [[Otrais pasaules karš|Otrajā pasaules karā]] Elbinga cieta ļoti smagi, tika nopostīta visa vecpilsēta.

=== Polijas sastāvā ===
1945. gadā pilsēta tika piešķirta Polijai, bet vācu iedzīvotāji tika padzīti. Pilsētas drupu ķieģeļus izmantoja [[Varšava]]s un [[Gdaņska]]s atjaunošanai, bet 1960. gados visas vecpilsētas drupas nolīdzināja līdz ar zemi, atstājot tikai divas baznīcas.

Tomēr 1989. gadā sākās vecpilsētas atjaunošana visai savdabīgā veidā — vecpilsēta tiek atjaunota būvējot mūsdienīgas celtnes, bet saglabājot veco ielu plānojumu un māju proporcijas. Līdz 2005. gadam šādā veidā bija atjaunotas 2/3 Elblongas vecpilsētas.

==Apskates objekti==
*[[Elblongas kanāls]] (''Kanał Elbląski'')
*[[Elblongas katedrāle]] (''Katedra św. Mikołaja w Elblągu'')

==Galerija==
<gallery>
Statek_na_trawie_-_pochylnia_Buczyniec_na_Kanale_Elbląskim_-_panoramio.jpg|Elblongas kanāls
Katedra_św._Mikołaja_w_Elblągu.jpg|Elblongas katedrāle
</gallery>

== Atsauces ==
{{atsauces}}

==Ārējās saites==
{{sisterlinks-inline}}
{{enciklopēdiju ārējās saites}}

{{autoritatīvā vadība}}
{{Vikingu pilsētas}}

[[Kategorija:Polijas pilsētas]]
[[Kategorija:Varmijas-Mazūrijas vojevodistes pilsētas]]
[[Kategorija:Varmijas-Mazūrijas vojevodistes apriņķi]]
[[Kategorija:Hanzas pilsētas]]