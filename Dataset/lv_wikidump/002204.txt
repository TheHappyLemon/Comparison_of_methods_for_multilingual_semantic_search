{{Salu infokaste
|nosaukums           = Jaungvineja
|attēls              = Yali man Baliem Valley Papua.jpg
|attēla paraksts     = [[Jali]] vīrietis Baliemas ielejā
|attēla izmērs       =
|vietaskarte         = Okeānija
|relief              = jā
|mark                = Orange pog.svg
|vietējais nosaukums = New Guinea, Niugini, Pulau Papua
|izvietojums         = [[Melanēzija]]
|arhipelāgs          = 
|latd=5|latm=20|lats=0|latNS=S |longd=141|longm=36|longs=0|longEW=E
|platība             = 786 000
|garums              = 2400
|platums             = 690
|krasta līnija       =
|augstākais kalns    = [[Džajas kalns]]
|augstums            = 4884
|salu skaits         =
|valsts              =
|valsts adm vienības tips  = Valstis
|valsts adm vienība        = {{PNG}}<br />{{IDN}}
|iedzīvotāji         = 6 900 000
|blīvums             = 8
|pamatiedzīvotāji    = 
|valsts lielpilsēta  = [[Portmorsbi]]
|piezīme =
}}
'''Jaungvineja''' ({{val|en|New Guinea}}, {{val|tpi|Niugini}}, {{val|id|Pulau Papua}}) ir otra pasaules lielākā [[sala]] pēc [[Grenlande]]s, atdalījusies no [[Austrālija (kontinents)|Austrālijas]] aptuveni pirms 7 000 gadiem, kad ceļoties [[Pasaules okeāns|Pasaules okeāna]] līmenim applūda tagadējais [[Torresa šaurums]]. Sala sadalīta starp divām valstīm — rietumu daļa pieder [[Indonēzija]]i un austrumu daļā atrodas [[Papua Jaungvineja]]. Attiecīgi rietumu daļā oficiālā valoda ir [[indonēziešu valoda]], kurā sala saucas '''Papua''' (1945. — 2000. gados '''Iriāna'''), bet austrumu daļā ir vairākas oficiālās valodas: [[angļu valoda|angļu]], [[tokpisins]] un [[hirimotu valoda]]. Jaungvineja, pateicoties tās ārkārtīgi saposmotajam reljefam, grūti caurejamajiem purvājiem un džungļiem un vietējo iedzīvotāju kareivīgumam līdz nesenam laikam bija salīdzinoši maz izpētīta. Salai piemīt ārkārtīgi augsta, vēl pilnībā neapzināta bioloģiskā, kultūras un valodu daudzveidība.

== Ģeoloģiskā uzbūve un reljefs ==
[[Attēls:Puncak Jaya icecap 1972.jpg|200px|left|thumb|Džajas kalna virsotne 1972. gadā]]
Salai austrumu—rietumu virzienā cauri stiepjas liela, vairāk kā 1 600 km gara kalnu grēda. Augstākie kalni atrodas salas rietumu daļā — šeit atrodas augstākās virsotnes starp [[Himalaji]]em un [[Andi|Andu]] kalniem, kas paceļas līdz 4884 metru augstumam. Augstākā virsotne saucas [[Džajas kalns]] — nīderlandiešu laikā kalns saucās par Karstensa piramīdu. Jaungvinejas kalnu grēdas rietumu daļu sauc par [[Maokes kalni]]em, bet austrumu daļu — par [[Bismarka grēda|Bismarka grēdu]].

Augstie kalni nodrošina to, ka to nogāzēs un piegulošajos līdzenumos ir biežas un spēcīgas lietusgāzes. Ziemeļos un dienvidos no centrālās grēdas atrodas mazākas kalnu grēdas.

Koku augšanas augšējā robeža šeit ir ap 4000 m augstumā un augstākajās virsotnēs atrodas pastāvīgi [[ledājs|ledāji]] — vieni no nedaudzajiem planētas ekvatoriālajiem ledājiem. Diemžēl [[globālā sasilšana|globālās sasilšanas]] dēļ šie ledāji izzūd.

Lielākajā daļā salas, izņemot augstkalnu rajonus, ir silts un mitrs klimats.

== Ģeogrāfiski objekti ==
[[Attēls:Mamberamo_River_NASA.jpg|250px|thumb|Mamberamo upes ieteka, satelītattēls]]
Salas ziemeļrietumu daļā atrodas kalnainā, krāšņā [[Doberai pussala]], kas kartē nedaudz atgādina putna galvu. Dienvidos no tās atrodas [[Bomberai pussala]] un starp tām — [[Berau līcis]]. Starp Doberai pussalu un salas pamatdaļu ziemeļu piekrastē atrodas [[Čendravasihas līcis]]. Salas centrālās daļas ziemeļu piekrastē atrodas [[D'Irvila rags]]. Tālāk austrumos no [[Jaunbritānijas sala]]s atdala [[Vitjaza šaurums]] un dienvidos no tā atrodas — [[Jūona līcis]]. Salas dienvidaustrumu daļā atrodas [[Ovena Stenlija grēda]]. No Austrālijas atdala [[Torresa šaurums]].

Lielākās Jaungvinejas upes, sākot no ziemeļiem un virzoties pulksteniski:
* [[Sepika]]
* [[Tauri]]
* [[Purari]]
** [[Erave]]
** [[Tua]]
* [[Kikori]]
* [[Flaja]]
** [[Striklenda]]
* [[Digula]]
* [[Mamberamo]]

== Bioloģiskā daudzveidība ==
[[Attēls:Semioptera wallacei by Bowdler Sharpe.jpg|250px|thumb|Viens no paradīzes putniem — ''Semioptera wallacei'']]
Kaut arī Jaungvineja sastāda tikai aptuveni 0,5% no planētas platības, šeit dzīvo ap 5 - 10% no [[Zeme]]s sugām. Ļoti liela daļa Jaungvinejā dzīvojošo organismu ir sastopami tikai šajā salā — [[Endēms|endēmi]]. Tūkstošiem sugu vēl nav atklātas. Tiek vērtēts, ka Jaungvinejā dzīvo krietni vairāk nekā 200 000 sugu [[kukaiņi|kukaiņu]], 11 000—20 000 [[augi|augu]] sugu (2500 orhideju sugu un 1200 koku sugu), 578 ligzdojošu [[putni|putnu]] sugu, tai skaitā [[paradīzes putnu dzimta|paradīzes putni]] u.c. neparasti putni. Šeit dzīvo arī vairāk kā 400 [[abinieki|abinieku]] sugu (gaidāms, ka tiks atklāts vēl vismaz tikpat) un 455 [[tauriņi|tauriņu]] sugu, 284 [[zīdītāji|zīdītāju]] sugas. Salā dzīvo pasaulē lielākais tauriņš — [[Karalienes Aleksandras putnspārnis]] (''Ornithoptera alexandrae'') - spārnu atpletums ir 26 cm, pat līdz 30 cm. Divas trešdaļas zīdītāju — 195 sugas — ir sastopamas tikai Jaungvinejā. Šīs lielās daudzveidības dēļ Jaungvineja drīzāk atgādina [[kontinents|kontinentu]], nevis salu.

Jaungvinejas augu valsts ir līdzīgāka [[Āzija]]s augu valstij, savukārt dzīvnieku valsts ir vairāk radniecīga Austrālijas dzīvnieku valstij. Tikai [[Amazone]]s baseinā bioloģiskā daudzveidība ir vēl lielāka.

Jaungvinejas piekrastes ūdeņos sugu daudzveidība ir vismaz tikpat liela. Līdz šim šeit ir apzinātas 1200 sugu [[zivis]], 600 sugu rifus veidojošu [[koraļļi|koraļļu]] sugu. Salas saldūdeņos dzīvo 158 sugu zivis.

Salas bioloģisko daudzveidību nosaka tās interesantais reljefs ar visām iespējamām veģetācijas augstuma zonām no ledājiem, alpīnajām pļavām, dažādiem kalnu mežiem līdz dažāda veida mitrajiem tropiskajiem mežiem un koraļļu rifiem.

Īpaša vērtība ir plašajiem salas ziemeļu un dienvidu daļas līdzenumiem. Šeit simtiem kilometru plašumā plešas maz skarts [[tropiskais mežs]], [[savanna]], purvāji un vieni no lielākajiem [[mangrovju mežs|mangrovju mežiem]] pasaulē. Dienvidu zemienēs atrodas arī [[Lorenca nacionālais parks]] — izcils [[UNESCO Pasaules mantojuma saraksts|UNESCO Pasaules mantojuma sarakstā]] iekļauts piemineklis.

Cauri zemienēm plūst ar ūdeņiem bagātas upes — [[Sepika]], [[Mamberamo]], [[Flaja]], [[Digula]] un citas. Šīs upes veido sarežģītus [[meandrs|meandrus]], [[vecupe]]s un pārplūstošus ezerus.

== Vēsture ==
Daudzi speciālisti uzskata, ka salu sāka apdzīvot pirms 50 000 gadiem vai pat pirms 60 000 gadiem. Pirmie salinieki ieradās pa sauszemes tiltu no tagadējās Austrālijas — viņi ir mūsdienu [[papuasi|papuasu]] senči.

=== Seno papuasu lauksaimniecība ===
[[Attēls:Traditional Papua New Guinean village.jpg|thumb|250px|Tradicionāls Jaungvinejas piekrastes ciems]]
Mūsdienu [[papuasi|papuasu]] senči pielāgojās dzīvei daudzveidīgajās salas [[ekosistēma|ekosistēmās]] un vieni no pirmajiem pasaulē pirms aptuveni 10 000 gadiem sāka nodarboties ar [[lauksaimniecība|lauksaimniecību]]. Jaungvinejas lauksaimniecība attīstījusies šķirti no citām pasaules lauksaimniecības sistēmām un laika gaitā izveidojusi metodiku, kas nav sastopama citur pasaulē un nereti ir nepārspēti efektīva. Papuasi nenodarbojās ar [[lopkopība|lopkopību]], jo uz salas nebija lielu dzīvnieku, kurus būtu vērts pieradināt.

Pirms aptuveni 7 000 gadiem tika audzētas [[cukurniedre]]s un [[banāns|banāni]]. Ir grūti pētīt šī laika lauksaimniecību jo aptuveni pirms 6 000 gadiem cēlās [[Pasaules okeāns|Pasaules okeāna]] līmenis, applūdinot plašus piekrastes rajonus un dzēšot agrākās lauksaimniecības pēdas.

Seno papuasu lauksaimniecības sistēmu izpēte joprojām ir agrīnā stadijā - salas kalnienēs apzinātas ļoti senas [[apūdeņošana]]s sistēmas, taču vēl nav zināms, kas un kad tika audzēts. Papuasi attīstīja lauksaimniecības sistēmu, kas spēj apgādāt ar pārtiku ļoti lielu skaitu cilvēku salīdzinoši nelielā platībā, paciešot retas salnas, ļoti spēcīgas lietusgāzes un citus nelabvēlīgus apstākļus.

Ir zināms, ka papuasi savus laukus īpašā veidā mulčēja, izmantoja sarežģītu dažādu lauksaimniecības kultūru secību un šo dažādu kultūru kopīgu audzēšanu. Arī apūdeņošanas sistēmas bija ļoti sarežģītas, pielāgotas biežajām [[zemestrīce|zemestrīcēm]] un citiem nelabvēlīgiem apstākļiem. Jaungvinejas senās lauksaimniecības metodes nereti izmanto mūsdienu [[permakultūra]]s popularizētāji.

Mūsdienās Jaungvinejā viena no populārākajām kultūrām ir [[saldie kartupeļi]]. Pastāv leģendas par to, ka šis Amerikas augs Jaungvinejā parādījies jau senatnē, tomēr tas Jaungvinejā ievests pirms aptuveni 300 gadiem.

=== Austronēziešu atnākšana ===
Pirms vairākie gadu tūkstošiem (aptuveni pirms 3 500 gadiem) Jaungvinejā notika otrais cilvēku imigrācijas vilnis — pa ūdeni salā ieradās [[austronēzieši]] — cilvēki no [[Dienvidaustrumu Āzija]]s, kas apmetās uz dzīvi Indonēzijas salās un arī Jaungvinejā. Austronēzieši bija labi apguvuši kuģošanas prasmes — tagad austronēzieši apdzīvo piekrastes salas un piekrastes rajonus Jaungvinejas ziemeļos un austrumos, tai skaitā [[Jaunīrija|Jaunīriju]] un [[Jaunbritānija|Jaunbritāniju]].

Līdz eiropiešu atnākšanai Jaungvinejas iedzīvotāji metālu nepazina un nelietoja.

=== Eiropiešu atnākšana ===
Pirmie eiropieši Jaungvineju sasniedza 16. gadsimtā — tie bija portugāļu un/vai spāņu jūrnieki. 1526.—1527. gadā Dons Horge de Menesess redzēja Jaungvinejas rietumu galu un nodēvēja to ''ilhas dos Papuas''. Vārds "papuass" visdrīzāk cēlies no [[malajiešu valoda|malajiešu]] ''pua-pua'' — 'sprogains' — papuasiem tiešām raksturīgi ļoti sprogaini mati. No šī laika vārds "Papua" tiek saistīts ar šo Zemes novadu.

[[1545]]. gadā spānis Injigo Ortess de Retess (''Yñigo Ortiz de Retez'') brauca gar salas ziemeļu piekrasti un izkāpa pie [[Mamberamo]] upes grīvas. Viņš salai deva vārdu ''Nueva Guinea''. Pirmā visas salas karte tika publicēta [[1600]]. gadā un arī šajā gadījumā sala tika dēvēta par ''Nova Guinea''.

=== Jaungvinejas kolonizēšana ===
Jaungvinejas oficiālā [[kolonizēšana]] sākās tikai [[1828]]. gadā, kad [[Nīderlande]] formāli pieteica savas tiesības uz salas rietumu daļu — [[Nīderlandes Jaungvineja|Nīderlandes Jaungvineju]]. [[1883]]. gadā [[Britu imērija|britu]] kolonija [[Kvīnslenda]] okupēja Jaungvinejas dienvidaustrumu daļu. [[Apvienotā Karaliste|Apvienotās Karalistes]] amatpersonas atsauca šo okupāciju, [[1884]]. gadā tomēr formāli uzņemoties tiešu atbildību par šo teritoriju, jo šajā gadā [[Vācija]] pasludināja Jaungvinejas ziemeļaustrumu daļu par [[Vācijas Jaungvineja]]s protektorātu — [[Ķeizara Vilhelma zeme|Ķeizara Vilhelma zemi]].

[[1898]]. gadā nīderlandieši sāka veidot pirmās eiropiešu apmetnes Jaungvinejā — [[Manokvari]], [[Fakfaka|Fakfaku]] un [[Merauke|Merauki]]. Gan nīderlandieši, gan angļi centās samierināt pastāvīgi karojošās Jaungvinejas ciltis, lai padarītu valsti vieglāk pārvaldāmu un apceļojamu.

[[Attēls:British flag raised on new guinea annexed by queensland.jpg|250px|thumb|Britu karoga uzvilkšana karogmastā pēc Kvīnslendas karaspēka ienākšanas, Jaungvineja, 1883. gads]]
[[1905]]. gadā briti savu teritoriju pārdēvēja par Papua un 1906. gadā uzticēja tās aizbildniecību Austrālijai. [[Pirmais pasaules karš|Pirmā pasaules kara]] laikā austrāliešu karaspēks ieņēma arī Ķeizara Vilhelma zemi, kura [[1920]]. gadā kļuva par [[Nāciju Līga]]s [[mandātteritorija|mandātteritoriju]], kas nodota Austrālijas pārvaldībā. Līdz 1942. gada februārim Austrālijas pārvaldītās teritorijas saucās Papua un Jaungvinejas teritorijas (''The Territories of Papua and New Guinea'').

=== Salas izpēte ===
Detālāku salas krastu kartēšanu [[1623]]. gadā veida nīderlandiešu jūrasbraucējs [[Jans Karstenszons]].

Līdz 1930jiem gadiem kartēs salas centrālos rajonus apzīmēja kā neapdzīvotus mežus — eiropieši šos salas rajonus nebija sasnieguši un izdarīja šādus pieņēmumus karšu aizpildīšanai. Taču jau pirmās reizes lidojot salai pāri ar lidmašīnām, ievēroja, ka arī salas centrālajos rajonos ir apstrādāti lauki. [[1938]]. gada [[4. augusts|4. augustā]] [[Ričards Arčbolds]] atklāja, ka Balimas upes ielejā labi organizētos ciematos dzīvo 50 000 līdz tam nezināmu cilvēku - [[dani]] cilts. Šī ir pēdējā lielā tauta, kura vēl dzīvoja pilnīgā izolācijā no Rietumu civilizācijas.

Jaungvinejas rietumu daļā atrodas vieni no pēdējiem Zemes rajoniem, kas vēl nav precīzi kartēti — šeit vietām kalnu ielejās virs tropiskajiem mežiem ir pastāvīga mākoņu sega un šīs ielejas ir grūti pieejamas naidīgu cilšu un ļoti grūtā ceļa dēļ.

2005. gadā ASV pētnieku grupa salas rietumu daļas centrālajā kalnienē, Fodžas grēdā atklāja ap 300 000 hektārus plašu teritoriju, kas tikusi ilgstoši izolēta no pārējās apkaimes. Pētnieki šo teritoriju nodēvēja par "Ēdenes dārzu". Neilgajā ekspedīcijas uzturēšanās laikā šeit tika atklātas 20 jaunas varžu sugas, četras tauriņu sugas, piecas jaunas palmu sugas un daudz citu augu sugas, kā arī tādas putnu un zīdītāju sugas, kas tika uzskatītas par izmirušām. Dzīvniekiem nav bijis kontakta ar cilvēkiem un dažu sugu zīdītājdzīvnieki ļāva ņemt sevi rokās.

=== Otrais pasaules karš ===
[[1942]]. gadā Jaungvinejā iebruka [[Japāna]]s armija. Neieņemtajās Austrālijas teritorijās tika nozīmēta militārā pārvalde. Bieži vien līdz tam neizpētītās un nekartētās Jaungvinejas augstienes, salas ziemeļu un austrumu daļa pieredzēja nogurdinošas un asiņainas kaujas — Jaungvineja japāņiem bija pēdējais šķērslis ceļā uz Austrālijas ieņemšanu.

Japāņu nežēlīgās izturēšanās dēļ vietējie iedzīvotāji nostājās Austrālijas karaspēka pusē un bieži sniedza vērtīgu palīdzību. Japānas karaspēks tā arī nespēja pilnībā ieņemt Jaungvineju.

=== Jaungvineja pēc otrā pasaules kara ===
Pēc kara Austrālija saglabāja kontroli pār salas austrumu daļu. 1975. gada [[16. septembris|16. septembrī]] šajā teritorijā tika pasludināta neatkarīga valsts — [[Papua-Jaungvineja]], Austrālija pirms tam sniedza palīdzību šīs valsts organizēšanā.

[[Attēls:Flag of West Papua.svg|250px|thumb|Rietumpapua karogs]]
[[1949]]. gadā Indonēzija kļuva par neatkarīgu valsti, taču Nīderlande paturēja kontroli pār Jaungvinejas rietumu daļu. 1950. gados Nīderlande gatavoja šo teritoriju neatkarības pasludināšanai un [[1959]]. gadā notika vēlēšanas. Augstākais jaunās valsts likumdošanas orgāns - Jaungvinejas padome - sāka darbu 1961. gada [[5. aprīlis|5. aprīlī]]. Padome izvēlējās valstij nosaukumu — '''Rietumpapua''', nacionālo ģerboni, karogu, himnu. Karogs tika pacelts 1961. gada [[1. decembris|1. decembrī]].

Pēc tam, kad [[Padomju Savienība]] sniedza Indonēzijai militāro palīdzību, Indonēzija 1962. gadā pasludināja vispārējo mobilizāciju un gatavojās iebrukumam Rietumpapua. Pēc spēcīga [[Amerikas Savienotās Valstis|ASV]] administrācijas spiediena nīderlandieši, kas sākotnēji gatavojās pretoties Indonēzijas armijai, uzsāka diplomātiskas sarunas ar Indonēziju. 1962. gada [[1. oktobris|1. oktobrī]] Rietumpapua tika nodota ANO pagaidu administrācijai. 1963. gada [[1. maijs|1. maijā]] pār Rietumpapua kontroli pārņēma Indonēzija un pārdēvēja to par '''Rietumiriānu''', vēlāk par '''Iriāndžaju'''. Pēc savas varas nostiprināšanas [[1969]]. gadā Indonēzijai saskaņā ar starptautisku līgumu bija jāorganizē tautas nobalsošana par Rietumpapua neatkarību vai palikšanu Indonēzijas sastāvā. Tā vietā balsošanai armijas vadība izvēlējās 1026 "vecākos", kuri zem spiediena visi 100% izvēlējās palikt Indonēzijas sastāvā.

[[2000. gads|2000]]. gadā, pieaugot politiskajai spriedzei, Iriāndžaja tika pārdēvēta par Papua provinci un [[2001. gads|2001]]. gadā teritorija saņēma plašākas autonomijas tiesības, kuras gan galvenokārt netika īstenotas. [[2003. gads|2003]]. gadā Indonēzija pasludināja, ka province tiek sadalīta trīs provincēs un tām tiek atgriezts vietējo iedzīvotāju tolaik jau ienīstais vārds "Iriāna", taču pēc spēcīgiem papuasu protestiem no Papua tika izdalīta tikai "Rietumpapua" ar galvaspilsētu Manokvari. 2005. gadā no [[Džakarta]]s nāca jauna iniciatīva sadalīt salas rietumu daļu piecās provincēs, taču tā netika īstenota.

Salas rietumdaļu faktiski kontrolē Indonēzijas armija, kuru apvaino masu slepkavībās un citos noziegumos pret vietējiem iedzīvotājiem.<ref>[https://web.archive.org/web/20071013113134/http://news.vu/en/news/RegionalNews/050728-West-Papua-Support.shtml West Papua Support] By US Congressman Faleomavaega</ref> Formāli lielākās tās daļas apmeklējumam nepieciešamas īpašas vietējās policijas atļaujas, tomēr praksē tas tiek stingri ievērots vienīgi papuasu pretošanās kustības aktivitāšu vietās.<ref>[https://www.lonelyplanet.com/indonesia/papua/practical-information/directory/other-features/4b1af4eb-01fe-4363-8024-f0c94aed7d89/a/nar/4b1af4eb-01fe-4363-8024-f0c94aed7d89/356608 Papua Travel Permit] Lonelyplanet.com</ref> Salas austrumdaļā šādu nopietnu etniski politisku konfliktu nav.

== Politiskais iedalījums ==
[[Attēls:New guinea named.PNG|250px|thumb|Pašreizējais Jaungvinejas politiskais iedalījums. Zaļā krāsā - Indonēzija, gaišdzeltenā - Papua-Jaungvineja.]]
Jaungvineja ir sadalīta divās aptuveni vienādās daļās starp divām valstīm. Jaungvinejas rietumu daļā atrodas [[Indonēzija]]s provinces [[Papua]] un [[Rietumpapua]], bet austrumu daļā atrodas galvenā [[Papua-Jaungvineja]]s daļa.

Rietumu daļa atrodas rietumos no 141°A garuma grāda, izņemot Papua-Jaungvinejai piederošo [[Flaja]]s upes līkumu, kas iesniedzas nedaudz tālāk rietumos. Agrāk šī salas daļa bija [[Nīderlande]]s kolonijas daļa bet tagad iekļauta Indonēzijā, šeit atrodas [[Papua (province)|Papua]] un [[Rietumpapua]] provinces. Papua (agrākās Iriāndžajas) galvaspilsēta ir [[Džajapura]].

Austrumu daļā esošā Papua-Jaungvineja ir neatkarīga valsts kopš 1975. gada - pirms tam šo teritoriju pārvaldīja [[Austrālija]]. Jaungvinejas salā esošā valsts daļa iedalās trīs reģionos: [[Papua (reģions)|Papua]], [[Hailansa]], [[Momase]]

== Iedzīvotāji ==
Pašlaik salā dzīvo ap 6,9 miljoni cilvēku. Jaungvinejai raksturīga unikāla tautu daudzveidība - šeit dzīvo gandrīz tūkstotis dažādu cilšu un tautu un šeit attiecīgi ir gandrīz tūkstotis atšķirīgu valodu, kuras iedalās divās grupās - [[papuasu valodas]] un [[austronēziešu valodas]]. Nevienam citam pasaules reģionam nav raksturīga tik liela tautu un valodu daudzveidība. Šo daudzveidību veicina salas lielā ģeogrāfiskā daudzveidība, nošķirtās kalnu ielejas.

[[Attēls:Village people in Papua New Guinea.jpg|250px|thumb|Jaungvinejas lauku ciemata iedzīvotāji]]
Jaungvinejas iedzīvotāju sadzīvē liela nozīme ir cūkām - tās kalpo par maiņas vienību, galveno svētku nozīmības mērvienību. Liela daļa Jaungvinejas iedzīvotāju joprojām nodarbojas ar [[lauksaimniecība|lauksaimniecību]] un papildus tai - ar medībām un vākšanu. Tomēr aizvien lielāks skaits cilvēku pārceļas uz dzīvi pilsētās.

Daudzām ciltīm raksturīga ķermeņa krāsošana un izgreznošana, kas nereti pieņem galēji ekstrēmas formas un bieži kalpo pretinieka iebiedēšanai. Jaungvinejas ciltis ir dažādās attīstības stadijās - citas turpina dzīvot [[neolīts|neolīta]] laikmetam raksturīgu dzīves veidu, citas masveidā pārceļas uz pilsētām un cenšas adaptēties Rietumu civilizācijā.

Papuasu valodās runājošie cilvēki - papuasi - sastāda lielāko daļu - viņi ir cēlušies no senākajiem salas iedzīvotājiem, kas Jaungvinejā ieradās laikā, kad salu ar Austrāliju saistīja [[sauszeme]]. Savukārt [[austronēzieši]] visdrīzāk ieradušies krietni vēlāk - aptuveni pirms 3 500 gadiem, pārceļojot pa ūdeni no [[Dienvidaustrumu Āzija]]s.

Pēdējās desmitgadēs pēc Indonēzijas valdības aicinājuma Jaungvinejas rietumu daļā ieradušies aptuveni 1 miljons pārceļotāju no daudz blīvāk apdzīvotajām [[Java (sala)|Javas]], [[Bali]] un citām Indonēzijas salām.

[[Attēls:Huli wigman.jpg|250px|thumb|Huli cilts vīrietis, Jaungvinejas dienvidaustrumu daļa]]
Savukārt Papua-Jaungvinejā vērojama cita negatīva tendence - no nabadzīgajiem lauku reģioniem uz pilsētām peļņā aiziet jaunie vīrieši. Rezultātā pie pilsētas dzīves nepieradušie, daudzie jaunieši rada bīstamu kriminogēnu situāciju (daudz ielu bandu, kuras sauc "''raskols''" no angļu ''rascal'' - "resgaļi"), savukārt laukos pārsvarā paliek sievietes.<ref>[https://www.lonelyplanet.com/papua-new-guinea/practical-information/directory/a/nar/7e940b3b-9601-4e89-bad3-1b2355aa8e3d/362825 Papua New Guinea in detail: Dangers & Annoyances] Lonelyplanet.com</ref><ref>[http://www.vladsokhin.com/work/crying-meri/ Violence against women un Papua New Guinea] {{Webarchive|url=https://web.archive.org/web/20191124123713/http://www.vladsokhin.com/work/crying-meri/ |date={{dat|2019|11|24||bez}} }} Vlad Sokhin: Crying Meri</ref>

=== Kanibālisms ===
Plašākas sabiedrības apziņā Jaungvineja nereti saistās ar nostāstiem par rituālo [[kanibālisms|kanibālismu]]. Šādas tradīcijas agrāk tiešām piekopa dažas (bet ne tuvu ne visas) Jaungvinejas ciltis. Dienvidaustrumu [[Papua]] ciltis — [[korovai]] un [[kombai]] — ir divas no pēdējām pasaules ciltīm, kas nesenā pagātnē piekopušas rituālo kanibālismu. [[Asmata]]s reģionā rituālā kanibālisma gadījumi notikuši līdz 1970. gadu sākumam. 1963. gadā misionārs Toms Bozemans aprakstīja, kā [[dani]] cilts mielojusies ar kaujā kritušu ienaidnieku.<ref>{{Tīmekļa atsauce |url=http://www.heretical.com/cannibal/nguinea2.html |title=Recent Cannibalism in New Guinea<!-- Bota izveidots nosaukums --> |access-date={{dat|2007|03|07||bez}} |archiveurl=https://web.archive.org/web/20061030163906/http://www.heretical.com/cannibal/nguinea2.html |archivedate={{dat|2006|10|30||bez}} }}</ref>

Saskaņā ar [[Džareds Daiamonds|Džaredu Daiamondu]] viens no kanibālisma iemesliem varētu būt [[proteīni|proteīnu]] trūkums Jaungvinejas iedzīvotāju pārtikā. [[Kolokāzija|Taro]], [[saldie kartupeļi]] un citas tradicionālās Jaungvinejas lauksaimniecības kultūras tikpat kā nesatur proteīnus pretstatā pie eiropiešiem populārajiem [[kvieši]]em un citām kultūrām. Savukārt nedaudzie ēdamie Jaungvinejas dzīvnieki — peles, vardes un zirnekļi - ir pārāk mazi un negaršīgi.

Kanibālisms atsevišķas Jaungvinejas ciltis noveda līdz neparastas, nāvējošas smadzeņu slimības - kuru - epidēmijai, spiežot Austrālijai vēl asāk vērsties pret kanibālismu un pasludinot to par nelikumīgu 1959. gadā.

Diemžēl kanibālisms Jaungvinejā neaprobežojās ar vietējām ciltīm. Otrā pasaules kara laikā japāņu armijas karavīri mēnešiem ilgajos klejojumos pa džungļiem pārtika no savu cīņas biedru, vietējo iedzīvotāju un sabiedroto karavīru līķiem.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070429220643/http://www.worldwildlife.org/expeditions/newguinea/maps.cfm WWF Jaungvinejas bioloģiskās daudzveidības apraksts, angliski]

{{autoritatīvā vadība}}

[[Kategorija:Jaungvineja| ]]