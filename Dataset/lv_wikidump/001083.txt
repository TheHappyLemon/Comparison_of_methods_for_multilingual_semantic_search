{{Apdzīvotas vietas infokaste
| name = Vroclava
| image_skyline = Rynek_Starego_Miasta_We_Wroclawiu_(152991773).jpeg
| imagesize = 300px
| image_caption = Vroclavas vecpilsēta
| image_flag = POL Wrocław flag.svg
| image_shield = Herb wroclaw.svg
| pushpin_map = Poland
| pushpin_label_position = bottom
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Lejassilēzijas vojevodiste]]
| subdivision_type2 = Apriņķis
| subdivision_name2 = Pilsēta ar apriņķa tiesībām
| established_title3 = Pilsētas tiesības
| established_date3 = 1242
| area_total_km2 = 293
| population_as_of = 2014
| population_total    = 633105
| population_density_km2 = auto
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 51 
| latm = 07 
| lats = 00 
| latNS = N 
| longd = 17 
| longm = 02 
| longs = 00
| longEW = E
| elevation_m = 111
| website = {{URL|http://www.wroclaw.pl/}}
}}
'''Vroclava''' ({{val|pl|Wrocław}}), agrāk '''Breslava''' ({{val|de|Breslau}}), ir pilsēta [[Polija]]s dienvidrietumos, [[Lejassilēzijas vojevodiste]]s centrs [[Odra]]s upes krastos. Vroclava ir [[Silēzija]]s vēsturiskā galvaspilsēta, sens tirdzniecības centrs, bijusī [[Hanza]]s pilsēta. Līdz [[Otrais pasaules karš|Otrajam pasaules karam]] ievērojams [[vācieši|vācu]] kultūras un zinātnes centrs. Otrā pasaules kara laikā stipri nopostīta, jo 1945. gadā pilsētā notika sīvas kaujas.

No 14. gadsimta līdz 1945. gadam vairākums Vroclavas iedzīvotāju bija [[vācieši]], kas pēc Otrā pasaules kara, pamatojoties uz [[Jaltas konference|Jaltas]] un [[Potsdamas konference]]s lēmumiem, tika padzīti no pilsētas. Pēc kara vecpilsēta daļēji atjaunota. Vroclavā atrodas ''[[Bombardier Transportation]]'' dzelzceļa sastāvu rūpnīca.

Mūsdienās ar vairāk nekā 600 tūkstošiem iedzīvotāju Vroclava ir Polijas ceturtā lielākā pilsēta.

== Vēsture ==
Pilsētu nodibinājis [[Bohēmija]]s karalis [[Vratislavs I]], nosaukums (''Vratislavia'') rakstos pirmoreiz minēts 10. gadsimtā. 990. gados pilsētu sagrāba [[Polijas valdnieku uzskaitījums|Polijas karalis]] [[Meško I]]. Kopš 1138. gada tā bija [[Silēzija]]s galvaspilsēta. 1241. gadā pilsētai uzbruka [[Mongoļu impērija|mongoļi]], iedzīvotāji evakuējās, bet pils izturēja aplenkumu.

1262. gadā Breslavai piešķīra [[Magdeburgas tiesības]]. No 1335. gada tā ietilpa Bohēmijā, bet no 1526. gada [[Hābsburgu impērija|Hābsburgu impērijā]]. 1702. gadā imperators [[Leopolds I Hābsburgs|Leopolds I]] Breslavā nodibināja universitāti.

18. gadsimtā [[Austrijas mantojuma karš|Austrijas mantojuma kara]] rezultātā Breslavu anektēja [[Prūsija]]. 1744. gadā karalis [[Frīdrihs II Lielais|Frīdrihs Lielais]] ierobežoja [[ebreji|ebreju]] skaitu pilsētā, ieviesdams "aizsargāto" ebreju jēdzienu. [[Septiņgadu karš|Septiņgadu kara]] laikā 1757. gadā pie pilsētas notika [[Breslavas kauja]]. Breslavu var uzskatīt par [[Dzelzs Krusts|Dzelzs Krusta]] ordeņa rašanās vietu, jo 1813. gada 10. martā šeit notika pirmā apbalvošana. Kopš 1871. gada pilsēta ietilpa [[Vācijas impērija|Vācijas impērijā]]. 19. gadsimta beigās kļuva par lielu tekstilrūpniecības centru. 1927. gadā Breslavā nodibināja [[Kosmisko lidojumu biedrība|Kosmisko lidojumu biedrību]].
[[Attēls:Breslau Ring Ostseite (1890-1900).jpg|thumb|left|Breslava, 1890—1900]]
[[Otrais pasaules karš|Otrā pasaules kara]] laikā jau 1944. gada 25. jūlijā [[Trešais reihs|nacistiskās Vācijas]] valdība pilsētu pasludināja par cietoksni. Tuvojoties [[Sarkanā armija|Sarkanajai armijai]], daļu iedzīvotāju evakuēja. Kauja par Breslavu ([[Breslavas aplenkums]]) ilga gandrīz trīs mēnešus no 1945. gada 13. februāra līdz 6. maijam. Pilsēta padevās tikai pēc [[Berlīne]]s ieņemšanas. [[Vērmahts]] kaujās par Breslavu zaudēja ap 7000 karavīru, Sarkanā armija ap 9000 karavīru. Bombardēšanas rezultātā, īpaši [[Lieldienas|Lieldienās]], sagrāva vairāk kā 60% no pilsētas namiem, bojā gājušo civiliedzīvotāju skaits nav zināms, pēc dažādiem aprēķiniem to vērtē no 20 000 līdz pat 170 000.

No 1946. gada atlikušos vācu iedzīvotājus deportēja uz [[Vācija|Vāciju]], bet pilsētā izmitināja iedzīvotājus no Polijas austrumu apgabaliem, kurus bija anektējusi [[Padomju Savienība|PSRS]].

Vroclavā ir notikušas [[1963. gada Eiropas čempionāts basketbolā|1963.]] un [[2009. gada Eiropas čempionāts basketbolā|2009. gada Eiropas čempionāta basketbolā]] spēles, [[2012. gada Eiropas čempionāts futbolā|2012. gada Eiropas čempionāta futbolā]] spēles, 2009. gada Eiropas čempionāts volejbolā sievietēm. 2014. gadā šeit notika Eiropas čempionāts volejbolā vīriešiem, savukārt 2017. gadā tajā rīkoja [[Pasaules spēles]]. Vroclava 2016. gadā bija viena no divām [[Eiropas kultūras galvaspilsēta|Eiropas kultūras galvaspilsētām]].

== Ievērojamas vietas ==
 
[[Attēls:Wroclaw - Uniwersytet Wroclawski o poranku.jpg|thumb|[[Vroclavas Universitāte]]]]
[[Attēls:Wroclaw - Hala Stulecia 02.jpg|thumb|Simtgades zāle]]
* [[Doma sala]] (''Ostrów Tumski'') — pilsētas vecākā daļa
* [[Vroclavas Tirgus laukums]] (''Rynek we Wrocławiu'') — vecpilsētas centrālais laukums
* Sv. Elizabetes baznīca (''Bazylika św. Elżbiety Węgierskiej we Wrocławiu'') — XIV gadsimts, gotika (91 m augsts, apmeklētājiem piejams tornis)
* Sv. Marija Magdalēnas baznīca (''Katedra św. Marii Magdaleny we Wrocławiu'') — XIII gadsimts, gotika
* [[Simtgades zāle]] (''Hala Stulecia/Jahrhunderthalle'') — 1913. gadā celta sporta zāle, [[UNESCO Pasaules mantojuma objekts]]
* Vroclavas strūklaka (''Wrocławska Fontanna'') — multimediāla strūklaka
* Ščitņicku parks (''Park Szczytnicki'')
* [[Vroclavas Universitāte]] (''Uniwersytet Wrocławski'') — universitāti beiguši 8 Nobela prēmijas laureāti
* Vroclavas ūdenstornis (''Wieża ciśnień przy alei Wiśniowej we Wrocławiu'')
* Vroclavas pils (''Pałac królewski we Wrocławiu'')
* ''[[Sky Tower]]'' — debesskrāpis, viena no Polijas augstākajām ēkām (212 m)

== Vroclavā (Breslavā) dzimuši ==

{{Pamatraksts|Vroclavā dzimušo uzskaitījums}}

* [[Angeluss Silēziuss]] (''Angelus Silesius'', 1624 — 1677), dzejnieks
* [[Ādolfs Andersens]] (''Adolf Anderssen'', 1818 — 1879), šahists
* [[Frīdrihs Bergiuss]] (''Friedrich Bergius'', 1884 — 1949), ķīmiķis
* [[Dītrihs Bonhēfers]] (''Dietrich Bonhoeffer'', 1906 — 1945), teologs
* [[Makss Borns]] (''Max Born'', 1882 — 1970), fiziķis
* [[Norberts Eliass]] (''Norbert Elias'', 1897 — 1990), sociologs
* [[Fricis Hābers]] (''Fritz Haber'', 1868 — 1934), ķīmiķis
* [[Fēlikss Hausdorfs]] (''Felix Hausdorff'', 1868 — 1942), matemātiķis
* [[Gustavs Hilbigs]] (''Gustav Hilbig'', 1822—1887), arhitekts, [[Rīgas Politehniskā augstskola|Rīgas Politehniskās augstskolas]] profesors
* [[Ernsts Kasīrers]] (''Ernst Cassirer'', 1874 — 1945), filozofs
* [[Oto Klemperers]] (''Otto Klemperer'', 1885 — 1973), diriģents
* [[Ferdinands Lasalls]] (''Ferdinand Lassalle'', 1825 — 1864), politiķis
* [[Ādolfs Mencels]] (''Adolph Menzel'', 1815 — 1905), mākslinieks
* [[Manfrēds fon Rihthofens]] (''Manfred von Richthofen'', 1892 — 1918), kara aviācijas pilots
* [[Frīdrihs Šleiermahers]] (''Friedrich Daniel Ernst Schleiermacher'', 1768 — 1834), filosofs
* [[Edīte Šteina]] (''Edith Stein'', 1891 — 1942), filozofe, katoļu svētā
* [[Zīgberts Tarrašs]] (''Siegbert Tarrasch'', 1862 — 1934), šahists
* [[Reinhards Zeltens]] (''Reinhard Selten'', 1930 —), ekonomists
* [[Ervīns fon Viclēbens]] (''Erwin von Witzleben'', 1881 — 1944), karavīrs
* [[Kristiāns Volfs]] (''Christian Wolff'', 1679 — 1754), filozofs

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* {{official website}}

{{Polija-aizmetnis}}

{{autoritatīvā vadība}}

[[Kategorija:Polijas pilsētas]]
[[Kategorija:Vroclava| ]]
[[Kategorija:Lejassilēzijas vojevodistes apriņķi]]
[[Kategorija:Hanzas pilsētas]]