{{Filozofa infokaste
|               krāsa = 
|               vārds = Hērodots
|          vārds_orig = {{gree|Ἡρόδοτος}}
|              attēls = AGMA Hérodote.jpg
|          att_izmērs = 200px
|       att_nosaukums = Hērodota biste
|          dz_dat_alt = ap 484 p.m.ē.
|             dz_gads = 
|          dz_mēnesis = 
|            dz_diena = 
|            dz_vieta = [[Halikarnāsa]], [[Ahemenīdu impērija]] (mūsdienu [[Bodruma]])
|           m_dat_alt = ap 425 p.m.ē. (apm 60 gadu vecumā)
|              m_gads = 
|           m_mēnesis = 
|             m_diena = 
|             m_vieta = [[Tūrija]], [[Kalabrija]] vai [[Pella]]
|        dzīves_vieta = 
|           pilsonība = 
|             tautība = 
|             dzimums = V
|              vecāki = 
|               brāļi = 
|               māsas = 
|        dzīvesbiedrs = 
|               bērni = 
|            paraksts = 
|               skola = 
|           intereses = 
|          alma_mater = 
|           skolotājs = 
|           skolnieks = 
|          ietekme_no = 
|          ietekmējis = 
|               darbi = "[[Historiai (Vēsture)]]"
|              valoda = [[sengrieķu valoda]]
|            piezīmes = 
|         kategorijas = 
}}

'''Hērodots no Halikarnāsas''' (dzimis starp 490. un 480. gadu p.m.ē, miris aptuveni 425. gadā p.m.ē.) bija [[Senā Grieķija|sengrieķu]] vēsturnieks. Plašās aprindās Hērodots tiek uzskatīts par pirmo autoru, kas vēsturisku tēmu izpētei izmantoja sistemātiskas pētniecības metodi, vācot materiālus un tad kritiski apvienojot tos [[historiogrāfija|historiogrāfiskā]] stāstījumā. Tāpēc Hērodots bieži tiek dēvēts par “vēstures tēvu” un šo titulu viņam pirmais piedēvēja [[Senā Roma|Senās Romas]] orators [[Cicerons]] 1.gs p.m.ē.<ref>T. James Luce, ''The Greek Historians'', 2002, [https://books.google.com/books?id=o7aHAgAAQBAJ&pg=PA26 p. 26].</ref> Hērodots sarakstījis darbu, kuram vēlāk dots nosacīts nosaukums ''Historiai'' (Vēsture), kurā aprakstīti [[grieķu-persiešu kari]] (550.-449.g.p.m.ē.) un daudzu tai laikā dzīvojošo tautu īpatnības. Par galveno "Vēstures" avotu kalpojušas aculiecinieku liecības, kā arī sengrieķu mutvārdu tradīcija, bet attiecībā uz ģeogrāfiskajām ziņām Hērodots izmantojis arī paša ceļojumos pieredzēto. Ir izteikts pieņēmums, ka darbs nav pabeigts. "Vēsture" sastāv no deviņām grāmatām. Pirmās četras grāmatas galvenokārt veltītas ģeogrāfijai, un tajās plaši aprakstīta [[Persija]], [[Ēģipte]] un citas zemes. Nākamās piecas grāmatas veltītas tieši grieķu-persiešu karu aprakstam.

Hērodota devums ir ļoti nozīmīgs vēsturiskā reģiona [[Skitija]]s un [[Skiti|skitu cilšu]] izpētē. Ceturtajā grāmatā viņš aprakstījis neurus, kurus latviešu etnogrāfs un sinologs [[Pēteris Šmits]] identificējis ar senajiem [[balti]]em.<ref>Latvijas Vēsture Internetā [http://old.historia.lv/alfabets/H/he/herodots/herodots.htm "Hērodots no Halikarnāsas"]</ref>

2017. gadā izdevniecība "Apvārsnis" uzsāka darbu pie Hērodota "Vēstures" zinātniska tulkojuma latviešu valodā.<ref>[http://www.atklajumi.lv/blogi/1528-izdevnieciba-apvarsnis-sak-tulkot-herodota-vesturi "Izdevniecība "Apvārsnis" sāk tulkot Hērodota Vēsturi"]. [http://www.atklajumi.lv/index.php atklājumi.lv]</ref>

==Biogrāfija==
Mūsdienu pētnieki lielākoties smeļas ticamu informāciju Hērodota dzīvi viņa paša darbos,<ref name="Rawlinson, George 1859">Rawlinson, George (1859). The History of Herodotus. 1. New York: D. Appleton and Company.</ref><ref>Burn, A.R. (1972). Herodotus: The Histories. Penguin Classics</ref> papildinot to ar citiem antīkiem, bet daudz vēlākiem avotiem, tādiem kā [[Austrumromas impērija|Bizantijas]] 11. gadsimta enciklopēdija [[Suda (enciklopēdija)|Suda]], kas visdrīzāk ņēma informāciju no tradicionāliem avotiem.

Hērodots dzimis ap 484.g.p.m.ē. Halikārnsā, ietekmīgā ģimenē. Pilsēta tai laikā piederēja pie [[Ahemenīdu impērija|Pirmās persiešu impērijas]]. Hērodota radinieks dzejnieks Paniasis piedalījās nesekmīgā mēģinājumā sacelties pret Persiešu valdību. Hērodots rakstīja savas grāmatas joniskajā dialekta, kaut arī Halikārnsā pārsvarā dzīvoja dorieši. Sudā teikts, ka viņš iemācījās joniešu dialektu bērnībā, dzīvojot uz [[Sama]]s salas, kur viņa ģimene devās, lai izbēgtu no persiešu soda par viņa ģimenes saistību ar sacelšanos, un atgriezās Halikārnsā vēlāk, kad valdība tika nomainīta.

Savās grāmatās Hērodots apkopja informāciju, ko viņš savāca savos ceļojumos gan Grieķijā, gan ārpus tās. Viņš šķērsoja [[Anatolija|Mazāziju]] un kontinentālo Grieķiju, apmeklēja arhipelāga svarīgākās salas: [[Roda|Rodu]], [[Kipra|Kipru]], [[Dēla|Dēlu]], [[Para (sala)|Paru]], [[Tasa|Tasu]], [[Samotrāke|Samotrāki]], [[Krēta|Krētu]], [[Sama|Samu]], [[Kitira|Kitiru]] un [[Ejina|Ejinu]]. Viņš devās garā un bīstamā ceļojumā no [[Sardas|Sardām]] uz Persijas galvaspilsētu [[Sūsa (Irāna)|Susu]], apmeklēja [[Babilona|Babilonu]], [[Kolhīda|Kohīdu]], un Melnās jūras rietumu krastus līdz pat [[Dņepra]]s ietekai, ceļoja [[Skītija|Skītijā]] un [[Trāķija|Trāķijā]], apmeklēja [[Zakinta|Zakintu]] un [[Lielā Grieķija|Lielo Grieķiju]], pētīja antīko [[Sūra|Sūru]], kuģoja gar [[Palestīna]]s krastiem, redzēja [[Gaza|Gazu]] un uz ilgu laiku piestāja [[Ēģipte|Ēģiptē]].<ref name=GUT>[http://www.gutenberg.org/files/39353/39353-h/39353-h.htm#fa5a “Herodotus”], gutenberg.org.</ref><ref name=BRI>[https://en.wikipedia.org/wiki/Encyclop%C3%A6dia_Britannica_Eleventh_Edition Encyclopædia Britannica] (11th ed.). Cambridge University Press.</ref>

Ap 447 g.p.m.ē. Hērodots pārcēlās uz [[Perikla]] [[Atēnas|Atēnām]], pilsētu, kuras iedzīvotājus un demokrātiskos institūtus viņš atklāti apbrīno savos darbos (V, 78). [[Cēzarejas Eisebijs|Eisebijs]] un [[Plutarhs]] piemin, ka Atēnas asembleja piešķīra Hērodotam finansu atlīdzību, novērtējot viņa darbu.<ref name="Rawlinson, George 1859"/> Ap 443.g.p.m.ē. viņš pārcēlās uz [[Tūrija|Tūriju]], kas bija Atēnu sponsorēta kolonija. Aristotelis atsaucas uz "Vēsturi", ko sarakstījis Hērodots no Tūrijas, un daži fragmenti viņa grāmatās tiek traktēti kā pierādījums, ka viņš rakstīja par Dienviditāliju no personīgās pieredzes (IV, 15,99; VI, 127). Detalizēta informācija par [[Peloponēsas karš|Peloponēsas karu]] (VI, 91; VII, 133, 233; IX, 73) liek domāt, ka viņš varēja būt atgriezies Atēnās, un tādā gadījumā ir iespējams, ka viņš miris tur mēra uzliesmojuma laikā. Iespējams arī, ka viņš miris Maķedonijā, pēc tam kad tur ieguva tiesas patronāžu, vai arī viņš atgriezās Tūrijā. Hērodota "Vēsture" nepiemin neko, kas varētu nešaubīgi tikt datēts pēc 430.g.p.m.ē, un parasti tiek pieņemts, ka viņš miris neilgi pēc šī perioda, iespējams, nesasniedzot sešdesmit gadu vecumu.

=="Vēsture"==
[[Attēls:Herodotus world map-en.svg|400px|thumb|Pēc Hērodota aprakstiem rekonstruēta antīkās pasaules karte ap 450.g.p.m.ē.]]
Hērodota grāmatu mērķis ir aprakstīt [[grieķu-persiešu kari|grieķu-persiešu karu]] (550.-449.g.p.m.ē.) vēsturi, taču divas trešdaļas no šī darba ir "ievads", kurā Hērodots apraksta šo divu valstu iepriekšējo vēsturi, iekļaujot aprakstā gandrīz visas tai laikā zināmās pasaules tautas, plaši aprakstot to ģeogrāfiju, vēsturi, ieradumus un paražas. Sekojot Persijas izaugsmei no sīkas sadrumstalotas karaļvalsts līdz plašai dominējošai impērijai, viņš pamanās izstāstīt [[Līdija]]s, [[Mēdija]]s, [[Asīrija]]s, [[Babilonija]]s, [[Ēģipte]]s, [[Skītija]]s, [[Trāķija]]s vēsturi, aprakstīt šīs valstis un tajās dzīvojošos cilvēkus, ekonomiku, klimatu, ģeogrāfisko pozīciju, pieminekļus, un tai pat laikā atzīmējot vienlaicīgi notiekošās izmaiņas Grieķijā, stāstot par grieķu migrācijām, kolonijām, tirdzniecību, mākslas progresu, revolūcijām, iekšējām cīņām un kariem, likumdošanu un reliģiju.<ref name=GUT /><ref name=BRI />

Gan senatnē, gan mūsdienās Hērodota stāstu ticamība ik pa laikam ir tikusi apšaubīta, taču mūsdienās dominē viedoklis, ka Hērodots nekad nav tīši sniedzis nepatiesu informāciju, lai arī veids kā viņš savāca un pasniedza informāciju ne vienmēr garantē tās kvalitāti, īpaši gadījumos, kad šī  informācija attiecas par senākiem laika periodiem vai bija atkarīga no informantu uzticamības. Taču pat lielākie mūsdienu skeptiķi atzīst Hērodota autoritāti tajos aprakstos, kur Hērodots bija aculiecinieks vai rakstīja par lietām, kuras labi pārzināja.<ref name=GUT /><ref name=BRI />

== Hērodota grāmatas fragments par neuriem (Skitijas zemes aprakstā) ==
"Neviens lāga nezina, kas atrodas ziemeļos no zemes, par  ko tagad stāstu. Neesmu arī nevienu saticis, kas turieni pats būtu redzējis... Visu, ko vien esmu spējis saklausīt par attālākām zemēm, esmu uzrakstījis.

Pirmie iedzīvotāji uz ziemeļrietumiem no [[Olbija (Pontijas)|Olbijas]], kas atrodas pie [[Dņepra]]s [[Skitija]]s piekrastes vidū, ir [[kalipidieši]] - Skitijas [[grieķi]]. Aiz viņiem dzīvo cita cilts, saukta par [[alizoņi]]em. Šie un tāpat kalipidieši, kaut gan citādi dzīvo tāpat kā skiti, sēj un ēd labību, arī sīpolus, ķiplokus, lēcas un ersķus. Aiz alizoņiem dzīvo skitu zemkopju ciltis, kas sēj labību nevis uzturam, bet gan pārdošanai. Uz ziemeļiem no šiem dzīvo [[neuri]]. Ziemeļos no neuriem, cik zinām, zeme ir neapdzīvota...

Neuriem ir skitu paražas un ticējumi. Vienu paaudzi priekš [[Dārijs|Dārija]] kara gājiena gadījās, ka neuriem bija jāatstāj sava zeme čūsku dēļ. Viņu zemē bija saradies liels daudzums čūsku, un vēl vairāk mācās virsū no ziemeļu neapdzīvotām vietām. Beidzot neuri bija spiesti atstāt savu zemi un dzīvot starp budiniem. Var jau būt, ka neuri ir burvji, jo Skitijā dzīvojošie skiti un grieķi saka, ka reizi gadā ikviens neurs pārvēršoties par vilku. Pēc dažām dienām viņi atgriežoties savā agrākajā izskatā. No savas puses nevaru šim stāstam ticēt, bet viņi tā stāsta un pat apzvēr, ka tā esot patiesība". (E. Dunsdorfa tulkojums).

== Atsauces ==
{{Atsauces|30em}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:480. gados p.m.ē. dzimušie]]
[[Kategorija:425. gadā p.m.ē. mirušie]]
[[Kategorija:Sengrieķu vēsturnieki]]
[[Kategorija:Grieķu valodā rakstošie]]
[[Kategorija:Muglas ilā dzimušie]]