{{Jūras infokaste
|jūra=Amundsena jūra
|attēls=
|attēls_izm    = 300
 |vietaskarte  = Antarktīda
 |latd = 73 |latm =  |lats =  |latNS = S
 |longd = 110 |longm =  |longs =  |longEW = W
 |paraksta_izvietojums = bottom
 |alt_karte    = Antarctica relief location map.jpg
| okeāns       = Dienvidu okeāns
|platība       = 98 000
|garums=
|platums=
|Max_dziļums   = 585
|Vid_dziļums   = 286
|sāļums        = 32—34
|valstis       = [[Antarktīda]]
|pilsētas=
}}
'''Amundsena jūra''' ir [[Dienvidu okeāns|Dienvidu okeānam]] piederīga [[malas jūra]] [[Antarktīda]]s piekrastē.

Pirmais sasniedza [[Džeimss Kuks]] [[1773]]. un [[1774]]. gadu mijā, gandrīz atklājot Antarktīdu.

Jūru [[Norvēģija]]s polārās ekspedīcijas vadītājs Nilss Larsens [[1929]]. gada februārī nodēvēja ievērojamā norvēģu ceļotāja [[Roalds Amundsens|Roalda Amundsena]] vārdā. Amundsena jūra plešas Antarktīdas piekrastē aptuveni no 100 līdz 124°R garuma grādiem. Austrumos atrodas [[Tērstona sala]], rietumos — [[Dārta rags]]. Tai iepretī ziemeļos plešas [[Klusais okeāns|Klusā okeāna]] plašumi, tuvākā sauszeme ziemeļos no Amundsena jūras ir [[Lieldienu sala]]. Antarktīdas piekrastē iepretī Amundsena jūrai atrodas [[Mērijas Bērdas zeme]], jūrā dziļāk iestiepjas [[Bēra pussala]]. Aptuveni 1/3 krasta līnijas aizņem [[šelfa ledājs|šelfa ledāji]].

Ūdens virsējā slāņa temperatūra no —1,8&nbsp;°C līdz 0,2&nbsp;°C, sāļums 32—34‰. Jūrā, iepretī Antarktīdas krastiem atrodas pastāvīgs zema atmosfēras spiediena apvidus, kas sekmē iekšzemē radušās mitruma transportu uz Amundsena jūru, tāpēc to lielāko daļu gada klāj [[ledus]]. [[2002]]. gadā Amundsena jūrā no ledāja atdalījās 3400 km² liels [[aisbergs]].

Amundsena jūrai ir salīdzinoši plats [[kontinentālais šelfs]], tāpēc tā ir sekla. Jūrā vai tās krastos nav meteoroloģiskās stacijas, tāpēc trūkst tuvāku datu par klimata apstākļiem šajā reģionā. Jūras gultnes [[tektonika|tektoniskā]] uzbūve ir ļoti interesanta un pēdējos gados uzsākti plaši pētījumi, lai tuvāk to izpētītu.

Austrumos atrodas [[Belinshauzena jūra]], rietumos — [[Rosa jūra]].

== Ārējās saites ==
* [http://www.lighthouse-foundation.org/index.php?id=150&L=1 The Lighthouse Foundation, jūras apraksts angliski, attēli]

{{Dienvidu okeāna jūras}}
{{Klusā okeāna jūras}}

{{autoritatīvā vadība}}

[[Kategorija:Jūras]]