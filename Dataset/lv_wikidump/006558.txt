[[Attēls:Paradise Lost 12.jpg|thumb|250px|Lucifera krišana ([[Gustavs Dorē|Dorē]] ilustrācija [[Džons Miltons|Miltona]] poēmai "Zaudētā paradīze").]]

[[Kristietība]]s mitoloģijā '''Lucifers''' ({{val-la|Lucifer}}) ir [[kritušie eņģeļi|kritušais eņģelis]], [[Dievs|Dieva]] pretinieks. Kristiešu leģendās un literatūrā Lucifers aprakstīts kā varens eņģelis, kas lepnības dēļ sadumpojies pret Dievu. Lucifers kopā ar daudziem citiem eņģeļiem, kas bija viņu atbalstījuši, tika padzīts no debesīm.

Lucifers ir [[Senā Roma|romiešu]] nosaukums planētai [[Venera (planēta)|Venerai]] (t.s. Rīta zvaigznei), tas bijis arī [[astroloģija|astroloģisks]] Veneras apzīmējums. Burtiskā tulkojumā tas nozīmē "Gaismas nesējs" (latīņu ''lux'' 'gaisma', ''ferre'' 'nest').

== Lucifers romiešu dzejā ==
[[Romiešu literatūra|Romiešu literatūrā]] vārds "Lucifers" ir poētisks planētas Veneras apzīmējums. Tas ir tiešs tulkojums no [[grieķu valoda|grieķu]] vārda ''phosphoros'' ("gaismas nesējs"), vai ''heosphoros'' ("[[rītausma]]s nesējs"), kas atrodami arī [[Homērs|Homēra]] "Odisejā" un [[Hēsiods|Hēsioda]] "Teogonijā".

Klasisks romiešu pielietojums vārdam "Lucifers" ir atrodams [[Vergīlijs|Vergīlija]] "Georgikās" (III, 324-5): ''Luciferi primo cum sidere frigida rura carpamus, dum mane novum, dum gramina canent.''

== Kristietības tradīcijā ==
Kristietības tradīcijā vārds "Lucifers" pirmoreiz parādās 5. gadsimtā [[Vulgāta|Vulgātā]] - [[Svētais Hieronīms|Hieronīma]] veiktajā [[Bībele]]s tulkojumā latīņu valodā. 
:Pētera 2 vēstule 1:19 "Un pravieša vārds ir mums jo stiprāks, un jūs labi darāt, ievērodami to kā sveci, kas spīd tumšā vietā, kamēr uzausīs diena un '''rīta zvaigzne (Lucifers)''' uzlēks jūsu sirdīs."

Vārds "Lucifers" šeit atrodams [[Jesaja]]s 14:12-14 . Oriģinālā senebreju valodā minēts הילל בן שחר (''heilel ben-schahar''), ''Helels, Šahara dēls''. [[Helels]] bija [[Babilonija|babiloniešu]]/kanaāniešu rīta zvaigznes un [[rītausma]]s dievs. Vēlāk Lucifera tēls tika saistīts arī ar [[Sātans|Sātanu]], kas arī tiek aprakstīts kā kritušais eņģelis. Kristietības tradīciju ietekmēja arī antīkie sižeti par krišanu no debesīm ([[Hēfaists|Hēfaista]] krišana no [[Olimpa kalns|Olimpa]] Homēra "Iliādā"; [[titāni|titānu]] krišana Hēsiodam).

== Astronomiskā skatījumā ==
Tā kā Veneras orbīta atrodas starp [[Zeme]]s un [[Saule]]s orbītu, skatoties no Zemes, tā nekad nevar uzkāpt augstu debesīs. To var redzēt austrumos aptuveni stundu ilgi var redzēt pirms saullēkta, rietumos - aptuveni stundu ilgi pēc saulrieta.

Aiz Saules un [[Mēness]] Venera ir spožākais debesu ķermenis. Lai cik gaiša tā būtu, senatnē nebija saprotams, kāpēc to nevar redzēt arī naktī (kā citas planētas) vai dienā (kā Sauli un Mēnesi). Iespējams, tas kādā veidā sekmējis mīta par no debesīm izstumto Luciferu izveidošanos.

{{atsauces}}
{{Mitoloģija-aizmetnis}}

{{autoritatīvā vadība}}

[[Kategorija:Dēmoni kristietībā]]
[[Kategorija:Kritušie eņģeļi]]