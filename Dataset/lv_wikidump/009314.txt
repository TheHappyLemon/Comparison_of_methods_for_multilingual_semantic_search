{{infokaste+}}
'''Žans Moreass''' (''Jean Moréas'', dzimis 1856. gada 15. aprīlī, miris 1910. gada 30. aprīlī), dzimis '''Joannis Papadiamontopuls''' (''Ιωάννης Παπαδιαμαντόπουλος''), bija grieķu dzejnieks, kas rakstīja franču valodā.

Moreass piedzima [[Atēnas|Atēnās]] tiesneša ģimenē. Moreasam bija franču guvernanti, kas viņā radīja interesi par franču dzeju. 1875. gadā Moreass devās uz [[Parīze|Parīzi]] studēt jurisprudenci. Parīzē viņš sāka apgrozīties literātu aprindās un iepazinās ar ''Les Hydropathes'', rakstnieku grupu, kurā darbojās arī [[Gijs de Mopasāns]]. Moreass publicēja dzeju ''Lutèce'' un ''Le Chat noir'', kā arī izdeva divus dzejas krājumus franciski — ''Les Syrtes'' un ''Cantilènes'', kas bija radīti spēcīgā [[Pols Verlēns|Pola Verlēna]] ietekmē. Iepriekš Moreass jau bija izdevis dzejas krājumu grieķiski un franciski.

Sākotnēji Moreass bija [[simbolisms|simbolists]], un 1886. gadā ''Le Figaro'' tika publicēts viņa simbolisma manifests. Tajā pašā gadā Moreass arī nodibināja periodisko izdevumu ''Le Symbolist''. Līdz 1890. gadu sākumam viņš tika uzskatīts par vienu no nozīmīgākajiem simbolisma dzejniekiem. 1891. gadā Moreass publicēja ''Le Pèlerin passioné'', kurā atteicās no Ziemeļeiropas un ģermāņu ietekmēm, kā [[romantisms|romantisma]], un arī dažiem simbolisma aspektiem un aicināja atgriezties pie klasicisma, grieķu un romiešu tradīcijām.

== Nozīmīgākie darbi ==
* ''Les Syrtes'' (1884)
* ''Les Cantilènes'' (1886)
* ''Le Pèlerin passioné'' (1891)
* ''Stances'' (1893)
* ''Contes de la vielle France'' (1904)

== Ārējās saites ==
* [https://web.archive.org/web/20070211192252/http://poesie.webnet.fr/auteurs/moreas.html Moreasa dzeja franču valodā]


{{autoritatīvā vadība}}
{{DEFAULTSORT:Moreass, Žans}}
[[Kategorija:1856. gadā dzimušie]]
[[Kategorija:1910. gadā mirušie]]
[[Kategorija:Atēnās dzimušie]]
[[Kategorija:Franču rakstnieki]]
[[Kategorija:Grieķu rakstnieki]]
[[Kategorija:Simbolisma rakstnieki]]
[[Kategorija:Franču valodā rakstošie]]
[[Kategorija:Dzejnieki]]