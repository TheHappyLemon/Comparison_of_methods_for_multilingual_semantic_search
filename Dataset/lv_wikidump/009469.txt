{{Personas infokaste
|        platums = 
|          vārds = Gotlībs Vilhelms Daimlers
|     vārds_orig = ''Gottlieb Wilhelm Daimler''
|         attēls = gottliebdaimler1.jpg
|     att_izmērs = 
|  att_nosaukums = 
|     dz_dat_alt = 
|        dz_gads = 1834
|     dz_mēnesis = 3
|       dz_diena = 17
|       dz_vieta = [[Šorndorfa]]
|      m_dat_alt = 
|         m_gads = 1900
|      m_mēnesis = 3
|        m_diena = 6
|        m_vieta = [[Štutgarte]]
|   dzīves_vieta = 
|      pilsonība = 
|        tautība = [[vācieši|vācietis]]
|   nodarbošanās = [[inženieris]], [[autobūves pionieris]]
|       ienākumi = 
|  darbības_gadi = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|     alma_mater = 
|       paraksts = 
|  paraksts_plat = 
|       piezīmes = 
|    kategorijas = 
|    citas daļas = 
}}
'''Gotlībs Vilhelms Daimlers''' (''Gottlieb Wilhelm Daimler'', dzimis {{dat|1834|3|17}}, miris {{dat|1900|3|6}}), īstajā uzvārdā '''Deimlers''' (''Däumler'') bija [[vācieši|vācu]] izgudrotājs, inženieris, uzņēmējs un autokonstruktors. Viņš kopā ar [[Vilhelms Maibahs|Vilhelmu Maibahu]] tiek uzskatīts par pirmo mūsdienu [[automašīna]]s un [[motocikls|motocikla]] radītāju.

Daimlers kopā ar Maibahu 1890. gadā nodibināja uzņēmumu ''[[Daimler Motoren Gesellschaft]]''. Tas 1926. gadā apvienojās ar ''Benz & Cie.'' un kļuva par ''[[Daimler-Benz]]'', kas mūsdienās pazīstams ar nosaukumu ''[[Daimler (uzņēmums)|Daimler AG]]''.

== Biogrāfija ==
Gotlībs Daimlers dzimis [[Virtemberga]]s mazpilsētā [[Šorndorfa|Šorndorfā]] maizes cepēja ģimenē. Jau bērnībā Gotlībs izrādīja interesi par [[inžnierzinātne|inženierzinātnēm]], četrpadsmit gadu vecumā kopā ar skolotāju konstruējot ieročus. Astoņpadsmit gadu vecumā pameta dzimto pilsētu.

Strādāja Grāfenštadenā (''Graffenstaden''), vēlāk devās mācīties uz [[Štutgarte]]s politehnikumu. Pēc tam apmeklēja [[Francija|Franciju]], [[Lielbritānija|Lielbritāniju]] un [[Beļģija|Beļģiju]], iesaistīdamies dažādos tehniskos projektos. Vēlāk atgriezās [[Vācija|Vācijā]], kur 1863. gadā sāka strādāt speciāli bāreņiem, invalīdiem un nabagiem paredzētā rūpnīcā. Tur viņš iepazinās ar deviņpadsmitgadīgo [[Bārenis|bāreni]] Vilhelmu Maibahu, kurš kļuva par Daimlera kompanjonu un domubiedru.

1872. gadā Daimlers un Maibahs sāka strādāt [[Ķelne|Ķelnē]] [[iekšdedzes dzinējs|iekšdedzes dzinēja]] konstruktora [[Nikolajs Otto|Nikolaja Otto]] uzņēmumā ''Deutz-AG-Gasmotorenfabrik'' (tagad ''[[Deutz]]''), kur Daimlers kļuva par rūpnīcas direktoru, bet Maibahs — par galveno konstruktoru. 1876. gadā Otto izgudroja [[četrtaktu dzinējs|četrtaktu dzinēju]]. To viņš patentēja, tomēr patents tika apstrīdēts, un 1879. gadā patents tika piešķirts [[Karls Bencs|Karlam Bencam]]. Vēlāk Otto un Daimlera ceļi šķīrās personīgo nesaskaņu dēļ.

1882. gadā Daimlers un Maibahs devās uz Štutgarti, kur tuvējā pilsētā Kanštatē nopirka īpašumu un ierīkoja darbnīcas. 1890. gadā viņi nodibināja uzņēmumu ''Daimler Motoren Gesellschaft'' (''DMG''), lai ražotu nelielus dzinējus, kurus varētu izmantot uz zemes, gaisā un ūdenī (šī ideja ir ''Mercedes'' zīmola trīs staru zvaigznes pamatā).

Daimlers ieviesa vairākus jauninājumus dzinēja darbībā, kuru princips saglabājies līdz mūsdienām. Piemēram, par degviela sāka izmantot [[benzīns|benzīnu]], ko toreiz pārdeva aptiekās kā traipu tīrītāju; dzinējā ieviesa [[karburators|karburatoru]].

1885. gada novembrī kompanjoni uzkonstruēja pirmo [[motocikls|motociklu]], un Maibahs ar to nobrauca 3 kilometrus gar [[Nekāra|Nekāru]] ar ātrumu 12 km/h. Tajā pašā gadā Kārlis Bencs radīja pirmo trīsriteņu automobili, par ko 1886. gada 29. janvārī ieguva patentu. 1886. gada 8. martā Daimlers un Maibahs slepus ievietoja dzinēju [[diližanss|diližansā]], un notika pirmais četrriteņu auto brauciens. Pirmais šāda tipa automobilis attīstīja ātrumu 16 km/h. Vēlāk firma ''DMG'' ražoja arī [[motorlaiva]]s un [[tramvajs|tramvajus]].

Uzņēmuma darbība bija nerentabla, tāpēc 1890. gadā tā reorganizēta publisku kapitālsabiedrību un piesaistīti investori. ''DMG'' jaunie īpašnieki neticēja automašīnu nākotnei, tāpēc 1891. gadā Maibahs, bet 1893. gadā arī Daimlers bija spiests pamest uzņēmuma vadošos amatus. 1894. gadā Daimlers, bet 1895. gadā Maibahs atgriezās uzņēmumā. Tajā pašā gadā ''DMG'' pārdeva 1000 automašīnu.
1900. gadā Daimlers nomira.

== Ārējās saites ==
{{sisterlinks-inline}}
{{Enciklopēdiju ārējās saites}}


{{Autoritatīvā vadība}}

{{DEFAULTSORT:Daimlers, Gotlibs}}

[[Kategorija:Daimler]]
[[Kategorija:Vācijas izgudrotāji]]
[[Kategorija:Vācijas inženieri]]
[[Kategorija:Bādenē-Virtembergā dzimušie]]