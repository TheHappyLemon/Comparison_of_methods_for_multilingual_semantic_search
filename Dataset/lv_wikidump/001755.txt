{{jāuzlabo}}
[[Attēls:Magnetosphere rendition.jpg|right|thumb|250px|Zemes magnetosfēra pasargā Zemi no Saules vēja iedarbības.]]
'''Saules vējš''' ir jonizētu daļiņu (pārsvarā [[hēlijs|hēlija]] — [[ūdeņradis|ūdeņraža]] [[plazma]]s) plūsma, kas izplūst no [[Saules vainags|Saules vainaga]] apkārtējā kosmiskajā telpā ar ātrumu 300—1200 km/s. Tas veido [[heliosfēra|heliosfēru]], kas aptur [[starpzvaigžņu gāze]]s iekļūšanu Saules sistēmā. Saules vējš izraisa arī dažādas uz Zemes novērojamas dabas parādības ([[magnētiskā vētra|magnētiskās vētras]], [[polārblāzma]]s u.c.). Savukārt, kosmiskajā telpā tālu no planētām Saules vēja fluktuācijas rada starpplanētu magnētisko lauku.

== Raksturojums ==

Saules vēja dēļ [[Saule]] ik sekundi zaudē ap 1 mlj. tonnu [[viela]]s. Saules vējš sastāv pārsvarā no [[elektroni]]em, [[protoni]]em un hēlija kodoliem (alfa daļiņām); citu elementu kodoli un nejonizētas daļiņas sastāda visai niecīgu daļu. Kaut arī Saules vējš izplūst no Saules ārējā slāņa, tomēr tas neatspoguļo reālo elementu sastāvu, jo diferenciācijas procesā dažu elementu procentuālais sastāvs palielinās, bet citu — samazinās (FIP-efekts).

Saules vēja intensitāte ir atkarīga no [[Saules aktivitāte]]s izmaiņām. Atkarībā no ātruma, Saules vēja plūsmas dalās divās klasēs: lēnajās (ap 300—400 km/s Zemes orbītas rajonā) un ātrajās (ap 600—700 km/s Zemes orbītas rajonā). Reizēm ir arī īslaicīgas paaugstināta ātruma plūsmas (līdz 1200 km/s).

=== Lēnais Saules vējš ===

Lēnais Saules vējš veidojas "mierīgajā" Saules vainaga daļā tai gāzdinamiski izplešoties; temperatūrā ap 2 × 106 К vainags nevar atrasties hidrostatiskā līdzsvarā, un šī izplešanās rada koronālās vielas paātrinājumu līdz virsskaņas ātrumiem. Saules vainaga sasilšana līdz tādām temperatūrām rodas termopārneses konvektīvās dabas dēļ Saules fotosfērā. Konvektīvās turbulences veidošanās plazmā ģenerē intensīvus magnētakustiskos viļņus, un, savukārt, izplatoties Saules atmosfēras blīvuma samazināšanās virzienā skaņas viļņi transformējas triecienviļņos. Bet triecienviļņus efektīvi absorbē Saules vainaga viela, kura arī tiek uzkarsēta līdz 1 — 3 × 106 К temperatūrām.

=== Ātrais Saules vējš ===

Rekurentās ātrā Saules vēja plūsmas izplūst no Saules dažu mēnešu laikā un, novērojot no [[Zeme]]s, var konstatēt 27 diennakšu perioditāti (Saules griešanās periods). Šīs plūsmas tiek saistītas ar koronālajiem caurumiem — vainaga apgabaliem ar relatīvi zemu temperatūru (ap 0,8 × 106 К), pazeminātu plazmas blīvumu (tikai 1/4 daļa no vainaga "mierīgo" apgabalu blīvuma) un radiālu (attiecībā pret Sauli) magnētisko lauku.

=== Paaugstināta ātruma plūsmas ===

Sporadiskās plūsmas, pārvietojoties ar lēnā Saules vēja plazmu piepildītā kosmiskajā telpā, sablīvē plazmu savā priekšā, veidojot triecienvilni, kas pārvietojas līdz ar šīm plūsmām. Agrāk uzskatīja, ka šādas [[plūsma]]s rodas no [[Saules uzliesmojumi]]em, taču pašlaik ir viedoklis, ka sporadiskas paaugstināta ātruma plūsmas Saules vējā ir saistīti ar koronāliem izvirdumiem. Tajā pat laikā vajadzētu atzīmēt to, ka gan Saules uzliesmojumi, gan koronālie izvirdumi ir saistīti ar vieniem un tiem pašiem aktīvajiem Saules apgabaliem, un starp tiem ir statistiska sakarība.

== Saules vējš un gaismas spiediens ==

Reizēm ļaudis jauc Saules vēju (protonu, elektronu u.c. daļiņu plūsmu) ar Saules gaismas spiedienu (fotonu plūsmu). Daļēji tas ir saistīts ar Saules buru projektiem kosmonautikā; liekas dabīgi, ka Saules burā pūš Saules vējš. Īstenībā Saules gaismas spiediens ir vairāku tūkstošu reižu lielāks par Saules vēja spiedienu. Arī [[komēta|komētu]] astes tiek virzītas prom no Saules pateicoties gaismas spiedienam, nevis Saules vējam.

== Saules vēja iedarbība uz Zemi ==

Saules vējš skar praktiski visas [[Saules sistēma]]s planētas, arī [[Zeme|Zemi]]. Pēdējo gan aizsargā [[magnētiskais lauks]], un Saules vējš Zemi galvenokārt apliec. Mierīgā (Saules) laikā, pēc [[Mariner 2|kosmiskās stacijas Mariner 2]] (tā lidoja uz Veneru) datiem, starpplanētu telpā Zemes orbītas tuvumā Saules vēja intensitāte bija ~5 protoni/cm³, ātrums 500 km/s, savukārt Saules aktivitātes periodos tā ātrums pieaug līdz 1500 km/s, bet intensitāte — līdz 100 [[protons|protoniem]]/cm³.

Saule ir pastāvīga [[zvaigzne]], tās starojuma summārā intensitāte variē apmēram 2% robežās. Ja šīs variācijas būtu lielākas, tad "+" gadījumā Zeme drīz pārvērstos nedzīvā [[tuksnesis|tuksnesī]], bet "-" gadījumā — pārklātos ar biezu [[ledus]] kārtu. Zeme ik gadu saņem 7 511 015 kilovatstundas Saules enerģijas. Redzamā [[gaisma]] un [[infrasarkanais starojums]] ir visai pastāvīgi, mainīgāki ir īsviļņu ([[Ultravioletais starojums|ultravioletais]], [[Rentgenstari|rentgena]], [[Gamma stari|gamma]]), kā arī [[radiostarojums]]. Viena no Saules aktivitātes izpausmēm ir tās uzliesmojumi, kad dažu minūšu laikā notiek kolosālas jaudas sprādzieni un palielinās rentgenstarojuma intensitāte, radioviļnu plūsma un korpuskulārais starojums, t.s. Saules kosmiskie stari — dažādu elementu [[jons|joni]], [[protons|protoni]], [[elektrons|elektroni]], hēlija kodoli, kuru ātrums ir tuvs [[gaismas ātrums|gaismas ātrumam]].

== Skatīt arī ==

* [[Saule]]
* [[Fotons]]
* [[Plazma]]

{{Astronomija-aizmetnis}}

{{autoritatīvā vadība}}

[[Kategorija:Saule]]
[[Kategorija:Plazmas fizika]]