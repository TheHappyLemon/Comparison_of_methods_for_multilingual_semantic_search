{{Personas infokaste
|             platums = 
|               vārds = Kristofors Kolumbs
|          vārds_orig = ''Christopher Columbus ''
|              attēls = Colomb.jpeg
|          att_izmērs = 220px
|       att_nosaukums = 
|          dz_dat_alt = 
|             dz_gads = 1451
|          dz_mēnesis = 
|            dz_diena = 
|            dz_vieta = [[Dženova]], [[Dženovas Republika]] (tagad {{ITA}})
|              m_gads = 1506
|           m_mēnesis = 5
|             m_diena = 20
|             m_vieta = ārpus [[Valadolida]]s, [[Spānija]]
|        dzīves_vieta = 
|           pilsonība = 
|             tautība = 
|            paraksts = Columbus Signature.svg
|            piezīmes = 
|         kategorijas = 
}}
'''Kristofors Kolumbs''' ([[1451]]—[[1506]]; {{val|it|Cristoforo Colombo}}, {{val|es|Cristóbal Colón}}, {{val|pt|Cristóvão Colombo}}, {{val|de|Christoph Kolumbus}}) bija itāļu jūrasbraucējs, kurš šķērsoja [[Atlantijas okeāns|Atlantijas okeānu]] un [[1492]]. gadā zem [[Spānija|spāņu]] karoga sasniedza [[Karību jūra]]s salas. Viņš domāja, ka Zeme ir apaļa un, braucot uz rietumiem, viņš varētu sasniegt [[Āzija]]s [[Tālie Austrumi|Tālos Austrumus]].

== Dzīvesgājums ==
Dzimis 1451. gadā [[Dženova|Dženovā]], bet arī ducis citu Itālijas pilsētu pretendē uz viņa dzimšanas vietu.<ref>{{Grāmatas atsauce|title=Ferdinand and Isabella|url=https://books.google.de/books?id=pnHJAwAAQBAJ&pg=PA118&redir_esc=y#v=onepage&q&f=false|publisher=Routledge|date=2014-06-11|isbn=978-1-317-89345-5|first=J.|last=Edwards}}</ref> Viņš bija vecākais no [[Dženovas Republika]]s audēja un audumu tirgotāja Domenika Kolumba trim dēliem,<ref name=":0"/> Pašmācības ceļā apguva latīņu valodu un pieredzi tirdzniecībā.<ref>{{Tīmekļa atsauce|url=https://www.smithsonianmag.com/travel/columbus-confusion-about-the-new-world-140132422/|title=Columbus' Confusion About the New World|last=Magazine|first=Smithsonian|website=Smithsonian Magazine|access-date=2023-06-23|language=en}}</ref> Viņš devās daudzos tirdzniecības ceļojumos pa [[Vidusjūra|Vidusjūru]], nokļuva līdz Anglijai (varbūt arī Islandei) un [[Gvineja (reģions)|Gvinejai]] Āfrikā. 1476. gadā apmetās Lisabonā kā Dženovas firmas ''Centurione'' pārstāvis un apprecējās ar kapteiņa Perestrellas, [[Madeira]]s tuvumā esošās Porto Santo salas gubernatora, meitu Filipi un saņēma mantojumā no sievastēva viņa kartes, memuārus un ziņas par Rietumāfrikas piekrastes un Atlantijas okeāna salu atklāšanu.

Portugālē Kolumbs sāka nodarbojās ar [[kosmogrāfija|kosmogrāfiju]] — ģeogrāfisko, dabaszinātnisko un astronomisko atziņu kopumu. Tālaika ģeogrāfi pieņēma, ka [[Zemeslode]]i ir mazāks apkārtmērs, daži jūrasbraucēji ticēja, ka samērā īsā braucienā no [[Azoru salas|Azoru]] vai [[Kanāriju salas|Kanāriju salām]] varētu nokļūt līdz garšvielām bagātajai [[Indija]]i Dienvidāzijā. Pats Kolumbs uzskatīja, ka šis attālums ir tikai 5000 km.<ref name=":0">{{Grāmatas atsauce|edition=Digital printing of reprinted ed. 1992|title=The worlds of Christopher Columbus|publisher=Cambridge Univ. Press|date=2002|location=Cambridge|isbn=978-0-521-35097-6|first=William D.|last=Phillips|first2=Carla Rahn|last2=Phillips}}</ref>

1483. gadā Kolumbs veltīgi mēģināja iegūt Portugāles karaļa [[Žuau II]] labvēlību savam rietumu jūrasbrauciena plānam.<ref>{{Publikācijas atsauce|last=Rickey|first=V. Frederick|date=1992-10-01|title=How Columbus Encountered America|url=http://www.jstor.org/stable/10.2307/2691445?origin=crossref|journal=Mathematics Magazine|language=en|volume=65|issue=4|pages=219|doi=10.2307/2691445}}</ref> Taču toreiz portugāļi veltīja visas pūles, lai atrastu ceļu uz Indiju gar Āfrikas krastiem. Trīs gadus vēlāk viņu gaidīja nākamā rūgtā vilšanās [[Kordova (Spānija)|Kordovā]] — valdnieku pāris [[Izabella I (Kastīlija)|Kastīlijas Izabella]] un [[Aragonas Ferdinands II|Aragonas Ferdinands]] pārsūtīja viņa priekšlikumu zinātnieku komisijai [[Salamanka|Salamankā]], kas to noraidīja. Kolumbs no jauna ieradās Portugāles galmā, bet [[Bartolomeu Diašs]] 1488. gadā jau bija atklājis jūrasceļu uz Indiju apkārt Āfrikai, un par viņa plānu nevienam nebija intereses.<ref>{{Grāmatas atsauce|title=Christopher Columbus and the Enterprise of the Indies: A Brief History with Documents|url=https://books.google.de/books?id=qVEBDgAAQBAJ&pg=PA11&redir_esc=y#v=onepage&q&f=false|publisher=Springer|date=2016-09-23|isbn=978-1-137-08059-2|first=NA|last=NA}}</ref>

1492. gadā Kolumbs atgriezās Spānijā, kur pēc [[Granada]]s iekarošanas tās dievbijīgie valdnieki ļāva sevi pārliecināt par iespēju izplatīt kristīgo ticību. Viņi garantēja Kolumbam [[admirālis|admirāļa]] titulu, mantojamu vicekaraļa stāvokli visās viņa atklātajās zemēs, desmito daļu peļņas no tirdzniecības ar tām un daudzas citas privilēģijas.<ref name=":0" />

== Ceļojumi ==
[[Attēls:63 of 'A History of the United States for schools ... With topical analysis, suggestive questions ... by F. A. Hill. (With maps.)' (11129954664).jpg|thumb|300px|Kristofora Kolumba ceļojuma laikā izmantotā Atlantijas okeāna karte ar [[Japāna]]s, [[Ķīna]]s un [[Indija]]s hipotētisko atrašanās vietu.]]  
[[Attēls:The Four Voyages of Columbus 1492-1503 - Project Gutenberg etext 18571.jpg|thumb|300px|Četras Kolumba ekspedīcijas pāri Atlantijas okeānam (1492-1503).]]
1492. gadā 3. augustā Kolumbs ar flagmaņkuģi ''Santa Maria'' un 120 vīriem no [[Palosa]]s ostas devās pirmajā ekspedīcijā. Viņu pavadīja divas karavelas — "Pinta" un "Ninja". Spānijas valdnieki bija ar mieru atlīdzināt tikai pusi ekspedīcijas izdevumu, atlikumu — abu mazāko kuģu apgādi un komandas salīgšanu samaksāja vietējie kuģu īpašnieku brāļi Pinsoni. Pēc ilgākas uzkavēšanās Kanāriju salās kuģi 6. septembrī devās uz rietumiem.<ref>{{Grāmatas atsauce|title=Columbus : for gold, God and glory|url=http://archive.org/details/columbusforgoldg00dyso_0|publisher=Toronto : Madison Press|date=1991|isbn=978-0-670-83725-0|first=John|last=Dyson}}</ref>

Kolumbs gan prata ar mērījumiem pēc saules un zvaigznēm noteikt ģeogrāfisko platumu, bet sava kuģa atrašanās vietas ģeogrāfisko garumu varēja novērtēt tikai aptuveni. Turklāt viņš atzīmēja mazāk nobraukto jūdžu, lai nebiedētu kuģu komandu, kas aizvien skaļāk mudināja atgriezties. 7. oktobrī jūrnieki novēroja sauszemes putnus, kas liecināja, ka tuvojas zeme, un 12. oktobrī pulksten divos no rīta no ''Pintas'' priekšgala atskanēja jūrnieka Rodrigo de Triana kliedziens: ''Tierra! Tierra!'' (Zeme! Zeme!) Atklāto salu Kolumbs nosauca par Svētā Pestītāja salu (Sansalvadoru [[Bahamu arhipelāgs|Bahamu arhipelāgā]]). Viņš izkāpa krastā un Spānijas kroņa vārdā svinīgi „ieņēma šo zemi” un kā admirālis un vicekaralis pieņēma no saviem ļaudīm paklausības zvērestu. Līdz gada beigām viņš atklāja arī [[Kuba]]s piekrasti un [[Espanjola|Espanjolu]]. 25. decembrī "Santa Maria" avarēja, un Kolumbs pēc ciešanu pilna brauciena ar karavelu "Ninja" 1493. gada martā atgriezās Spānijā, pa ceļam pieturot [[Lisabona|Lisabonā]].<ref>{{Grāmatas atsauce|title=Admiral of the Ocean Sea: a life of Christopher Columbus|publisher=Little, Brown|date=1970|location=Boston|isbn=978-0-316-58478-4|first=Samuel Eliot|last=Morison|first2=Erwin|last2=Raisz|first3=Bertram|last3=Green}}</ref>

Kolumbs bija pārliecināts, ka atradis nepazīstamas salas [[Japāna]]s (Čipangas) tuvumā un ātri atklās Āzijas kontinentu. Tāpēc viņš nosauca šo to par [[Rietumindija|Rietumindiju]] un iedzīvotājus par [[indiāņi]]em (''los indios'').<ref>{{Grāmatas atsauce|title=Encyclopedia of North American Indians|url=https://archive.org/details/encyclopediaofno00hoxi|publisher=Houghton Mifflin|date=1996|location=Boston, Mass.|isbn=978-0-395-66921-1}}</ref> Viņa pārspīlētais attēlojums un pārliecība, ka Garšvielu salas ([[Moluku salas]]) un Indija jau drīz būs sasniedzamas, panāca spēcīgas flotes — 17 kuģu ar 1500 vīriem — nosūtīšanu viņa vadībā. Otrajā ekspedīcijā (1494—1496) admirālis Kolumbs atklāja vairākas [[Mazās Antiļu salas]], [[Puertoriko]] un [[Jamaika|Jamaiku]], tomēr ne zeltu un garšvielas, tālab ļoti cieta viņa prestižs.<ref>{{Grāmatas atsauce|title=The Christopher Columbus Encyclopedia|url=https://books.google.de/books?id=gmmMCwAAQBAJ&pg=PA705&redir_esc=y#v=onepage&q&f=false|publisher=Springer|date=2016-02-08|isbn=978-1-349-12573-9|first=Silvio A.|last=Beding}}</ref>

Uzklausot Espanjolas kolonistu sūdzības, kronis atcēla Kolumba monopolu, un interese par jaunu ekspedīciju rīkošanu atslāba. Daļēji to ietekmēja arī Portugāles pretenzijas uz Āzijas vistālāko austrumdaļu. [[Tordesiljasas līgums]] 1494. gada jūnijā iezīmēja robežlīniju 370 jūdzes aiz [[Zaļā raga salas|Zaļā raga salām]], un visa teritorija uz rietumiem no šis ass tika piešķirta Spānijai.<ref>{{Grāmatas atsauce|title=Foundations of the Portuguese empire, 1415-1580|publisher=University of Minnesota press|date=1978|location=Minneapolis (Minn.)|isbn=978-0-8166-0782-2|series=Europe and the world in the age of expansion|first=Bailey Wallys|last=Diffie|first2=George Davison|last2=Winius|first3=Boyd C.|last3=Shafer}}</ref>

Pēdējo divu gadu Kolumba jūrasbraucienu sagatavošanu un norisi pavadīja lielas finansiālas un organizatoriskas grūtības. Savā trešajā ekspedīcijā (1498—1500) Kolumbs atklāja [[Trinidāda|Trinidadas salu]] un pirmo reizi sasniedza arī [[Dienvidamerika]]s cietzemi. Bet kā jauno teritoriju gubernators viņš neattaisnoja cerības, jo aizvien vairāk virsroku sāka gūt viņa alkas pēc zelta, varas un slavas, slimīga uzpūtība un aizdomīgums. Kolonisti [[Espanjola]]s salā sacēlās, un kroņa pilnvarotais aizsūtīja Kolumbu važās uz Spāniju. Viņam gan izdevās atkal iemantot karaļa labvēlību, taču viņš neatguva titulus un agrāk piešķirtās tiesības.<ref>{{Grāmatas atsauce|title=Columbus: The Four Voyages, 1492-1504|url=https://books.google.de/books?id=KbxvDwAAQBAJ&redir_esc=y|publisher=Penguin|date=2012-09-25|isbn=978-0-14-312210-4|first=Laurence|last=Bergreen}}</ref> Ceturtās ekspedīcijas laikā (1502—1504) viņš pētīja Centrālamerikas piekrastes joslu, bet neatrada ne zeltu, ne ceļu uz Āziju.
Pēdējos mūža gadus Kolumbs pavadīja cieņas un bagātības apņemts, tomēr smagi slims un sarūgtināts par apsolīto mantojamo īpašumu un titulu zaudējumu. Kolumba neatlaidība un navigācijas prasme padarīja viņu par neapstrīdamu [[Jaunā pasaule|Jaunās pasaules]] atklājēju, taču pārspīlētā ticība paša misijai un lieluma mānija viņam vienlaikus neļāva saprast šo atklājumu patieso ģeogrāfisko nozīmi.<ref>{{Grāmatas atsauce|title=A violent Evangelism: the political and religious conquest of the Americans|url=https://archive.org/details/violentevangelis0000rive|publisher=Westminster/John Knox Press|date=1992|location=Louisville, Ky|isbn=978-0-664-25367-7|first=Luis N.|last=Rivera Pagán|first2=Luis N.|last2=Rivera Pagán}}</ref>

== Nozīme ==
Kolumba ceļojumu rezultātā Spānija sāka [[Karību reģions|Karību reģiona]] kolonizāciju. 
Kolumbs nebija pirmais eiropietis, kurš sasniedza Ameriku. Jau 11. gadsimtā [[vikingi]] bija devušies uz [[Ziemeļamerika|Ziemeļameriku]] no [[Grenlande]]s un tur nodibinājuši īslaicīgu koloniju.<ref>{{Tīmekļa atsauce|url=https://www.nationalgeographic.com/culture/article/151011-columbus-day-leif-erikson-italian-americans-holiday-history|title=Why Do We Celebrate Columbus Day and Not Leif Erikson Day?|website=Culture|access-date=2023-06-23|date=2015-10-11|language=en}}</ref> Tomēr [[Jaunā pasaule|Jaunās pasaules]] atklāšana neapšaubāmi pieder pie visievērojamākajiem notikumiem pasaules vēsturē, un 1492. gadu pat uzskata par jauno laiku sākumu. Kolumba atklājumi tiek vērtēti divējādi, jo, no vienas puses, viņš sekmēja [[Lielie ģeogrāfiskie atklājumi|Lielos ģeogrāfiskos atklājumus]] un Eiropas ekspansiju, bet, no otras puses, netieši radīja apstākļus iedzimto ([[indiāņi|indiāņu]]) iznīcināšanai un [[verdzība]]i [[Karību jūra]]s salās.<ref>{{Publikācijas atsauce|last=Boivin|first=Nicole|last2=Fuller|first2=Dorian Q|last3=Crowther|first3=Alison|date=2012-09|title=Old World globalization and the Columbian exchange: comparison and contrast|url=http://www.tandfonline.com/doi/abs/10.1080/00438243.2012.729404|journal=World Archaeology|language=en|volume=44|issue=3|pages=452–469|doi=10.1080/00438243.2012.729404|issn=0043-8243}}</ref>

Notika arī [[sugas|sugu]] apmaiņa — gan ar cilvēkiem derīgām sugām ([[tomāti|tomātu]], [[kartupeļi|kartupeļu]], [[zirgi|zirgu]]), gan kaitīgām ([[baktērija|baktēriju]], [[vīruss|vīrusu]], [[parazīts|parazītu]]).<ref>{{Publikācijas atsauce|last=Nunn|first=Nathan|last2=Qian|first2=Nancy|date=2010-05-01|title=The Columbian Exchange: A History of Disease, Food, and Ideas|url=https://pubs.aeaweb.org/doi/10.1257/jep.24.2.163|journal=Journal of Economic Perspectives|language=en|volume=24|issue=2|pages=163–188|doi=10.1257/jep.24.2.163|issn=0895-3309}}</ref>

== Atsauces ==
{{atsauces}}
== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Kolumbs, Kristofors}}
[[Kategorija:Jūrasbraucēji]]
[[Kategorija:Lielie ģeogrāfiskie atklājumi]]
[[Kategorija:Ceļotāji]]