[[Attēls:Nagasakibomb.jpg|right|thumb|Nagasaki atombumbas sēnes mākonis [[Hirosimas un Nagasaki bombardēšana|1945. gadā]]]]
'''Kodolieroči''' ir [[masu iznīcināšanas ierocis|masu iznīcināšanas ieroči]], kuros izmanto [[kodolreakcija|kodolreakciju]] [[Kodolenerģija|enerģiju]]. Tiem piemīt milzīgs iznīcinošs spēks. Kodolieroči karā tikuši lietoti divas reizes — [[Otrais pasaules karš|Otrā pasaules kara]] noslēgumā [[Amerikas Savienotās Valstis|ASV]] tos [[Hirosimas un Nagasaki bombardēšana|lietoja]] pret [[Japāna]]s pilsētām [[Hirosima|Hirosimu]] un [[Nagasaki]]. Šo sprādzienu rezultātā gāja bojā ap 200 000 cilvēku (ieskaitot arī tos, kas dažu mēnešu laikā nomira no radiācijas ietekmes).<ref>{{Tīmekļa atsauce |url = http://www.rerf.or.jp/general/qa_e/qa1.html |title = Frequently Asked Questions #1 |publisher = Radiation Effects Research Foundation |accessdate = Sep 28, 2014 |archiveurl = https://web.archive.org/web/20070919143939/http://www.rerf.or.jp/general/qa_e/qa1.html |archivedate = {{dat|2007|09|19||bez}} }}</ref> Kodolieroču izstrādāšanai un attīstīšanai kopš 1945. gada ir veikti 2055 izmēģinājuma sprādzieni. Visvairāk izmēģinājumus veikušas [[Amerikas Savienotās Valstis|ASV]] (1032) un [[PSRS]] (715). 20. gadsimta 90. gados izmēģinājumi pakāpeniski tika pārtraukti. Tomēr 21. gadsimtā  izmēģinājumus ir uzsākusi [[Ziemeļkoreja]], kas veikusi trīs izmēģinājumus (2006., 2009. un 2013. gadā).<ref name="ctbto">{{Tīmekļa atsauce|url=http://www.ctbto.org/nuclear-testing/history-of-nuclear-testing/nuclear-testing-1945-today/|title=Nuclear Testing 1945 - today|publisher=CTBTO| accessdate = Sep 28, 2014}}</ref>
== Darbības princips ==
Pēc darbības principa izšķir divu veidu kodolieročus. Sākotnēji tika izstrādātas atombumbas, kurās izmantoja [[atoms|atomu]] [[kodolu dalīšanās]] procesu. Šādu kodolieroču izgatavošanai tiek izmantots ar urāna-235 [[izotops|izotopu]] bagātināts (parasti tas ir vairāk kā 85%) [[urāns (elements)|urāns]] vai [[plutonijs]]-239. Šiem izotopiem raksturīga īpašība ir spēja pie noteiktas [[Kritiskā masa|kritiskās masas]] ierosināt nekontrolējamu [[kodolu dalīšanās]] reakciju, kuras rezultātā izdalās ļoti liels [[enerģija]]s daudzums.

Otrs kodolieroču veids ir kodoltermiskā jeb [[ūdeņraža bumba]], kurā tiek izmantota [[kodolsintēze]]. Šī veida kodolieročos kā [[degviela]] tiek izmantots [[ūdeņradis]] (precīzāk — [[litija hidrīds|litija-6 deiterīds]], kas ir [[litijs|litija]] izotopa ar atommasu 6 savienojums ar ūdeņraža izotopu [[deitērijs|deitēriju]]). Ūdeņraža bumbas ir simtiem reižu spēcīgākas par atombumbām (parasto atombumbu izmanto kā ūdeņraža bumbas [[detonators|detonatoru]]). Pirmais ASV ūdeņraža bumbas izmēģinājums notika 1952. gadā [[Bikini atols|Bikini atolā]]. Pati spēcīgākā ūdeņraža bumba ''Царь-бомба'' (iesaukta par "Kuzjas māti") (50 [[mega]]tonnas [[trotila ekvivalents|trotila ekvivalenta]]) tika uzspridzināta 1961. gadā [[Novaja Zemļa]]s arhipelāgā ([[Padomju Savienība|PSRS]]).<ref name="ctbto" />

== Kodolsprādziena ietekme uz apkārtējo vidi, cilvēkiem un dzīvniekiem ==
Kodolsprādziena izplatīšanos var iedalīt piecos posmos. Tie ir – elektromagnētiskais impulss, caurspiedīgā radiācija, radioaktīvais saindējums, triecienvilnis un gaismas starojums. Piemēram, virszemes kodolsprādzienu pavada apžilbinošs uzliesmojums, kas redzams vairāku desmitu kilometru attālumā, griezīga, pērkona grāvienam līdzīga skaņa, un veidojas ugunīga [[puslode]], kura pakāpeniski pārvēršas mutuļojošā mākonī, kas strauji ceļas uz augšu.

'''Triecienvilnis''' ir stipri saspiesta gaisa josla, kas ar [[Skaņas ātrums|virsskaņas ātrumu]] izplatās uz visām pusēm no sprādziena centra, savā ceļā radot postījumus. Sprāgstot kodolbumbai, kuras jauda ir 20kT, triecienvilnis 1 km attālumu veic 2 s, 2 km – 5 s, 3 km – 8 s. Vispirms redzams kodolsprādziena uzliesmojums, pēc tam izplatās triecienvilnis.
Cilvēkus, kuri atrodas klajā vietā, triecienvilnis ievaino, radot dažādas traumas. Vissmagākie ievainojumi (traumas) rodas tad, ja [[spiediens]] ir lielāks par 1 kg/cm<sup>2</sup>, kas var izraisīt nāvi. Lai pasargātu cilvēkus no triecienviļņa ietekmes, var izmantot [[tranšeja]]s, [[Ierakumi|ierakumus]] vai citas iedziļinātas būves, kā arī dabiskas paslēptuves, piemēram, gravas vai ieplakas. Apvidus [[reljefs]]  triecienviļņa iedarbību var pavājināt vai pastiprināt.

'''Gaismas starojums''' ir kodolsprādziena spīdošā zona – ugunīga puslode, kuras
temperatūra sasniedz vairākus miljonus grādu. Iedarbības ilgums ir dažas
sekundes, līdz ugunīgā lode izzūd. Blīvi mākoņi var samazināt starojumu 10 – 20 reizes. Arī [[migla]], [[lietus]], [[sniegs]], [[putekļi]] un [[dūmi]] krasi pavājina gaismas iedarbību. Gaismas starojums cilvēkiem un dzīvniekiem, kuri atrodas atklātā vietā,
var radīt dažādas pakāpes apdegumus, kā arī var novest pie [[redze]]s zuduma. Gaismas starojums var izraisīt ugunsgrēkus. Ja divās sekundēs pēc sprādziena uzliesmojuma var paspēt paslēpties, tad gaismas starojuma iedarbība samazinās 2 – 3 reizes. Pilnīgi no gaismas starojuma pasargā patvertnes un paslēptuves.

'''Caurspiedīgā radiācija''' ir [[Gamma stari|gamma staru]] un [[neitrons|neitronu]] plūsma, kura tiek radiāli izstarota no
kodolsprādziena zonas. Caurspiedīgās radiācijas darbības laiks ir 10 – 15
sekundes no sprādziena brīža. Gammas stari un neitroni jonizē dzīvo [[audi|audu]] [[molekula]]s, rada traucējumus
organisma šūnu dzīvības procesos, samazina [[Asinis|asinīs]] balto un sarkano
asinsķermenīšu procentuālo sastāvu, rada traucējumus [[Vielmaiņa|vielmaiņā]], organisma
vispārēju nespēku. Organismā samazinās aizsargspējas pret infekcijas slimībām. Atkarībā no saņemtās apstarojuma devas, ko mēra [[Zīverts|zīvertos]] (Sv), iespējama saslimšana ar staru slimību.
Caurspiedīgās radiācijas iedarbības rezultātā stikls kļūst tumšāks, tiek sabojāta radioelektroniskā aparatūra. Izejot cauri jebkuram materiālam, caurspiedīgās radiācijas iedarbība kļūst vājāka. Visvairāk caurspiedīgās radiācijas
iedarbību vājina dažādas paslēptuves: ar grunti pārsegta tranšeja – 40 reizes, daudzstāvu ēkas pagrabtelpa – 1000 reizes.
Patvertnes, kas paredzētas aizsardzībai pret triecienvilni, pasargā arī no caurspiedīgās radiācijas.

'''Apvidus radioaktīvais saindējums.''' Apvidus, ūdens, un gaisa radioaktīvais saindējums rodas no radioaktīvajām vielām kodolsprādziena mākonī. Radioaktīvās vielas pakāpeniski nosēžas uz zemes virsmas mākoņu pārvietošanās virzienā un izveido radioaktīvi
saindētu joslu. Apvidus radioaktīvā saindējuma pakāpe
un saindējuma zonu apmēri atkarīgi no kodolsprādziena veida un jaudas,
munīcijas tipa, [[Laikapstākļi|meteoroloģiskajiem apstākļiem]], apvidus reljefa. Visstiprāko radioaktīvo saindējumu izraisa virszemes sprādzieni.
Radioaktīvais mākonis paceļas 20 km un lielākā
augstumā, un sasniedz diametrā vairākus kilometrus. Augšupejošās gaisa plūsmas līdz ar tūkstošiem tonnu iztvaicētas grunts aizrauj
līdzi ugunīgā lodē arī milzīgu daudzumu grunts putekļu. Šī plūsma 10 – 12
minūšu laikā sasniedz galējo augstumu. Pacelšanās un atdzišanas laikā plūsmā
esošie kodolsprādziena produkti un kodollādiņa neizreaģējusī daļa sajaucas ar
grunts putekļiem. No mākoņa, tam paceļoties un virzoties uz priekšu vēja virzienā,
simtiem kilometru attālumā no sprādziena vietas uz zemes nogulsnējas radioaktīvās vielas.

'''Elektromagnētiskais impulss.''' Kodolsprādziena laikā apkārtējā vidē momentāni izplūst milzīgs daudzums
gamma kvantu un neitronu. Savstarpēji iedarbojoties ar vidē esošajiem atomiem,
tie veido [[elektromagnētiskais lauks|elektromagnētiskos laukus]], kuri rada [[Elektriskā strāva|elektrisko strāvu]] un [[Spriegums|spriegumu]] elektropārvades līniju gaisa vados un apakšzemes
kabeļos, radiostaciju [[Antena|antenās]]. Izplatoties lielos attālumos, inducētais
elektromagnētiskais [[impulss]] izraisa bojājumus radioelektroniskajā aparatūrā, rada traucējumus elektriskajās
iekārtās, var traumēt personālu, kas apkalpo aparatūru. Kā aizsardzības
līdzekļus var izmantot ierīces, kādas lieto aizsardzībai pret [[zibens]] izlādi.

== Kodolsprādziena postījumu zonu aprēķināšana ==
Kodolsprādziena postījumu rajona [[Laukums|laukumu]] var uzskatīt par [[Riņķis|riņķa]] laukumu un aprēķināt pēc formulas

''S=πR<sup>2</sup>'',

kur r ir postījumu rajona rādiuss (to punktu attālums no sprādziena centra, kuros [[spiediens]] ir 0.1 kg/cm<sup>2</sup>); šo
attālumu nosaka pēc speciāli izveidotas tabulas vai aprēķina. Piemēram, ja 10 MT jaudas kodollādiņa postījuma rajona rādiuss R=25km, tad postījuma rajona laukums ir ''S=πR<sup>2</sup>=3,14*25<sup>2</sup>=1962,5 km<sup>2</sup>''

Kodolsprādziena postījumu rajona zonu laukumus aprēķina pēc šādām formulām:

1) Pilnīgu postījumu zonas laukums (riņķa laukums)                                           

''S1=πR1<sup>2</sup>''

2) Stipru postījumu zonas laukums ([[Gredzens (ģeometrija)|gredzena]] laukums)                                          

''S2=π(R2<sup>2</sup>-R1<sup>2</sup>)''

3) Vidēju postījumu zonas laukums (gredzena laukums)  

''S3=π(R3<sup>2</sup>-R2<sup>2</sup>)''

4) Vāju postījumu zonas laukums (gredzena laukums)                                                    

''S4=π(R4<sup>2</sup>-R3<sup>2</sup>)''

Šajās formulās R1, R2, R3 un R4 ir postījumu
rajona attiecīgo zonu rādiusi, t.i., to punktu attālumi no sprādziena centra,
kuros spiediens ir 0,5 kg/cm<sup>2</sup>, 0.3 kg/cm<sup>2</sup> un  0.1 kg/cm<sup>2</sup>. Kā redzams, R4=R.

Saskaņā ar teorētiskiem pētījumiem, dažādas jaudas kodoltermisko sprādzienu un kodolsprādzienu triecienviļņa postījumu zonu
rādiusu attiecības ir proporcionālas kubsaknei no trotila ekvivalentu attiecības.

== Kodolvalstis ==
[[Attēls:World nuclear weapons.png|thumb|Kodolvalstis.]]
Par kodolieroču esamību to rīcībā ir paziņojušas [[Amerikas Savienotās Valstis|ASV]],<ref>{{Tīmekļa atsauce|url=http://www.delfi.lv/news/world/other/pentagons-asv-riciba-ir-5113-kodolgalvinu.d?id=31647667|title=Pentagons: ASV rīcībā ir 5113 kodolgalviņu|date={{dat|2010|5|4||bez}}|publisher=Delfi.lv|accessdate={{dat|2013|4|25||bez}}}}</ref> [[Krievija]], [[Apvienotā Karaliste]], [[Francija]], [[Ķīna]], [[Indija]], [[Pakistāna]] un [[Ziemeļkoreja]]. Ļoti ticams, ka kodolieroči ir arī [[Izraēla]]i, kaut arī tā atsakās to apstiprināt vai noliegt.<ref>{{tīmekļa atsauce|url=http://www.fas.org/nuke/guide/israel/nuke/index.html |title=Nuclear Weapons – Israel |publisher=Fas.org |date=Jan 8, 2007 }}</ref> Tiek uzskatīts, ka [[Irāna]] mēģina izstrādāt kodolieročus.<ref>{{tīmekļa atsauce|url=http://www.iranwatch.org/our-publications/articles-reports/irans-nuclear-timetable|title=Iran's Nuclear Timetable |publisher=iranwatch.org}}</ref>

Saskaņā ar amerikāņu zinātnieku datiem par 2014. gadu, pasaulē ir vairāk nekā 16 000 [[kodolgalviņa|kodolgalviņu]], no kurām ap 4200 ir operacionālā gatavībā.<ref name="nuclearweapons1">{{tīmekļa atsauce|url=http://www.fas.org/programs/ssp/nukes/nuclearweapons/nukestatus.html |title=Federation of American Scientists: Status of World Nuclear Forces |publisher=Fas.org }}</ref>

== Skatīt arī ==
* [[Kodolkarš]]
* [[Kodolziema]]
* [[Kodolvasara]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

== Literatūra ==
* P. Jegorovs, I. Šļahovs, N. Alabins  «Civilā aizsardzība.» 
* D. Anaņjevskis, B. Mazahovs, J. Kovaļevs, J. Skvorcovs «Jautājumi un atbildes civilajā aizsardzībā.
* А. В. Иллеш, А. Е. Пральников «Репортаж из Чернобыля.»

{{autoritatīvā vadība}}

[[Kategorija:Kodolieroči| ]]