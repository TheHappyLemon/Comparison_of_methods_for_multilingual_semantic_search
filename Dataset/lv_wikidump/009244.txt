{{Jūras infokaste
| jūra        = Azovas jūra
| attēls      = AzovasJura.JPG
 |attēls_izm     = 300
 |vietaskarte   = Vidusjūra#Ukraina#Krievijas Eiropas daļa
 | relief = jā
 |latd = 46 |latm = 5 |lats =  |latNS = N
 |longd = 36 |longm = 30 |longs =  |longEW = E
 |paraksta_izvietojums = 
| okeāns        = Atlantijas okeāns
| platība     = 37 605
| garums      = 343
| platums     = 231
| Max_dziļums = 13,5
| Vid_dziļums = 7,4
| tilpums     = 256
| valstis     = {{RUS}}<br />{{UKR}}
| pilsētas    = [[Berdjanska]]<br />[[Mariupole]]<br />[[Rostova pie Donas]]<br />[[Taganroga]]
}}
'''Azovas jūra''' ({{val|ru|Азовское море}}, {{val|uk|Азовське море}}, {{val|crh|Azaq deñizi}}) ir daļa no [[Melnā jūra|Melnās jūras]]. Azovas jūra būtībā ir līcis, ko ar Melno jūru saista 4,2 km platais [[Kerčas šaurums]]. Kaut arī Azovas jūra ir ļoti attāla no [[Atlantijas okeāns|Atlantijas okeāna]], tā ir piederīga šim okeānam.

== Nosaukums ==
Senatnē tika devēta par '''Meotijas jūru''' ({{val|el|ἡ Μαιῶτης λίμνη}} un {{val|la|Palus Maeotis}}) pēc purvājus jūras austrumu piekrastē apdzīvojušās cilts nosaukuma.

Pašreizējais nosaukums tiek saistīts ar [[polovcieši|polovciešu]] prinča Azuma jeb Azufa vārdu, kurš šeit gāja bojā pilsētas aizstāvēšanas laikā [[1067]]. gadā. Cits uzskats — tjurku valodās ''Azov'' vai ''Azak'' apzīmē zemu vietu un dots senajai [[Azova]]s pilsētai tāpēc, ka tā izveidota purvājos. No šīs pilsētas cēlies arī jūras vārds.

== Vispārējs raksturojums ==
[[Attēls:Asophsches Meer bei Ursuf.jpg|250px|left|thumb|Azovas jūra pie [[Urzufa]]s]]
Seklākā jūra pasaulē — vidējais dziļums — 13 metri, lielākais dziļums — 15,3. Daudzviet, kur jūrā upes ienes vairāk sanesu, tā ir ļoti sekla, piemēram [[Taganrogas līcis|Taganrogas līcī]] Azovas jūra ir vidēji 1 metru dziļa.

Azovas jūras ziemeļos atrodas [[Ukraina]], [[Krievija]], austrumos — Krievija, dienvidrietumos — [[Krima]]s pussala.

Lielākās upes ir [[Dona]] un [[Kubaņa]]; tās nodrošina to, ka jūras ūdens nav īpaši sāļš, vietām Azovas jūrā ir saldūdens. Upes jūrā sanes arī daudz nogulu. 20. gadsimta gaitā praktiski uz visām Azovas jūrā ieplūstošajām upēm izbūvētas [[hidroelektrostacija]]s, kā rezultātā jūrā nonāk mazāk sanesu un tās ūdens kļuvis sāļāks. Ūdens sāļums pie [[Kerčas šaurums|Kerčas šauruma]] ir 17,5 ‰, kamēr Taganrogas līcī — tikai 2—3 ‰. Vidējais sāļums ir 11 ‰. Vasarā ūdens centrālajā daļā iesilst līdz 25—28&nbsp;°C, piekrastē — 30—31&nbsp;°C. Ūdens nav dzidrs. Jūras rietumu daļā atrodas 110 km garā, savdabīgā [[Arabata strēle]] un liels limāns — [[Sivašs]] jeb Puvusī jūra. Divi nozīmīgi kanāli ir [[Volgas—Donas kanāls]] un [[Maničas kanāls]], kas savieno ar [[Kaspijas jūra|Kaspijas jūru]].

Jūras krasti pārsvarā zemi, smilšaini. Tikai dienvidu piekrastē [[vulkāns|vulkāniskas]] izcelsmes pauguri, kas vietām pāriet stāvās priekškalnēs. Straumju režīms atkarīgs no vēju režīma, pārsvarā straumes plūst pretpulksteniski.

[[Plūdmaiņas]] var sasniegt 5 metru augstumu. Ziemā liela daļa jūras var aizsalt — pirms [[ledlauzis|ledlaužu]] izgudrošanas jūra nebija kuģojama laikaposmā no decembra līdz aprīļa vidum.

Azovas jūrā notiek zveja, šeit iegūst arī [[nafta|naftu]] un [[dabasgāze|dabasgāzi]]. Agrāk jūrā bija ļoti augsta bioloģiskā daudzveidība — vairāk kā 80 sugu zivis un 300 sugu bezmugurkaulnieki. Tagad piesārņojuma un pārzvejošanas dēļ bioloģiskā daudzveidība samazinās.

== Ārējās saites ==
{{sisterlinks-inline}}
{{enciklopēdiju ārējās saites}}

{{Atlantijas okeāna jūras}}
{{autoritatīvā vadība}}

[[Kategorija:Jūras]]
[[Kategorija:Atlantijas okeāns]]
[[Kategorija:Krima]]
[[Kategorija:Azovas jūra| ]]
[[Kategorija:Krievijas jūras]]
[[Kategorija:Ukrainas jūras]]