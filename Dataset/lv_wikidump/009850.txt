[[Attēls:Pieter Bruegel the Elder - The Tower of Babel (Vienna) - Google Art Project - edited.jpg|thumb|right|250px|[[Bābeles tornis (glezna)|Bābeles tornis]] - [[Pīters Brēgels Vecākais|Pītera Brēgela Vecākā]] glezna (1563. gads)]]
[[Attēls:Confusion of Tongues.png|thumb|right|250px|[[Gustavs Dorē|Gustava Dorē]] grafika ''Valodu sajaukšana'' (1865. gads)]]

'''Bābeles tornis''', saskaņā ar [[Bībele]]s [[Pirmā Mozus grāmata|Pirmās Mozus grāmatas]] 11. nodaļu, bija celtne, ko cēla cilvēki, lai sasniegtu debesis. [[Dievs]], redzēdams cilvēces vienotību torņa celšanā, nolēma iznīcināt torni, kā arī sajaukt līdz tam vienoto cilvēku valodu daudzās valodās, lai nākotnē šādi mēģinājumi nevarētu atkārtoties. Torņa iznīcināšana pašā Pirmajā Mozus grāmatā nav aprakstīta, taču uz to ir norādes [[Jubileju grāmata|Jubileju grāmatā]] un citviet.

== Leģendas izcelsme ==
Daudzi Bībeles pētnieki saista Bābeles torni ar tai laikā [[Mezopotāmija|Mezopotāmijā]] celtajām kulta celtnēm — [[zikurāts|zikurātiem]]. Pats augstākais zikurāts — Etemenaki zikurāts, kura augstums sasniedza 91 metru — atradās [[Bābele|Bābelē]]. Nav zināms, kad tieši tas tika uzcelts, bet tas noticis vēl pirms [[Hammurapi]] valdīšanas laika (1792-1750 p.m.ē.). 689. gadā p.m.ē. [[Asīrija]]s valdnieks [[Sinaheribs]] iznīcināja Bābeli un arī Etemenaki zikurātu. Zikurātu atjaunoja Jaunbabilonijas valdnieks [[Nebukadnecars II]]. 
Tas sastāvēja no septiņām [[terases|terasēm]], kas bija krāsotas dažādās krāsās un veltītas septiņiem dieviem. Zikurāta pašā augšā atradās neliela svētnīca, kas no ārpuses bija apšūta ar tirkīzziliem glazētiem ķieģeļiem. Svētnīcu uzskatīja par dieva [[Marduks|Marduka]] un viņa sievas — [[rītausma]]s dievietes [[Sarpanita]]s mājokli. Šeit atradās dieva Marduka zelta statuja.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20171224202559/http://www.bibelesbiedriba.lv/latviesu-bibele/mozus1/1moz11.htm Pirmās Mozus grāmatas (sauktas Genesis) 11. nodaļas teksts]

{{reliģija-aizmetnis}}

{{autoritatīvā vadība}}

[[Kategorija:Bībeles vietas|Babeles]]
[[Kategorija:Babilona|Tornis]]