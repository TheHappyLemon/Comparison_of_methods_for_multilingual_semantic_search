[[File:Ecoles empire carolingien.gif|thumb|300px|Karolingu laikmeta [[klosteris|klosteru]] skolu izvietojums. Zaļā krāsā vietas, kur kalpojuši [[īri|īru]] [[mūks|mūki.]]]]
'''Karolingu renesance''' ir [[viduslaiki|viduslaiku]] [[kultūra]]s uzplaukums, saistīts ar [[Kārlis Lielais|Kārļa Lielā]] valdīšanas laiku. Terminu ieviesis 19. gadsimta [[franči|franču]] vēsturnieks Ampērs (''Jean-Jacques Ampère'').
== Māksla==
[[Attēls:Meister der Hofschule Karls des Großen 001.jpg|thumb|200px|Kristus attēls uz Evaņģēlija Kārļa Lielā galma skolā]]
[[Māksla]]s uzplaukums Rietumeiropā sākās ar [[Franki|Franku]] valsts izveidošanos un [[Kārlis Lielais|Kārļa Lielā]] valdīšanu. Karolingu [[dinastija]] sāka pulcināt ap sevi izglītotus cilvēkus no visas plašās ķeizarvalsts, veica pasākumus, lai saglabātu senos pieminekļus, cēla jaunas pilis, dievnamus, kuru arhitektoniskajā uzbūvē un rotājumā centās pievērsties [[Vēlīnais antīkais laikmets|vēlīnās antīkās pasaules]] mantojumam, īpaši [[Senā Roma|Senās Romas]] valsts paraugiem.

Vislielāko varenību sasniedza Kārļa Lielā valdīšanas laikā. Viņš paplašināja robežas un īpaši aizstāvēja [[pāvests|pāvestu]], kādēļ viņu arī kronēja par [[imperators|imperatoru]].

[[Celtniecība]] ieguva jaunu attīstības pakāpi. Ēkas no mūra, bet ar līmenisko pārsegumu pārsvarā no koka.

[[Glezniecība]]s raksturošanai nozīmi iegūst [[manuskripts|manuskripti]]. Karolingu posma grāmatas lielākoties bija reliģiska satura, [[dievkalpojums|dievkalpojumu]] vajadzībām. Attīstību noteica galma [[aristokrātija]]s aprindu [[ideoloģija]] un [[gaume]], tāpēc visuzskatāmāk tā parādās [[grāmata|grāmatās]], kas izgatavotas imperatora un karaļu pašu vajadzībām, vai dāvājuši [[klosteris|klosteriem]]. Šajās miniatūrās ir dekoratīvi grezni meklējumi, spilgtums, dominē guašas tehnika, daudz lietots [[zelts]], bieži [[pergaments]] viscaur noklāts ar [[purpurs|purpuru]]. Visbiežāk attēloti [[evaņģēlists|evaņģēlisti]]. Bieži vien [[evaņģēlijs|evaņģēliju]] sākumā ievietotas [[kanons|kanonu]] tabulas, tie ir paralēli stabiņi, kas norāda uz evaņģēliju nodaļām un pantiem.

== Mākslas skolu veidi ==
Izšķir vairākas skolas — pēc formu daudzveidības, sevišķi [[ornamentika]]s jomā.

1. Adas rokraksta skola, jeb Godeskalka skola. Svarīgi divi evaņģēliji, viens kas pēc Kārļa Lielā pasūtījuma, otrs kas izgatavots kādai klostera priekšniecei Adai. šai skolai raksturīga mierīga, nosvērta kompozīcijas uzbūve un apaļoti plastisks tēlu traktējums. Evaņģēlisti parasti sēž [[tronis|tronī]], ar grāmatu un spalvu rokā, iegrimuši apcerē vai radošas domas pārņemti. Lietotas smagnējas, dekoratīvas burtu zīmes, izmantots zelts un purpurs. Vēlāk iezīmējas zināma tēlu monumentalitāte. Piemērs “Kristus tornī”

2. [[Reimsa]]s skola cieši saistīta ar vēlīnā antīkā posma paraugiem. Pie šīs skolas pieder “Kārļa Lielā Evaņģēlijs” un “[[Āhena]]s evaņģēlijs”. Evaņģēlisti ģērbušies baltās [[toga|togās]], mierīgās pozās uz ainavas fona, kurā jūtams telpas un gaisa dziļums. Par antīko tradīciju spēcīgo ietekmi liecina reālie tēli un liegais gleznojums. Vēl arī “[[Utrehta]]s psalmu grāmata”(ap 820.g.), kuras zīmējumiem piemīt skicveida raksturs, zīmēts tikai ar spalvu un attēlo dažādus lauku darbus, [[kauja]]s, [[medības]], dzīru un citas ainas. katram [[psalms|psalmam]] sava [[ilustrācija]], kas sniedz tēlainu interpretāciju. vēl līdz tam neredzēts tīri grafisks [[miniatūra]]s tips. Pie šīs skolas vēl pieskaitāms Ebo izgatavotais evaņģēlijs (816. — 835.) Atšķirībā no citiem, Ebo evaņģēlijā evaņģēlisti dīvaina nemiera pilni. Acis plati ieplestas, tērps pland, vibrējoša, nemierīga līnija, kas ir arī Utrehtas psalmu grāmatai.
 
3. [[Tūra]]s skola. Divos [[skriptorijs|skriptorijos]] — Tūras Sv. Mārtiņa klosterī un Marmutjē [[abatija|abatijā]]. Raksturīgākās iezīmes ir ornamentālais rotājums, kas domājams, radies tiešā monumentālās mākslas izstrādajumu ietekmē un kāpināta tēlainība — kā nelielas glezniņas ar sīki izstrādātu sižetu un līdzsvarotu kompozīciju. Liela uzmanība veltīta vēsturisko personu — valdnieku, karaļu, portretiskās līdzības attēlojumam. Bija specializējusies [[Bībele]]s tekstu pārrakstīšanā un ilustrēšanā. Pazīstamas grāmatas — Lotāra evaņģēlijs un “[[Kārlis Plikgalvis|Kārļa Plikgalvja]] Bībele”. [[Lotārs]], Kārļa Lielā mazdēls, attēlots sēžot greznā, ar krāšņu audumu drapētā tronī, ietinies togā, kopā ar 2 sardzes vīriem. Skatiens vērsts tālē. “Kārļa Plikgalvja Bībelē” attēlots valdnieks 44 cm augstā ilustrācijā, tā k ir daudzfigūru kompozīcija, kur attēlota svinīga ceremoniāla aina, kā valdniekam pasniedz Bībeli (Sv. Mārtiņa klostera [[abats]] Vivjēns) Kārlis Plikgalvis sēž tronī, tāpat kā Romas imperators, apkārt lokveidā grupējas galminieki, sardze, augstākie [[garīdzniecība]]s pārstāvji. Ļoti reāls attēlojums, iezīmējot tipiskos vaibstus.

== Ārējās saites ==
* [http://www.germannotes.com/archive/article.php?products_id=702&osCsid=086eea4e83b84b69409f8446d60082af]{{Novecojusi saite}} Karolingu māksla
* [http://expositions.bnf.fr/carolingiens/index.htm] Francijas Nacionālā bibliotēka - Karolingu dārgumi {{fr ikona}} {{en ikona}}
{{autoritatīvā vadība}}

[[Kategorija:Viduslaiku māksla]]
[[Kategorija:Viduslaiku literatūra]]
[[Kategorija:Franki]]