{{Minerāla infokaste
|minerāls=Ģipsis
|attēls=[[Attēls:Roses des Sables Tunisie.jpg|300px|Ģipša kristālu rozete, 47 cm gara]]
|klase=Sulfātu minerāls, ūdeni saturošs sulfāts
|ŠtruncaID=6/C.22-20
|ķīm_formula=CaSO<sub>4</sub>·2H<sub>2</sub>O 
|singonija=[[Monoklīnā singonija|monoklīnā]]
|krāsa=Balts, bezkrāsas, dzeltenbalts, zaļganbalts, brūns
|svītra=Balta
|habituss=Labi veidoti plātņveida kristāli, minerāla slānīši, kas sastāv no vertikālām šķiedrām, plātņaini (piemēram — rozetes)
|skaldnība=Ļoti laba vienā virzienā, laba vēl divos virzienos
|lūzums=Šķiedrains, minerāls ļoti trausls
|cietība=2
|spīdums=Pērļains
|caurspīdīgums=Caurspīdīgs līdz puscaurspīdīgs
|laušanas_koef=n<sub>α</sub> = 1,519—1,521 n<sub>β</sub> = 1,522—1,523 n<sub>γ</sub> = 1,529—1,530
|pleohroisms=Nav
|blīvums=2,3
}}
[[Attēls:Gypsum - Sieroszowice mine, Lubin, Lower Silesia, Poland.jpg|thumb|Curspīdīgi ģipša kristāli ar zaļa minerāla — [[herbertsmitīts|herbertsmitīta]] — piejaukumu]]
'''Ģipsis''' (no {{val|grc|μαγειρεύω}} ''(mageirévo)'' — 'vārīt', atsaucoties uz kalcinēšanu) ir izplatīts, ļoti mīksts [[minerāls]] — [[kalcijs|kalcija]] sulfāta dihidrāts.

== Fizikālās un ķīmiskās īpašības ==
Ģipsis ir viens no [[Mosa skala]]s etaloniem — tas apzīmē cietību 2.

Sildot ģipsi līdz 100—150 °C tas daļēji dehidratējas, izdalot 75% tajā esošā ūdens. Notiek šāda reakcija:

<nowiki>CaSO</nowiki><sub>4</sub>·2H<sub>2</sub>O + siltums → <nowiki>CaSO</nowiki><sub>4</sub>·½H<sub>2</sub>O + 1½H<sub>2</sub>O (tvaiks)

Šādu daļēji dehidratētu ģipsi sauc par '''kalcija sulfāta hemihidrātu''' jeb '''kalcinēto ģipsi''' (<nowiki>CaSO</nowiki><sub>4</sub>·½H<sub>2</sub>O).

Raksturīgi, ka šī procesa sākumā siltuma enerģija nevis sasilda minerālu, bet gan tiek izmantota ūdens izdalīšanai no tā. Minerāla sasilšana notiek ar zināmu laika nobīdi. Šo ģipša īpatnību izmanto būvniecībā, piemēram, veidojot ugunsdrošas sienas, kas spēj aizkavēt ugunsgrēka izplatīšanos.

Atšķirībā no daudziem citiem minerāliem, kalcinētais ģipsis ūdens klātbūtnē spēj atkal atgūt savu sākotnējo ķīmisko sastāvu.

<nowiki>CaSO</nowiki><sub>4</sub>·½H<sub>2</sub>O + 1½H<sub>2</sub>O → <nowiki>CaSO</nowiki><sub>4</sub>·2H<sub>2</sub>O

Šī reakcija ir [[eksotermisks|eksotermiska]]. Pateicoties šai īpatnībai, no ģipša var ērti veidot dažādus atlējumus — plātnes, tāfeles krītu, veidnes.

Pilnībā dehidratēts ģipsis tiek saukts par [[anhidrīts|anhidrītu]] (<nowiki>CaSO</nowiki><sub>4</sub>) — pastāv arī šāds minerāls. No ģipša anhidrītu var iegūt, to karsējot līdz 180&nbsp;°C.

== Izmantošana ==
Ģipsim ir ļoti plašs pielietojums jau kopš seniem laikiem. Ģipsi izmanto būvmateriālu ražošanā — apdares plātņu, javu, apmetuma masu ražošanā. Ģipsi izmanto veidņu izgatavošanai, tai skaitā kaulu lūzumu gadījumā ar tā palīdzību tiek fiksēts traumētais loceklis. Ģipsi izmanto zobu pastu, krāsu, atsevišķu pārtikas produktu ražošanā (pārtikas piedeva E 516). Ģipsis ar [[polimērs|polimēriem]] var tikt izmantots kaulu cementēšanai. Kalcinēts ģipsis var palīdzēt sacietināt grunti, tādējādi palīdzot veidot, piemēram, noturīgas būvbedres.

No ģipša iegūtu anhidrītu izmanto kā [[desikants|desikantu]] — tas reaģē ar atmosfērā esošo ūdeni, tādējādi mazinot atmosfēras mitrumu.

== Izplatība un atradnes ==
Ģipsis veidojas [[evaporīts|evaporītiskos]] [[nogulumiezis|nogulumiežos]] — tas izgulsnējas gan [[saldūdens|saldūdenī]], gan jūras ūdenī, gan arī karstajos avotos. Tuksnešainos apvidos ģipsis var veidot zieda formas kristālu agregātus ('''tuksneša roze'''), kurus nereti izmanto dekoratīvos nolūkos.
Ģipsis ir ļoti izplatīts minerāls, kuru atrod daudzās pasaules valstīs, tai skaitā Latvijā.
* Izcilus ģipša kristālus atrod [[Meksika|Meksikā]], [[Čiahuahua]], Naikā — šeit ģipša kristālu garums sasniedz pat 15 metrus.
* Vairākus gadsimtus ģipsi ieguva [[Parīze|Parīzē]], [[Monmartrs|Monmartrā]], to izmantojot būvmateriālu, g.k. apmetuma masas ieguvei.

Lielas komerciāla mēroga ģipša atradnes ir šādās valstīs:
* [[Alžīrija]];
* [[Amerikas Savienotās Valstis|ASV]];
** [[Aiova]];
** [[Arizona]];
** [[Jūta]];
** [[Kanzasa]];
** [[Kolorādo]];
** [[Mičigana]];
** [[Nevada]];
** [[Ņujorka]];
** [[Ņūmeksika]];
* [[Irāna]];
* [[Itālija]];
* [[Īrija]];
* [[Kanāda]];
** [[Britu Kolumbija]];
** [[Jaunā Skotija]];
** [[Manitoba]];
** [[Ņūfaundlenda]];
** [[Ontārio]];
* [[Lielbritānija]];
* [[Spānija]];
* [[Vācija]].

Aizvien vairāk ģipša iegūst ar oglēm apkurināmās [[elektrostacija|elektrostacijās]], ar [[kaļķakmens]] miltu palīdzību attīrot sēru saturošus izmešus — šādi iegūst ļoti tīru ģipsi.

Ģipsis ir arī fosfātu mēslojuma ražošanas blakusprodukts — šādā veidā tiek saražots vairākas reizes vairāk ģipša, nekā to iegūst karjeros. Diemžēl šāds ģipsis nereti satur nevēlamus piejaukumus, tomēr uzskata, ka dabiskā ģipša ieguves rūpniecība nav ieinteresēta konkurencē un cenšas kavēt šī fosfātu mēslojuma ražošanas blakusprodukta ienākšanu tirgū.

[[Attēls:GipsitaEZ.jpg|thumb|right|300px|Šķiedru ģipsis no Brazīlijas]]

[[2005. gads|2005]]. gadā no dabiskām raktuvēm ieguva 110 miljonus tonnu ģipša. 43% no šī daudzuma ieguva četrās valstīs — ASV, Irānā, Kanādā un Spānijā.

== Ģipsis Latvijā ==
Latvijā ģipša iegulas ir raksturīgas [[devons|devona]] nogulumos — [[Salaspils svīta|Salaspils svītā]]. Zemes virsmai tuvāk šīs iegulas atrodas austrumos no Rīgas un vairākās citās Viduslatvijas vietās. Pašlaik aktīvi tiek ekspluatēts ģipša ieguves karjers [[Saurieši|Sauriešos]], agrāk ģipsis tika iegūts arī citās vietās, piemēram [[Nāves sala|Nāves salā]] pie Daugavas netālu no [[Daugmale]]s.

== Varietātes ==
* '''[[Alabastrs]]''' (pēc varbūtējas sākotnējās šī ģipša paveida atradnes — Alabastronas [[Ēģipte|Ēģiptē]]) — smalkgraudains, balts vai viegli iekrāsots ģipsis, no kura viegli veidot skulptūras. Atradnes daudzviet pasaulē, tai skaitā [[Amerikas Savienotās Valstis|ASV]], [[Austrija|Austrijā]], [[Itālija|Itālijā]], [[Lielbritānija|Lielbritānijā]], [[Slovākija|Slovākijā]], [[Vācija|Vācijā]].
* '''Ordīts''' — [[pseidomorfoze]]s pēc citu kristālu formas — atrod [[Krievija|Krievijā]], [[Permas apgabals|Permas apgabalā]], Ordā.
* '''Šķiedru ģipsis''' (arī '''satīna špats''') — puscaurspīdīgs, šķiedrains ģipsis. Latvijā izplatītākais ģipša atrašanas veids.
* '''[[Selenīts (minerāls)|Selenīts]]''' (arī '''Marijas stikls''') — kristālisks, caurspīdīgs — vizuāli viscēlākais ģipša paveids.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.mindat.org/min-1784.html Mindat.org] {{en ikona}}
* [http://www.webmineral.com/data/Gypsum.shtml Webmineral.org] {{en ikona}}

{{autoritatīvā vadība}}

[[Kategorija:Minerāli|Gzipsis]]
[[Kategorija:Latvijas minerāli]]
[[Kategorija:Kalcija minerāli]]
[[Kategorija:Sulfīdu minerāli]]