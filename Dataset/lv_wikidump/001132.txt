{{Mākslinieka infokaste
| name = Johans Valters
| image = Janis_Valters.jpg
| imagesize = 150px
| caption = Johans Valters
| birthname = 
| birthdate = {{dat|1869|2|3}}
| location = [[Jelgava]], [[Kurzemes guberņa]], [[Krievijas Impērija]]
| deathdate = {{miršanas datums un vecums|1932|12|19|1869|2|3}}
| deathplace = [[Berlīne]], [[Veimāras Republika|Vācija]]
| nationality = [[latvieši|latvietis]], [[vācbaltietis]]
| field = [[glezniecība]]
| training = [[Pēterburgas Mākslas akadēmija|Pēterburgas Mākslas akadēmijā]]
| movement = [[impresionisms]], [[ekspresionisms]]
| famous works = 
| patrons = 
| awards = 
}}

{{Citas nozīmes|gleznotāju|Valters (uzvārds)|Valters}}

'''Johans Teodors Eižens Valters''', no 1906. gada parakstījies kā '''Johans Valters-Kūravs''' ({{val|de|Johann Walter-Kurau}}, {{val|ru|Иван Фёдорович Вальтер}}; 1869—1932) bija [[Vācbaltieši|vācbaltiešu]] gleznotājs, viens no latviešu nacionālās glezniecības skolas aizsācējiem, viens no ievērojamākajiem latviešu žanristiem 19. gadsimta 90. gadu vidū. Valters gleznojis ainavas, portretus, sadzīves žanra ainas, aktus. Strādājis galvenokārt eļļas tehnikā. Valters uzskatāms par izsmalcinātu, jūtīgu koloristu, kura individuālajā stilā sākotnēji atspoguļojas reālistiskas plenēra glezniecības, [[impresionisms|impresionisma]], [[jūgendstils|jūgendstila]] ietekme.

Vācijas periodā [[ekspresionisms|ekspresionisma]] ietekmē Valteram izveidojās pilnīgi atšķirīga nosacīta, abstrahēta gleznošanas izteiksme.

== Dzīvesgājums ==
Jānis Valters ir dzimis 1869. gada 3. februārī Jelgavas tirgotāja Teodora Valtera un viņa sievas Katarīnas (dzimušas Kūravas) piecu bērnu ģimenē. Mācījās [[Jelgavas reālskola|Jelgavas reālskolā]] (1880—1888), kur zīmēšanu apguva pie K. Vīsnera, apmeklēja arī gleznotāja [[Dērings|J. Dēringa]] darbnīcu un mācījās vijoļspēli. Valters studēja [[Pēterburgas Mākslas akadēmija|Pēterburgas Mākslas akadēmijā]] (1894. gadā par gleznu "Pie ostas" Valters ieguva otrās kategorijas mākslinieka nosaukumu un tiesības iestāties Mākslas akadēmijas darbnīcā, lai iegūtu augstāku grādu), darbojās mākslinieku pulciņā "[[Rūķis (mākslinieku pulciņš)|Rūķis]]". 1892. gadā kļuva par "Rūķa" vadītāju. "Rūķa" mākslinieki piedalījās Latviešu etnogrāfiskās izstādes sarīkošanā [[Rīga|Rīgā]] 1896. gadā. Etnogrāfisko izstādi organizēja [[Rīgas Latviešu biedrība]]s Zinību komisija. Izstādē bez etnogrāfijas, literatūras un mūzikas notika arī pirmā kopējā latviešu mākslinieku izstāde, tajā savus darbus izstādīja ne tikai Johans Valters, bet arī citi viņa studiju biedri. Jau kopš 1894. gada J. Valters piedalījās mākslas izstādēs [[Sanktpēterburga|Pēterburgā]], [[Jelgava|Jelgavā]], Rīgā. J. Valters un [[Vilhelms Purvītis]] ir Pēterburgas akadēmisko izstāžu žūrijas locekļi.

"Rūķa" ideju rosināts, Valters intensīvi pievērsās sava novada lauku dzīves tēlojumam ("Vērpēja" u.c.). Pēc akadēmijas beigšanas mākslinieks atgriezās Jelgavā. Šajā periodā Valters daudz gleznoja, strādāja pedagoga darbu, kā arī Jelgavas Amatnieku biedrībā lasīja lekcijas par mākslu. Līdz 1906. gadam darbojās J. Valtera mākslas studija, kurā mācījušies vairāki vēlāk labi pazīstami mākslinieki, kā [[Ģederts Eliass]] un [[Sigismunds Vidbergs]]. Kopā ar [[Vilhelms Purvītis|Vilhelmu Purvīti]] Valters Jelgavā sarīkoja mākslas izstādi.

1901. gadā Valters Rīgā sarīkoja izstādi, kurā izrādīja ap 100 darbu. Kritika to uzņēma nelabvēlīgi, norādot uz pārāk lielu daudzveidību. Atzinību viņš tomēr guva izstādēs [[Vācijas Impērija|Vācijā]] un [[Krievijas Impērija|Krievijā]]. Viņu uzņēma Krievu mākslinieku savienībā (viens no tās dibinātājiem bija Purvītis).

Pēc vecāku nāves un [[1905. gada revolūcija Latvijā|1905. gada revolūcija]]s izraisīto nemieru dēļ Valters 1906. gadā, sekojot barona Paula fon Šlipenbaha aicinājumam, pārcēlās uz pastāvīgu dzīvi [[Drēzdene|Drēzdenē]], vēlāk [[Berlīne|Berlīnē]]. Starp aizbraukšanas iemesliem minami vēl divi — šķiršanās no sievas un sliktas attiecības sabiedrībā (viņš un Vilhelms Purvītis neparakstīja petīciju caram par pilsoņu minimālajām tiesībām).

Gleznojot Vācijā, Valters lietoja vārdu "Valters-Kūravs". Vācijā viņam bija arī skolnieki, no kuriem viens — [[Oto fon Kursels]] — vēlāk kļuva par Berlīnes Mākslas akadēmijas rektoru.

Miris 1932. gada 19. decembrī Berlīnē.

2019. gada februārī [[Latvijas Pasts]] savā pastmarku bloku sērijā "Izcilie latviešu mākslinieki" izdeva ceturto daļu, kas veltīta māksliniekam.<ref>{{ziņu atsauce |title=Jaunizdotā pastmarka veltīta gleznotājam Jānim Valteram |url=https://www.lsm.lv/raksts/kultura/izklaide/jaunizdota-pastmarka-veltita-gleznotajam-janim-valteram.a308455/ |accessdate={{dat|2019|2|12||bez}} |agency=[[lsm.lv]] |date={{dat|2019|2|5||bez}}}}</ref>

== Daiļrades raksturojums ==
[[Attēls:Tirgus Jelgavaa.jpg|thumb|300 px|right|Jāņa Valtera diplomdarbs "Tirgus Jelgavā" (1897)]]
Valtera diplomdarbs bija "Tirgus Jelgavā" (1897) — izteikti [[Impresionisms|impresionistisks]] darbs. 90. gadu otrajā pusē Valterā modās pastiprināta interese par [[plenērs|plenēra]] gleznojumu. Tā vērojama jau mākslinieka diplomdarbā. Viņš turpināja arī aizsākto tipu galeriju, pievienodams zemnieciskajiem tēliem arī mazpilsētas amatnieku dzīves un darba atveidojumus. Šīs studijas liecina par impresionisma principu attīstību mākslinieka glezniecībā (akvarelis "Aitu cirpšana", eļļas kompozīcija "Šuvēja"). J. Valters gleznoja arī stilistiski dažādas, bet noskaņās liriskas ainavas. Viens no iemīļotākajiem ainavu motīviem ir gaismas rotaļas ūdens virsmā, viļņu atspulgos. [[Glezna|Gleznā]] "Pīles" (1898) jaušama jūgendstilam raksturīga romantizēta ritmika, smalkums, viegla dekorativitāte, tāpat arī gleznā "Mežs" (aptuveni 1903). Sevišķa nozīme Valtera daiļradē ir gaismai, tās tēlojumam.

Vācijā [[Ekspresionisms|ekspresionisma]] ietekmē Valtera gleznošanas maniere spēcīgi izmainījās. Pēdējais Valtera reālistiskais un ar dzimteni saistītais darbs bija "Bārenīte" (1907). Valtera gleznām parādījās jauna tematika — ainas no teātra dzīves, ekspresionistiskas ainavas. No 1905 — 1913. gadā Drēzdenē darbojās grupas "Tilts" ekspresionisti. Valteram tā bija jauna vide un viņš ar aizrautību pievērsās šim mākslas virzienam. Valteru ietekmēja arī darbošanās V.Kandinska grupā "Zilais jātnieks". J.Valters ne tikai pievērsās ekspresīvai glezniecībai, bet arī daudz eksperimentēja, tā meklējot, savu ceļu mākslā. Pakāpeniski viņš gleznās pārgāja no telpas veidošanas ar gaismēnu, toņu gradācijām uz brīvu abstraktu izteiksmi, krāsu un līniju ornamentālu ritmisku uzbūvi, kas jau ir tuvas abstraktām konstrukcijām.

== Pazīstamākās gleznas ==

<gallery>
Attēls:Valters_Vakars.jpg‎|Vakars (1898)
Attēls:Valters_Piles.jpg‎ |Pīles (1898)
Attēls:Valters_Peldetaji_zeni.jpg‎‎‎|Peldētāji zēni (ap 1900)
Attēls:Valters_Barenite.jpg‎ |Pavasaris (Bārenīte, 1907)
Attēls:Valters_Modelis.jpg‎|Modelis (1915)
Attēls:Dziestosie ritmi.jpg‎‎|Dziestošie ritmi (1923)
Attēls:Janis Valters pasportrets.jpg|Pašportrets (1924)
Attēls:Valters_Vinakalns_Mecingene.jpg‎‎ |Vīnakalns [[Mecingene|Mecingenē]] (ap 1925)
</gallery>

== Atsauces ==
{{atsauces}}

== Ārējās saites ==
{{commonscat|Johann Walter-Kurau|Johans Valter}}
* [https://web.archive.org/web/20150402114306/http://www.makslasvesture.lv/index.php/Johans_Valters Johans Valters — Latvijas mākslas vēsture]

{{Latvijas kultūras kanons}}
{{Autoritatīvā vadība}}

{{DEFAULTSORT:Valters, Johans}}
[[Kategorija:Johans Valters| ]]
[[Kategorija:Jelgavā dzimušie]]
[[Kategorija:Latvijas gleznotāji]]
[[Kategorija:1869. gadā dzimušie]]
[[Kategorija:1932. gadā mirušie]]
[[Kategorija:Vācbaltiešu mākslinieki]]
[[Kategorija:Latvijas kultūras kanonā ietvertās vērtības]]