[[Attēls:Bismuth_crystal_macro.jpg|thumb|250px|Sintētisks [[bismuts|bismuta]] kristāls]]
Par '''kristālisko struktūru''' [[mineraloģija|mineraloģijā]] un [[kristalogrāfija|kristalogrāfijā]] dēvē likumsakarīgu [[atoms|atomu]] izkārtojumu [[kristāls|kristālā]]. Kristālisko struktūru nosaka atomu grupa, kurā atomi izkārtoti noteiktā veidā. Šāda vienība cikliski atkārtojas trijās dimensijās noteiktā [[Brevē režģis|režģī]]. Attālums starp šīm atomu grupām dažādos virzienos tiek saukts par kristāla ''režģa parametriem''. Kristāla struktūra un simetrija nosaka daudzas kristāla īpašības, piemēram [[skaldnība|skaldnību]], elektronisko [[ķīmiskā saite|saišu struktūru]] un [[kristāloptika|optiskās īpašības]].

== Kristālu klasifikācija pēc simetrijas īpašībām ==

Kristāla noteicošā īpašība ir tam piemītošā simetrija. Piemēram, daudziem kristālu veidiem raksturīgi tas, ka pagriežot kristālu par 180 grādiem ap noteiktu asi, tiek iegūts skats, kas ir analogs skatam, kāds bija novērojams sākotnējā kristāla pozīcijā. Šādā gadījumā saka, ka kristālam piemīt divkārša rotācijas simetrija attiecībā pret noteiktu asi. Bez rotācijas simetrijas kristāliem var būt arī spoguļsimetrija un translācijas simetrija, kā arī tā saucamās ''kompleksās simetrijas'' — translācijas un rotācijas/spoguļsimetrijas kombinācijas. Pilnīga kristāla klasifikācija ir iespējama pēc tam kad ir noteiktas visas kristālam piemītošās simetrijas.

{| class="wikitable" align=right
|'''Singonija'''
|colspan=4| '''Brevē režģi'''
|-
|colspan=1| [[triklīnā singonija]]
|| [[Attēls:Triclinic.svg|80px|triklīns]]
|-
|rowspan=2| [[monoklīnā singonija]]
|vienkāršs
|centrēts pamatnē
|-
|| [[Attēls:Monoclinic cell.svg|80px|monoklīns, vienkāršs]]
|| [[Attēls:Base-centered monoclinic.svg|80px|monoklīns, centrēts pamatnē]]
|-
|rowspan=2| [[rombiskā singonija]]
|vienkāršs
|centrēts pamatnē
|centrēts
|centrēts malās
|-
|| [[Attēls:Orthorhombic.svg|80px|rombisks, vienkāršs]]
|| [[Attēls:Base-centered orthorhombic.svg|80px|rombisks, centrēts pamatnē]]
|| [[Attēls:Body-centered orthorhombic.svg|80px|rombisks, centrēts]]
|| [[Attēls:Face-centered orthorhombic.svg|80px|rombisks, centrēts malās]]
|-
|[[heksagonālā singonija]]
| [[Attēls:Hexagonal.svg|80px|heksagonāls]]
|-
|[[trigonālā singonija]]<br />(romboedriskā)
| [[Attēls:Rhombohedral.svg|80px|trigonāls]]
|-
|rowspan=2| [[tetragonālā singonija]]
|vienkāršs
|centrēts
|-
|| [[Attēls:Tetragonal.svg|80px|tetragonāls, vienkāršs]]
|| [[Attēls:Body-centered tetragonal.svg|80px|tetragonāls, centrēts]]
|-

|rowspan=2| [[kubiskā singonija]]<br />(izometriskā)
|vienkāršs
|centrēts
|centrēts malās
|-
|| [[Attēls:Simple cubic.svg|80px|kubisks, vienkāršs]]
| [[Attēls:Cubic-body-centered.svg|80px|kubisks, centrēts]]
| [[Attēls:Face-centered cubic.svg|80px|kubisks, skaldnē centrēts]]
|}

=== Singonijas ===

[[singonija|Singonijas]] ir kristālu struktūru grupas, kas izveidotas pamatojoties uz aksiālo sistēmu, kāda tiek pielietota to režģa aprakstam. Katra singonija sastāv no trīs asu komplekta, kas izkārtotas noteiktā ģeometriskā sistēmā. Izdala 7 specifiskas singonijas (sakārtotas, sākot ar vissimetriskākajām):
* [[kubiskā singonija]] (izometriskā)
Vienkāršākā un simetriskākā singonija, kurai ir [[kubs|kuba]] ģeometriskā struktūra. To raksturo trīs vienāda garuma asis, kas ir savstarpēji perpendikulāras.
* [[heksagonālā singonija|heksagonālā]]
* [[tetragonālā singonija|tetragonālā]]
* [[trigonālā singonija|trigonālā]] (arī romboedriskā)
* [[rombiskā singonija|rombiskā]] (nereti — ortorombiskā)
* [[monoklīnā singonija|monoklīnā]]
* [[triklīnā singonija|triklīnā]]
Citi kristalogrāfi heksagonālo singoniju neuzskata par atsevišķu singoniju bet gan par daļu no trigonālās singonijas.

=== Brevē režģi un kristālu klases ===

Singonijas kombinējot ar dažādiem iespējamiem režģa centrējumiem, tiek iegūti dažādi [[Brevē režģis|Brevē režģi]]. Tie apraksta režģa punktu ģeometrisko izkārtojumu un rezultātā — kristāla translācijas simetriju. Ir 14 veidu Brevē režģi (sk. attēlu pa labi), kas savstarpēji atšķiras pēc tiem piemītošās translācijas simetrijas.
Visi līdz šim zināmie kristāli (izņemot [[kvazikristāli|kvazikristālus]]) iekļaujas vienā no šiem 14 veidiem.

Kristāla struktūra satur tās pašas atomu grupas (kristāliskās vienības), kas izvietotas ap katru režģa punktu. Tādējādi šī atomu grupa bezgalīgi atkārtojas trīs dimensijās saskaņā ar noteikta Brevē režģa ģeometriju. Raksturīgās atomu grupu rotācijas un spoguļsimetrijas var grupēt [[kristālu klase|kristālu klasēs]]. Izdala 32 kristālu klases.

== Fiziskās īpašības ==

=== Kristālu defekti ===

Dabiskajos kristālos ļoti bieži ir novērojami [[kristāla defekts|defekti]], kas novirza atomu izkārtojumu no augstāk aprakstītās ideālās sistēmas. Šie defekti lielā mērā nosaka dabā sastopamo materiālu elektriskās un mehāniskās īpašības. Piemēram, kristāliskā režģa [[dislokācija]] noved pie ievērojami zemākas laušanas pretestības šajā vietā.

=== Kristāla simetrija un fiziskās īpašības ===

Divdesmit no 32 kristālu klasēm ir tā saucamās [[pjezoelektrisks|pjezoelektriskās]] klases. Kristāliem, kas pieder šīm klasēm, piemīt pjezoelektriskas īpašības. Visām 20 pjezoelektriskajām klasēm nav simetrijas centra.

Ir vairākas kristāliskās struktūras, piemēram [[perovskīts|perovskīta]] struktūra, kas uzrāda [[ferroelektrisks|ferroelektriskas]] īpašības. Ja šāda kristāla rašanās laikā nav elektriskā lauka, tas nav [[polarizācija|polarizēts]]. Taču pietiekamas jaudas [[elektriskais lauks]] piešķir perovskīta kristālam pastāvīgu polarizāciju. Šo polarizāciju var apvērst ar pietiekami spēcīgu pretējo lādiņu. Šajā gadījumā šis efekts tiek sasniegts pateicoties perovskīta kristāla struktūrai, nevis tāpēc, ka tā sastāvā būtu [[dzelzs]].

== Ārējās saites ==
* [https://web.archive.org/web/20060822042901/http://dave.ucsc.edu/myrtreia/crystal.html Ievads mineraloģijā: kristālu klases un sistemātika (angliski)]

{{autoritatīvā vadība}}

[[Kategorija:Ģeoloģija]]
[[Kategorija:Mineraloģija]]
[[Kategorija:Kristalogrāfija]]