{{Apdzīvotas vietas infokaste
| name = Legņica
| official_name = ''Legnica''
| settlement_type = pilsēta
| image_skyline =Legnica miasto.png
| imagesize = 
| image_caption = 
| image_flag = POL Legnica flag.svg
| image_shield = POL Legnica COA.svg
| shield_size = 65px
| pushpin_map = Poland
| pushpin_label_position = 
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Lejassilēzijas vojevodiste]]
| subdivision_type2 = Apriņķis
| subdivision_name2 = Pilsēta ar apriņķa tiesībām
| established_title3 = Pilsētas tiesības
| established_date3 = 1264
| area_total_km2 = 56.29
| population_as_of = 2012
| population_total    = 102708
| population_density_km2 = auto
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 51 
| latm = 13 
| lats = 00 
| latNS = N 
| longd = 16 
| longm = 10 
| longs = 00
| longEW = E
| elevation_m = 113
| website = {{URL|http://www.legnica.um.gov.pl/}}
}}

'''Legņica'''<ref>{{Grāmatas atsauce |author1=Irēna Birzvalka |author2=Velta Staltmane |title=Poļu īpašvārdu pareizrakstība un pareizruna latviešu valodā |url=https://www.personvarduatveide.lv/uploads/sources/2/pdf/polu_ipasvardu_pareizrakstiba_1998.pdf#page=26 |edition=2. papildinātais |year=1998 |publisher=[[Zinātne (izdevniecība)|Zinātne]] |location=Rīga |page=26 |isbn=978-5796-612-00-2}}</ref> ({{val|pl|Legnica}}) ir sena pilsēta [[Polija]]s dienvidrietumos — [[Silēzija|Silēzijā]], [[Lejassilēzijas vojevodiste|Lejassilēzijas vojevodistē]].

Dibināta 7. gadsimtā, pirmoreiz rakstītos avotos pieminēta 1004. gadā, pilsētas tiesības piešķirtas 1264. gadā.

== Vēsture ==

=== Senie laiki ===
Tagadējās Legņicas apkaimē vairākus gadsimtus dzīvoja [[austrumģermāņi|austrumģermāņu]] ciltis. Ap mūsu ēras 500. gadu šeit ienāca [[slāvi|slāvu]] ciltis, bet ģermāņi aizgāja uz [[Dienvideiropa|Dienvideiropu]].

Hronikās pilsēta pirmoreiz minēta 1004. gadā, kaut gan apmetne pastāvējusi jau 7. gadsimtā. Sākotnējais pilsētas nosaukums poļu valodā bija ''Lignica''.

=== Viduslaiki un jaunie laiki ===
Legņicas apkaimē 1241. gada 9. aprīlī notika slavenā [[Legņicas kauja]] starp [[vācieši|vācu]] un poļu apvienotajiem spēkiem un [[Zelta Orda]]s karaspēku, kurā mongoļi-tatāri uzvarēja. Pati '''Līgnica''' ({{val|de|Liegnitz}})[[viduslaiki|viduslaikos]], no 1163. gada līdz 1675. gadam, bija [[Lejassilēzijas hecogiste|Lejassilēzijas hercogistes]] galvaspilsēta, pēc tam tā kļuva par [[Austrija]]s īpašumu. 1742. gadā Legņica pēc [[Austrijas mantojuma karš|Austrijas mantojuma kara]] iekļāvās [[Vācija|Vācijā]]. 1760. gada 15. augustā [[Septiņgadu karš|Septiņgadu kara]] laikā pie pilsētas notika [[Līgnicas kauja]], kurā prūši [[Frīdrihs II Lielais|Frīdriha Lielā]] vadība sakāva austriešus [[Ernests Gideons fon Laudons|Laudona]] vadībā. 1813. gadā [[Prūsijas Karaliste|prūši]] ģenerāla [[Gebhards fon Blihers|Blihera]] vadībā Legņicas apkaimē [[Kacbahas kauja|Kacbahas kaujā]] sakāva [[Napoleons Bonaparts|Napoleona]] spēkus maršala [[maršals Makdonalds|Makdonalda]] vadībā.

=== 20. gadsimts ===
1910. gada tautas skaitīšanas dati liecināja, ka tad Legņicā 95,86% iedzīvotāju bija vācieši, 1,27% — poļi, 2,26% — [[vendi (Pomerānija)|vendi]] un 0,19% — [[čehi]]. [[Otrais pasaules karš|Otrā pasaules kara]] laikā pilsētā tika ražoti vācu bumbvedēji [[Ju 188]] un [[Ju 388]]. 1945. gadā pilsēta pēc [[Jaltas konference|Jaltas]] un [[Potsdamas konference]]s lēmumiem tika piešķirta Polijai. Laikaposmā no 1945. gada līdz 1947. gadam no pilsētas tika izsūtīti vai bēga praktiski visi vācieši un vietā ienāca poļi. Agrākais poļu nosaukums ''Lignica'' tika uzskatīts par arhaisku un pilsētai tika dots vārds ''Legņica''.

[[aukstais karš|Aukstā kara]] laikā no 1945. gada līdz 1990. gadam Legņicā atradās [[Padomju Savienība|PSRS]] karaspēka Ziemeļu karaspēka grupas — Polijas teritorijā izvietotā padomju karaspēka — štābs. Šajā laikā pilsēta bija iedalīta poļu un padomju zonās. Poļi no padomju zonas pēc 1945. gada tika pārcelti, padomju zona nepiederošiem bija slēgta. Pēdējās Krievijas karaspēka daļas pilsētu pameta 1993. gadā.

Kopš XX gadsimta piecdesmitajiem gadiem pilsētā tiek attīstīta [[varš|vara]] un [[niķelis|niķeļa]] ieguve tuvējās atradnēs un rūdu apstrāde.

== Legņicā (Līgnicā) dzimuši ==

* [[Heinrihs Vilhelms Dove]] (''Heinrich Wilhelm Dove'', 1803—1879) — vācu fiziķis
* [[Leopolds Kronekers]] (''Leopold Kronecker'', 1823—1891) — vācu matemātiķis
* [[Mariušs Levandovskis]] (''Mariusz Lewandowski'', 1979) — poļu futbolists

== Interesanti objekti ==
* Pjastu pils, daļa celta jau 13. gadsimta pirmajā pusē
* Sv. Pētera un Pāvila katedrāle, 14. gadsimts
* Vara muzejs, dibināts 1962. gadā, iepazīstina ar vara ieguvi un apstrādi
* [[Baroks|Baroka]] stilā celts rātsnams, 1737—1741
* Neorenesanses stila "jaunais rātsnams"
* Jāņa Kristītāja baznīca, baroka stils. Baznīcā Pjastu mauzolejs.
* Franciskāņu klosteris baroka stilā
* [[jezuīti|Jezuītu]] kolēģija, 1700—1706

== Saimniecība ==

Galvenās pilsētas rūpniecības nozares: vara ieguve un apstrāde. Pilsētas pievārtē atrodas kompānijas ''[[KGHM Polska Miedź]]'' (viens no pasaules lielākajiem vara un sudraba ieguvējiem) vara ieguves rūpnīca. Pie pilsētas ir arī viena no lielākajām [[brūnogles|brūnogļu]] šahtām Polijā (''Kopalnia Wegla Brunatnego Legnica'').

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Polijas pilsētas]]
[[Kategorija:Lejassilēzijas vojevodistes pilsētas]]
[[Kategorija:Lejassilēzijas vojevodistes apriņķi]]