{{infokaste+}}
[[Attēls:Nikolay_Ivanovich_Lobachevsky.jpeg|thumb|200px|Nikolajs Lobačevskis]]
'''Nikolajs Lobačevskis''' ({{val|ru|Николай Лобачевский}}; dzimis {{dat VS|{{dat|1792|12|1}}|{{dat||11|20}}}}, miris {{dat VS|{{dat|1856|2|24}}|{{dat||2|12}}}}) bija [[krievi|krievu]] [[matemātika|matemātiķis]], [[Lobačevska ģeometrija]]s izveidotājs.

== Dzīvesgājums ==
Dzimis [[Ņižņijnovgoroda|Ņižņijnovgorodā]] [[ģeodēzija]]s departamenta ierēdņa ģimenē. [[1797]]. gadā nomira viņa tēvs un [[1800]]. gadā ģimene pārcēlas uz [[Kazaņa|Kazaņu]].

=== Studiju gadi ===
[[1807]]. gadā pēc vairākiem eksāmeniem Nikolajs saņēma atļauju klausīties universitātes profesoru un adjunktu lekcijas. Sākotnēji Lobačevska ieceres saistījās ar medicīnu, bet [[1808]]. gadā, kad Kazaņā ieradās pazīstamais vācu matemātiķis M. Bartels ([[Karls Frīdrihs Gauss|Karla Gausa]] skolotājs un draugs), studenta domas mainījās par labu matemātikai. [[1810]]. gadā sākās arī astronomijas studijas, un [[1811]]. gadā Lobačevskis kopā ar profesoru Litrovu novēroja spožu komētu. Šajā laikā Lobačevskis lasīja arī filozofiskus sacerējumus ([[Gotholds Efraims Lesings|Lesingu]], [[Denī Didro|Didro]]). Studiju posmā par teicamām sekmēm Lobačevskis ieguva "kamerstudenta" nosaukumu, kas deva zināmus režīma atvieglinājumus, kā arī 60 rubļus grāmatu iegādei.

Tomēr jaunekļa dzīvais raksturs, sabiedriskums un asprātība dažkārt izraisīja incidentus. Tā, piemēram, studentu pārkāpumu žurnālā lasāms, ka Lobačevskis sēdējis karcerī par tādas raķetes palaišanu naktī, kas varējusi aizdedzināt veselu korpusu. Studentu apvainoja arī bezdievībā. Nikolaja uzvedību apsprieda universitātes padomē, un tikai izcilās spējas glāba jaunekli no izslēgšanas.

=== Darbs Kazaņas universitātē ===
[[1811]]. gadā viņš ieguva maģistra grādu fizikā un matemātikā un pēc pāris gadiem kļuva par adjunktu. No [[1812]]. līdz [[1814]]. gadam jaunais pasniedzējs lasīja lekcijas ierēdņiem, kuriem nebija augstākās izglītības. No 1814. gada sākās Lobačevska darbs Kazaņas universitātē. Viņš pasniedza ģeometriju, skaitļu teoriju ([[Kārlis Frīdrihs Gauss|Gausa interpretācijā]]), trigonometriju, diferenciālrēķinus un integrālrēķinus.

No [[1819]]. līdz [[1825]]. gadam tika izstrādāta neeiklīda ģeometrija. Šajā laikā divas reizes Lobačevski ievēlēja par fakultātes dekānu. No [[1827]]. gada Lobačevskis 19 gadus pēc kārtas bija universitātes rektors un daudz darba veltīja dažādu jautājumu risināšanai. Universitātes ēka bija novecojusi — to vajadzēja paplašināt, piebūvējot palīgtelpas. No [[1825]]. gada līdz [[1835]]. gadam Lobačevskis bija arī universitātes bibliotekārs, tādējādi zināmu laika posmu savienojot šo darbu ar rektora amatu. Lobačevskis lasīja arī publiskas lekcijas par fizikas jautājumiem.

=== Karjeras noslēgums ===

Lobačevski nomāca tas, ka viņa jaunās matemātiskās idejas netika atzītas un ievērotas. Nelaimīgs bija [[1846]]. gads. Beidzās profesora darbības līgums, un zinātniekam 53 gadu vecumā vajadzēja aiziet no universitātes. Šajā gadā nomira arī vecākais dēls Aleksejs. Pēc šiem diviem triecieniem sekoja trešais — sāka pavājināties redze. Lobačevskis no sākuma savu slimību slēpa, bet drīz tas vairs nebija iespējams.

Pamazāk darbaspējas zaudējušais zinātnieks tika aizmirsts un 1856. gadā jaunās ģeometrijas nodibinātājs aizgāja no dzīves.<ref name="inthandbook">{{grāmatas atsauce |author=Zigurds Briedis |title=Izcilie matemātiķi |date=1990 |publisher=Rīga, "Zvaigzne" |editor=U.Grinfelds |pages=95-101}}</ref>

== Ģimene ==
Četrdesmit gadu vecumā Lobačevskis nodibināja ģimeni. Matemātiķa ģimenē bija 6 bērni. Viņa sievai pūrā bija muiža, kurā zinātnieks daudz strādāja modernākas saimniecības izveidošanā. Tomēr muiža nesa zaudējumus, un matemātiķa saimnieciskajai darbībai draudēja bankrots.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Cilvēks-aizmetnis}}
{{Matemātika-aizmetnis}}

{{autoritatīvā vadība}}

{{DEFAULTSORT:Lobaczevskis, Nikolajs}}
[[Kategorija:1792. gadā dzimušie]]
[[Kategorija:1856. gadā mirušie]]
[[Kategorija:Krievijas matemātiķi]]
[[Kategorija:Neeiklīda ģeometrija]]
[[Kategorija:Ņižņijnovgorodas apgabalā dzimušie]]