[[Attēls:Fisher iris versicolor sepalwidth.svg|thumbnail|235px|[[Gausa sadalījums|Gausa jeb normālsadalījums]] ir viens no nepārtraukto statistisko datu apkopojuma veidiem]]
'''Statistika''' ir [[zinātne]], kas nodarbojas ar [[dati|datu]] iegūšanu, apstrādi, analīzi un to izskaidrošanu.<ref name="FreeDictionary"/> Statistika tiek plaši izmantota dažādās jomās, piemēram, valsts iestādēm statistiskie dati, kurus tās iegūst no [[tautas skaitīšana]]s, ir nepieciešami, lai noskaidrotu [[sabiedrība]]s dzīves un [[tautsaimniecība]]s kvantitatīvās likumsakarības. Būtībā tā ir arī [[sociālās zinātnes|sociālo zinātņu]] nozare, kurā tiek pētīti sabiedrības masveida parādību un procesu stāvokļi, pārmaiņas un savstarpējās sakarības, tiek atklātas un izzinātas ar tām saistītās likumsakarības. Statistika šaurākā nozīmē ir [[dati|datu]] kopums par kādu parādību vai procesu. Statistiskie dati var būt gan kvantitatīvi, gan kvalitatīvi. Kvantitatīvie dati ir saistīti ar [[daudzums|daudzumu]], bet kvalitatīvie dati — ar [[apzīmējums|apzīmējumiem]], [[nosaukums|nosaukumiem]], [[kategorija|kategorijām]] un citām līdzīgām lietām.

Viens no statistikas pamatjēdzieniem ir [[varbūtību teorija]].{{fact}}

== Statistikas metodes ==
Statistikā parasti pievēršas divām datu apstrādes metodēm: [[aprakstošā statistika|aprakstošajai statistikai]] un [[secinošā statistika|secinošajai jeb induktīvajai statistikai]].<ref name="dzm"/>

=== Aprakstošā statistika ===
{{pamatraksts|aprakstošā statistika}}
Aprakstošā statistika ir statistikas metode, kas izpaužas kā [[dati|datu]] kvantitatīvs vākšanas un summēšanas process, ko izmanto, lai pārveidotu datus no liela apjoma skaitļu formas uz formu, kas ir ērta cilvēka [[uztvere]]i un tālākai analīzei. Nereti tiek rēķināts [[aritmētiskais vidējais]], [[mediāna]], [[moda]], [[standartnovirze]] un citi lielumi. Informācija nereti tiek pasniegta [[tabula|tabulā]], [[grafiks|grafikā]] vai [[diagramma|diagrammā]].

=== Secinošā statistika ===
[[Secinošā statistika]] tiek izmantota situācijās, kad nav pieejama informācija par visiem kādas [[kopa]]s elementiem. Tad izmanto pieejamo informāciju tikai par kādu kopas daļu, lai varētu izdarīt secinājumus par visu kopu. Šo metodi izmanto, piemēram, aptaujājot noteiktu daudzumu cilvēku un tad izdarot secinājumus arī par pārējiem, kuri netika aptaujāti.

=== Citas statistikas metodes ===
* [[Dispersiju analīze]]
* [[Faktoru analīze]]
* [[Korelāciju analīze]]
* [[Neparametriskā statistika]]
* [[Kovariācijas analīze]]

== Skatīt arī ==
* [[Normālsadalījums]] (Gausa sadalījums)
* [[Centrālās tendences rādītājs]]

== Atsauces ==
{{atsauces|refs=
<ref name="FreeDictionary">{{tīmekļa atsauce | url= http://www.thefreedictionary.com/dict.asp?Word=statistics | title= Definition of statistics by the Free Online Dictionary, Thesaurus and Encyclopedia | publisher= thefreedictionary.com | accessdate= 2012-07-13 | language= angliski}}</ref>
<ref name="dzm">{{tīmekļa atsauce | url= http://www.dzm.lu.lv/mat/IT/M_11/default.aspx@tabid=17&id=210.html | title= Statistikas jēdziens | publisher= dzm.lu.lv | accessdate= 2012-07-14 | language= latviski}}</ref>
}}

== Ārējās saites ==
{{commonscat|Statistics|statistika}}
{{refbegin}}
* [http://www.statsoft.com/textbook/stathome.html Electronic Statistics Textbook] {{Webarchive|url=https://web.archive.org/web/20090227054024/http://www.statsoft.com/textbook/stathome.html |date={{dat|2009|02|27||bez}} }}
* [http://www.csb.lv LR Centrālā statistikas pārvalde]
{{refend}}

{{zinātne-aizmetnis}}

{{autoritatīvā vadība}}

[[Kategorija:Statistika| ]]