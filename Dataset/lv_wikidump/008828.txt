[[Attēls:Beylerbeyi Palace 8920.jpg|thumb|200px|Pils galvenā fasāde]]
'''Bejlerbeji pils''' ([[Turku valoda|turku valodā]]: ''Beylerbeyi Sarayı'') atrodas [[Turcija|Turcijā]], [[Stambula]]s Bejlerbeji mikrorajonā Bosfora jūras šauruma Āzijas pusē uz ziemeļiem no Bosfora tilta.

Bejlerbeji pili projektēja Sarkis Baljans un tās interjers, salīdzinājumā ar [[Dolmabahčes pils|Dolmabahčes pili]] vai [[Kučuksu pils|Kučuksu pili]] ir daudz atturīgāks. Pils būvēta vēlīnā Osmaņu baroka stilā pēc [[sultāns|sultāna]] [[Abdulazizs|Abdulaziza]] pasūtījuma, tās celtniecība ilga no 1860. līdz 1865. gadam. Pils bija sultāna vasaras rezidence un apmešanās vieta īpašiem sultāna viesiem. 1869. gadā pa ceļam uz [[Suecas kanāls|Suecas kanāla]] atklāšanu šajā pilī viesojās [[Francija]]s imperatore [[Eiženija]], kura, ienākot pilī saņēma pliķi pa seju no sultāna mātes, jo ieradās, turēdamās pie sultāna Abdulaziza rokas. Pilī viesojās arī tādi monarhi kā Vindzoras hercogs Edvards VIII ar hercogieni Vollisu.

Visiespaidīgākais skats uz pili paveras no Bosfora jūras šauruma. Pašā ūdens malā ierīkoti divi peldēšanās paviljoni: viens paredzēts tikai sievietēm, otrs vīriešiem.

Uzņemšanas zālē ierīkots baseins un strūklaka. Osmaņu namos bija ļoti izplatīta tradīcija ierīkot tekošas ūdens strūklakas un izlietnes ar tekošu ūdeni. Tām bija vairākas svarīgas funkcijas: tās slāpēja skaņu un, ja kāds telpā čukstēja, tad citi to nevarētu noklausīties, kā arī tās kalpoja kā [[Mitrinātājs|gaisa mitrinātāji]] un atdzesētāji.

Vairums telpu grīdu ir segtas ar [[Ēģipte]]s salmu paklājiem, kas kalpo kā izolējošs un aizsargājošs materiāls. Uz tiem izklāti paklāji no Herekes impēriskās fabrikas. Pilī lielākā daļa no visām lustrām un stāvlampām ražotas no Bohēmijas kristāla. Neskatoties uz skarbo uzņemšanu, Francijas imperatore Eiženija bija tik patīkami aizkustināta par viesistabas logiem, ka lika tādus pašus izgatavot savai guļamistabai Parīzes pilī.

== Attēlu galerija ==
<center><gallery widths="100px" heights="80px" perrow="6">
Attēls:Bosfor B18-46.jpg|Piestātnes vārti
Attēls:Bosfor B18-47.jpg
</gallery></center>

== Ārējās saites ==
{{sisterlinks-inline}}
{{enciklopēdiju ārējās saites}}

{{Portāls2|Turcija}}

{{autoritatīvā vadība}}

[[Kategorija:Pilis Osmaņu impērijā]]
[[Kategorija:Pilis Turcijā]]