{{Atsauces+}}
[[Attēls:Wheat products.jpg|thumb|Ar ogļhidrātiem bagātie [[graudaugi|graudaugu]] produkti]]

'''Ogļhidrāti''', agrāk '''ogļūdeņi''', ir organiski savienojumi, kuri pēc savas uzbūves ir vai nu aldehīdspirti, vai ketospirti; tie var būt kā [[monosaharīdi]] un to dimēri ([[disaharīdi]]), tā arī [[polimērs|polimēri]], kurus veido atsevišķas monosaharīdu molekulas ([[polisaharīdi]]). Ogļhidrātiem ir iespējams liels skaits optisko [[izomēri|izomēru]]. Dabā sastopamie ogļhidrāti parasti satur vienu optisko izomēru, bet polimēri, kurus iegūst mākslīgi ([[polimerizācija|polimerizējot]] [[formaldehīds|formaldehīdu]]) ir visu iespējamo izomēru maisījums. Vienkāršie ogļhidrāti satur [[ogleklis|oglekli]], [[ūdeņradis|ūdeņradi]] un [[skābeklis|skābekli]] molārajā attiecībā 1:2:1 un tādējādi to vispārējā formula ir C<sub>n</sub>H<sub>2n</sub>O<sub>n</sub>.

== Iedalījums ==

Monosaharīdus var iedalīt pēc oglekļa atomu skaita molekulā.
* Triozes — satur 3 oglekļa atomus
* Tetrozes — satur 4 oglekļa atomus
* Pentozes — satur 5 oglekļa atomus
* Heksozes — satur 6 oglekļa atomus
* Heptozes — satur 7 oglekļa atomus
Parasti par ogļhidrātiem uzskata savienojumus ar vismaz 3 oglekļa atomiem (triozes). Nozīmīgākie dabā sastopamie ogļhidrāti satur 5 (riboze, deziksiriboze)(pentozes) vai 6 oglekļa atomus (glikoze, fruktoze, galaktoze) (heksozes).

Lai arī [[formaldehīds]] HCOH un [[etiķskābe]] C<sub>2</sub>H<sub>4</sub>O<sub>2</sub> atbilst vispārīgajai formulai, tos parasti neuzskata par ogļhidrātiem.

Savienojumus, kas satur divas monosaharīdu molekulas, sauc par [[disaharīdi]]em. Tos [[hidrolīze|hidrolizējot]] ir iespējams sašķelt atpakaļ par monosaharīdiem. Savienojumus, kas satur lielu daudzumu monosaharīdu molekulu, sauc par [[polisaharīdi]]em.

Pazīstamākie monosaharīdi ir [[glikoze]], [[fruktoze]], [[riboze]] un [[dezoksiriboze]], pazīstamākie disaharīdi: [[saharoze]], [[laktoze]] un [[maltoze]]. Pazīstamākie polisaharīdi ir [[celuloze]] (augu šķiedrās), [[ciete]] (sastāv no amilozes un amilopektīna), [[glikogēns]] (dzīvnieku šūnās) un [[hitīns]] (kukaiņu ķermeņu apvalkos). Lai arī hitīna sastāvā ir arī [[slāpeklis]], struktūras līdzības dēļ to tomēr pieskaita pie ogļhidrātiem.

== Aldehīdspirti un ketospirti ==
Aldehīdspirts ir aldehīds, kura ogļūdeņraža atlikumā viens vai vairāki ūdeņraža atomi ir aizvietoti ar hidroksilgrupu.

Ketospirts ir [[ketoni|ketons]], kuram vienā vai abos ogļūdeņraža atlikumos viens vai vairāki ūdeņraža atomi ir aizvietoti ar hidroksilgrupu.

== Iegūšana ==
[[Attēls:Glucose Fisher to Haworth.gif|thumb|200px|right|[[Glikoze]]s atvērtā forma un pāreja uz ciklisko formu]]

=== Monosaharīdi ===
{{pamatraksts|Monosaharīdi}}
[[Glikoze]] rodas augos, [[fotosintēze]]s procesā, kur [[hloroplasti|hloroplastos]] notiek šāda reakcija:
* 6CO<sub>2</sub> + 6H<sub>2</sub>O <math>\to</math> C<sub>6</sub>H<sub>12</sub>O<sub>6</sub> + 6O<sub>2</sub>
Vai arī paaugstinātā temperatūrā, polimerizējot [[formaldehīds|formaldehīdu]]:
* 6HCOH <math>\to</math> C<sub>6</sub>H<sub>12</sub>O<sub>6</sub>
(Šādā veidā veidojas optisko izomēru maisījums, aldoheksozei vien ir 16 optiskie izomēri, no kuriem tikai viens ir glikoze)

=== Disaharīdi ===
[[Attēls:sucrose 3Dprojection.png|thumb|250px|[[Saharoze]], disaharīds, ko veido divi monosaharīdi — [[glikoze|D-glikoze]] (kreisajā pusē) un [[fruktoze|D-fruktoze]] (labajā pusē).]]
Disaharīdi ir ogļhidrāti, kas sastāv no diviem monosaharīdu atlikumiem.
Maltoze sastāv no diviem glikozes atlikumiem:
* 2 °C<sub>6</sub>H<sub>12</sub>O<sub>6</sub> <math>\to</math> C<sub>12</sub>H<sub>22</sub>O<sub>11</sub> + H<sub>2</sub>O pāri paliek ūdens.
Savukārt, hidrolizējot maltozi, mēs atpakaļ iegūstam divas glikozes molekulas.
Saharoze sastāv no glikozes un fruktozes atlikuma:
* C<sub>12</sub>H<sub>22</sub>O<sub>12</sub> + H<sub>2</sub>O<math>\to</math>C<sub>6</sub>H<sub>12</sub>O<sub>6</sub> + C<sub>6</sub>H<sub>12</sub>O<sub>6</sub>

=== Polisaharīdi ===
{{pamatraksts|Polisaharīdi}}
Svarīgāko slāpekli nesaturošo polisaharīdu vispārīgā formula ir (C<sub>6</sub>H<sub>10</sub>O<sub>5</sub>)<sub>n</sub>. Fotosintēzes turpmākajā darbībā noris šāda reakcija:
* C<sub>6</sub>H<sub>12</sub>O<sub>6</sub> <math>\to</math> (C<sub>6</sub>H<sub>10</sub>O<sub>5</sub>)<sub>n</sub> + H<sub>2</sub>O

== Ārējās saites ==
* [http://www.neslimo.lv/pme/?name=cukurs cukurs | Medicīnas termins] {{lv ikona}}

{{autoritatīvā vadība}}

[[Kategorija:Bioķīmija]]
[[Kategorija:Organiskā ķīmija]]
[[Kategorija:Dabas vielas]]