{{Apdzīvotas vietas infokaste
| name = Poznaņa
| image_skyline =Collage of views of Poznan.PNG
| imagesize = 250px
| image_caption = Poznaņas skatu kolāža
| image_flag = POL Poznań flag.svg
| image_shield = POL Poznań COA.svg
| pushpin_map = Poland
| pushpin_label_position = bottom
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Lielpolijas vojevodiste]]
| subdivision_type2 = Apriņķis
| subdivision_name2 = Pilsēta ar apriņķa tiesībām
| established_title3 = Pilsētas tiesības
| established_date3 = 1253
| area_total_km2 = 261.91
| population_as_of = 2012
| population_metro    = 943700
| population_urban    = 550752
| population_density_km2 = 2123.4
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 52 
| latm = 24 
| lats = 00 
| latNS = N 
| longd = 16 
| longm = 55 
| longs = 00
| longEW = E
| elevation_m = 60-154
| website = http://www.poznan.pl/
}}
'''Poznaņa''' ({{val|pl|Poznań}}), senāk lietotais nosaukums '''Pozene''' ({{val|de|Posen}}), ir pilsēta [[Polija]]s rietumos, [[Lielpolijas vojevodiste]]s centrs [[Varta]]s upes krastos.

Poznaņa ir viena no senākajām Polijas pilsētām, viens no Polijas valsts veidošanās centriem. 10. gadsimta vidū ([[Pjastu dinastija]]s laikos) tā bija Polijas valsts galvaspilsēta, vēlāk [[Lielpolija]]s galvaspilsēta. Poznaņas katedrālē atrodas pirmo Polijas karaļu kapavietas. Līdz 1945. gadam Poznaņā dzīvoja apmēram 10% [[vācieši|vāciešu]], kuri pēc [[Otrais pasaules karš|Otrā pasaules kara]] tika padzīti no pilsētas.

Poznaņā atrodas vairāki lieli uzņēmumi — Cegeļska mašīnbūves rūpnīca (''H. Cegielski — Poznań S.A.''), ''[[GlaxoSmithKline]]'' farmaceitiskā rūpnīca (bijusī ''Polfa''), bet pilsētas pievārtē ir autobūves uzņēmums ''[[Solaris (autobusi)|Solaris Bus & Coach S.A.]]'', kura ražotie [[autobuss|autobusi]] un [[trolejbuss|trolejbusi]] tiek izmantoti arī [[Rīga|Rīgā]] un [[Daugavpils|Daugavpilī]]. No pilsētas [[Informācijas tehnoloģijas|IT]] uzņēmumiem atzīmējams ''QXL Poland Sp. z o. o.'', kas vairākās valstīs nodarbojas ar interneta izsoļu biznesu (populārākais produkts ''allegro.pl'').

== Vēsture ==
968. gadā Poznaņa pirmo reizi minēta kā pirmā Polijas [[bīskaps|bīskapa]] rezidence, kur [[Polijas valdnieku uzskaitījums|Polijas karalis]] [[Meško I]] pieņēma [[kristietība|kristietību]].
1038. gadā [[Bohēmija]]s kņazs [[Bržetislavs I]] nopostīja pilsētu. Polijas galvaspilsētu pārcēla uz [[Krakova|Krakovu]].
1138. gadā Poznaņa kļuva par [[Lielpolijas kņaziste]]s galvaspilsētu.
1253. gadā [[Pšemisls I]] piešķīra Poznaņai [[Magdeburgas tiesības]]. Pilsētā apmetās daudz [[vācieši|vācu]] iedzīvotāju.
13.gs - 16.gs Poznaņa bija liels tirdzniecības centrs. 1519. gadā Poznaņā dibināja Lubraņska akadēmiju, kas ir otrā senākā augstākā mācību iestāde Polijā.
16. gadsimtu uzskata par Poznaņas "zelta laikmetu", tā bija viena no lielākajām un bagātākajām pilsētām Polijā.

[[Otrais Ziemeļu karš|Otro Ziemeļu kara]] un epidēmiju rezultātā pilsētas uzplaukums pēc 1655. gada apstājās. Pilsēta zaudēja 5/6 no iedzīvotājiem.
1719. - 1753. gadā Poznaņā nometināja vācu un [[holandieši|holandiešu]] iedzīvotājus.
1793. gadā pēc [[Polijas dalīšanas]] Poznaņa nonāca [[Prūsijas Karaliste|Prūsijas]] varā un kļuva par provinces centru.
Napoleona karu laikā 1806. gadā poļu [[ģenerālis Dombrovskis|ģenerāļa Dombrovska]] daļas ieņēma Poznaņu, ko iekļāva [[Varšavas hercogiste]]s sastāvā.
1815. gadā, [[Vīnes kongress|Vīnes kongresa]] lēmumu rezultātā, Poznaņu atkal iekļāva Prūsijas sastāvā kā [[Pozenes lielhercogiste]]s galvaspilsētu.
No 1828. gada Poznaņu pamazām izbūvēja par stipru cietoksni un militāro bāzi.
1848. gadā Poznaņas lielhercogisti pārveidoja par Pozenes provinci Prūsijas sastāvā.
Pēc Pirmā pasaules kara beigām 1918. - 1919. gadā notika [[1918. gada Lielpolijas sacelšanās|Lielpolijas sacelšanās]]. Pēc [[Versaļas līgums|Versaļas līguma]] nosacījumiem Poznaņa kļuva par atjaunotās Polijas sastāvdaļu.

[[Otrais pasaules karš|Otrā pasaules kara]] sākumā 1939. gadā Poznaņu inkorporēja [[Trešais reihs|Trešajā reihā]]. Poļu iedzīvotājus izveda uz Polijas centrālo daļu, bet viņu vietā Poznaņā un tās apkārtnē (''Warthegau'') vietā nometināja etniskos vāciešus no [[Austrumeiropa]]s un [[vācbaltieši|vācbaltiešus]].
1945. gadā [[Trešais reihs|nacistiskās Vācijas]] valdība pilsētu pasludināja par cietoksni. 
Kauja par Poznaņu ([[Pozenes aplenkums]]) ilga no 1945. gada 25. janvāra līdz 23. februārim. [[Vērmahts]] kaujās zaudēja ap 5000 karavīru, [[Sarkanā armija]] ap 6000 karavīru. Bojā gājušo civiliedzīvotāju skaits nav zināms, to vērtē ap 12 000. 
1945. gada februāra beigās pēc smagām kaujām pilsētu ieņēma Sarkanās armijas un poļu karaspēka daļas, nopostīja ap 90% no vecpilsētas.

1956. gada jūnijā pilsētā notika [[Poznaņas nemieri]].

== Cilvēki ==

Poznaņā (Pozenē) dzimuši:

* [[Lotārs fon Arno de Laperjē]] (''Lothar von Arnauld de la Perière'', 1886 - 1941) - vācu zemūdens komandieris
* [[Zigmunds Baumans]] (''Zygmunt Bauman'', 1926 - ) - sociologs
* [[Gžegožs Blaščiks]] (''Grzegorz Błaszczyk'', 1953 - ) - vēsturnieks
* [[Boļeslavs I Drosmīgais]] (''Bolesław I Chrobry'', 966/967 - 1025) - Polijas pirmais karalis
* [[Leopolds Damrošs]] (''Leopold Damrosch'', 1832 - 1885) - vācu diriģents
* [[Margo Dideka]] (''Margo Dydek'', 1974 - ) - basketboliste
* [[Voicehs Fibaks]] (''Wojciech Fibak'', 1952 - ) - tenisists
* [[Arkadiušs Glovackis]] (''Arkadiusz Głowacki'', 1979 - ) - futbolists
* [[Joanna Grudziņska]] (''Joanna Grudzińska'', 1795 - 1831) - poļu augstmane
* [[Pauls fon Hindenburgs]] (''Paul von Hindenburg'', 1847 - 1934) - vācu karavadonis un politiķis
* [[Ernsts Kantorovičs]] (''Ernst Kantorowicz'', 1895 - 1963) - vācu vēsturnieks
* [[Heinrihs Karo]] (''Heinrich Caro'', 1834 - 1910) - vācu ķīmiķis
* [[Ginters fon Klūge]] (''Günther von Kluge'', 1882 - 1944) - vācu karavīrs
* [[Kšištofs Komeda]] (''Krzysztof Komeda'', 1931 - 1969) - džeza muzikants un komponists
* [[Jans Leņica]] (''Jan Lenica'', 1928 - 2001) - grafiķis un multiplikators
* [[Jūda Lēvs]] (מַהֲרַ"ל, ap 1520 - 1609) - ebreju domātājs
* [[Arturs Lībehenšels]] (''Arthur Liebehenschel'', 1901 - 1948) - kara noziedznieks
* [[Katažina Opaliņska]] (''Katarzyna Opalińska'', 1680 - 1747) - augstmane
* [[Lilli Palmera]] (''Lilli Palmer'', 1914 - 1986) - vācu aktrise
* [[Lehs Pjaseckis]] (''Lech Piasecki'', 1961 - ) - riteņbraucējs
* [[Tomašs Radzinskis]] (''Tomasz Radzinski'', 1973 - ) - futbolists
* [[Pāvels Edmunds Stšeleckis]] (''Paweł Edmund Strzelecki'', 1797 - 1873) - ģeologs
* [[Miroslavs Šimkovjaks]] (''Mirosław Szymkowiak'', 1976 - ) - futbolists
* [[Vlodzimežs Šmits]] (''Włodzimierz Schmidt'', 1943 - ) - Polijas šaha lielmeistars
* [[Arturs Vihņareks]] (''Artur Wichniarek'', 1977 - ) - futbolists
* [[Henriks Zigalskis]] (''Henryk Zygalski'', 1908 - 1978) - matemātiķis
* [[Šimons Zjulkovskis]] (''Szymon Ziółkowski'', 1976 - ) - vesera metējs

==Apskates objekti==
*[[Ķeizara pils Poznaņā]] (''Zamek Cesarski w Poznaniu'')
*[[Lubraņska akadēmija]] (''Akademia Lubrańskiego'')
*[[Poznaņas cietoksnis]] (''Twierdza Poznań'')
*[[Poznaņas katedrāle]] (''Bazylika archikatedralna Świętych Apostołów Piotra i Pawła w Poznaniu'')
*[[Poznaņas Lielais teātris]] (''Teatr Wielki im. Stanisława Moniuszki w Poznaniu'')
*[[Poznaņas rātsnams]] (''Ratusz w Poznaniu'')
*[[Poznaņas Vecais tirgus laukums]] (''Stary Rynek w Poznaniu'')
*Poznaņas vēsturiskais centrs (''Historyczny zespół miasta Poznania'')

==Galerija==
<gallery>
Zamek_Cesarski_Poznan_skrzydlo_reprezentacyjne_po_czyszczeniu.jpg|Ķeizara pils Poznaņā
Akademia_Lubrańskiego_w_Poznaniu_03.JPG|Lubraņska akadēmijas ēka
Podolany,_Poznań,_Poland_-_panoramio.jpg|Poznaņas cietoksnis
Poznan_katedra_Piotra_Pawla_01.jpg|Poznaņas katedrāle
Teatr_Wielki,_Poznan,_Polonia,_2014-09-18,_DD_53.jpg|Poznaņas Lielais teātris
Ostrów_Tumski_widokowka_Poznan.jpg|Poznaņas Doma sala
Poznań_1.jpg|Poznaņas centrs no putna lidojuma
Poznan_10-2013_img10_Town_hall.jpg|Poznaņas rātsnams
Stary_Rynek_Poznań.jpg|Poznaņas Vecais tirgus laukums
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}
*[https://www.katedra.archpoznan.pl/ Poznaņas katedrāle]
*[https://opera.poznan.pl/pl/ Poznaņas Lielais teātris]

{{Polija-aizmetnis}}

{{autoritatīvā vadība}}

[[Kategorija:Polijas pilsētas]]
[[Kategorija:Poznaņa| ]]
[[Kategorija:Lielpolijas vojevodistes apriņķi]]