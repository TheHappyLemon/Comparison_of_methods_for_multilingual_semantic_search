{{Citas nozīmes|pelikānveidīgo putnu|Krauklis (nozīmju atdalīšana)|Krauklis}}
{{BioTakso infokaste
| attēls =Phalacrocorax carbo Vic.jpg
| valsts =Animalia
| valsts_lv =Dzīvnieki
| tips =Chordata
| tips_lv =Hordaiņi
| klase =Aves
| klase_lv =Putni
| kārta =Pelecaniformes
| kārta_lv =Pelikānveidīgie
| dzimta =Phalacrocoracidae
| dzimta_lv =Jūraskraukļu dzimta
| ģints =Phalacrocorax
| ģints_lv =Jūras kraukļi
| suga =P. carbo
| suga_lv =Jūras krauklis
| binomial =Phalacrocorax carbo <small>([[Kārlis Linnejs|Linnaeus]], 1758)</small>
| kategorijas =nē
}}
'''Jūras krauklis, jūraskrauklis''' jeb '''kormorāns''', arī '''ūdenis'''<ref>{{Tīmekļa atsauce |url=http://putnidaba.lv/wp-content/uploads/2015/02/Putni_daba_4_pielikums.pdf |title=Putni Latvijā un pasaulē |access-date={{dat|2016|09|09||bez}} |archiveurl=https://web.archive.org/web/20170529163154/http://putnidaba.lv/wp-content/uploads/2015/02/Putni_daba_4_pielikums.pdf |archivedate={{dat|2017|05|29||bez}} }}</ref> (''Phalacrocorax carbo'') ir [[jūraskraukļu dzimta]]s (''Phalacrocoracidae'') [[Pelikānveidīgie|pelikānveidīgais]] [[putns]]. Izdala 5 jūraskraukļu pasugas.<ref name=world>[http://www.worldbirdnames.org/bow/pelicans/ World Bird List: Hamerkop, Shoebill, pelicans, boobies, cormorants, 2019]</ref> Samērā parasts ligzdotājs arī Latvijā.

Eiropā pašlaik dzīvo apmēram 1,2 miljoni jūras kraukļu, lai gan nesenā pagātnē tie bija gandrīz izmiruši, jo zvejnieki tos uzskatīja par saviem konkurentiem zivju ieguvē. Jūras kraukļi tika nežēlīgi iznīcināti, bet pateicoties aizsardzības pasākumiem, to populācija ir atjaunojusies,<ref>Barrie Heather and Hugh Robertson, "The Field guide to the Birds of New Zealand"(revised edition), Viking, 2005</ref> līdz ar to atsākoties konfliktiem ar zvejniekiem un zivjaudzētājiem.

== Izplatība ==
[[Attēls:Kormoran_-_Great_Cormorant_-_Phalacrocorax_carbo.jpg|thumb|260px|left|Jūras kraukļi [[Duisburga]]s zoodārzā]]
Jūraskraukļi sastopami plašā areālā [[Eiropa|Eiropā]], [[Ziemeļāfrika|Ziemeļāfrikā]] un [[Ziemeļamerika|Ziemeļamerikā]] [[Atlantijas okeāns|Atlantijas okeāna]] krastā, kā arī [[Fēru salas|Fēru salās]], [[Islande|Islandē]] un [[Grenlande|Grenlandē]]. Jūras kraukļi dzīvo arī okeāna krastā [[Austrālija|Austrālijā]], [[Jaunzēlande|Jaunzēlandē]], [[Japāna|Japānā]], [[Indija|Indijā]] un [[Ķīna|Ķīnā]].

Ziemeļos dzīvojošie putni [[ziema]]s laikā migrē uz dienvidiem un apmetas jebkuru ūdeņu krastā, ja tie ir bagāti ar [[zivis|zivju]] resursiem.

== Latvijā ==
Vēsturiski Latvijas faunas pārstāvis, taču, tāpat kā citur Eiropā, ticis iznīcināts. Līdz 20. gadsimta 80. gadu beigām jūras krauklis Latvijas teritorijā bija reti sastopams, taču no tā laika skaits strauji pieaudzis. Ligzdošana pirmo reizi pierādīta 1989. gadā.<ref>{{Tīmekļa atsauce|url=http://www.putni.lv/phacar.htm|title=Jūras krauklis|website=www.putni.lv|access-date=2023-02-12}}</ref> Tiek uzskatīts, ka šobrīd jūras kraukļu skaits pārsniedz 3000, tie ir izveidojuši vismaz 20 ligzdošanas kolonijas lielajos ezeros. Sevišķi strauji to skaits audzis pēdējās pāris desmitagdēs (vairāk kā par 30%<ref>{{Tīmekļa atsauce |url=http://www.videsvestis.lv/content.asp?ID=87&what=18 |title=Kurām putnu sugām pēdējā desmitgadē Latvijā klājies vislabāk un kurām – vissliktāk? |access-date={{dat|2014|01|31||bez}} |archiveurl=https://web.archive.org/web/20160305043530/http://www.videsvestis.lv/content.asp?ID=87&what=18 |archivedate={{dat|2016|03|05||bez}} }}</ref>). Latvijā ligzdošanas vietas koncentrējušās [[Lubāns|Lubāna ezerā]] un apkārtnē, lielajos piekrastes un [[Latgale]]s ezeros.

Skaitu Latvijā ietekmē arī ligzdotāju skaita pieaugums citās reģiona valstīs, piemēram, Latvijas tuvumā liela jūras kraukļu kolonija atrodas [[Kuršu kāpa|Kuršu kāpā]] [[Lietuva|Lietuvā]].

Ziemā sastopams retāk, pārsvarā jūras piekrastē. Tomēr arī ziemotāju skaits pieaug, sevišķi Latvijas dienvidrietumos ap [[Liepāja|Liepāju]] un [[Daugava|Daugavas]] lejtecē.

== Izskats ==
[[Attēls:Great Cormorant (Phalacrocorax carbo) in Hyderabad, AP W IMG 5008.jpg|thumb|240px|Jūras kraukļu ligzdas kokos [[Indija|Indijā]]]]
[[Attēls:Cormorant fishing -Suzhou -China-6July2005.jpg|thumb|240px|Jūras kraukļi [[Ķīna|Ķīnā]]]]
[[Attēls:Phalacrocorax carbo MHNT.ZOO.2010.11.46.1.jpg|thumb|240px|Jūras kraukļa olas]]
Jūras krauklis ir liels putns, tā ķermenis ir 72—102 [[Centimetrs|cm]] garš, [[spārnu plētums]] 121—160 cm, svars 1,5—5,3 [[Kilograms|kg]],<ref>[http://www3.interscience.wiley.com/journal/118658278/abstract?CRETRY=1&SRETRY=0 Water retention in the plumage of diving great cormorants Phalacrocorax carbo sinensis — Ribak — 2005 — Journal of Avian Biology — Wiley Online Library<!-- Bota izveidots nosaukums -->]{{Novecojusi saite}}</ref><ref>{{Tīmekļa atsauce |url=http://www.thecanadianencyclopedia.com/index.cfm?PgNm=TCE&Params=A1ARTA0001923 |title=Cormorant - The Canadian Encyclopedia<!-- Bota izveidots nosaukums --> |access-date={{dat|2009|08|20||bez}} |archive-date={{dat|2011|11|24||bez}} |archive-url=https://web.archive.org/web/20111124150925/http://www.thecanadianencyclopedia.com/index.cfm?PgNm=TCE&Params=A1ARTA0001923 }}</ref> vidējais svars 2,6—3,7 kg.<ref name="ap"/> Putnam ir salīdzinoši gara aste ar 14 lidspalvām. Jūras kraukļa apspalvojums ir [[melns]] ar [[dzeltens|dzeltenu]] plankumu pazodē [[rīkle]]s daļā. Pieaugušam putnam [[riests|riesta]] laikā uz augšstilbiem ir balti laukumi.

No līdzīgā [[Cekulainais jūras krauklis|cekulainā jūras kraukļa]] atšķiras ar lielāku un masīvāku ķermeni, biezāku, platāku [[knābis|knābi]], cekula trūkumu, un tam apspalvojumā nav [[zaļš|zaļā]] spīduma.

== Uzvedība un barība ==
Jūras krauklis barību meklē [[jūra|jūrā]], [[upe|upēs]] un to grīvās, kā arī [[saldūdens]] [[ezers|ezeros]]. Ziemeļos dzīvojošie putni migrē uz dienvidiem un [[ziema|ziemu]] pavada jebkurā piekrastē, kur vien atrodams pietiekami daudz [[zivs|zivju]].

Barības meklējumos jūras krauklis var ienirt ļoti dziļi, tomēr bieži tas medī arī seklumā. Jūras krauklis savu lomu parasti iznes ūdens virspusē.

[[Apvienotā Karaliste|Apvienotās Karalistes]] ūdeņos ir novērots, ka jūras krauklis bieži ienirst uz 20—30 [[sekunde|sekundēm]], virs ūdens tas atelpai atvēl vienu trešdaļu laika no niršanas, tad atkal ienirst. Jūras krauklis ir viens no retajiem putniem, kurš spēj grozīt [[acis]], lai sekotu medījumam.<ref name="ap">{{Tīmekļa atsauce |url=http://www.allaboutbirds.org/guide/Great_Cormorant/id |title=Great Cormorant, Identification, All About Birds - Cornell Lab of Ornithology<!-- Bota izveidots nosaukums --> |access-date={{dat|2009|08|20||bez}} |archiveurl=https://web.archive.org/web/20090528084322/http://www.allaboutbirds.org/guide/Great_Cormorant/id |archivedate={{dat|2009|05|28||bez}} }}</ref>

== Ligzdošana ==
Jūras krauklis ligzdo galvenokārt jūras vai iekšzemes ūdenstilpju piekrastē, veidojot [[ligzda]]s uz klintīm vai kokos. Tās ir sakrautas no zariem un ūdensaugiem. Jūraskraukļi ligzdo lielās kolonijās, līdz ar to vietās, kur kokos sāk ligzdot jūras kraukļi, pēc kāda laika koki nokalst no pārmērīgā un nepārtrauktā mēslojuma. Nereti [[ligzda]]s nokrīt un [[ola]]s saplīst. Dējumā 3—4 olas.

== Sistemātika ==
Jūras krauklim ir 5 pasugas:<ref name=world/><ref name="ap"/>
* ''Phalacrocorax carbo carbo'' — nominālpasuga, sastopama [[Kanāda]]s austrumos, [[Amerikas Savienotās Valstis|ASV]] ziemeļaustrumos, [[Grenlande|Grenlandē]], [[Islande|Islandē]], [[Norvēģija|Norvēģijā]] un [[Britu salas|Britu salās]];
* ''Phalacrocorax carbo hanedae'' — sastopams [[Japāna|Japānā]];
* ''Phalacrocorax carbo maroccanus'' — sastopams [[Ziemeļāfrika]]s rietumos;
* ''Phalacrocorax carbo novaehollandiae'' — sastopams [[Austrālija|Austrālijā]], [[Tasmanija|Tasmanijā]], [[Jaunzēlande|Jaunzēlandē]], [[Jaunkaledonija|Jaunkaledonijā]], [[Zālamana salas|Zālamana]] un [[Četema salas|Četema salās]];
* ''Phalacrocorax carbo sinensis'' — sastopams no [[Centrāleiropa]]s līdz [[Indija]]i un [[Ķīna]]i.

== Citi interesanti fakti ==
Kad putns žāvē spārnus, tā kontūras atgādina krustu — tādēļ dažkārt putns tika izmantots [[viduslaiki|viduslaiku]] [[kristietība|kristīgajā]] [[heraldika|heraldikā]].

== Atsauces ==
{{Atsauces}}

== Ārējās saites ==
* [https://web.archive.org/web/20050829110616/http://www.putni.lv/lvp_frames.htm Sugu saraksts ar komentāriem par skaitu un izplatību.] Detalizēta retumu uzskaite. Dažādi rekordi: pirmie un pēdējie migranti, neparasti ziemotāji un citi fakti.
* [http://www.lob.lv/ Latvijas Ornitoloģijas Biedrība]

{{autoritatīvā vadība}}

{{DEFAULTSORT:Juras krauklis}}
[[Kategorija:Jūraskraukļu dzimta]]
[[Kategorija:Latvijas putni]]
[[Kategorija:Eiropas putni]]
[[Kategorija:Islandes fauna]]
[[Kategorija:Fēru salu fauna]]
[[Kategorija:Grenlandes fauna]]
[[Kategorija:Āzijas putni]]
[[Kategorija:Āfrikas putni]]
[[Kategorija:Austrālijas putni]]
[[Kategorija:Polinēzijas putni]]
[[Kategorija:Ziemeļamerikas putni]]