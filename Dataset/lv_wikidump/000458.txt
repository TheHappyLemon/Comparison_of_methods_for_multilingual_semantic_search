{{cita nozīme|politiķi|mākslinieku|Jānis Pauļuks (mākslinieks)}}
{{Valsts amatpersonas infokaste
| vārds = Jānis Pauļuks
| vārds_orģ = 
| attēls = Janis Pauluks.jpg
| mazs_att = 
| apraksts = 
| amats = [[Latvijas Republikas Ministru prezidenti|Latvijas Republikas Ministru prezidents]]
| term_sākums = {{dat|1923|01|27|N}}
| term_beigas = {{dat|1923|06|27|N}}
| viceprezidents = 
| vicepremjers = 
| vietnieks = 
| prezidents = [[Jānis Čakste]]
| premjers = 
| priekštecis = [[Zigfrīds Anna Meierovics]]
| pēctecis = Zigfrīds Anna Meierovics
| amats2 = [[Latvijas Republikas satiksmes ministrs]]
| term_sākums2 = {{dat|1921|06|19|N}}
| term_beigas2 = {{dat|1925|12|23|N}}
| viceprezidents2 = 
| vicepremjers2 = 
| vietnieks2 = 
| prezidents2 = [[Jānis Čakste]]
| premjers2 = * [[Zigfrīds Anna Meierovics]]
* Jānis Pauļuks
* [[Voldemārs Zāmuēls]]
* [[Hugo Celmiņš]]
| priekštecis2 = [[Ādolfs Kuršinskis]]
| pēctecis2 = [[Pēteris Aronietis]]
| amats3 = 
| term_sākums3 = 
| term_beigas3 = 
| viceprezidents3 = 
| vicepremjers3 = 
| vietnieks3 = 
| prezidents3 = 
| premjers3 = 
| priekštecis3 = 
| pēctecis3 = 
| amats4 = 
| term_sākums4 = 
| term_beigas4 = 
| viceprezidents4 = 
| vicepremjers4 = 
| vietnieks4 = 
| prezidents4 = 
| premjers4 = 
| priekštecis4 = 
| pēctecis4 = 
| amats5 = 
| term_sākums5 = 
| term_beigas5 = 
| viceprezidents5 = 
| vicepremjers5 = 
| vietnieks5 = 
| prezidents5 = 
| premjers5 = 
| priekštecis5 = 
| pēctecis5 = 
| dzim_dati = {{dat VS|{{dat|1865|11|24|N}}|{{dat||11|12}}}}
| dzim_vieta = [[Lielsesava]]s pagasts, [[Dobeles apriņķis]], [[Kurzemes guberņa]], (tagad {{LAT}})
| mir_dati = {{miršanas datums un vecums|1937|6|21|1865|11|24}}
| mir_vieta = netālu no [[Bauska]]s, {{LAT}}
| tautība = Latvietis
| partija = 
| dzīvesb = 
| profesija = Inženieris
| alma_mater = [[Rīgas Tehniskā universitāte|Rīgas Politehniskais institūtus]]
| reliģija = 
| paraksts = 
| piezīmes = 
}}
'''Jānis Pauļuks''' ({{dat VS|{{dat|1865|11|24|N}}|{{dat||11|12}}}}—{{dat|1937|6|21|N}}) [[Latvija]]s politiskais un sabiedriskais darbinieks. Ilggadējs Satiksmes ministrs, [[Latvijas Ministru prezidents]] 1923. gadā, kad vadīja [[Pauļuka Ministru kabinets|Pauļuka Ministru kabinetu]].

== Dzīvesgājums ==
[[Attēls:098 Укладка пути.jpg|thumb|left|Dzelzceļa būvniecība Sibīrijā]]
Dzimis Lielsesavas pagasta (tagad [[Sesavas pagasts]]) "Gaven-Pauļuku" saimnieka ģimenē. Izglītošanos sāka pie kaimiņu mājskolotāja. Pēc tam pabeidza Svitenes pagastskolu. Tālāk četrus gadus mācījās Jelgavas reālskolā. Līdzekļu trūkuma dēļ mācības nācās pārtraukt. Neilgu laiku strādāja par mājskolotāju. [[1886]]. gadā iestājās [[Rīgas Politehnikums|Rīgas Politehnikuma]] inženierzinātnes nodaļā, kuru pabeidza [[1892]]. gadā ar uzslavas rakstu. Divas vasaras starp studijām bija praktikants dzelzceļa darbos. Studiju laikā aktīvi iesaistījās [[Studentu korporācijas|studentu korporācijā]] "[[Selonija]]", kurā vēlāk kļuva par [[Filistrs|filistru]].

Pēc studijām sāka strādāt Jelgavas dzelzceļa pārvades tehniskajā nodaļā Rīgā. [[1894]]. gadā saņēma uzaicinājumu piedalīties Rietumsibīrijas dzelzceļa būvniecībā. Pēc dzelzceļa būvniecības pabeigšanas kļuva par [[Jekaterinburga]]s - [[Čeļabinska]]s dzelzceļa līnijas tehniķi. Pēc gada kļuva par distances priekšnieka palīgu un vēl pēc gada jau par priekšnieku. Pēc tam strādāja Rietumsibīrijas dzelzceļā kā rezerves nodaļas priekšnieks. [[1897]]. iestājies valsts dienestā un apstiprināts par nodaļas vadītāju uz Rietumsibīrijas dzelzceļa. Vēlāk pārgāja uz Vidussibīrijas dzelzceļu, kur piedalījās Aizbaikāla dzelzceļa būvniecībā. [[1906]]. gadā piedalījās dzelzceļa būvē starp Jekaterinburgu un [[Perma|Permu]]. No [[1909]]. gadā piedalījās dzelzceļu izbūvē [[Kaukāzs|Ziemeļkaukāzā]] kā būvnodaļas vadītājs līdz [[1920]]. gadam. Neatkarīgajā Latvijā atgriezās [[1920]]. gada februārī un sāka strādāt Latvijas dzelzceļa virsvaldē. [[1921]]. gada [[19. jūnijs|19. jūnijā]] Ministru prezidents [[Zigfrīds Anna Meierovics]] uzaicināja bezpartejisko Pauļuku kļūt par [[Latvijas Republikas satiksmes ministrs|Satiksmes ministru]].

==Valdības vadītājs==
Līdz ar [[1. Saeimas vēlēšanas|1. Saeimas vēlēšanām]] 1922. gada 7. un 8. oktobrī beidzās Satversmes sapulces apstiprinātās [[Meierovica 2. Ministru kabinets|Meierovica 2. valdības]] pilnvaras. Valsts prezidents [[Jānis Čakste]] vispirms valdības veidošanu uzticēja sociāldemokrātiem, kam bija lielākā Saeimas frakcija. Vairāk nekā divu mēnešu sarunās viņiem valdību izveidot neizdevās, un kā kompromisa figūru valdības vadītājam izvēlējās 25. janvārī izvirzīt bezpartejisko tehnokrātu Pauļuku, kas nebija Saeimas deputāts.<ref>[https://vestnesis.lv/ta/id/78372 Latvijas valsts vadības stūresvīri]</ref> 1923. gada 25. janvārī par Pauļuka valdību nobalsoja 65 deputāti, pret neviens, un 19 atturējās. Valdība turpināja strādāt līdz [[1923]]. gada [[27. jūnijs|27. jūnijam]].

Valdības koalīciju veidoja sešas partijas, Pauļukam ieņemot arī Satiksmes ministra amatu. Par valdības galveno uzdevumu Pauļuks izvirzīja karā izpostītās valsts ekonomikas un lauksaimniecības atjaunošanu. Sociālajā politikā valdība par mērķiem izvirzīja: 
*tālāk paplašināt likumu par apdrošināšanu slimības gadījumos;
*ieviest darba laika normēšanu arī tām nozarēm, kas vēl nav ietvertas likumā;
*pārstrādāt un paplašināt strādnieku dzīvības, veselības nodrošināšanas un aizsardzības likumus un noteikumus, attiecinot tos arī uz laukstrādniekiem;
*ar intensīvu saimniecisku politiku samazināt bezdarbu un organizēt dīkā stāvošo vajadzībām sabiedriskus darbus;
*uzlabot valsts darbinieku materiālo stāvokli.<ref name="Latvijas valsts vadības stūresvīri">[https://vestnesis.lv/ta/id/78846 Latvijas valsts vadības stūresvīri]</ref>

Pirmā valdības sēde notika 26. janvārī, kad to uzrunāja Čakste, novēlot koalīcijai strādāt saskaņoti. Otrajā sēdē, 30.janvārī pieņēma lēmumu valdības sēdes turpināt noturēt otrdienās un ceturtdienās. 1.februārī valdība izlēma pagarināt jau kopš brīvības cīņām ieviesto karastāvokli pierobežas rajonos.

Sekojot 1922. gadā noslēgtajam [[Konkordāts|konkordātam]], aprīlī valdība Latvijas evanģēliski luterāniskās baznīcas bīskapam piešķīra Doma baznīcu, bet katoļu bīskapam, kas līdz tam bija atradies Aglonā, Sv. Jēkaba katedrāli. Martā valdība pieņēma lēmumu, ar kuru ar preču un pasažieru pārvadājumiem jūrā varēja nodarboties Latvijas un ārzemju pilsoņiem piederoši kuģi, kamēr piekrastē un iekšzemes ūdeņos to darīt varēja tikai Latvijas pilsoņiem piederoši kuģi. Jūnijā pieņēma likumu par radio staciju ierīkošanu un lietošanu.<ref name="Latvijas valsts vadības stūresvīri"/>

1923.gada 1.martā valdība pieņēma noteikumus par valsts darbinieku atalgojumu. 1. kategorijas darbiniekiem tā bija 360 lati mēnesī, 2.kategorijas – 350 lati, 3. – 340 lati, 4. – 300 lati, 5. – 270 lati, 6. – 250 lati, 7. – 230 lati, 8. – 194 lati, 9. – 172 lati, 10. – 146 lati, 11. – 130 lati, 12. – 112 lati, 13. – 102 lati, 14. – 94 lati, 15. – 87 lati, 16. – 80 lati, 17. – 74 lati, 18. – 69 lati, 19. – 64 lati un 20. – 60 lati.<ref name="Latvijas valsts vadības stūresvīri"/>

Lai arī koalīcijā ietilpa abas lielākās frakcijas, pēc 1. maija valdībā sākās krīze. Labējie aktīvisti bija uzbrukuši un izjaukuši sociāldemokrātu lielo 1. maija mītiņu Esplanādē. Sociāldemokrātu ministriem valdībā uzdeva panākt, lai uzbrucējus arestētu un tiesātu; lai amatus zaudētu mītiņu apsargājošie policisti, un lai no amata atbrīvotu Rīgas policijas prefektu Jāni Dambekalnu. Neapmierināti ar valdības darbu šo prasību apmierināšanā, sociāldemokrātu ministri iesniedza atlūgumus. 9. maijā Pauļuks valdības sēdē paziņoja, ka valdībai būs jādemisionē.

Čakste jauno valdību veidot uzticēja Meierovicam, kura [[Meierovica 3. Ministru kabinets|3. valdību]] apstiprināja 1923. gada 26. jūnijā. Pauļuks saglabāja Satiksmes ministra amatu, kuru viņš ieņēma arī [[Zāmuēla Ministru kabinets|Voldemāra Zāmuela valdībā]] un [[Celmiņa 1. Ministru kabinets|Hugo Celmiņa valdībā]]. Līdz ar [[Hugo Celmiņš|Hugo Celmiņa]] pirmās valdības demisiju [[1925]]. gada 23. decembrī Pauļuks beidza Satiksmes ministra darbu.

==Dzīves beigas==
1926. un 1927. gadā bija Satiksmes ministrijas galvenais inspektors un Dzelzceļa virsvaldes jaunbūvējamo sliežu ceļu padomes loceklis. [[1925]]. gadā ievēlēts par Latvijas lauksaimniecības centrālbankas valdes priekšsēdētāju. [[1934]]. gadā kļuva par [[Latvijas universitāte]]s inženierzinātņu goda doktoru.<ref>{{Tīmekļa atsauce |url=http://www.lu.lv/par/goda-doktori.html |title=Arhivēta kopija |access-date={{dat|2011|12|07||bez}} |archiveurl=https://web.archive.org/web/20081206133644/http://www.lu.lv/par/goda-doktori.html |archivedate={{dat|2008|12|06||bez}} }}</ref> [[1937]]. gada [[21. jūnijs|21. jūnijā]] Jānis Pauļuks nomira savā lauku saimniecībā, netālu no Bauskas. [[22. jūnijs|22. jūnijā]] viņu pārveda uz studentu korporācijas "[[Selonija]]" konventa dzīvokli, kur no viņa atvadījās korporācija. Pēc tam pārvests uz arhibīskapa katedrāli un [[25. jūnijs|25. jūnijā]] apbedīts [[Rīgas Meža kapi|Rīgas Meža kapos]].<ref>http://www.periodika.lv/Repository/LAK/1937/06/26/085-LAK-1937-06-26-001-SINGLE-ORIGNAME_LATVIJASKAREIVIS1937-139-1.PDF#OLV0_Entity_0001_0002{{Novecojusi saite}}</ref>

== Apbalvojumi ==

* [[Triju Zvaigžņu ordenis]] (II šķira, 1926) 
* Somijas Baltās rozes ordenis (I šķira)

== Ārējās saites ==
* [https://web.archive.org/web/20090206162614/http://periodika.lv/Repository/ZEB/1937/06/22/085-ZEB-1937-06-22-001-SINGLE-ORIGNAME_ZEMGALESBALSS1937-137-01.PDF#OLV0_Entity_0002_0004 Miris inž. Jānis Pauluks(Zemgales Balss)]
* [http://www.periodika.lv/Repository/JAZ/1937/06/22/085-JAZ-1937-06-22-001-SINGLE-ORIGNAME_PA001_JAZI1937N137_001.PDF#OLV0_Entity_0020_0001 Noslēdzies inž. Jāņa Pauļuka mūžs(Jaunākās Ziņas)]{{Novecojusi saite}}

== Piezīmes un atsauces ==
{{atsauces}}

{{kastes sākums}}
{{s-amati}}
{{Amatu secība | pirms = [[Zigfrīds Anna Meierovics]] | virsraksts = [[Latvijas Ministru prezidenti|Latvijas Ministru prezidents]] | periods = {{dat|1923|01|27|N}} — {{dat|1923|06|27|N}} | pēc = [[Zigfrīds Anna Meierovics]] }}
{{kastes beigas}}

{{Latvijas ministru prezidenti}}
{{navboxes|title=Latvijas valdība|list={{Meierovica 1. Ministru kabinets}}
{{Meierovica 2. Ministru kabinets}}
{{Pauļuka Ministru kabinets}}
{{Meierovica 3. Ministru kabinets}}
{{Zāmuēla Ministru kabinets}}
{{Celmiņa 1. Ministru kabinets}}
}}
{{autoritatīvā vadība}}

{{DEFAULTSORT:Pauļuks, Jānis}}
[[Kategorija:1865. gadā dzimušie]]
[[Kategorija:1937. gadā mirušie]]
[[Kategorija:Jelgavas novadā dzimušie]]
[[Kategorija:Latvijas Ministru prezidenti]]
[[Kategorija:Latvijas satiksmes ministri]]
[[Kategorija:Rīgas Politehnikuma absolventi]]
[[Kategorija:Triju Zvaigžņu ordeņa lielvirsnieki]]
[[Kategorija:Rīgas Meža kapos apbedītie]]