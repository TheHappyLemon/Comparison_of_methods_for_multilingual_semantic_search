{{Valsts amatpersonas infokaste
| vārds               = Gothards Ketlers
| vārds_orģ           = ''Gotthard von Kettler''
| attēls              = Gotthard Kettler.jpg
| att_izm             = 
| apraksts            = 
<!------ Pirmais amats ------>
| amats               = [[Livonijas ordeņa mestrs]]
| term_sākums         = ap {{dat|1559|9|15|A|bez}}
| term_beigas         = {{dat|1562|3|5|N|bez}}
| viceprezidents      = 
| vicepremjers        = 
| vietnieks           = 
| prezidents          = 
| premjers            = 
| priekštecis         = [[Vilhelms Firstenbergs]]
| pēctecis            = 
<!------ Otrais amats ------>
| amats2              = [[Livonijas vietvaldis]]
| term_sākums2        = {{dat|1562|3|5|N|bez}}
| term_beigas2        = {{dat|1566|12|26|N|bez}}
| viceprezidents2     = 
| vicepremjers2       = 
| vietnieks2          = 
| prezidents2         = 
| premjers2           = 
| priekštecis2        = 
| pēctecis2           = [[Jānis Hodkevičs]]
<!------ Trešais amats ------>
| amats3              = [[Kurzemes hercogi|Kurzemes un Zemgales hercogs]]
| term_sākums3        = {{dat|1562|3|5|N|bez}} ({{dat|1566|12|26|N|bez}})
| term_beigas3        = {{dat|1587|05|17|N|bez}}
| viceprezidents3     = 
| vicepremjers3       = 
| vietnieks3          = 
| prezidents3         = 
| premjers3           = 
| priekštecis3        = 
| pēctecis3           = [[Vilhelms Ketlers]]<br />[[Frīdrihs Ketlers]]
<!------ Personas dati ------>
| dzim_dati           = {{dat|1517|2|2}}
| dzim_vieta          = pie Anrehtes [[Vestfālene|Vestfālenē]]
| dzīves_vieta        = 
| mir_dati            = {{miršanas datums un vecums|1587|5|17|1517|2|2}}
| mir_vieta           = [[Jelgava]], [[Attēls:Flag of Courland (state).svg|25px]] [[Kurzemes un Zemgales hercogiste]] (tagad {{LAT}})
| apglabāts           = [[Jelgavas pils]] kapenēs, [[Jelgava]]
| tautība             = 
| partija             = 
| apvienība           = 
| dinastija           = [[Ketleru dinastija]]
| tēvs                = [[Gothards Ketlers no Melrihas]]
| māte                = [[Sofijas no Neselrodas]]
| dzīvesb             = [[Mēklenburgas Anna]]
| bērni               = [[Vilhelms Ketlers]]<br />[[Frīdrihs Ketlers]]
| profesija           = 
| alma_mater          = 
| reliģija            = 
| paraksts            = 
| paraksts_izm        = 
| piezīmes            = 
}}

'''Gothards I Ketlers''' ({{val-de|Godthartt Kettler}}, {{val|la|Gothardus Kettler}}; dzimis {{dat|1517|2|2}} netālu no Anrehtes [[Vestfālene|Vestfālenē]], miris {{dat|1587|5|17}} [[Mītava|Mītavā]]) bija pēdējais [[Livonijas ordeņa mestrs]] un pirmais [[Kurzemes hercogi|Kurzemes un Zemgales hercogs]], un [[Livonijas vietvaldis]].

== Valdnieka tituli ==
Līdz 1561. gadam Livonijas ordeņa mestrs Gorhards svarīgākos dokumentu parakstīja ar titulu "No Dieva žēlastības mēs, Gothards, [[Vācu ordenis|Vācu ordeņa]] meistars Livonijā" ({{val|de|von gottes genaden wir Godhartt meister deutsches ordens zu Liefflandt}}).<ref name="autogenerated1">[http://eurulers.angelfire.com/courland.html Kurzemes un Zemgales valdnieku tituli]</ref>

No 1562. gada viņš sevi titulēja kā: "No Dieva žēlastības mēs, Gothards, Kurzemes un Zemgales kungs Livonijā, Polijas karaliskās majestātes vietvaldis un gubernators Livonijā" ({{val|de|von gottes gnaden wir Gothartt in Lieffland zu Curlandt und Semigalien Herr der königlichenn majestedt zu Poln über Liefflandt stadthalter und gubernator}}).<ref name="autogenerated1" />

1567. gadā jau oficiāli tika lietots Kurzemes un Zemgales hercoga tituls: "No Dieva žēlastības mēs, Gothards, Livonijā Kurzemes un Zemgales hercogs, Viņa majestātes Polijas karaļa vietvaldis un gubernators Livonijā" ({{val|de|Godthartt in Lieffland zu Curland vnd Semigallien Hertzogk Der königklichen Maiestett tzu Polen vnd vber Liefflandt Statthalter vnd Gubernator}}).<ref>{{Tīmekļa atsauce |url=http://www.arhivi.lv/sitedata/LVVA/DigIzstBagatibas/GothardaPrivilegija.pdf |title=Kurzemes un Zemgales hercoga Gotharda apstiprinājums Kuldīgas pilsētas privilēģijām un zemes piešķiršana. 1567. gada 28. februāris |access-date=2010. gada 2. Oktobris |archiveurl=https://web.archive.org/web/20180909174025/http://www.arhivi.lv/sitedata/LVVA/DigIzstBagatibas/GothardaPrivilegija.pdf |archivedate=2018. gada 9. Septembris }}</ref>

== Dzīvesgājums ==
Dzimis 1517. gadā senā [[Vestfālene]]s aristokrātu ģimenē, kur bija devītais Gotharda Ketlera cu Melriha un Sofijas no Neselrodas bērns. Apmēram [[1537]]. gadā iestājās [[Vācu ordenis|Vācu ordenī]], 1551. vai 1552. gadā kļuva par Livonijas ordeņa finanšu un saimniecības pārzini (''Schaffer'') ar rezidenci [[Cēsu pils|Cēsu pilī]], bet 1554. gadā par [[Daugavpils komturi|Daugavpils komturu]]. Gatavojoties karam ar [[Rīgas arhibīskapi (1255—1562)|Rīgas arhibīskapu]], mestra koadjūtors [[Vilhelms Firstenbergs]] 1556. gadā nosūtīja komturu Ketleru vervēt algotņus uz vācu zemēm.

1558. gadā, sākoties [[Livonijas karš|Livonijas karam]], Ketlers kļuva par [[Vīlandes komturi|Vīlandes komturu]], 1558. gada 9. jūlijā komturu Gothardu Ketleru ordeņa sanāksmē Valkā ievēlēja par mestra koadjūtoru. 1558. gadā viņš vadīja 500 algotņu un vismaz 3000 latviešu karavīru uzbrukumu krievu spēkiem, kas bija ieņēmuši [[Tērbatas bīskapija]]s zemes. Kādā no kaujām viņš krita no zirga un lauza kāju, tādēļ [[Tērbata]] palika neieņemta. Saņēmis plašas pilnvaras, Ketlers augustā devās uz [[Viļņa|Viļņu]], kur veda sarunas par protekcijas līguma noslēgšanu ar Lietuvas dižkunigaiti un Polijas karali [[Sigismunds II Augusts|Sigismundu II Augustu]]. 31. augustā tika noslēgts [[Viļņas līgums (1559)|Viļņas līgums]], kurā ordenis ieķīlāja Lietuvai [[Bauska]]s, [[Rēzekne]]s, [[Ludza]]s, [[Daugavpils]], [[Sēlpils pils|Sēlpils]] cietokšņus.

=== Livonijas ordeņa mestrs (1559) ===
Pēc atgriešanās Livonijā [[1559]]. gadā Gothards Ketlers panāca mestra Firstenberga atcelšanu no amata un pats tika ievēlēts par ordeņa Livonijas mestru, pāriedams luterticībā. [[1561]]. gada 28. novembrī viņš [[Viļņa|Viļņā]] parakstīja līgumu (t.s. [[Viļņas ūnija|Viļņas ūniju]]), saskaņā ar kuru Livonija nonāca [[Polija-Lietuva|Polijas-Lietuvas]] pakļautībā, bet Gothards Ketlers kļuva par Livonijas vietvaldi un gubernatoru. Kā atlīdzību par savu uzticību viņš un viņa pēcnācēji saņēma mantojumā [[Kurzemes un Zemgales hercogiste|Kurzemi un Zemgali]], kuru pārvaldīja kā [[Lietuvas dižkunigaiši|Lietuvas dižkunigaiša]] un Polijas karaļa [[Sigismunds II Augusts|Sigismunda II Augusta]] vasalis. Oficiāli viņš [[1562]]. gada [[5. marts|5. martā]] [[Rīga]]s pils kapitula zālē atbrīvoja ordeņa bruņiniekus no dotā zvēresta un ordeņa mestra regālijas nodeva Lietuvas kunigaitim [[Nikolajs Radvils Melnais|Nikolajam Radvilam Melnajam]], pretī saņemot Kurzemes hercoga kroni.

[[Attēls:Kurzemes_silins_1576.jpg|thumb|280px|Ketleru dzimtas un Kurzemes hercogistes ģerboņi uz 1576. gadā Jelgavā kaltā '''šiliņa'''. Aversa leģenda: *DVCIS.CVR.ET.SEMIGAL (Kurzemes un Zemgales hercogiste), reversa leģenda: *MONE*NOVA*ARGENTE (jaunā sudraba monēta)]]

[[Attēls:Kurzemes un Zemgales hercoga Gotharda ģerbonis.jpg|thumb|280px|Gotharda, Livonijas hercoga Kurzemē un Zemgalē lielais ģerbonis]]
=== Kurzemes hercogs un Livonijas vietvaldis (1562) ===
Jaunais valdnieks enerģiski ķērās pie savas valsts pārveides. 1565. gadā viņš lika veikt revīzijas, lai pārliecinātos, kādā stāvoklī ir valsts baznīcas un skolas. Revīzijas vadīja pirmajā gadā Stefans Bilovs, nākamajā gadā šai darbā viņam sekoja [[Aleksandrs Einhorns]] un [[Zalomons Hennings]].

1566. gada 11. martā viņš apprecējās ar Mēklenburgas hercoga Albrehta VII meitu Annu (''Prinzessin Anna von Mecklenburg-Güstrow'', 1533.-1602.). Par savu rezidenci hercogs izvēlējās [[Rīgas pils|Rīgas pili]]. Kad [[Rīgas brīvpilsēta]] atteicās pievienoties [[Livonijas un Lietuvas reālūnija]]i, Kurzemes un Zemgales [[hercogs Gothards]] 1566. gada beigās savu rezidenci pārcēla uz Sēlpili, pēc 1575. gada par hercoga rezidenci kļuva [[Kuldīgas pils]], bet 1578. gadā [[Jelgavas pils]].

Revīzijas ziņojumā bija minēts, ka hercogvalstī ir tikai trīs lielākas baznīcas Jelgavā, Bauskā un Dobelē, citās pilsētās un miestos ir mazi koka lūgšanu nami. Ļaudis dzīvojot tumsībā un māņos, daudzi no viņiem nomirstot nekristīti. Pēc hercoga Gotharda priekšlikumu 1567. gadā [[Kurzemes landtāgs]] nolēma celt 70 baznīcas un pie astoņām no tām ierīkot skolas un nabagu mājas. 1570. gadā tika apstiprināta Einhorna izstrādātā baznīcas kārtība. Hercogs uzdeva superintendentam un sevišķam baznīcu pārlūkam, mazākais, ik pa diviem gadiem reizi apceļot draudzes, pārklaušināt zemniekus, pārlūkot mācītājus un skolotājus viņu darbībā.

Savā darbībā viņš sadūrās ar bijušo ordeņa bruņinieku, īpaši ar [[Dobeles komturi|Dobeles komtura]] [[Matīss fon der Reke|Matīsa fon der Rekes]] pretestību. 1570. gada viņš bija spiests apstiprināt t.s Gotharda privilēģiju, piešķirdams muižniekiem plašas mantojuma tiesības uz agrāk piešķirtajām muižām.

=== Kurzemes un Zemgales hercogs (1579) ===

1578. gadā jaunais Polijas karalis [[Stefans Batorijs]] par Livonijas Pārdaugavas hercogistes administratoru apstiprināja hercoga Gotharda radinieku [[Georgs Radvils|Georgu Radvilu]], bet 1579. gadā no jauna apstiprināja Gothardu Ketleru par Kurzemes hercogu.

Gothards Ketlers mira 70 gadu vecumā Jelgavas pilī 1587. gada 17. maijā. Savā testamentā, kas sastādīts dažus mēnešus pirms hercoga nāves, Gothards lūdza viņu apglabāt jaunierīkotajās [[Jelgavas pils]] baznīcas kapenēs. Hercoga varu Gothards atstāja abiem dēliem Frīdriham un Vilhelmam, atkārtojot noteikumu par hercogistes vienotības saglabāšanu. Frīdriham hercogs piešķīra Zemgali ar centru [[Sēlpils pils|Sēlpilī]], bet Vilhelmam – Kurzemi ar centru [[Kuldīga|Kuldīgā]]. Jelgavu Frīdrihs saņemtu pēc mātes nāves. Līdz Vilhelma pilngadībai galmam bija jāuzturas pārmaiņus Kuldīgā un Sēlpilī.

Viņam bija septiņi bērni, no kuriem četri sasniedza pilngadību. Savu valsti viņš sadalīja abiem dēliem Frīdriham un Vilhelmam, meitu Annu izprecināja lietuviešu kunigaitim [[Alberts Radvils|Albertam Radvilam]], bet meitu Elizabeti [[Cešina|Tešenes]] hercogam Ādamam Vencelim (''Adam Wenzel von Teschen''). Viņa pēcnācēji hercogistē valdīja līdz pat 1737. gadam.

<gallery>
Hercogs Gothards Ketlers un hercogiene Anna 1584.jpg|Hercogs Gothards Ketlers un hercogiene Anna (1584)
Hanna Radzivił (Kettler). Ганна Радзівіл (Кетлер) (XVII).jpg|Meita princese Anna, precējusies Radvila
FriederickKettler.jpg|Dēls [[Frīdrihs Ketlers]]
Elisabeth of Courland.jpg|Meita princese Elizabete
Vilhelms Ketlers.jpg|Dēls [[Vilhelms Ketlers]]
</gallery>

== Literatūra ==
* Norbert Angermann. ''Gotthard Kettler''. Bonn: Bund der Vertriebenen, [[1987]].
* {{Grāmatas atsauce |title=Geschichte von Livland, nach bossuetischer Art entworfen. |last=Bergmann |first=Gustav |authorlink=Gustavs fon Bergmans |coauthors= |year=1776 |publisher=Im Schwickertschen Verlage |location=Leipzig |isbn= |pages=lk. 48-52 |url=http://books.google.ee/books?id=SB4VAAAAQAAJ&printsec=toc&hl=en#PPA48,M1 |accessdate={{dat|2010|10|02||bez}} |archiveurl=https://web.archive.org/web/20140727180423/http://books.google.ee/books?id=SB4VAAAAQAAJ&printsec=toc&hl=en#PPA48,M1 |archivedate={{dat|2014|07|27||bez}} }}

== Skatīt arī ==
* [[Livonijas ordeņa mestri]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{Ketleru dzimtas valdnieki}}
{{s-amati}}
{{Amatu secība | pirms = [[Vilhelms Firstenbergs]] | virsraksts = [[Livonijas Ordeņa mestri|Livonijas Ordeņa mestrs]] | periods = [[1559]]. gada septembris - [[1562]]. gada [[5. marts]] | pēc = - }}
{{Amatu secība | pirms = - | virsraksts = [[Livonijas vietvaldis]] | periods = [[1562]]. gada [[5. marts]] - [[1566]]. gada [[26. decembris]] | pēc = [[Jānis Hodkevičs]]}}
{{Amatu secība | pirms = - | virsraksts = [[Kurzemes hercogi|Kurzemes hercogs]] | periods = [[1562]]. gada [[5. marts]] - [[1587]]. gada [[17. maijs]] | pēc = [[Vilhelms Ketlers]]}}
{{Amatu secība | pirms = - | virsraksts = [[Kurzemes hercogi|Zemgales grāfs]] | periods = [[1562]]. gada [[5. marts]] - [[1587]]. gada [[17. maijs]] | pēc = [[Frīdrihs Ketlers]] <br />(no 1618. gada Kurzemes un Zemgales hercogs)}}
{{kastes beigas}}
{{Autoritatīvā vadība}}

{{DEFAULTSORT:Ketlers, Gothards}}
[[Kategorija:Valdnieki Latvijas teritorijā]]
[[Kategorija:1517. gadā dzimušie]]
[[Kategorija:1587. gadā mirušie]]
[[Kategorija:Ketleru dinastija]]
[[Kategorija:Livonijas ordeņa mestri]]
[[Kategorija:Kurzemes hercogi]]
[[Kategorija:Ziemeļreinā-Vestfālenē dzimušie]]