[[Attēls:Space Shuttle Columbia launching.jpg|''Space Shuttle'' ''Columbia'' starts 1981. gada 12. aprīlī|thumb]]

'''Space Shuttle''' (no {{val|en| }} ‘kosmiskā [[atspole]]’), oficiāli saukta par '''Space Transportation System (STS)''' ("kosmiskā transportēšanas sistēma") bija [[Amerikas Savienotās Valstis|ASV]] daudzkārtizmantojamā [[kosmosa kuģis|kosmosa kuģa]] jeb [[Kosmoplāns|kosmoplāna]] programma. ''Space Shuttle'' apvienoja [[Kosmiskais nesējs|kosmiskā nesēja]], pilotējama [[Kosmosa kuģis|kosmosa kuģa]] un transportkuģa funkcijas. Tas spēja orbītā nogādāt [[derīgā krava|derīgo kravu]] līdz 22,7 tonnām, kā arī atgriezt atpakaļ uz [[Zeme]]s kravu līdz 15 tonnām. Kuģa apkalpē parasti bija 5—7 [[kosmonauts|astronauti]]. Kopumā ''Space Shuttle'' orbītā nogādāja vairākus satelītus, [[Habla kosmiskais teleskops|Habla kosmisko teleskopu]], starpplanētu zondes, veica zinātniskos novērojumus, kā arī piedalījās [[Starptautiskā kosmosa stacija|SKS]] būvē un uzturēšanā.

''Space Shuttle'' startēja vertikāli no zemes, tam piestiprinātā ārējā degvielas tvertne (vienreizējas lietošanas — sadeg atmosfērā pēc atdalīšanās) un vairākkārt izmantojami [[starta paātrinātājs|starta paātrinātāji]] pēc [[Raķešdegviela|degvielas]] izlietošanas tiek atdalīti, un [[orbīta|orbītā]] kosmosa kuģis nonāk, izmantojot savus manevrēšanas [[Raķešdzinējs|dzinējus]]. Pēc darba pabeigšanas orbītā kosmoplāns atgriezās atmosfērā un veica [[Lēnā nolaišanās|nolaišanos]], izmantojot spārnus. [[Nosēšanās]] notika horizontāli aviācijas [[lidlauks|lidlaukā]].

Pirmo lidojumu ([[STS-1]]) ''Space Shuttle'' [[Columbia (kosmoplāns)|Columbia]] ar orbitālo pakāpi veica {{dat|1981|4|12}} no [[Kenedija kosmiskais centrs|Kanaveralas zemesraga kosmodroma]] [[Florida|Floridā]]. Apkalpē bija komandieris [[Džons Jangs]] un pilots [[Roberts Kripens]]. Lidojums ilga 54,5 h un, 37 reizes apriņķojis Zemi, {{dat||4|14}} kosmoplāns nolaidās [[Edvardsa Gaisa spēku bāze|Edvardsa Gaisa spēku bāzē]] [[Kalifornija|Kalifornijā]] uz izžuvuša sālsezera gultnes.

Līdz  programmas beigām [[2011. gads|2011]]. gada jūlijā ''Space Shuttle'' veica 133 veiksmīgu kosmisko lidojumu (no 135 startiem).

== Vēsture ==
''Space Shuttle'' izstrāde sākās 1968. gada oktobrī vēl pirms [[Apollo 11]] izsēšanās uz [[Mēness]]. Programmas galvenais mērķis bija topošo kosmosa staciju apgāde un uzturēšana, kosmosa kuģim vajadzēja nodrošināt vismaz 4 astronautu komandu un iespēju nogādāt orbītā kravu vismaz 9 tonnu apmērā, kā arī samazināt apkopes laiku, kas nepieciešams kosmosa kuģa sagatavošanai lidojumam. Septiņdesmito gadu sākumā [[Nacionālā aeronautikas un kosmosa administrācija|NASA]] meklēja programmu, ko uzsākt pēc ''Apollo'' beigām un sastapās ar lielām budžeta problēmām, kas apdraudēja visu programmu. Lai situāciju glābtu, tika iesaistīti [[ASV Gaisa spēki]] ar mērķi piedāvāt viņiem kosmosa kuģi viņu kravu nogādāšanai orbītā - Gaisa spēku vadība pieprasīja daudz lielāku kuģa kravnesību. Lai samazinātu izmaksas, tika projektēti atsevišķi raķešpaātrinātāji un atdalāma degvielas tvertne - tas samazināja ražošanas izmaksas, bet kopumā ietekmēja kuģa atkārtotu lietošanu. Pēc ieviestajām izmaiņām ASV Gaisa spēki apstiprināja savu piedalīšanos un programmai tika nodrošināts budžets. Formāli ''Space Shuttle'' programma sākās 1972. gada 5. janvārī, kad ASV prezidents [[Ričards Niksons|Niksons]] paziņoja, ka NASA sākusi darbu pie jaunas vairākkārt izmantojamas kosmosa kuģu programmas. Paziņojumā tika minēts, ka programmas mērķis ir "paplašināt kosmosa robežas un padarīt tās pieejamākas cilvēku darbībai" un gadā veikt ap 50 lidojumiem, tādā veidā samazinot starta izmaksas. Galvenais programmas ražotājs bija ''North American Rockwell'' (šodien [[Boeing]]). Raķešpaātrinātājus būvēja ''Morton Thiokol'' (šodien ietilpst [[Alliant Techsystems]]), ārējo degvielas tvertni - ''Martin Marietta'' (šodien [[Lockheed Martin]]), galveno dzinēju - ''Rocketdyne''.
Pirmo kosmoplānu plānoja nosaukt par ''Constitution'', taču masīva seriāla [[Zvaigžņu ceļš|Star Trek]] fanu izvērstā vēstuļu kampaņa noslieca [[Baltais nams|Balto namu]] par labu nosaukumam - ''Enterprise''. 1976. gada 17. septembrī publiski tika izrādīts kosmoplāns ''Enterprise'', kas vēlāk tika izmantots planēšanas un nosēšanās izmēģinājuma lidojumos, kuri pierādīja programmas darbaspēju.
== Lidojuma gaita ==
Visas ''Space Shuttle'' misijas startēja no [[Kenedija kosmosa centrs|Kenedija kosmosa centra]], ja vien to atļāva laikapstākļi, kuri tika rūpīgi novēroti (kosmoplāni nestartēja, ja pastāvēja risks, ka kosmoplānam var iespert [[zibens]]). Tika ņemti vērā arī laikapstākļi transatlantiskajos lidlaukos, kuros varēja veikt avārijas nosēšanos, ja kosmoplāns nesasniegtu orbītu, kā arī zonā, kurā nolaidās vairākkārt izmantojamie starta paātrinātāji. Vēsturisku iemeslu dēļ kosmoplāni nestartēja decembrī, ja misija varētu ieilgt līdz janvārim, jo 70. gados projektētajā kosmoplāna programmatūrā pastāvēja risks, ka sakarā ar gada maiņu kosmoplāna galvenais dators būtu pilnībā jāpārstartē - 2007. gadā tika ieviests potenciāls labojums šai kļūdai.
Kosmoplāna startu kontrolēja starta palaišanas dators, kurš sekoja līdzi visām sistēmām līdz pat 31 sekundei pirms starta. 31 sekundi pirms starta visa vadība tika nodota kosmoplāna borta datoram. 16 sekundes pirms starta - starta laukuma bedre tika piepildīta ar apmēram 1000 kubikmetriem ūdens, lai slāpētu akustisko enerģiju, ko rada dzinēju darbība, un pasargātu kosmoplānu no pārslodzēm. 10 sekundes pirms starta dzinēji tika palaisti ar ūdeņraža aizdedzes degļiem un 6 sekundes pirms starta galvenajos dzinējos sākās aizdedze. Apmēram 3 sekundes kosmoplāns ar ieslēgtiem dzinējiem vēl tika turēts pie starta kompleksa - tas tika darīts drošības nolūkos, lai pārliecinātos, ka dzinēji darbojas, kā nepieciešams. Starta brīdi tiek detonēti stiprinājumi, kas notur kosmoplānu un tas dodas lidojumā. Tiklīdz kosmoplāns atstājis starta kompleksu, kontroli pār lidojumu pārņem [[Džonsona kosmosa centrs]]. 
== Kosmoplāni ==
Pavisam tika izgatavoti pieci orbitālie aparāti:
* [[Challenger (kosmoplāns)|Challenger]] (gājis bojā {{dat|1986|1|28|SK}})
* [[Columbia (kosmoplāns)|Columbia]] (gājis bojā {{dat|2003|2|1|SK}})
* [[Discovery (kosmoplāns)|Discovery]]
* [[Atlantis (kosmoplāns)|Atlantis]]
* [[Endeavour (kosmoplāns)|Endeavour]]

Sestais aparāts, [[Enterprise (kosmoplāns)|Enterprise]], tika izgatavots testēšanas nolūkiem un nekad netika lidojis kosmosā.

== Ārējās saites ==
{{sisterlinks-inline}}
{{Enciklopēdiju ārējās saites}}

{{kosmonautika-aizmetnis}}
{{ASV astronauti}}
{{autoritatīvā vadība}}

[[Kategorija:Space Shuttle| ]]