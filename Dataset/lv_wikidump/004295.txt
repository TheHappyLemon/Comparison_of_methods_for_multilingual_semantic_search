
[[Attēls:10 Soviet Invasion of Czechoslovakia - Flickr - The Central Intelligence Agency.jpg|thumb|Čehu protestētāji pie degoša padomju tanka Prāgā]]
[[Attēls:(Srpen68)Horici sovetsky tank.jpg|thumb|Iebrukušo tanku kolonna]]
[[Attēls:Za vashu i nashu svobodu.jpg|thumb|Atbalsta sauklis "''Par jūsu un mūsu brīvību''", kas parādījās atbalsta mītiņa laikā Maskavā]]
'''Prāgas pavasaris''' bija [[liberalizācija]]s periods [[Čehoslovākija|Čehoslovākijas Sociālistiskajā republikā]], kas sākās {{dat|1968|01|05}}, kad [[Aleksandrs Dubčeks]] tika ievēlēts par [[komunisms|Komunistiskās]] partijas vadītāju, un beidzās {{dat|1968|08|20}}, kad [[Padomju Savienība|PSRS]] vadītā [[varšavas pakts|Varšavas pakta]] bruņotie spēki iebruka valstī.

== Vēsture ==
Pēc [[Otrais pasaules karš|Otrā pasaules kara]] Čehoslovākija nokļuva PSRS [[Ietekmes zona|ietekmes zonā]]. Lai arī [[Amerikas Savienotās Valstis|ASV]] armija atradās tuvāk [[Prāga]]i, [[Staļins]] panāca slepenu vienošanos ar rietumu sabiedrotajiem, ka tieši [[Sarkanā armija]] drīkstēs atbrīvot Prāgu no nacistiem. 

No [[1948]]. gada Čehoslovākijas Komunistiskā partija bija vienīgā atļautā partija valstī, un PSRS stingri kontrolēja valstī notiekošo. Lai arī komunisti iznīcināja valsts [[demokrātija|demokrātiju]], viņi sākotnēji bija diezgan populāri, jo iedzīvotāji atcerējās, kā rietumvalstis [[1938]]. gadā ar [[Minhenes vienošanās|Minhenes vienošanos]] bija atļāvušas [[Hitlers|Hitleram]] sagraut viņu neatkarību.

1960. gadu vidū komunistu režīms kļuva aizvien nepopulārāks. Partijas reformatoriem, saprotot ka nepieciešamas izmaiņas, izdevās par tās vadītāju ievēlēt [[Aleksandrs Dubčeks|Aleksandru Dubčeku]]. Viņš veica virkni politisku [[reforma|reformu]]. lai radītu "sociālismu ar cilvēcīgu seju". 1968. gada aprīlī Dubčeks izsludināja tā saukto [[Rīcības programma1968|rīcības programmu]]. Tas bija vairāku reformu un plānu kopums, reformas nebija vērstas uz padomju sistēmas sagraušanu, drīzāk uz tās nelielu liberalizāciju. Dubčeka reformas guva plašu iedzīvotāju atbalstu. Taču PSRS vadība ar [[Leonīds Brežņevs|Leonīdu Brežņevu]] priekšgalā uztvēra šīs reformas kā pirmos soļus padomju iekārtas graušanā. PSRS vadība nevarēja pieļaut, ka [[Aukstais karš|Aukstā kara]] laikā kāda no tās satelītvalstīm pāriet rietumu demokrātiju pusē. Kad sarunu ceļā Brežņevam neizdevās pārliecināt Dubčeku pārtraukt reformas, PSRS sāka plānot militāru iebrukumu.

== Iebrukums ==
Lai attaisnotu iebrukumu suverēnā valstī, bija nepieciešams ''lūgums pēc palīdzības''. Čehoslovākijas komunistu vadībā joprojām bija daudz konservatīvo spēku, kuri Brežņevam nosūtīja slepenu vēstuli kurā apgalvoja, ka "labējā prese" valstī "vairo [[nacionālisms|nacionālisma]] un šovinisma vilni, provocē pretkomunistisku un pretpadomju [[psihoze|psihozi]]". Vēstule lūdza PSRS palīdzēt "ar visiem iespējamajiem līdzekļiem" lai paglābtu Čehoslovākijas Sociālistisko republiku no "tūlītējiem kontrrevolūcijas draudiem".

Naktī no 20. uz 21. augustu piecas Varšavas pakta valstis ar milzīgu armiju iebruka Čehoslovākijā. Apmēram 5000—7000 padomju tankiem sekoja 200—600 tūkstoši Varšavas bloka kareivju. Iebrukuma laikā 72 Čehoslovākijas pilsoņus nogalināja un simtiem ievainoja. Padomju karavīri arestēja Dubčeku un deportēja uz [[Maskava|Maskavu]].

Pēc [[okupācija]]s apmēram 300 000 čehi un slovāku atstāja valsti un devās trimdā uz Rietumiem.

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Čehijas vēsture]]
[[Kategorija:Čehoslovākija]]
[[Kategorija:Prāga]]
[[Kategorija:PSRS politika]]
[[Kategorija:Sacelšanās]]
[[Kategorija:1968. gads]]