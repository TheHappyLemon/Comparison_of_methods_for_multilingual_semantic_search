{{Valsts infokaste
|         vietējais_nosaukums = ''République Togolaise''
|    pilnais_valsts_nosaukums = Togo Republika
|            valsts_nosaukums = Togo
|               karoga_attēls = Flag of Togo.svg
|            karoga_nosaukums = Togo karogs
|              ģerboņa_attēls = Emblem of Togo.svg
|           ģerboņa_nosaukums = Togo ģerbonis
|             ģerboņa_platums = 80px
|                 valsts_moto = 
|                valsts_himna = ''[[Salut à toi, pays de nos aïeux]]''
|               kartes_attēls = Location_Togo_AU_Africa.svg
|             kartes_paraksts = Togo atrašanās vieta Rietumāfrikā
|               galvaspilsēta = [[Lome]]
| latd= 6 | latm= 07 | latNS= N | longd= 1 | longm= 13 | longEW= E
|             lielākā_pilsēta = galvaspilsēta
|              valsts_valodas = [[franču valoda]]
|             etniskās_grupas = [[eve]] - 47%<br />[[kabje]] - 22%<br />[[kvači]] - 14%
|        etniskās_grupas_gads = 
|              valsts_iekārta = [[Republika]]
|        valsts_galvas_tituls = [[Togo prezidents|Prezidents]]
|                valsts_galva = [[Fors Gnasingbe]]
|       valsts_galvas_tituls2 = [[Togo premjerministrs|Premjerministrs]]
|               valsts_galva2 = [[Victoire Tomegah Dogbé]]
|        neatkarības_iegūšana = [[Togo vēsture|Neatkarība]]
|         neatkarības_piezīme = 
|                    dibināta = 
|        neatkarības_notikums = no [[Francija]]s
|          neatkarības_datums = {{dat|1960|4|27}}
|       neatkarības_notikums2 = 
|         neatkarības_datums2 = 
|                 platība_km2 = 56785
|               platība_rangs = 125.
|              procenti_ūdens = 4,2
|     iedzīvotāju_skaita_gads = 2017
|          iedzīvotāju_skaits = 7 965 055
|    iedzīvotāju_skaits_rangs = 99.
|    apdzīvotības_blīvums_km2 = 125,9
|  apdzīvotības_blīvums_rangs = 93.
|                     IKP_PPP = 14,919 miljardi
|                IKP_PPP_gads = 2019
|               IKP_PPP_rangs = 
|          IKP_PPP_per_capita = 1821
|    IKP_PPP_per_capita_rangs = 
|                         HDI = {{palielinājās}}
|                    HDI_gads = 2018
|              HDI_kategorija = 0,513 <font color=red>zems</font>
|                   HDI_rangs = 167.
|                        Gini = 43,1<ref>[https://data.worldbank.org/indicator/SI.POV.GINI/?view=map World Bank - GINI index]</ref>
|                   Gini_gads = 2015
|             Gini_kategorija = <font color=red>augsts</font>
|                  Gini_rangs = 
|                      valūta = [[Rietumāfrikas CFA franks]]
|                valūtas_kods = XOF
|                  laika_zona = [[Griničas laiks|GMT]]
|                  utc_offset = +0
|              laika_zona_DST = nav
|              utc_offset_DST = +0
|                      domēns = [[.tg]]
|              tālsarunu_kods = 228
|                iso_kods_num = 768
|              iso_kods_alfa2 = TG
|              iso_kods_alfa3 = TGO
|                    piezīmes = 
|                    piezīme1 = 
|                    piezīme2 = 
}}

'''Togo''' ({{val-fr|Togo}}), oficiāli '''Togo Republika''' ({{val-fr|République Togolaise}}), ir vāji attīstīta [[daudznacionāla valsts]] [[Āfrika]]s ziemeļrietumos. Rietumos tā robežojas ar [[Gana|Ganu]], ziemeļos ar [[Burkinafaso]], austrumos ar [[Benina|Beninu]]. Dienvidos Togo krastus apskalo [[Gvinejas līcis]]. Lielākā pilsēta un galvaspilsēta ir [[Lome]]. Togo ir apmēram 57 000 kvadrātkilometru liela, līdz ar to tā ir viena no mazākajām valstīm Āfrikā. 2017. gadā to apdzīvoja gandrīz 8 miljoni iedzīvotāju.

Togo ir viena no [[ANO]], [[Āfrikas savienība]]s un [[Frankofonija]]s loceklēm. Togo galvenās eksportpreces ir [[kafija]], [[kakao]], [[kokvilna]], kā arī [[fosfors]].

== Vēsture ==
Pirmie eiropieši Togo ieradās ap 15. gadsimtu. Līdz tam laikam mūsdienu Togo teritorijā mājoja trīs etniskās grupas – [[eve]], mina un gini. 16. gadsimtā Togo ieradās [[portugāļi]] un eiropieši, kas aizvien vairāk sāka apgūt piekrasti, izveidojot [[vergs|vergu]] tirdzniecības bāzi, kuras dēļ Togo ieguva nosaukumu „Vergu krasts”.

1884. gadā kontroli par Togo teritoriju ieguva [[Vācijas Impērija]], kas vispirms nodibināja [[protektorāts|protektorātu]] piejūras rajonā, bet pēc tam pakāpeniski ieguva kontroli arī pār iekšzemi, izveidojot [[Togolande]]s koloniju.

[[Pirmais pasaules karš|Pirmā pasaules kara]] laikā, 1914. gadā Togolandē iebruka britu un franču karavīri un pēc kara Togolande, saskaņā ar [[Tautu Savienība]]s mandātu, tika sadalīta starp šīm divām valstīm. Pēc [[Otrais pasaules karš|Otrā pasaules kara]] šīs stāvoklis nemainījās. 1956. gadā [[Britu Togolande]] nobalsoja par pievienošanos [[Gana]]i, bet franču daļa kā Togo Republika pasludināja neatkarību 1960. gada 27. aprīlī.

[[Silvanuss Olimpio]] kļuva par valsts pirmo prezidentu. Olimpio tika nogalināts 1963. gada 13. janvārī, kad armija veica [[Valsts apvērsums|valsts apvērsumu]]. Armija par prezidentu iecēla [[Nikolass Grunickis|Nikolasu Grunicki]], kurš palika amatā līdz 1967. gadam, kad notika vēl viens valsts apvērsums. To veica [[Etjēns Ejadīma]] (no 1974. gada - Gnasingbe Ejadēma), kurš kļuva par nākamo prezidentu. Viņš izveidoja vienas partijas valsti ar [[Togo Tautas apvienība|Togo Tautas apvienību]] (TTA) kā vienīgo atļauto partiju valstī. 1991. gadā tika atļautas citas partijas. Prezidenta amatā viņš palika līdz savai nāvei 2005. gada 5. februārī. Savas nāves brīdī, viņš bija visilgāk valdošais valsts vadītājs [[Āfrika|Āfrikā]], būdams pie varas 38 gadus. Tajā pašā dienā armijas vadītājs iecēla viņa dēlu [[Fors Gnasingbe|Foru Gnasingbi]] par jauno valsts prezidentu. Šis lēmums izraisīja lielu sašutumu. [[Āfrikas Savienība]], [[Rietumāfrikas valstu ekonomiskā savienība]] un citas starptautiskās organizācijas nosodīja šo lēmumu un pieprasīja jaunu vēlēšanu rīkošanu. Gnasingbe solīja, ka vēlēšanas tiks rīkotas 60 dienu laikā, bet līdz tam brīdim viņš paliks prezidenta amatā. 2005. gada 25. februārī vadošā partija nominēja Gnasingbi prezidenta amatam. Neilgi pēc tam, viņš paziņoja, ka atkāpjas no prezidenta amata līdz vēlēšanu beigām. Vēlēšanas notika 24. aprīlī un Gnasingbe tika oficiāli ievēlēts par valsts jauno prezidentu. TTA tika likvidēta 2012. gadā. Tā tika aizstāta ar [[Republikas Savienība]]s partiju, paturot valdošās partijas lomu. Viņš tika atkārtoti ievēlēts 2010. un 2015. gada vēlēšanās.

Togo tieši no [[COVID-19 pandēmija]]s cieta maz, taču tās starptautiskās sekas nobremzēja valsts attīstību. Reālais [[IKP]], kas 2018. gadā pieauga par 5%, bet 2019. gadā par 5,5%, 2020. gadā pieauga tikai par 0,4%, jo samazinājās ārvalstu tiešās investīcijas, portfeļieguldījumi un migrantu pārvedumi, kā arī palēninājās globālā tirdzniecība. Neskatoties uz piesardzīgo monetāro politiku, inflācija palielinājās vairāk nekā divas reizes — no 0,7% 2019. gadā līdz 1,6% 2020. gadā.

== Ģeogrāfija ==
Togo ir šaura un maza valsts Āfrikas rietumos, kuras ziemeļos plešas [[savanna]]s, taču valsts centrālajā daļā dominē kalni. Togo dienvidos plešas [[plakankalne|plato]], kas piekrastē pārtop līdzenumā ar plašām [[lagūna|lagūnām]] un purviem. Centrālajā daļā atrodas arī valsts augstākā virsotne – Agū kalns, kura augstums sasniedz 986 metrus [[virs jūras līmeņa]].

Togo ir sadalīta piecos reģionos, kuri tālāk sadalās 30 prefektūrās un vienā komūnā.

=== Klimats ===
Togo valda tropu klimats ar vidējo gaisa temperatūru 27 °C un 30 °C – ziemeļu reģionos. Kopumā klimats šeit ir sauss un savannām raksturīgs. Valsts dienvidos ir pat divas lietus sezonas, lai arī vidējas gada nokrišņu daudzums nav sevišķi liels.

== Iedzīvotāji ==
Pēc tautas skaitīšanas datiem 2010. gadā iedzīvotāju skaits sasniedza 6 191 155, novērtētais iedzīvotāju daudzums 2017. gadā - 7 965 055. [[Summārais dzimstības koeficients]] bija 4,8.

Kopumā Togo dzīvo vairāk kā 45 etniskās grupas. Lielākā no tām ir pārsvarā valsts dienvidos dzīvojošie [[eve]], kuri no kopējā iedzīvotāju skaita sastāda 32% un ir 21% no dienvidu piekrastes iedzīvotājiem. [[Kabje]] ar 22%. [[kvači]] ar 14% un [[gurma]] galvenokārt dzīvo valsts ziemeļos, [[temi]] – centrālajā daļā.

Oficiālā valoda Togo ir [[franču valoda]].

Lielākā daļa no iedzīvotājiem jeb 51% pieder pie vietējo tradicionālo reliģiju sekotājiem. 29% ir kristieši, bet 20% ir musulmaņi.

== Skatīt arī ==
* [[Togo prezidenti]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āfrika-aizmetnis}}

{{Āfrika}}

{{autoritatīvā vadība}}

[[Kategorija:Āfrikas valstis]]
[[Kategorija:Togo| ]]