{{Apdzīvotas vietas infokaste
| coordinates_display  = inline,title
| coordinates_region  = EE
| subdivision_type  = [[pasaules valstis|Valsts]]
| subdivision_name  = {{EST}}
| subdivision_type1 = [[Igaunijas administratīvais iedalījums|Apriņķis]]
| subdivision_name1 = [[Attēls:Pärnumaa lipp.svg|25px]] [[Pērnavas apriņķis]]
| timezone     = [[Austrumeiropas laiks|EET]]| utc_offset=+2
| timezone_DST = [[Austrumeiropas vasaras laiks|EEST]] | utc_offset_DST=+3
| map_caption             = Pērnavas atrašanās vieta Igaunijā|
| image_skyline           = Pärnu main street.jpg
| image_caption           = Pērnavas galvenā iela
| pushpin_map             = Estonia
| official_name           = Pērnava
| other_name              = Pärnu
| image_flag              = Flag of et-Parnu.svg
| image_shield            = Et-Parnu coa.svg
| shield_size             = 75
| established_title       = Pilsētas tiesības
| established_date        = 1251
| area_total_km2          = 32.22
| population_total        = 41170
| population_footnotes=
| population_as_of        = 2015
| population_density_km2  = 1383.2
| latd=58|latm=23|latNS=N|longd=24|longm=30|longEW=E
| website                 = [http://www.parnu.ee/lang/eng/ www.parnu.ee]
}}
[[Attēls:Pärnu coastal meadow hiking trail, beach and town in Estonia.webm|thumb|Pērnavas dronu video 2022]]
'''Pērnava''' ({{val|et|Pärnu}}) ir pilsēta [[Igaunija]]s dienvidos [[Baltijas jūra]]s [[Pērnavas līcis|Pērnavas līča]] krastā, [[Pernu]] upes grīvā. Kūrortpilsēta no 1838. gada.

== Vēsture ==
[[Attēls:Pärnu rannapromenaad 2014.jpg|thumb|Pērnavas pludmales promenāde]]
[[Attēls:Pernau 1554.jpg|thumb|200px|left|Skats uz Pērnavas pilsētu ar Livonijas ordeņa pili (1554).]]
[[Attēls:Pērnavas bastionu un revelīnu karte.jpg|thumb|200px|left|Pērnavas septiņu bastionu ([[Saule]], [[Jupiters (planēta)|Jupiters]], [[Merkurs (planēta)|Merkurs]], [[Mēness]], [[Venera (planēta)|Venera]], [[Saturns (planēta)|Saturns]], [[Marss (planēta)|Marss]]) un divu revelīnu (Rītazvaigzne un Vakarzvaigzne) plāns 17. gadsimta kartē.]] 
[[Attēls:Pērnavas cietokšņa plāns 17. gadsimtā.jpg|left|thumb|200px|Pērnavas cietokšņa plāns 17. gadsimtā ([[Kārlis fon Lēviss of Menārs]], 1914). Redzams zviedru cietoksnis ar septiņiem bastioniem (pelēkā krāsā), Livonijas ordeņa pils (iesarkanā krāsā) un vecpilsēta (dzeltenā krāsā).]]
[[Attēls:Parnu Town Gate.JPG|thumb|200px|Rēveles vārti starp Saules un Jupitera bastioniem.]] 
Pilsēta izveidojusies pie [[Pērnavas upe]]s ietekas [[Rīgas līcis|Rīgas līcī]] uz seno [[Sontagana]]s un [[Sakala]]s zemju robežas. Upes labajā krastā ap 1251. gadu dibināta [[Leales bīskapija]]s galvenā pils ({{val|la|Perona}}), ko vēlāk nodēvēja par Vecpērnavu. 1263. gada februārī to nopostīja [[Žemaiši|žemaišu]] karavadonis [[Tranaitis]]. 
Iepretī tai 1265. gadā [[Livonijas ordenis]] upes kreisajā krastā sāka Embekes ordeņa pils ({{val|de|Embeck}}) celtniecību, ko vēlāk nodēvēja par Jauno Pērnavu. 1318. gadā Jaunajai Pērnavai piešķīra Rīgas pilsētas tiesības, tā bija [[Hanza]]s savienības locekle un svarīga jūras osta.

Pēc ordeņa likvidēšanas Pērnava atradās [[Livonijas hercogiste]]s sastāvā. [[Livonijas karš|Livonijas kara]] laikā 1567. gadā Pērnavu ieņēma Zviedrijas karaspēks, bet 1575. gadā Krievijas karaspēks. 
1582. gadā noslēgtajā [[Jamas Zapoļskas miera līgums|Jamzapoļskas miera līguma]] pieminēta Vecā un Jaunā Pērnavas ({{val|la|Pernava antiqua, & nova}}), ({{val|ru|Пернов старый, Пернов новый}}). 
Kopš [[1598]]. gada Jaunā Pērnava bija [[Pērnavas vaivadija]]s pārvaldes centrs, Pērnavas vaivadijā bija iekļauta arī tagadējā [[Latvija]]s teritorija uz ziemeļiem no [[Gauja]]s. 1599. gadā oficiāli tika likvidēta Vecā Pērnava.

[[Poļu—zviedru karš (1600—1629)|Poļu—zviedru kara (1600—1629)]] sākumā Pērnavu iekaroja Zviedrija, 1609. gadā to atguva Lietuvas dižkunigaitijas karaspēks [[Jans Karols Hodkevičs|Jana Karola Hodkeviča]] vadībā. 1617. gadā zviedriem karaļa [[Gustavs II Ādolfs|Gustava Ādolfa]] vadībā izdevās atkal ieņemt Pērnavu.
Pēc 1629. gada [[Altmarkas pamiers|Altmarkas pamiera]] Pērnava atradās Zviedrijas karaļvalstī, 1679. gadā kara inženiera [[Ēriks Dālbergs|Ērika Dālberga]] vadībā uzsāka Pērnavas cietokšņa pārbūvi, ko pabeidza 1696. gadā. Seno Livonijas ordeņa cietoksni un vecpilsētu apjoza ar augstiem smilšu bastioniem, kas daļēji saglabājušies līdz mūsdienām. 1699. gadā uz Pērnavu pārcēla [[Tērbatas Universitāte|Tērbatas Universitāti]] jeb Gustava-Kārļa akadēmiju ({{val|la|Academia Gustavo-Carolina}}), kas darbojās līdz 1710. gadam.

[[Lielais Ziemeļu karš|Lielā Ziemeļu kara]] sākumā Pērnavas ostā 1700. gada 25. septembrī ieradās Zviedrijas kara flote 18 gadus vecā karaļa [[Kārlis XII|Kārļa XII]] vadībā, kas izcelšanās laikā gandrīz noslīka Pērnavas līča ūdeņos.  
No 1710. gada 22. jūlija līdz 14. augustam Pērnavas cietoksni aplenca Krievijas karaspēks, [[Lielais mēris Latvijā|Lielā mēra]] novārdzinātais zviedru garnizons padevās bez kaujas. Pēc kara beigām, pamatojoties uz [[Nīstades miers|Nīstades miera]] līgumu, Pērnavu iekļāva [[Krievijas Impērija]]s [[Rīgas guberņa]]s, vēlāk [[Vidzemes guberņa]]s sastāvā. 
1837. gadā Pērnavā atklāja pirmo peldu iestādi, 1889. gadā to iegādājās pilsētas valde un veicināja kūrorta pilsētas attīstību. 1896. gadā  Vidzemes pievadceļu sabiedrība pabeidza [[Dzelzceļa līnija Valka—Rūjiena—Pērnava|dzelzceļa līnijas Valka—Rūjiena—Pērnava]] izbūvi, kas  nodrošināja gan kravu piegādi Pērnavas ostai, gan pasažieru dzelzceļa satiksmi — no Pērnavas uz Valkas dzelzceļa staciju, kur bija iespējams pārsēsties uz tālsatiksmes vilcieniem.

Pēc [[Februāra revolūcija]]s 1917. gada 12. aprīlī ar Krievijas Pagaidu valdības lēmumu [[Pērnavas apriņķis|Pērnavas apriņķi]] atdalīja no [[Vidzemes guberņa]]s un iekļāva autonomajā Igaunijas guberņā, kopš 1918. gada Pērnava atrodas Igaunijas Republikas sastāvā. 
1926. gadā Pērnavu atzina par valsts mēroga vasaras atpūtas pilsētu, 1937. gadā atklāja kuģu satiksmi ar Stokholmu, funkcionālisma stilā uzbūvēja modernas viesnīcas ''Rannahotell'' un ''Villa Vasa''. 1939. gadā atklāja 255 metru gadu dzelzsbetona tiltu pār Pērnavas upi un kafejnīcu ''Rannakohvik'' ar 1200 vietām.

[[Otrais pasaules karš|Otrā pasaules kara]] kaujās starp uzbrūkošo Sarkano armiju un Vērmahtu 1944. gada septembrī tika sagrauts pilsētas centrs un tilti. Pēc kara beigām Pērnava attīstījās kā zvejas osta un [[Padomju Savienība|PSRS]] nozīmes kūrorts.

Pēc Igaunijas neatkarības atgūšanas 1996. gadā Pērnavu pasludināja par Igaunijas "vasaras galvaspilsētu".<ref>{{Tīmekļa atsauce |url=http://www.suvepealinn.ee/ |title=suvepealinn |access-date={{dat|2017|08|24||bez}} |archive-date={{dat|2017|09|20||bez}} |archive-url=https://web.archive.org/web/20170920133436/http://suvepealinn.ee/ }}</ref><ref>{{Tīmekļa atsauce |url=http://www.visitparnu.ee/en/short-history |title=Short history – VisitPärnu.com |access-date={{dat|2017|08|24||bez}} |archive-date={{dat|2016|03|03||bez}} |archive-url=https://web.archive.org/web/20160303213447/http://www.visitparnu.ee/en/short-history }}</ref>

== Transports ==
{{Skatīt arī|Pērnava (stacija)}}

Pērnava ir svarīgs transporta mezgls. Pilsētu šķērso starptautiskais autoceļš [[Eiropas autoceļš E67|E67]]. 4 km uz ziemeļiem no Pērnavas centra atrodas [[Pērnavas lidosta]]. Pērnavā agrāk atradās arī dzelzceļa līnijas Tallina—Lelle—Pērnava galapunkts.

== Cilvēki ==
[[Attēls:Parnu 1989.jpg|thumb|200px|Pērnavas pludmale]]
Pērnavā dzimuši:

* [[Georgs Vilhelms Rihmanis]] (''Georg Wilhelm Richmann'', 1711—1753) — fiziķis;
* [[Kārlis Gustavs Johmanis]] (''Carl Gustav Jochmann'', 1789—1830) — publicists;
* [[Frīdrihs Fromholds Martenss]] (''Friedrich Fromhold Martens''/''Фёдор Фёдорович Мартенс'', 1845—1909) — diplomāts un starptautisko tiesību eksperts;
* [[Jānis Kalniņš (komponists)|Jānis Kalniņš]] (1904—2000) — komponists;
* [[Pauls Keress]] (1916—1975) — šahists;
* [[Jiri Tamms]] (''Jüri Tamm'', 1957) — vieglatlēts;
* [[Erika Salumē]] (''Erika Salumäe'', 1962) — riteņbraucēja;
* [[Marko Matvere]] (''Marko Matvere'', 1968) — aktieris.

== Atsauces ==
{{atsauces}}

== Ārējās saites ==
* [http://www.parnu.ee/ Oficiālā mājaslapa] {{Webarchive|url=https://web.archive.org/web/20090628234229/http://www.parnu.ee/ |date={{dat|2009|06|28||bez}} }} {{et ikona}} {{en ikona}} {{ru ikona}}
* [http://www.visitparnu.com/index.php?id=101&L=6 Pērnavas tūrisma portāls] {{lv ikona}}
{{sisterlinks-inline}}
{{Enciklopēdiju ārējās saites}}

{{Igaunija-aizmetnis}}

{{Igaunijas pilsētas}}
{{Igaunijas viduslaiku pilis}}
{{autoritatīvā vadība}}

[[Kategorija:Eiropas kūrortpilsētas]]
[[Kategorija:Hanzas pilsētas]]
[[Kategorija:Pērnava| ]]
[[Kategorija:Pērnavas apriņķis]]