[[Attēls:Siebmacher087.jpg‎|right|thumb|200px|Lappuse no Zībmahera ģerboņu kataloga (''Siebmacher'', 1605).]]

'''Heraldika''' ir [[vēsture]]s palīgdisciplīna, kas pēta [[ģerbonis|ģerboņus]] kā vēstures avotu. Kā zinātnes disciplīna ar reglamentētu metodoloģiju, struktūru un terminoloģiju heraldika izveidojās XIX gadsimta otrajā pusē, un attīstījās saistībā ar [[Ģenealoģija|ģenealoģiju]], [[Numismātika|numismātiku]], [[Paleogrāfija|paleogrāfiju]], [[Sfragistika|sfragistiku]] un [[Veksiloloģija|veksiloloģiju]].

Ir '''teorētiskā heraldika''', kas pēta ģerboņu vēsturi, to veidošanas un lietošanas noteikumus un terminoloģiju, un ir '''lietišķā heraldika''' jeb ģerboņu veidošana, kas nodarbojas ar ģerboņu veidošanu un attēlošanu atbilstoši heraldikas noteikumiem.

Pats apzīmējums "heraldika" cēlies no '''herolds''' ({{val|fr|hérault}}, {{val|en|herald}}, {{val|de|Herold}}) — monarha vai magnāta pavadonis, arī sūtnis, ģerboņu pazinējs un tulkotājs — vēlāk jau profesija (savukārt apzīmējums "herolds" cēlies no senģermāņu ''hariowald'', t.i. dievību doto zīmju skaidrotājs). Franču valodā paralēli ''héraldique'' lieto arī jēdzienu ''blason'' (no senģermāņu "pūst" taurē), jo heroldi turnīru laikā, lai pievērstu sev uzmanību un pieklusinātu skatītājus, pirms izziņot dalībnieku vārdus, titulus un ģerboņus, pūta ragā. Ģerboņu aprakstīšanu, jeb '''blazonēšanu''' franču valodā dēvē par ''blasonner'' (no kā {{val|de|blasonieren}}, {{val|en|blazon}}).

Arī citos pasaules reģionos (piemēram, [[Japāna|Japānā]], [[Islāms|islāma]] zemēs) kopš seniem laikiem pastāvējusi sava heraldika — zīmes, emblēmas un simboli, kas pauž tā nēsātāja piederību konkrētai dzimtai, klanam, statusam vai rangam, — taču šīm heraldikām ir sava sistēma, cita emblēmu simboliskā nozīme, citāda to kombināciju sistēma, nekā Eiropā.

== Heraldikas vēsture ==
[[Attēls:Hoplites.jpg|thumb|200px|Sengrieķu hoplitu individuālo simbolu rekonstrukcija]]
{{skatīt arī|ģerbonis}}
Eiropas heraldikas pirmsākumi meklējami XII gs. Rietumeiropā [[herolds|heroldu]] darbībā, kuri [[turnīrs|turnīros]] izskaidroja [[bruņinieks|bruņinieku]] ģerboņu nozīmi. Vēlākos gadsimtos tika izveidotas ''heraldijas'' — iestādes, kuras uzraudzīja konkrēta ģerboņa "autortiesību" ievērošanu. Taču pašu ģerboņu (pareizāk, protoģerboņu) vēsture ir daudz senāka, jo jau [[Akmens laikmets|akmens laikmeta]] kultūrās sastopam īpašas zīmes, sejas krāsojumu, galvasrotas, tetovējumus, kuru vienīgā funkcija ir paust tā īpašnieka piederību konkrētai dzimtai, klanam, sociālajam statusam vai rangam, nodrošināja atpazīstamību. [[Bībele|Bībelē]] lasām: "Ikviens lai nostājas pie sava pulka nozīmes, — pie emblēmas, kas apzīmē viņa tēva namu..." (IV Mozus gr., 2:2). Līdz ar to daudzi elementi no senajiem laikiem — piemēram, persiešu [[Sasanīdu impērija]]s simbols [[grifs (mitoloģija)|grifs]], [[Saladīns|Saladina]] emblemā esošais [[ērgļi (putni)|ērglis]], [[Gallija|gallu]] karavīru bruņucepures rotājošie ragi, spārni, zvērādas u.c., — tika pārņemti [[Viduslaiki|viduslaiku]] [[Eiropa]]s ģerboņos.

Sistemātiski (mantojami, dzimtu apzīmējoši) ģerboņi Rietumeiropā parādījās XII gs. Viens no senākajiem heraldisko zīmju attēlojumiem ir sienassega Baijē baznīcā, kurā izšūta Heistingsas kauja starp [[Normandija]]s [[hercogs|hercogu]] [[Viljams I Iekarotājs|Gijomu]] un [[Anglijas Karaliste|Anglijas]] [[karalis|karali]] [[Haralds II Godvinsons|Haraldu Godvinsonu]]. 72 epizodēs vieniem un tiem pašiem varoņiem ir dažādām emblēmām un krāsām rotāti vairogi, neviena no šīm zīmēm nav atrodama viņu pēcnācēju ģerboņos; savukārt viņu karogos redzamās emblēmas lielākā daļa ir kļuvušas par to pēcnācēju ģerboņu elementiem. Arī abus naidīgos karaspēkus apzīmē karogi ar konkrētām emblēmām: [[krusts]] [[normaņi]]em un [[drakons]] [[angļi]]em. Savukārt pirmais [[Anglijas Karaliste]]s [[karalis]], kuram bez dzimtas simbola parādijās arī individuālais ģerbonis, bija [[Ričards I Lauvassirds|Ričards Lauvassirds]].

Visticamāk, dzimtu ģerboņu ieviešanu diktējuši praktiski apsvērumi: XII gs. sākumā notika pāreja skandināvu "kaskas" tipa ķiveres, kurā seja nebija aizsegta (vai aizsegta daļēji, ja no pieres daļas lejup bija vērsts vertikālais virsdegunes aizsargs), un slēgto "poda" tipa ķiveri. Līdz ar to [[bruņinieks]] kļuva anonīms un ārējas pazīšanās zīmes kļuva vitāli nepieciešamas. Otrs iemesls bija krusta kari, kuros piedalījās tik plašas karotāju masas, ka karaspēka vienību (kuras visas veidoja lielo [[aristokrātija|aristokrātu]] karadraudzes) savstarpējai atpazīšanai un manevrētspējai bija nepieciešamas atpazīšanas zīmes. Bez tam [[musulmaņi|musulmaņu]] karaspēka daļām un to vadoņiem jau bija savas emblēmas, kas praksē pierādīja to lietderīgumu.

Ģerboņa figūru un krāsu izvēle heraldikas rašanās laikā bija haotiska un atkarīga tikai no bruņinieka gaumes un fantāzijas lidojuma. Tikai [[Renesanse]]s laikā radās [[emblemātika]], simbolu saistīšana ar alegorijām un literāriem tekstiem, kas vēlāk ļāva radīt daudz skaistu leģendu par kādu ģerboņu izcelšanos un tajos attēloto zīmju simbolisko jēgu.

== Heraldika Latvijā ==
[[Attēls:Baltisches Wappenbuch 1882.jpg|thumb|200px|Kārļa Arvīda fon Klingšpora "Baltijas Ģerboņu grāmata" (''Baltisches Wappenbuch'', 1882).]]
1893. gadā [[Kurzemes literatūras un mākslas biedrība|Kurzemes Literatūras un mākslas biedrībā]] [[Aleksandrs fon Rādens|Aleksandra fon Rādena]] vadībā izveidoja [[Ģenealoģija]]s, heraldikas un [[sfragistika]]s sekciju. 1903. gadā Jelgavā notika Baltijas heraldikas izstāde ar 2317 eksponātiem un katalogu, bet 1931. un 1934. gadā publicēja Maksa Millera divsējumu darbu ''Beitrag zur baltischen Wappenkunde'', kas aplūkoja 5476 ģerboņus no Latvijas un Igaunijas.

Pēc [[Latvijas valsts nodibināšana]]s 1923. gada 4. jūnijā Latvijas Republikas Saeima pieņēma un Valsts prezidents izsludināja “Likumu par pašvaldības iestāžu ģerboņiem” un nodibināja Valsts Heraldikas komiteju. [[Latvijas Republikas ģerbonis|Latvijas Republikas ģerboņa]] un jauno pilsētu un pašvaldību ģerboņu izstrādē piedalījās heraldikas speciālists [[Hermanis fon Bruinings]].<ref>[http://vesture.eu/index.php/Heraldika vesture.eu]</ref>
[[Atmodas kustība]]s laikā 1988. gada 17. novembrī Latvijas PSR Augstākās Padomes Prezidijs nolēma atjaunot Valsts Heraldikas komisijas darbību. 2003. gada 26. jūnijā Valsts prezidente [[Vaira Vīķe-Freiberga]] izdeva rīkojumu "Par Valsts heraldikas komisiju", bet 2005. gada 30. decembri spēkā stājās "Gerboņu likums", kas nosaka arī Valsts Heraldikas komisijas darbību. Visām Latvijas pilsētām, novadiem un daudziem pagastiem izveidoja Valsts Prezidenta apstiprinātus ģerboņus.

Mūsdienās par heraldikas jautājumiem Latvijā pētījumus publicējuši [[Imants Lancmanis]], [[Kaspars Kļaviņš]], [[Jānis Baltiņš]], [[Sigita Šnē]], [[Armands Vijups]] un citi. Ilggadējs Valsts Heraldikas komisijas priekšsēdētājs ir [[Laimonis Šēnbergs]], atbildīgā sekretāre [[Ramona Umblija]]. Ģerboņu izveides jomā strādā heraldikas mākslinieki [[Juris Ivanovs]], [[Ilze Lībiete]]<ref>[http://www.la.lv/heraldika-21-gadsimta-latvija Heraldika 21. gadsimtā Latvijā] Gunārs Kušķis la.lv, 2015. gada 10. decembrī</ref> un [[Edgars Sims]].<ref>[http://www.la.lv/stradini-vieniga-latvijas-slimnica-ar-oficiali-apstiprinatu-gerboni Stradiņi – vienīgā Latvijas slimnīca ar oficiāli apstiprinātu ģerboni] la.lv, 2018. gada 17. maijā</ref>

== Heraldikas tradīcijas ārpus Eiropas ==
[[Attēls:O Uma Jirushi 1.jpg‎|right|thumb|200px|Japāņu samuraju dzimtu ģerboņi to karogos]]
{{skatīt arī|Tamga|Japānas heraldika}}
Arī citos pasaules reģionos (piemēram, Japānā, islāma zemēs u.c.) kopš seniem laikiem pastāvējusi sava emblemātika – klasificētas zīmes, emblēmas un simboli,  kas pauž tā nēsātāja piederību konkrētai dzimtai, klanam, statusam vai rangam: [[tamga]], [[mons]] u.c. – un tās skaidrojošās sistēmas, taču tām ir citi principi, nekā Eiropā, līdz ar to apzīmējums "heraldika" attiecina tikai uz Eiropu.

== Baltijas heraldikas literatūra ==
* Schabert D. Vollständiges Wappenbuch des Kurländischen Adels. Mitau, 1841-1846 {{vāciski}}
* Klingspor C.A. v. Baltisches Wappenbuch. Stockholm, 1882
* Sachssendahl, J., Toll, R. Est- und Livländische Brieflade. B.4. - Reval, 1887
* Siebmacher Johann. J. Siebmacher’s Grosses und Allgemeines Wappenbuch Vermehrten Auglage. - Von Bauer & Raspe: Nürnberg, 1890-1901
* Katalog zur heraldischen Ausstellung zu Mitau 1903. Mitau, 1903
* Mueller M. Beitrag zur baltischen Wappenkunde: Die Wappen der bürgerlichen und im Lande nicht immatrikulierten adligen Familien der früheren russischen Ostseeprovinzen Liv-, Est- un Kurland (jetz Lettland und Estland). Riga, 1931, 1934
* Baltisches Wappenbuch. Alling: von P. v. Glasenapp Hrsg., 1980
* Lancmanis I., Heraldika. Rīga: Neputns, 2007.
* Lancmanis I. Heraldik in der Barockkunst Lettlands. Barock im Baltikum und andere Studien des Ostseeraumes. Kiel, 2002 - S. 125-159
* Piilmann S. Baltische Wappenexlibris. - Tallinn, 2002

== Ārējās saites ==
* [https://web.archive.org/web/20071020080350/http://www.president.lv/pk/preview/?module=print_content&module_name=content&cat_id=1139 Latvijas Valsts heraldikas komisija]
* [http://www.likumi.lv/doc.php?id=123815 Latvijas Ģerboņu likums]
* [http://www.satori.lv/raksts/1430/Tradiciju_diskretais_sarms_intervija_ar_Imantu_Lancmani Intervija ar Imantu Lancmani par heraldiku Latvijā] {{Webarchive|url=https://web.archive.org/web/20120606041105/http://satori.lv/raksts/1430/Tradiciju_diskretais_sarms_intervija_ar_Imantu_Lancmani |date={{dat|2012|06|06||bez}} }}
* [http://commons.wikimedia.org/wiki/Illustrated_atlas_of_French_and_English_heraldic_terms Illustrated atlas of French and English heraldic terms]
* [http://commons.wikimedia.org/wiki/Siebmachers_Wappenbuch?uselang=de Zībmahera ģerboņu katalogs (1605.)]
* [http://www.geraldika.ru/ Krievijas heraldikai veltīts resurss] {{krieviski}}
* [http://sovet.geraldika.ru/ heraldikas noteikumi un ģerboņu veidošana] {{krieviski}}
* [https://web.archive.org/web/20080420111327/http://the.heraldry.ru/ "Krievijas heraldika kāda tā ir"] {{angliski}}
* [https://web.archive.org/web/20080415230824/http://www.heraldrybooks.ru/ Krievijas heraldikas bibliotēka]
* [http://www.excurs.ru/ Bestiārijs, heraldikas atlants] {{krieviski}}
* [http://www.aha.ru/~heraldik/ Krievijas heroldu savienība]
* [https://web.archive.org/web/20071013063326/http://www.heraldicum.narod.ru/ Krievijas valsts karogu un heraldikas centrs] {{krieviski}}
* [http://ec-dejavu.ru/h/Heraldic_Japan.html Japānas heraldika] {{Webarchive|url=https://web.archive.org/web/20080327014457/http://ec-dejavu.ru/h/Heraldic_Japan.html |date={{dat|2008|03|27||bez}} }} {{krieviski}}
* [https://web.archive.org/web/20080502161357/http://www.designcard.ru/Gerb Krievijas pilsētu ģerboņi] {{krieviski}}
* [https://web.archive.org/web/20080423063440/http://imperialcollegeofprincesandcounts.com/_wsn/page18.html The Reichs College of Princes and Counts of The Holy Roman Empire]
* [https://web.archive.org/web/20080702074230/http://www.bl.uk/collections/manuscripts.html British Library Manuscript Collections]
* [https://web.archive.org/web/20061005154435/http://www.sog.org.uk/index.shtml Society of Genealogists]
* [http://www.societies.cam.ac.uk/cuhags/ The Cambridge University Heraldic & Genealogical Society] {{Webarchive|url=https://web.archive.org/web/20080503085032/http://www.societies.cam.ac.uk/cuhags/ |date={{dat|2008|05|03||bez}} }}
* [https://web.archive.org/web/20120730052334/http://www.s-egorov.ru/index.php?show_aux_page=11 История Европейской геральдики] {{krieviski}}
* [https://web.archive.org/web/20080315223427/http://www.chevalierdulys.com/heraut4.htm Art Héraldique] {{franciski}}
* [http://www.genealogia.ee/ Eiropas ģenealoģijas un heraldikas biedrība Igaunijā] {{Webarchive|url=https://web.archive.org/web/20080302110458/http://www.genealogia.ee/ |date={{dat|2008|03|02||bez}} }} {{krieviski}}

== Atsauces ==
{{atsauces}}

{{autoritatīvā vadība}}

[[Kategorija:Historiogrāfija| ]]
[[Kategorija:Vēstures zinātne]]