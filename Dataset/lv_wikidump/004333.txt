{{infokaste+}}
[[Attēls:Manuel I Comnenus.jpg|thumb|175px|Manuils I Komnēns]] 
'''Manuils I Komnēns, Manuels I Komnenus, Manuels Lielais''' ({{val|el|Μανουήλ Α' Κομνηνός, Manouēl I Komnēnos}}, dzimis {{dat|1118|11|28}}, miris {{dat|1180|9|24}}) bija [[Bizantijas imperators]] (1142-1180), kurš valdīja saspīlētā [[Austrumromas impērija|Bizantijas]] un [[Vidusjūra]]s vēstures laikā. Manuils vēlējās atjaunot Bizantijas varenību, padarot to par Vidusjūras superlielvalsti, tāpēc piekopa enerģisku un ambiciozu ārpolitiku. Viņš noslēdza savienību ar [[Romas pāvests|pāvestu]] un Rietumeiropas karalistēm, iebruka [[Apenīnu pussala|Apenīnu pussalā]], veiksmīgi kontrolēja [[Otrais krusta karš|Otrā krusta kara]] gaitu un nodibināja Bizantijas protektorātu pār jaunizveidotajām [[krustneši|krustnešu]] karaļvalstīm [[Tuvie Austrumi|Tuvajos Austrumos]]. Lai dotu pretsparu musulmaņu mēģinājumiem atgūt [[Svētā zeme|Svēto zemi]], Manuils apvienoja spēkus ar krustnešiem un iebruka [[Fatimīdi|Fatimīdu]] [[Ēģipte|Eģiptē]]. Manuils pārveidoja [[Balkānu pussala|Balkānu]] un austrumu Vidusjūras politiskās kartes, pakļaujot Bizantijas [[hegemonija]]i gan [[Ungārijas karaliste|Ungārijas karalisti]], gan karaļvalstis Tuvajos austrumos, kā arī turpināja agresīvi uzbrukt kaimiņiem gan rietumu, gan austrumu virzienos. Taču viņa panākumi austrumos tika nopietni apdraudēti pēc sakāves karā ar [[Lielā Seldžuku impērija|seldžuku turkiem]].

== Biogrāfija ==
Manuils Komnēns ir imperatora [[Joanns II Komnēns|Joanna II Komnēna]] un [[Ungārija]]s karaļa [[Ladislavs I|Ladislava I]] meitas ceturtais dēls. Pēc tēva nāves Manuilam nācās ātri nostiprināt savas tiesības uz troni, ko viņš panāca, arestējot savu brāli Īzaku, kuru viņš atbrīvoja tikai pēc tam, kad bija kronēts par jauno imperatoru.

Manuils nāca pie varas laikā, kad Bizantijas ziedu laiki jau sen bija pagājuši, un pie tās robežām pulcējās jauni ienaidnieki. [[Sicīlija|Sicīlijā]] valdošie [[normāņi]] ieņēma pēdējos Bizantijas īpašumus Itālijā. Seldžuku turki turpināja paplašināt savu kontroli pār [[Mazāzija|Mazāziju]], un Svētajā zemē parādījās jauns spēks - krustnešu karalistes.

1147. gadā Manuils ļāva divām krustnešu armijām Vācijas [[Konrāds III|Konrāda III]] un Francijas [[Luī VII]] vadībā šķērsot savu teritoriju pa ceļam uz Svēto zemi. Daudzi impērijas iedzīvotāji baidījās no krustnešiem, jo savā ceļā tie nekautrējās laupīt un slepkavot. Drošības pēc Manuils koncentrēja papildu spēkus [[Konstantinopole|Konstantinopolē]], lai nepieļautu nekādus krustnešu izlēcienus. Šī neuzticība krustnešiem drīz vien izrādījās pamatota.

[[Attēls:Kyrenia 01-2017 img02 Castle exterior.jpg|thumb|235px|Kirenijas cietoksnis Kiprā]]
1156. gadā [[Antiohija]]s princis Raimonds iebruka Bizantijas provincē [[Kipra|Kiprā]]. Krustnešu armija izlaupīja salu un tik mežonīgi un cietsirdīgi izturējās pret salas iedzīvotājiem, ka daudzi sāka domāt, ka krustneši un nevis Seldžuku turki ir impērijas īstie ienaidnieki.

Manuels nekavējoties sapulcināja armiju un devās uz Antiohiju. Pa ceļam viņš sastapās ar Vidusjūras krastā esošās Armēnijas karalistes karaļa karaspēku, kurš arī bija piedalījies Kipras izlaupīšanā, un pilnībā to sakāva. Uzzinot par Bizantijas armijas tuvošanos, Antiohijas Raimonds saprata, ka nespēs tai pretoties un viņa vienīgā cerība ir pilnīga pakļaušanās Manuelam. Viņš ieradās Bizantijas galmā, ģērbies maisā un ap kaklu apsējis virvi, lai lūgtu piedošanu. No sākuma Manuels viņu demonstratīvi ignorēja un piekrita apžēlot tikai ar nosacījumu, ka Antiohija pilnībā pakļaujas Bizantijai. Lai demonstrētu savu varu, Manuils svinīgi uz zirga iejāja Antiohijā, kamēr Antiohijas princis un [[Jeruzaleme]]s karalis bija spiesti viņam sekot kājām.

[[Attēls:Manuel'sEmpire.png|thumb|235px|Bizantijas impērija Manuila Komnēna valdīšanas laikā]]
Pa ceļam atpakaļ uz Konstatinopoli Manuila armija sastapās ar Seldžuku turkiem, kurus tā sakāva, un nākamajā gadā Manuils turkus padzina no [[Izaurija]]s provinces.

Manuils vēlējās kontrolēt krustnešu valstis ne tikai politiski, bet arī izmantot viņu spēku, lai atjaunotu Bizantijas varu Vidusjūras austrumos un Ēģiptē.

== Ārējās saites ==
{{sisterlinks-inline}}
{{Enciklopēdiju ārējās saites}}

{{cilvēks-aizmetnis}}

{{kastes sākums}}
{{Amatu secība | pirms = [[Jānis II Komnēns]] | virsraksts = [[Bizantijas imperatoru uzskaitījums|Bizantijas imperators]] | periods = [[1143]]—[[1180]] | pēc = [[Aleksijs II Komnēns]]}}
{{kastes beigas}}

{{Bizantijas imperatori}}
{{Romiešu imperatori}}
{{autoritatīvā vadība}}

[[Kategorija:1118. gadā dzimušie]]
[[Kategorija:1180. gadā mirušie]]
[[Kategorija:Bizantijas imperatori]]