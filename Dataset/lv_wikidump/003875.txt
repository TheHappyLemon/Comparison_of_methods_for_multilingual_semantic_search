{{infokaste+}}
[[Attēls:Carjat Arthur Rimbaud 1872 n2.jpg|thumb|Rembo 17 gadu vecumā]]
'''Žans Nikolā Arturs Rembo''' ({{val|fr|Jean Nicolas Arthur Rimbaud}}, dzimis 1854. gada 20. oktobrī [[Šarlevija|Šarlevijā]], miris 1891. gada 10. novembrī [[Marseļa|Marseļā]]) bija [[franči|franču]] [[dzeja|dzejnieks]].

== Dzīvesgājums ==
Rembo tēvs bija kājinieku kapteinis [[Francija]]s armijā, māte dzimusi zemnieku ģimenē. Tēvs pametis ģimeni, kad Rembo bijis sešus gadus vecs. Rembo bijis viens brālis un divas māsas, māte bērnus audzinājusi stingrā reliģiozā gaisotnē. Rakstīt dzeju Rembo sācis, vēl mācoties skolā, skolotāja Žorža Izambāra ietekmē.

Sākoties [[Francijas—Prūsijas karš|Francijas—Vācijas karam]] (1870—71), Rembo iestājās Nacionālajā gvardē. Pēc kara viņš devās uz [[Parīze|Parīzi]]. 17 gadu vecumā viņš iepazinās ar [[Pols Verlēns|Polu Verlēnu]], kas viņu bija ielūdzis uz Parīzi pēc tam, kad Rembo viņam bija nosūtījis savu darbu paraugus. Parīzē Rembo piedalījās arī [[Parīzes komūna|Parīzes Komūnā]] (1871). 1872. gadā Rembo kopā ar Verlēnu (ar kuru viņam bija [[homoseksuālisms|homoseksuālas]] attiecības) apmeklēja [[Londona|Londonu]], pēc tam ilgi uzturējās [[Beļģija|Beļģijā]]. Rembo daudz eksperimentēja ar [[psihotropā viela|psihotropām vielām]] un [[absints|absintu]].
1873. gadā, kad viņi uzturējās [[Brisele|Briselē]], Rembo bija stingri nolēmis atgriezties Parīzē, Verlēns, piedzēries un saniknots, strīda laikā mēģināja Rembo nošaut (pēc šī notikuma Verlēns divus gadus pavadīja ieslodzījumā). Rembo atgriezās Šarlevijā.

1874. gadā Rembo kopā ar dzejnieku [[Žermēns Nuvo|Žermēnu Nuvo]] devās uz Londonu. 1875. gadā, pārtraucis rakstīšanu, Rembo ceļoja pa [[Eiropa|Eiropu]] — galvenokārt kājām. 1876. gada vasarā viņš brīvprātīgi iestājās [[Nīderlande]]s armijā, lai par brīvu nokļūtu [[Java (sala)|Javas]] salā [[Indonēzija|Indonēzijā]], taču pēc neilga laika dezertēja un ar kuģi atgriezās Francijā.
1880. gadā Rembo apmetās [[Adena|Adenā]] (mūsdienu [[Jemena|Jemenā]]), bet 1884. gadā kļuva par tirgoni [[Harara|Hararā]] (mūsdienu [[Etiopija|Etiopijā]]).

Slimības dēļ viņš 1891. gada maijā atgriezās Francijā, 27. maijā viņam tika amputēta kāja. Rembo nomira 37 gadu vecumā 1891. gada 10. jūnijā Marseļā.

== Ārējās saites ==
{{commonscat|Arthur Rimbaud|Arturs Rembo}}
* [http://www.satori.lv/raksts/519/Arturs_Rembo/Iluminacijas Artūrs Rembo: Iluminācijas] {{Webarchive|url=https://web.archive.org/web/20080420202822/http://www.satori.lv/raksts/519/Arturs_Rembo/Iluminacijas |date={{dat|2008|04|20||bez}} }} {{lv ikona}}
* [http://www.satori.lv/raksts/126 Arturs Rembo Strādnieki. Metropolitēns. Demokrātija] {{Webarchive|url=https://web.archive.org/web/20160313031827/http://satori.lv/raksts/126 |date={{dat|2016|03|13||bez}} }} {{lv ikona}}
* [http://books.google.com.tr/books?id=o6Usg1eM9HUC&printsec=frontcover&hl=tr#v=onepage&q&f=false THE QUIET LIFE A collection of photos and drawings of Arthur RİMBAUD Edited by Beyaz Arif AKBAS Yalnizgoz BOOKS/Edirne 2011 USA] {{ISBN|9781468018011}} {{en ikona}}

{{autoritatīvā vadība}}

{{DEFAULTSORT:Rembo, Arturs}}
[[Kategorija:1854. gadā dzimušie]]
[[Kategorija:1891. gadā mirušie]]
[[Kategorija:Ardēnos dzimušie]]
[[Kategorija:Franču rakstnieki]]
[[Kategorija:Franču valodā rakstošie]]