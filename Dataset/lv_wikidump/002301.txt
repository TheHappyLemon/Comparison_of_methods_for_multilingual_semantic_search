{{Elementa infokaste
|                 tips = pārejas metāls
|      kārtas skaitlis = 40
|             1. čaula = 2
|             2. čaula = 8
|             3. čaula = 18
|             4. čaula = 10
|             5. čaula = 2
|              simbols = Zr
|             atommasa = 91,224
|   valences elektroni = [Kr]4d<sup>2</sup>5s<sup>2</sup>
|       tabulas attēls = [[Attēls:Zr-TableImage.svg|250px]]
|               attēls = [[Attēls:Zr-crystal-bar.jpg|240px]]<br />Kristālisks cirkonijs
|  oksidēšanas pakāpes = '''+4''', +3, +2, +1, 0
|  elektronegativitāte = 1,33
|              blīvums = 6520
|  kušanas temperatūra = 2128 K (1855&nbsp;°C)
| viršanas temperatūra = 4644 K (4371&nbsp;°C)<ref name="CRC2008"/>
}}

'''Cirkonijs''' ir [[ķīmiskais elements]] ar [[ķīmiskais simbols|simbolu]] '''Zr''' un [[atomskaitlis|atomskaitli]] 40. Cirkonijs ir [[korozija]]s izturīgs [[pārejas metāli|pārejas metāls]]. To iegūst galvenokārt no [[cirkons|cirkona]] minerāla, no kā arī cēlies elementa nosaukums. Savienojumos cirkonijam parasti ir oksidēšanas pakāpe +4, lai arī var būt +3 un +2. [[Cirkonija oksīds]] ir nozīmīgs ugunsizturīgo materiālu komponents.

Cirkonijs ir 5. [[periodiskās tabulas periods|perioda]] un 4. [[periodiskās tabulas grupa|grupas]] elements.

== Vēsture ==
Cirkoniju saturoši [[dārgakmens|dārgakmeņi]] — [[cirkons|cirkona]] varietātes jargūns, [[hiacints]] un ligūrs, ir zināmi jau kopš [[senie laiki|senajiem laikiem]], toties pašu cirkoniju 1789. gadā [[Berlīne|Berlīnē]] atklāja [[Martins Heinrihs Klaprots]]. 1808. gadā angļu ķīmiķis [[Hamfrijs Deivijs]] centās to iegūt tīrā veidā, veicot [[elektrolīze|elektrolīzi]], bet šis mēģinājums nebija sekmīgs. Tīrā veidā to 1824. gadā pirmais ieguva zviedru ķīmiķis [[Jenss Jākobs Bercēliuss]].

== Atrašanās dabā ==
Cirkonijs nekad dabā nav atrasts tīrā veidā. [[Zemes garoza|Zemes garozā]] cirkonija koncentrācija ir 130 mg/kg, bet [[jūras ūdens|jūras ūdenī]] — 0,026 μg/l. Nozīmīgākais minerāls, kas satur cirkoniju, ir [[cirkons]] (ZrSiO<sub>4</sub>).

=== Izotopi ===
Dabā ir sastopami pieci cirkonija [[izotops|izotopi]], no kuriem četri ir stabili. Visizplatītākais izotops ir cirkonijs–90 (51,45% no visa kopējā cirkonija daudzuma).<ref name="jlab"/> Nākamie izplatītākie ir cirkonijs–94 (17,38%), cirkonijs–92 (17,15%) un cirkonijs–91 (11,22%).<ref name="jlab"/> Visretāk ir sastopams nestabilais cirkonijs–96 (2,80%), kura [[pussabrukšanas periods]] ir 2,35{{E|19}} gadi.<ref name="jlab"/>

Ir zināmi vēl 28 mākslīgi iegūti cirkonija izotopi, kuru [[atommasa]] ir no 78 līdz 110.

=== Bioloģiskā nozīme ===
Cirkonija bioloģiskā nozīme nav zināma, lai gan [[cilvēka ķermenis|cilvēka ķermenī]] tā koncentrācija ir 4 mg/kg.

== Iegūšana ==
[[Attēls:2005zirconium.PNG|thumbnail|200px|Cirkonija ieguve 2005. gadā]]
Visvairāk cirkonija tiek iegūts [[Austrālija|Austrālijā]] un [[Dienvidāfrika|Dienvidāfrikā]] (pa abām valstīm kopā tiek iegūti aptuveni 80% no visa cirkonija). Vēl nozīmīgas atradnes atrodas [[Brazīlija|Brazīlijā]], [[Indija|Indijā]], [[Šrilanka|Šrilankā]], [[Ukraina|Ukrainā]] un [[Amerikas Savienotās Valstis|Amerikas Savienotajās Valstīs]]. Ik gadu tiek iegūts aptuveni 900 tūkstoši tonnu cirkonija.

== Fizikālās īpašības ==
Cirkonijs ir spožs, pelēkbalts un mīksts [[metāli|metāls]], kas [[normāli apstākļi|normālos apstākļos]] ir [[cietviela]]. Cirkonija [[kušanas temperatūra]] ir 1855 °C, bet [[vārīšanās temperatūra]] ir 4371 °C.<ref name="CRC2008"/> Tā [[elektronegativitāte]] pēc Polinga skalas ir 1,33.

== Ķīmiskās īpašības ==
{{nepilnīga nodaļa}}

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso040.html | title= Isotopes of the Element Zirconium | publisher= Jefferson Lab | accessdate= 2013. gada 2. augustā | language= angliski}}</ref>
<ref name="CRC2008">{{grāmatas atsauce | contribution= Zirconium | year= 2007–2008 | title= CRC Handbook of Chemistry and Physics | editor-last= Lide | editor-first= David R. | volume= 4 | page= 42 | place= New York | publisher= CRC Press |isbn= 978-0-8493-0488-0}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]