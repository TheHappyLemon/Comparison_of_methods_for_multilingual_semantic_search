{{Ezera infokaste
|ezers=Bodenezers
|attēls=BodenseeWinter.jpg
|paraksts=Bodenezers pie [[Konstanca (Vācija)|Konstanca]]s ziemā
|karte=Bodensee satellit.jpg
|kartes_paraksts=Bodenezers no kosmosa
|map = Šveice#Vācija#Eiropa
| plat_d=47 | plat_m=39 | plat_s= | plat_NS=N
| gar_d=9 | gar_m=19 | gar_s= | gar_EW=E
|vieta={{AUT}}<br />{{SUI}}<br />{{DEU}}
|platība=536
|garums=63,3
|Vid_dziļums=90
|Max_dziļums=252
|tilpums=55
|augstums_vjl=395
|izteka=[[Reina]]
|baseins=11 400
|valstis=<!-- [[Austrija]]<br />[[Šveice]]<br />[[Vācija]] -->
|salas=[[Reihenava]], [[Mainava]], [[Lindava]]
|pilsētas=[[Brēgenca]], [[Konstanca (Vācija)|Konstanca]], <br />[[Frīdrihshāfene]], [[Arbona]]
}}

'''Bodenezers''' (arī '''Konstancas ezers'''; {{val|de|Bodensee}}) ir liels [[ezers]] uz [[Austrija]]s, [[Vācija]]s un [[Šveice]]s robežas. Ūdens apmaiņas periods ir 4,3 gadi. Trešais lielākais ezers [[Centrāleiropa|Centrāleiropā]] aiz [[Balatons|Balatona]] un [[Ženēvas ezers|Ženēvas ezera]]. Lielākais ezers vācvalodīgajās valstīs. Termins "Bodenezers" apvieno divus netāli esošus, bet fiziski nošķirtus ezerus — pašu Bodenezeru un netālo [[Unterzē ezers|Unterezeru]].

[[Attēls:Karte Bodensee.png|thumb|200px|left|Bodenezera pārskata karte]]
[[Attēls:Bodenseesturm.jpg|thumb|200px|left|Vasaras vētra Bodenezerā]]
Ezers veidojies [[ledus laikmets|ledus laikmetā]]. [[Reina]] un citas upes no [[Alpi]]em uz ezeru nes sanesas, kas pamazām aizpilda ezeru, samazinot tā dziļumu dienvidaustrumu daļā. Ir aprēķināts, ka sanesas ezeru pilnībā var aizpildīt tikai 10—20 tūkstošu gadu laikā.

[[2001. gads|2001]]. gadā ezerā tika nozvejotas ap 1000 tonnas zivju, darbojās ap 150 profesionālu zvejnieku. 1980. gados ezerā piesārņojuma dēļ gandrīz izmira [[lašu dzimta|forele]] (''Salmo trutta''), taču pēc vides aizsardzības pasākumu īstenošanas tā ir atgriezusies.

[[1999]]. gada maijā—jūnijā ezerā līmenis cēlās par {{nobr|2 m}}, applūdinot ostas un piekrastes celtnes. Ezerā ir izveidota vētru brīdināšanas sistēma. Bīstamākais vējš ir [[fēns (vējš)|fēns]] — silta rudens vētra, kas nāk no Alpiem un saceļ vairākus metrus augstus viļņus. [[2006. gads|2006]]. gada jūlijā reģistrēti {{nobr|3,6 m}} augsti viļņi, teorētiski iespējami {{nobr|4,5 m}} augsti viļņi. Vasarās bieži notiek pēkšņas vētras, kas prasījušas ūdenssportistu dzīvības. Kopš [[875]]. gada ezers ir pilnībā aizsalis 32 reizes, pēdējo reizi — [[1963]]. gadā.

Prāmju līnijas savieno pilsētas ezera krastā. Nepastāv vienošanās par valstu robežām ezerā. Šveice uzskata, ka robeža iet pa ezera vidu, Austrija — ka ezers ir visām trim valstīm kopējs. Vācijai nav definēts viedoklis. Atsevišķi līgumi regulē zveju un kuģošanu starp valstīm.

Milzīgā ezera ūdens masa ietekmē tuvējās apkaimes klimatu, padarot to maigāku. Ezera piekrastē iespējams audzēt [[vīnoga]]s. Visaugstāk novietotais vīna audzēšanas reģions Vācijā — 400—560 metri vjl.

== Vēsture ==
Tagadējais ezera nosaukums ceļas no Bodmanas ciema ezera ziemeļrietumu galā. Šis vārds pirmoreiz parādās [[830]]. gadā. Daudzās Eiropas valodās ezeru sauc par [[Konstanca (Vācija)|Konstancas]] ezeru — pēc lielākās pilsētas ezera krastā.

Pirmās apmetnes ezera krastā bijušas [[neolīts|neolītā]], pirms aptuveni 5000 gadiem. Šveices un Vācijas piekrastē saglabājušās vairākas neolīta pāļu būvju atliekas. Pie Unterūldingenes (Vācija) ir apskatāmas 20 atjaunotas neolīta pāļu būves.

[[Attēls:Bodensee Weinbau Birnau.jpg|left|thumb|200px|Vīna dārzs Bodenezera krastā]]
Aptuveni 400 gadā p.m.ē. ezera krastos apmetās [[ķelti]]. Nozīmīgākā ķeltu apmetne atradās tagadējā [[Brēgenca|Brēgencā]].

[[Senā Roma|Romieši]] ezera apkaimes zemes iekaroja 15. gadā p.m.ē. Šajā laikā notika lielākā Bodenezera kauja — uz ezera cīnījās Brēgencas ķelti un romieši. [[Mainava]]s salā atrastas romiešu flotes atbalsta punkta atliekas.

Pirmoreiz rakstītos avotos minējis [[Senā Roma|romiešu]] ģeogrāfs [[Pomponijs Mela]] ap 43. gadu p.m.ē. Viņš norādīja, ka [[Reina]] tek cauri diviem ezeriem, kurus viņš dēvēja ''Lacus Venetus'' (Bodenezers) un ''Lacus Acronius'' ([[Unterezers]]). [[Plīnijs Vecākais]] ezeru dēvēja ''Lacus Brigantinus'' pēc ezera krastā esošās Brigantijas pilsētas (mūsdienās — [[Brēgenca]]). Brēgenca (''Brigantium'') bija nozīmīgākā apmetne ezera krastos arī romiešu laikos — šajā laikā tā ieguva pilsētas tiesības, kļuva par Bodenezera flotes bāzes punktu. Vēlāk tika nodibināta arī [[Konstanca (Vācija)|Konstanca]] (''Constantia'').

[[1624]]. gadā, [[Trīsdesmitgadu karš|Trīsdesmitgadu kara]] laikā ezerā notika kauja starp zviedriem un austriešiem. [[1799]]. gadā notika kauja starp francūžiem un austriešiem.

<mapframe text="Bodenezers" width=300 height=300 zoom=9 >
{
  "type": "ExternalData",
  "service": "geoshape",
  "ids": "Q4127"
}
</mapframe>

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.badische-seiten.de/impressionen/index.php?action=showgallery&pfad=Bodensee Ezera attēli] {{Webarchive|url=https://web.archive.org/web/20090204025049/http://www.badische-seiten.de/impressionen/index.php?action=showgallery&pfad=Bodensee |date={{dat|2009|02|04||bez}} }}
* [http://www.worldlakes.org/uploads/constance_30sep04.pdf Lake Constance/Bodensee Ezera apsaimniekošanas pieredze (angliski)]

{{autoritatīvā vadība}}

[[Kategorija:Austrijas ezeri]]
[[Kategorija:Šveices ezeri]]
[[Kategorija:Vācijas ezeri]]
[[Kategorija:Forarlberga]]
[[Kategorija:Bādene-Virtemberga]]
[[Kategorija:Bavārija]]