'''Adiles sultānas pils''' bija [[Osmaņu dinastija]]s rezidence [[Turcija|Turcijā]], [[Stambula]]s [[Kandili, Īskīdara|Kandili mikrorajonā]] ([[Īskīdaras rajons]]). Tagad pilī ir ierīkots kultūras un mākslas centrs.

Pili uzbūvēja [[Osmaņu impērija|Osmaņu]] princesei Adilei sultānai (1825—1898), sultāna [[Mahmuds II|Mahmuda II]] (1785—1839) meitai un sultānu [[Abdulmedžids I|Abdulmedžida I]] (1823—1861) un [[Abdulazizs|Abdulaziza]] (1830—1876) māsai. Pili uzbūvēja vietā, kur viņai pirms tam 1856. gadā sultāns Abdulmedžids I bija uzdāvinājis kiosku. 1861. gadā sultāns Abdulazizs pasūtīja pils būvniecību un to projektēja armēņu arhitekts Sarkis Baljans. Pils aizņem aptuveni 17’000 m² zemes un tajā ir 55 istabas.

Adile sultāna bija vienīgā Osmaņu dinastijas sieviete, kas mācēja rakstīt dzeju Divāna stilā. Viņa šajā pilī dzīvoja līdz sava vīra Mehmeda Ali pašā nāvei 1898. gadā. Pirms to nodeva lietošanai, atbilstoši Adiles sultānas novēlējumam, pili [[Pirmais pasaules karš|Pirmā pasaules kara]] laikā lietoja Kara ministrija. Tikai 1916. gadā to pārveidoja par meiteņu vidusskolu un pirmās absolventes pabeidza skolu 1920. gadā. 1924. gadā skolu nosauca par Kandili meiteņu vidusskolu, kas bija diezgan prestiža mācību iestāde. 1969. gadā skola pārcēlās uz jaunām telpām un ēku izmantoja skolnieču kopmītnēm līdz 1986. gadam, kad tā nodega dēļ elektriskā īssavienojuma. No vēsturiskās ēkas palika pāri tikai četras sienas.

Dažas Kandili vidusskolas absolventes nodibināja fondu un vāca līdzekļus ēkas atjaunošanai. Tomēr atjaunošanas maksa bija pārāk liela, lai šķistu sasniedzama ar ziedojumiem. Turcijas miljonārs un filantrops Sakips Sabandži un Stambules gubernators Muammers Gulers ziedoja ļoti iespaidīgu naudas summu un varējas sākt pils atjaunošanu. Kad līdzekļi atkal sāka pietrūtk, Sakips Sabandži atkal noziedoja nepieciešamo summu, būdams smagi slims tikai trīs dienas pirms nāves. Pavisam pils atjaunošanai tika izlietoti 9,6 miljoni jauno turku liru un pili atkal svinīgi atklāja pēc divdesmit gadu pārtraukuma 2006. gada 28. jūnijā.

Jauno izglītības un kultūras centru nosauca Sakipa Sabandži vārdā.

== Ārējās saites ==
{{Portal2|Turcija}}
* [http://www.adilesultan.com/ Adiles Sultānas pilī esošā kultūras centra interneta lapa]

[[Kategorija:Pilis Osmaņu impērijā]]
[[Kategorija:Pilis Turcijā]]