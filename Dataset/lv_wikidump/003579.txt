{{ES partijas infokaste
|vārds=''Polskie Stronnictwo Ludowe''
|logo=[[Attēls:Polnische Bauernpartei (PSL) Logo.svg|150px]]
|valsts=[[Polija]]
|dib=1895. gadā
|ideo=[[agrārisms]]
|eiroparl=4
|parlaments=Seims - 19 no 460<br />Senāts - 2 no 100
|statuss=opozīcija
|web={{URL|www.psl.org.pl}}
|Skat. arī=[[Polijas politisko partiju uzskaitījums]]|
}}

'''Polijas zemnieku partija''' ({{val|pl|Polskie Stronnictwo Ludowe, PSL}}) — [[Agrārisms|agrāra]] [[Politiskā partija|politiska partija]] [[Polija|Polijā]]. Viena no vecākajām Polijas politiskajām partijām.

Radās 1895.gadā [[Austroungārija]]s teritorijā, un tai bijuši pārstāvji jau Austroungārijas parlamentā [[Vīne|Vīnē]]. Partijas vārds starp pasaules kariem saistīts ar vienu no tā laika ievērojamākajiem Polijas politiķiem — [[Vincents Vitoss|Vincentu Vitosu]] (''Wincenty Witos''). Vitoss starpkaru Polijā bija vairākkārtējs Polijas premjers un viens no galvenajiem [[Juzefs Pilsudskis|Juzefa Pilsudska]] politiskajiem pretiniekiem.

[[Otrais pasaules karš|Otrā pasaules kara]] laikā partijas biedrs [[Staņislavs Mikolajčiks]] (''Stanisław Mikołajczyk''), bija Polijas emigrācijas valdības vadītājs. Pēc kara viņš atgriezās Polijā politiski mēģinot pretoties komunistu nākšanai pie varas, bet, kad tas neizdevās, pameta valsti.

Polijas zemnieku partija tomēr izdzīvoja visus komunistu valdīšanas gadus, lai arī bija [[Polijas apvienotā strādnieku partija|Polijas apvienotās strādnieku partijas]] satelīts.

1989.gadā partija ietilpa pirmajā nekomunistiskajā Polijas valdībā, tomēr pēc 1995. gada bija reformēto komunistu — [[Demokrātiskā kreiso savienība|Demokrātiskās kreiso savienības]] sabiedrotie.

Partijas līderis — divkārtējs Polijas premjers (1992, 1992-1995) [[Valdemārs Pavlaks]] (''Waldemar Pawlak'').


{{politika-aizmetnis}}
{{Polija-aizmetnis}}

{{autoritatīvā vadība}}

[[Kategorija:Polijas politiskās partijas]]