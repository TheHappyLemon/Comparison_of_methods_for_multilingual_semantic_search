{{Vielas infokaste
|               attēls = [[Attēls:Carbon monoxide 2D.svg|160px]][[Attēls:Carbon-monoxide-3D-vdW.png|140px]]<br />Oglekļa monoksīda struktūrformula un molekulas modelis
|       citi nosaukumi = oglekļa(II) oksīds, tvana gāze
|           CAS numurs = 630-08-0
|      ķīmiskā formula = CO
|              molmasa = 28
|              blīvums = 1,145
|  kušanas temperatūra = 68 K (-205&nbsp;°C)
| viršanas temperatūra = 81 K (-192&nbsp;°C)
| šķīdība ūdenī        = 27,6 mg/l (25&nbsp;°C)
|                 citi =
}}
'''Oglekļa monoksīds''' ('''tvana gāze''', '''tvans''', [[Ogleklis|C]][[Skābeklis|O]]) ir bezkrāsaina indīga, degtspējīga [[gāze]] bez [[garša]]s un [[smarža]]s, nedaudz vieglāka par gaisu<ref>{{Tīmekļa atsauce |url=https://www.g4s.ee/ru/blog-novostnaja-rassylka/nojabr-2018/show/id/3595/- |title=G4S. Легче или тяжелее воздуха угарный газ и где надо устанавливать датчик угарного газа? |access-date={{dat|2023|03|05||bez}} |archive-date={{dat|2023|03|05||bez}} |archive-url=https://web.archive.org/web/20230305080858/https://www.g4s.ee/ru/blog-novostnaja-rassylka/nojabr-2018/show/id/3595/- }}</ref> (1,25 kg/m³ pie 0°C, salīdzinot ar atmosfēras vidējo 1,2922 šajā pašā temperatūrā). CO pieder pie [[sāļus neradošie oksīdi|sāļus neradošajiem oksīdiem]]. Oglekļa monoksīds veidojas visu oglekli saturošo vielu nepilnīgas sadegšanas procesos. Oglekļa monoksīdu ([[sintēzes gāze]]s sastāvā) plaši lieto par [[metanols|metanola]] izejvielu. Tas arī ir viens no sintētiskās [[dīzeļdegviela]]s un [[benzīns|benzīna]] ražošanas starpproduktiem (ražojot no [[akmeņogles|akmeņoglēm]]). Oglekļa monoksīdu ģeneratorgāzes veidā agrāk lietoja par [[degviela|degvielu]], ja nebija pieejami [[nafta]]s produkti.

== Iegūšana ==
CO var iegūt no oglekļa un skābekļa: sākotnēji ogleklis sadeg skābeklī un veidojas [[oglekļa dioksīds]] (reakcija ir eksotermiska):

: C + O<sub>2</sub> → CO<sub>2</sub>

Tad kvēlojošās ogles to [[reducētāji|reducē]] par oglekļa monoksīdu (reakcija ir endotermiska):

: C + CO<sub>2</sub> → 2CO

== Toksikoloģija ==
{{inde|Oglekļa monoksīds ir nāvējoši indīga gāze, kas nav konstatējama pēc smakas!}}
Saindēšanās ar oglekļa monoksīdu notiek pēc tāda paša mehānisma, kā ar [[zilskābe|zilskābi]] un [[cianīdi]]em. Oglekļa monoksīds veido ļoti stabilu [[kompleksie savienojumi|kompleksu]] ([[karboksihemoglobīns|karboksihemoglobīnu]]) ar [[asinis|asinīs]] esošo [[hemoglobīns|hemoglobīnu]], tādējādi hemoglobīns zaudē spēju pārnest [[skābeklis|skābekli]]. Saindēšanās ar tvana gāzi notiek [[ugunsgrēks|ugunsgrēku]] laikā; atrodoties noslēgtās telpās, kur darbojas [[iekšdedzes dzinējs|iekšdedzes dzinēji]] (garāžās); nepareizi ekspluatējot autonomās apkures iekārtas (pārāk agri noslēdzot [[krāsns|krāsnis]] vai darbinot gāzes apkures iekārtas nepietiekamas [[skābeklis|skābekļa]] padeves apstākļos). [[Latvija|Latvijā]] no tvana gāzes ik gadu mirst ap 150 cilvēku.<ref>Ieva Puķe. No klienta par pacientu. Žurn. "Ir". 2014, № 49, 47. lpp.</ref>

Saindējoties ar CO, vieglos gadījumos novērojamas [[galvassāpes]], reibonis, nelaba dūša, [[vemšana]], ādas piesārtums, paātrināta sirdsdarbība un paaugstināts [[asinsspiediens]]. Smagāk saindējoties, sākas miegainība, pēc tam samaņas zaudēšana, [[krampji]], [[koma]]. Ja CO iedarbība turpinās, apstājas elpošana un sirdsdarbība, iestājas [[nāve]]. Pēc saindēšanās novēršanas bieži novērojamas smagas komplikācijas, kā smadzeņu asinsrites traucējumi, [[miokarda infarkts]], [[redze]]s un [[dzirde]]s traucējumi.

Vieglas saindēšanās gadījumā cietušais nekavējoties jānogādā tīrā gaisā, var dot dzert stipru [[tēja|tēju]] vai [[kafija|kafiju]], ostīt vati ar [[ožamais spirts|ožamo spirtu]]. Smagi saindējies cilvēks jāiznes tīrā gaisā (glābējiem jāuzmanās nesaindēties pašiem), jāatpogā apkaklīte un josta, jānodrošina miers un siltums. Nekavējoties jāizsauc ātrā medicīniskā palīdzība. Jādod skābekļa spilvens, bet tālākā ārstēšana veicama slimnīcā.

Telpās, kur darbojas sadegšanas apkures iekārtas, tiek ieteikts uzstādīt tvana gāzes detektorus.<ref>[http://www.delfi.lv/aculiecinieks/news/sabiedriba/10-eiro-vai-dziviba-lasitaja-es-gandriz-nomiru-un-velos-izglabt-citus.d?id=48738727  10 eiro vai dzīvība? Lasītāja: es gandrīz nomiru un vēlos izglābt citus. Delfi]</ref>

== Skatīt arī ==
* [[Oglekļa dioksīds]] (ogļskābā gāze)

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{ķīmija-aizmetnis}}

{{autoritatīvā vadība}}

[[Kategorija:Oglekļa oksīdi]]