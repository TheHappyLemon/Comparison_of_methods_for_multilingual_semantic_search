{{Zemestrīces infokaste
|nosaukums         = 2004. gada Indijas okeāna zemestrīce
|attēls            = US_Navy_050102-N-9593M-040_A_village_near_the_coast_of_Sumatra_lays_in_ruin_after_the_Tsunami_that_struck_South_East_Asia.jpg
|attēla izm        = 
|attēla virsraksts = 
|karte             = Indijas okeāns
|kartes_paraksts   = 
| plat_d =  3 | plat_m  = 18 | plat_s = 57.6 | plat_NS = N
| gar_d  = 95 | gar_m   = 51 | gar_s  = 14.4 | gar_EW  = E
|alt_karte         = 
|reljefa_karte     = jā
|kartes_izmērs     = 
|kartes_marķieris  = 
|marķieris         = 
|marķiera_lielums  = 
|karte2            = 
|kartes2 izmērs    = 
|kartes2 virsraksts= 
|datums            = {{dat|2004|12|26|N|bez}}<ref name="usgs">{{tīmekļa atsauce|title=Magnitude 9.1 – OFF THE WEST COAST OF NORTHERN SUMATRA|url=http://earthquake.usgs.gov/earthquakes/eqinthenews/2004/us2004slav/|publisher=U.S. Geological Survey|accessdate=26 August 2012|archiveurl=https://web.archive.org/web/20120817004055/http://earthquake.usgs.gov/earthquakes/eqinthenews/2004/us2004slav/|archivedate={{dat|2012|08|17||bez}}}}</ref>
|laiks             = 00:58 UTC
|ilgums            = 
|stiprums          = 9,3 balles pēc [[Rihtera skala]]s
|dziļums           = 30 km<ref name="usgs" />
|epicentrs         = 
|tips              = 
|skartās valstis   = 
* {{flag|Indonēzija}}
* {{flag|Šrilanka}}
* {{flag|Indija}}
* {{flag|Taizeme}}
* {{flag|Maldīvija}}
* {{flag|Somālija}}
|postījumi         = 
|intensitāte       = 
|paātrinājums      = 
|cunami            = Jā
|nogruvumi         = 
|pēcgrūdieni       = 
|cietušie          = 230 000—280 000 mirušie
|cietušie aptuveni = 
}}
'''2004. gada Indijas okeāna zemestrīce''' bija zemūdens [[zemestrīce]], kura notika {{dat|2004|12|26}}, pulksten 07:58:53 pēc vietējā laika (00:58:53 pēc [[Universālais koordinētais laiks|Griničas laika zonas]]). Tās [[epicentrs]] bija [[Indijas okeāns|Indijas okeānā]], apmēram 70 [[kilometrs|kilometrus]] uz [[rietumi]]em no [[Sumatra]]s. Zinātniekiem šī zemestrīce ir pazīstama kā '''Sumatras—Andamānu zemestrīce'''. Zemestrīce izraisīja [[cunami]], kuru bieži dēvē par '''Āzijas cunami''', un tas izraisīja vienu no moderno laiku vēsturē postošākajām [[katastrofa|katastrofām]]. Bojā gājušo skaits tiek vērtēts starp {{nobr|230 000}} un {{nobr|280 000}} upuru.

Zemestrīces stiprums tika novērtēts ar 9,3 ballēm pēc [[Rihtera skala]]s.<ref name="IZ">"Zinātnieki brīdinās par zemestrīcēm un cunami", Ilustrētā Zinātne — 2005. gada decembra numurs, 26.lpp.</ref> Tātad tā bija otrā spēcīgākā zemestrīce, kuru jebkad reģistrējis [[seismogrāfs]]. Spēcīgāka zemestrīce tika fiksēta vienīgi [[1960]]. gadā [[Čīle|Čīlē]], kura nosaukta par [[Lielā Čīles zemestrīce|Lielo Čīles zemestrīci]].

[[2005. gads|2005]]. gada maijā tika publicēts pētījums, kas norādīja, ka pati zemestrīce ilgusi apmēram desmit [[minūte]]s (parasti zemestrīces ilgst dažas [[sekunde]]s), kā rezultātā [[planētas ass]] nobīdījās par vairākiem [[centimetrs|centimetriem]].<ref>{{en ikona}} [http://edition.cnn.com/2005/TECH/science/05/19/sumatra.quake/index.html CNN]</ref> Tā arī izraisīja zemestrīču [[vētra|vētru]] uz visas planētas. Zemestrīces bija novērojamas pat [[Aļaska|Aļaskā]].<ref>{{en ikona}} [http://sciencenow.sciencemag.org/cgi/content/full/2005/520/1 Žurnāls "Science"] {{Webarchive|url=https://web.archive.org/web/20050614081701/http://sciencenow.sciencemag.org/cgi/content/full/2005/520/1 |date={{dat|2005|06|14||bez}} }}</ref>

== Zemestrīces raksturojums ==
[[Attēls:2004 Indonesia Tsunami Complete.gif|right|thumb|Animācijā attēlota zemestrīces izcelšanās vieta un tās radītais cunami vilnis]]
[[Attēls:US_Navy_050102-N-9593M-040_A_village_near_the_coast_of_Sumatra_lays_in_ruin_after_the_Tsunami_that_struck_South_East_Asia.jpg|300px|thumb|Cunami appludināta teritorija Sumatrā]]
2004. gada Indijas okeāna zemestrīce izcēlās {{Dat|2004|12|26}} pulksten 07:58:53 pēc vietēja laika. Tās [[epicentrs]] atradās [[Indijas okeāns|Indijas okeānā]] uz ziemeļiem no [[Indonēzija]]i piederošās [[Simelue]]s salas, savukārt, kas atrodas rietumos no [[Sumatra]]s salas. Zemestrīces [[hipocentrs]] atradās 30 [[Kilometrs|km]] dziļumā.

Pašu zemestrīci (neskaitot cunami) varēja sajust pat [[Bangladeša|Bangladešā]], [[Indija|Indijā]], [[Malaizija|Malaizijā]], [[Taizeme|Taizemē]], [[Singapūra|Singapūrā]] un [[Maldivu salas|Maldivu salās]]. Šī zemestrīce izsauca arī [[cunami]], kura [[ūdens viļņi|viļņi]] sasniedza pat 30 [[metrs|metru]] augstumu. Pusstundu pēc zemestrīces ūdens [[masa]]s pārpludināja [[Sumatra]]s piekrasti, kā arī triecās pret [[Malaizija]]s un [[Taizeme]]s krastiem. Divas [[stunda]]s vēlāk milzīgie [[ūdens viļņi|viļņi]] piemeklēja [[Šrilanka|Šrilanku]] un [[Indija|Indiju]]. Pēc trīsarpus stundām cunami nonāca līdz [[Maldivu salas|Maldivu salām]] un septiņas stundas vēlāk sasniedza [[Somālijas pussala|Somālijas pussalu]], ko no zemestrīces [[epicentrs|epicentra]] šķir pieci tūkstoši [[kilometrs|kilometru]].<ref name="IZ" /> Sekas bija drausmīgas — dažviet [[ūdens viļņi]] ieplūda gandrīz divus kilometrus iekšzemē, nodarot milzīgus [[postījumi|postījumus]].

Sākotnēji tika paziņots, ka [[zemestrīce]] bija 6,8 balles spēcīga pēc [[Rihtera skala]]s. [[Klusā okeāna Cunami brīdinājumu centrs]] (PTWC), noteica, ka zemestrīce bijusi 8,5 balles spēcīga. Savukārt [[ASV Ģeologijas centrs]] (USGS) sākotnēji paziņoja, ka tā bijusi 8,1 balles spēcīga, bet pēc rūpīgākas [[analīze]]s ziņoja, ka tā bijusi stiprāka — 8,5, 8,9 un beigās pat 9,0 balles. [[2005. gads|2005]]. gada februārī daži [[zinātnieki]] paziņoja, ka zemestrīces spēks bijis 9,3 balles. Lai gan Klusā okeāna Cunami brīdinājumu centrs piekrita šim paziņojumam, ASV Ģeoloģijas centrs joprojām apgalvo, ka zemestrīce bija 9,0 balles spēcīga.

Kopš [[1900]]. gada lielāks spēks bija [[1960]]. gadā notikušajai [[Lielā Čīles zemestrīce|Lielajai Čīles zemestrīcei]] (9,5 balles). Savukārt trešā spēcīgākā [[zemestrīce]] ir bijusi [[1964]]. gadā, kura nosaukta par [[Lielās Piektdienas zemestrīce|Lielās Piektdienas zemestrīci]] (9,2 balles). Abas zemestrīcēs izraisīja cunami [[Klusais okeāns|Klusajā okeānā]]. Tomēr šo abu zemestrīču rezultātā bojā gājušo skaits nebija tik milzīgs. Tas skaidrojams ar ievērojami zemāko [[iedzīvotāju blīvums|iedzīvotāju blīvumu]] šajā reģionā, kā arī ar piekrastes [[ģeomorfoloģija|ģeomorfoloģiskās]] uzbūves īpatnībām — stāvie krasti šajā reģionā neļauj viļņiem ienākt dziļi iekšzemē.

== Zemestrīces izcelšanās ==
[[Attēls:Birmas platne.jpg|200px|thumb|Birmas plātne. Ar zvaigznīti atzīmēta zemestrīces izcelšanās vieta]]
Zemestrīcei bija neparasti liela ģeogrāfiskā izplatība. To izraisīja divu [[tektoniskā plātne|tektonisko plātņu]] pārvietošanās par 15 metriem gar apmēram 1200 km garu [[lūzums (ģeoloģija)|lūzuma]] līniju — [[subdukcijas zona|subdukcijas zonu]], kur [[Indijas plātne]] paiet zem [[Birmas plātne]]s. Pēc zemestrīces tika konstatēts, ka Indijas plātne iegrima par diviem [[metrs|metriem]].<ref name="IZ" /> Pārvietošanās notika divās fāzēs ar dažu [[minūte|minūšu]] starpību. Seismogrāfiskie dati norāda uz to, ka pirmajā fāzē radās apmēram 400 km garš un 100 km plats [[lūzums]], kurš atrodas 30 km dziļumā zem [[jūras gultne]]s — šis ir lielākais reģistrētais zemestrīces izraisītais lūzums. Lūzums veidojās ar ātrumu 2 km/s jeb 7200 km/h, sākoties pie [[Ačehas sala]]s krastiem un pārvietojoties uz ziemeļrietumiem. Pēc aptuveni 100 [[sekunde|sekunžu]] ilgas pauzes sekoja otrā zemestrīces fāze, kuras laikā lūzums turpinājās [[Andamanu salas|Andamanu]] un [[Nikobaru salas|Nikobaru salu]] virzienā.

Indijas plātne ir [[Indoaustrālijas plātne]]s daļa, kura atrodas zem [[Indijas okeāns|Indijas okeāna]] un [[Bengālijas līcis|Bengālijas līča]] un pārvietojas ar ātrumu 6 cm/gadā. Indijas plātne satiekas ar Birmas plātni [[Zundas lūzums|Zundas lūzumā]]. Šajā punktā Indijas plātne paiet zem Birmas plātnes, uz kuras atrodas [[Nikobaru salas]], [[Andamanu salas]] un [[Sumatra]]s ziemeļi. Kā tas ir raksturīgi subdukcijas zonām, Indijas plātne šeit paslīd aizvien dziļāk zem Birmas plātnes, līdz [[iezis|ieži]] izkūst, veidojoties [[magma]]i, un daļai magmas un gāzu iznākot ārā caur [[vulkāns|vulkānu]] atverēm.

Zemestrīces rezultātā okeāna pamatne pacēlās par vairākiem metriem, iekustinot apmēram 30 km³ ūdens masas un izsaucot postošo cunami. Cunami neradās no viena punkta avota, kā parasti nepareizi attēlots ilustrācijās, bet gan gar visu 1200 km garo lūzuma līniju. Indijas okeāna pamatnes pacelšanās būtiski palielināja okeāna tilpumu, kas pacēla [[jūras līmenis|jūras līmeni]] par 0,1 mm.

== Pēcgrūdieni un citas zemestrīces ==
Stiprākajam [[grūdiens|grūdienam]] pēc [[stunda]]s sekoja vairāk nekā 150 [[pēcgrūdiens|pēcgrūdieni]] 1300 [[kilometrs|kilometru]] garā joslā paralēli [[tektoniskā plātne|plātņu]] lūzuma līnijai [[Birma]]s virzienā.<ref name="IZ" />

Nākamajās dienās tika ziņots vēl par daudziem pēcgrūdieniem, kuru [[epicentrs|epicentri]] bija jūtami [[Andamanu salas|Andamanu]] un [[Nikobaru salas|Nikobaru salu]] rajonā. Lielākais pēcgrūdiens bija 8,1 [[Rihtera skala|balles]] spēcīgs. Pārējie pēcgrūdieni bija līdz 6,6 balles spēcīgi un turpinājās līdz [[10. janvāris|10. janvārim]] (turpinās [[diskusija]]s, vai arī vēlākās zemestrīces šajā reģionā nav uzskatāmas par pēcgrūdieniem){{Nepieciešama atsauce}}.

[[2004. gads|2004]]. gadā tikai trīs dienas pirms lielās zemestrīces notika 8,1 balles spēcīga zemestrīce, kuras epicentrs atradās nomaļā reģionā rietumos no [[Jaunzēlande]]i piederošajām subantarktiskajām [[Oklendas salas|Oklendas salām]]. Tas ir diezgan neparasti, jo zemestrīces ar spēku 8,0 balles parasti notiek tikai vidēji vienreiz gadā. Daži seismologi uzskata, ka šī zemestrīce varētu būt lielās zemestrīces [[katalizators]], jo šī zemestrīce atradās uz tās pašas Indoaustrālijas tektoniskās plātnes.

== Zemestrīces spēks ==
Zemestrīces atbrīvotā [[enerģija]] bija vienāda ar 4,3 [[eksadžouls|eksadžouliem]]. Šis enerģijas daudzums ir vienlīdzīgs ar 100 gigatonnām [[Trinitrotoluols|TNT]] vai arī ar enerģijas daudzumu, ko [[Amerikas Savienotās Valstis|ASV]] patērē sešos mēnešos. Zemestrīces rezultātā Zemes virsma tika iesvārstīta 20–30 cm [[amplitūda|amplitūdā]], tāpat kā [[Mēness]] izsauc [[paisums|paisumu]] un [[bēgums|bēgumu]]. Trieciena viļņus varēja just gandrīz uz visas planētas, piemēram, [[Oklahoma|Oklahomā]] tika novērota 3 mm vertikālā kustība{{Nepieciešama atsauce}}. Tiek uzskatīts, ka visa Zemes virsa pacēlās par vienu centimetru.

Lielās masas pārvietošanās un masīvās enerģijas atbrīvošanās rezultātā tika ietekmēta Zemes rotācija. Precīzu mērījumu dati vēl nav pieejami, bet teorētiskie modeļi liecina, ka dienas garums saīsinājās par 2,68 mikrosekundēm (2,68 [[µs]]) (apmēram viena miljardā daļa no dienas){{Nepieciešama atsauce}}.

== Cunami raksturojums ==
[[Attēls:2004-tsunami.jpg|300px|thumb|Cunami vilnis Taizemē]]
Pēkšņā vertikālās pamatnes izkustēšanās par dažiem metriem iekustināja milzīgu ūdens [[masa|masu]], kas arī izsauca [[cunami]]. Cunami, kurš izraisa postījumus tālu no savas rašanās vietas, dažreiz sauc par "telecunami", un to visdrīzāk parasti izsauc ūdens gultnes vertikālā kustība, nevis horizontālā kustība.

Cunami seklā ūdenī uzvedas citādi nekā dziļā ūdenī. Dziļā ūdenī cunami veido nelielu [[ūdens viļņi|vilni]], kurš parasti pārvietojas ar [[ātrums|ātrumu]] no 500 līdz 1000 km/h; seklā ūdenī tuvu krastam, cunami palēnina ātrumu līdz pat 10 km/h un izveido lielos, iznīcinošos viļņus. Zinātnieki, kuri pētīja postījumus [[Sumatra|Sumatrā]], secināja, ka vilnis sasniedza no 24 līdz 30 metru augstumu.

Ar [[NOAA]] [[meteoroloģiskais pavadonis|pavadoņu]] palīdzību tika noteikts cunami viļņa augstums atklātā [[okeāns|okeānā]] — tā maksimums bija 60 cm. Tas bija pirmais šāda veida novērojums. Šos novērojumus diemžēl nevarēja izmantot operatīvai cilvēku brīdināšanai, jo pavadoņi nebija specializēti šim mērķim, un to iegūto datu analīzei bija nepieciešamas vairākas stundas.<ref>Leslie, John. "[http://www.noaanews.noaa.gov/stories2005/s2365.htm NOAA Scientists able to Measure Tsunami Height from Space]." ''NOAA Magazine.'' 10.01.2005</ref><ref>McKee, Maggie. "[http://www.newscientist.com/article.ns?id=dn6854 Radar satellites capture tsunami wave height]." ''[[New Scientist]].'' 06.01.2005</ref>

Paša cunami viļņa [[enerģija]] bija apmēram 5 [[megatonna]]s. Tā ir apmēram divas reizes lielāka enerģija nekā visu izmantoto [[sprāgstvielas|sprāgstvielu]] enerģija [[Otrais pasaules karš|Otrajā pasaules karā]] kopā (ieskaitot abas [[atombumba]]s). Daudzās vietās vilnis ieplūda pat 2 km iekšzemē.

Cunami laikā bojā gāja vismaz 200 000 līdz 310 000 cilvēku{{Nepieciešama atsauce}}. Indonēzijā 2005. gada februārī tika atrasti apmēram 500 cilvēku līķu dienā. Visdrīzāk īstais bojā gājušo skaits nekad netiks uzzināts, jo liela daļa cilvēku tika ieskaloti okeānā. [[Sanitārais dienests|Sanitārie dienesti]] brīdināja, ka bojā gājušo skaits varēja palielināties izpostītajos apgabalos iespējamo [[epidēmija|epidēmiju]] dēļ.

== Brīdināšana ==
Neskatoties uz to, ka no cunami rašanās brīža līdz brīdim, kad tas sasniedza [[krasts|krastu]], pagāja vairākas stundas, cilvēkus tas pārsteidza nesagatavotus; Indijas okeānā šajā laikā vēl nebija cunami brīdināšanas sistēmas. Cunami brīdināšanas sistēma ir komplicēta, jo atklātā okeānā viļņi ir ļoti nelieli un to novērošanai vajag izveidot veselu [[sensors|sensoru]] tīklu.

Pārsteigti bija arī [[zinātnieki]], jo sākotnējais zemestrīces stipruma vērtējums bija 8,1 balle. Iespējamība, ka zemestrīce ir bijusi spēcīgāka, tika izvirzīta tikai tad, kad cunami bija jau sasniedzis krastu.

Cunami visbiežāk rodas [[Klusais okeāns|Klusajā okeānā]], jo tur atrodas tektoniski visaktīvākais rajons uz Zemes — "[[Uguns gredzens]]" —, un efektīva cunami brīdināšanas sistēma tur jau ir izveidota. Lai gan "Uguns gredzens" iestiepjas arī Indijas okeānā, vietā, kur notika zemestrīce, nebija cunami brīdināšanas sistēmas, jo tur cunami notiek ļoti reti; pēdējais nopietnais cunami notika [[1883]]. gadā, kad notika [[Krakatau]] [[vulkāns|vulkāna]] izvirdums.

== Postījumi un bojā gājušie ==
[[Attēls:2004 Indian Ocean earthquake - affected countries.png|300px|thumb|Valstis, kuras visvairāk skāra zemestrīces radītais cunami vilnis]]
Zemestrīce un cunami ietekmēja vairākas [[Dienvidaustrumāzija]]s valstis, ieskaitot [[Indonēzija|Indonēziju]], [[Šrilanka|Šrilanku]], [[Indija|Indiju]], [[Taizeme|Taizemi]], [[Maldīvu salas]], [[Somālija|Somāliju]], [[Malaizija|Malaiziju]] un citas valstis. Cunami skartajā reģionā tajā laika atpūtās daudzu valstu iedzīvotāji, it īpaši no [[Austrālija]]s un dažām [[Eiropa]]s valstīm. Piemēram, šajā [[katastrofa|katastrofā]] gāja bojā vairāk nekā 500 tūristu no [[Zviedrija]]s un [[Vācija]]s{{Nepieciešama atsauce}}. Bojā gājušo skaits nav precīzi zināms un tas tiek vērtēts starp 230 000 un 280 000 cilvēku, vairāk nekā 40 000 pazuda un apmēram miljons [[iedzīvotāji|iedzīvotāju]] palika bez mājām.

{| class="prettytable"
|- style="text-align: center; background: #eee"

! rowspan="2" | Valstis, kurās<br />reģistrēti upuri
! colspan="2" | Upuri
! rowspan="2" | Savainotie
! rowspan="2" | Pazudušie
! rowspan="2" | Bez mājām<br />palikušie
|- style="text-align: center; background: #eee"
! Reģistrētais<br />skaits
! Iespējamais<br />skaits<ref group="P">Šajos datos ir iekļauti arī reģistrētie upuri. Ja nav pieejama informācija par aptuveni bojā gājušo skaitu, tad tabulā iekļauts tas pats skaits, kas oficiāli reģistrēts.</ref>
|-
| align="left" | [[Indonēzija]]
| [http://www.tsunamispecialenvoy.org/country/humantoll.asp 130 736] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| [http://www.tsunamispecialenvoy.org/country/humantoll.asp 167 736] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| —
| [https://web.archive.org/web/20080209014109/http://sify.com/news/fullstory.php?id=13713552 37 063]
| [https://web.archive.org/web/20080228030604/http://www.irw.org/tsunami/ 500 000 un vairāk]
|-
| align="left" | [[Šrilanka]]<ref group="P">Nav iekļauti aptuveni 19 000 pazudušie no [[Tamil Tiger]] kontrolētās teritorijas.</ref>
| [http://www.tsunamispecialenvoy.org/country/srilanka.asp 35 322] {{Webarchive|url=https://web.archive.org/web/20080228075924/http://www.tsunamispecialenvoy.org/country/srilanka.asp |date={{dat|2008|02|28||bez}} }}
| [http://www.wsws.org/articles/2005/dec2005/sri2-d29.shtml 35 322]
| [http://www.wsws.org/articles/2005/dec2005/sri2-d29.shtml 21 411]
|
| [http://www.wsws.org/articles/2005/dec2005/sri2-d29.shtml 516 150]
|-
| align="left" | [[Indija]]
| [http://www.tsunamispecialenvoy.org/country/india.asp 12 405] {{Webarchive|url=https://web.archive.org/web/20080220130913/http://www.tsunamispecialenvoy.org/country/india.asp |date={{dat|2008|02|20||bez}} }}
| [http://www.tsunamispecialenvoy.org/country/humantoll.asp 18 045] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| —
| [http://www.tsunamispecialenvoy.org/country/india.asp 5 640] {{Webarchive|url=https://web.archive.org/web/20080220130913/http://www.tsunamispecialenvoy.org/country/india.asp |date={{dat|2008|02|20||bez}} }}
| [http://www.tsunamispecialenvoy.org/country/india.asp 647 599] {{Webarchive|url=https://web.archive.org/web/20080220130913/http://www.tsunamispecialenvoy.org/country/india.asp |date={{dat|2008|02|20||bez}} }}
|-
| align="left" | [[Taizeme]]
| [https://web.archive.org/web/20070625222024/http://www.tsunamimemorial.or.th/information.htm 5 395]<ref group="P">Datos iekļauti 2464 ārzemju tūristi.</ref>
| [http://www.tsunamispecialenvoy.org/country/humantoll.asp 8 212] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| [https://web.archive.org/web/20050112235916/http://www.disaster.go.th/news01/12_47/news_after_shock_34.pdf 8 457]
| [https://web.archive.org/web/20070625222024/http://www.tsunamimemorial.or.th/information.htm 2 817]
| 7 000
|-
| align="left" | [[Somālija]]
| [http://www.tsunamispecialenvoy.org/country/humantoll.asp 78] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| [http://news.bbc.co.uk/2/hi/africa/4560246.stm 289]
| —
| —
| [http://www.reliefweb.int/w/rwb.nsf/UNID/D39A0A882D6A7E9985256F82006A1158?OpenDocument 5 000] {{Webarchive|url=https://web.archive.org/web/20080507034200/http://www.reliefweb.int/w/rwb.nsf/UNID/D39A0A882D6A7E9985256F82006A1158?OpenDocument |date={{dat|2008|05|07||bez}} }}
|-
| align="left" | [[Mjanma]]
| [https://web.archive.org/web/20080209014109/http://sify.com/news/fullstory.php?id=13713552 61]
| [https://web.archive.org/web/20061009053106/http://www.asianews.it/view.php?l=en&art=2255 no 400 līdz 600]
| 45
| [http://news.bbc.co.uk/2/hi/asia-pacific/4145489.stm  200]
| [http://www.channelnewsasia.com/stories/afp_asiapacific/view/126491/1/.html 3 200]
|-
| align="left" | [[Maldīvija]]
| [https://web.archive.org/web/20090617182704/http://www.tsunamimaldives.mv/?action=situationAssesment 82]
| [https://web.archive.org/web/20060823134549/http://www.mv.undp.org/drtf/presentation.pdf 108]
| —
| 26
| 15 000 un vairāk
|-
| align="left" | [[Malaizija]]
| [http://english.people.com.cn/200501/13/eng20050113_170555.html 68]
| 75
| [https://archive.today/20120523225957/www.channelnewsasia.com/killerwaves 299]
| [http://www.tsunamispecialenvoy.org/country/humantoll.asp 6] {{Webarchive|url=https://web.archive.org/web/20070519133441/http://www.tsunamispecialenvoy.org/country/humantoll.asp |date={{dat|2007|05|19||bez}} }}
| —
|-
| align="left" | [[Tanzānija]]
| [https://web.archive.org/web/20050104192608/http://www.abc.net.au/news/newsitems/200501/s1275702.htm 10]
| 13
| —
| —
| —
|-
| align="left" | [[Seišelu salas]]
| [http://www.reliefweb.int/rw/RWB.NSF/db900SID/KHII-6KH4KY?OpenDocument 3]
| 3
| [http://www.reliefweb.int/rw/RWB.NSF/db900SID/KHII-6KH4KY?OpenDocument 57]
| —
| [https://web.archive.org/web/20060324222422/http://www.alnap.org/tec/pdf/TEC_initial_report_20051223_finalversion.pdf 200]
|-
| align="left" | [[Bangladeša]]
| [http://www.channelnewsasia.com/stories/afp_asiapacific/view/126491/1/.html 2]
| 2
| —
| —
| —
|-
| align="left" | [[Dienvidāfrika]]
| [http://www.capetimes.co.za/index.php?fSectionId=271&fArticleId=2357542 2]<ref group="P">Nav iekļauti Dienvidāfrikas iedzīvotāji, kuri gājā bojā ārpus valsts teritorijas (piem., tūristi Taizemē).</ref>
| 2
| —
| —
| —
|-
| align="left" | [[Jemena]]
| [http://www.irinnews.org/report.asp?ReportID=45705&SelectRegion=Middle_East&SelectCountry=YEMEN 2]
| 2
| —
| —
| —
|-
| align="left" | [[Kenija]]
| [https://web.archive.org/web/20050311110756/http://www.freewebs.com/asiadisaster/latestnews.htm 1]
| 1
| 2
| —
| —
|-
| align="left" | [[Madagaskara]]
| —
| —
| —
| —
| [http://news.bbc.co.uk/1/hi/world/africa/4129639.stm 1,000+]
|-
! align="left" | Kopā
| ~184 168
| ~230 210
| ~125 000
| ~45 752
| ~1,69 miljoni
|}
<div class="small">
''Piezīme: Visi skaitļi ir aptuveni un ir iespējamas izmaiņas.''<br />
</div>

== Piezīmes un atsauces ==

=== Piezīmes ===
{{atsauces|group=P}}

=== Atsauces ===
{{atsauces}}

== Ārējās saites ==
{{commons|2004 Indian Ocean earthquake|2004. gada Indijas okeāna zemestrīce}}
* [https://web.archive.org/web/20191010025528/http://www.asiantsunamivideos.com/ Cunami video] {{en ikona}}

{{labs raksts}}

[[Kategorija:2004. gads|Indijas okeazna zemestrizce]]
[[Kategorija:Indijas okeāns]]
[[Kategorija:Zemestrīces]]