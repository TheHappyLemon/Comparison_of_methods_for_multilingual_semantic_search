{{citas nozīmes|pavadoni|Ganimēds|Ganimēds}}
{{Planētas infokaste
| name               = Ganimēds
| alt_names          = Jupiters III
| adjectives         =
| image              = Ganymede - Perijove 34 Composite.png
| caption            = Ganimēds. Attēls uzņemts no zondes "[[Juno (starpplanētu zonde)|Juno]]", 2021
| bgcolour           = #a0ffa0
| discovery          = yes
| discoverer         = [[Galileo Galilejs|G. Galilejs]]<br />[[Simons Mariuss|S. Mariuss]]
| discovered         = {{dat|1610|1|11}}
| mean_orbit_radius  = 1 070 400 km<ref name=orbit>{{Tīmekļa atsauce|title=Planetary Satellite Mean Orbital Parameters|publisher=Jet Propulsion Laboratory, California Institute of Technology|url=http://ssd.jpl.nasa.gov/?sat_elem}}</ref>
| eccentricity       = 0,0013<ref name=orbit/>
| periapsis          = 1 069 200 km
| apoapsis           = 1 071 600 km
| period             = 7,15455296 dienas<ref name=orbit/>
| avg_speed          = 10,880 km/s
| inclination        = 0,20° (attiecībā pret Jupitera ekvatoru)<ref name=orbit/>
| satellite_of       = [[Jupiters (planēta)|Jupitera]] pavadonis
| physical_characteristics = yes
| mean_radius        = 2634,1 ± 0.3 km (0,413 no Zemes rādiusa)<ref name=Showman1999>{{Laikraksta atsauce|last=Showman|first=Adam P.|coauthors=Malhotra, Renu|title=The Galilean Satellites|year=1999|journal=Science|volume=286|pages=77—84|doi=10.1126/science.286.5437.77|url=http://www.lpl.arizona.edu/~showman/publications/showman-malhotra-1999.pdf|format=pdf|pmid=10506564|access-date={{dat|2009|02|01||bez}}|archive-date={{dat|2011|05|14||bez}}|archive-url=https://web.archive.org/web/20110514231040/http://www.lpl.arizona.edu/~showman/publications/showman-malhotra-1999.pdf}}</ref>
| surface_area       = 87,0{{E|6}} [[kvadrātkilometrs|km²]] (0,171 no Zemes virsmas)
| volume             = 7,6{{E|10}} [[kubikkilometrs|km³]] (0,0704 no Zemes tilpuma)
| mass               = 1,4819{{E|23}} [[kilograms|kg]] (0,025 no Zemes masas)<ref name=Showman1999/>
| density            = 1,936 [[grams|g]]/[[kubikcentimetrs|cm³]]<ref name=Showman1999/>
| surface_grav       = 1,428 [[paātrinājums|m/s²]] (0,146 ''g'')
| escape_velocity    = 2,741 km/s
| rotation           = [[sinhronizēta rotācija|sinhronizēta]]
| axial_tilt         = 0—0,33°<ref name=Bills2005>{{Laikraksta atsauce|last=Bills|first=Bruce G.|title=Free and forced obliquities of the Galilean satellites of Jupiter|year=2005|volume=175|pages=233—247| doi=10.1016/j.icarus.2004.10.028|url=http://adsabs.harvard.edu/abs/2005Icar..175..233B | journal = Icarus}}</ref>   
| albedo             = 0,43 ± 0,02<ref name=jplfact>{{Tīmekļa atsauce|last=Yeomans|first=Donald K.|date=2006-07-13|title=Planetary Satellite Physical Parameters|publisher=JPL Solar System Dynamics|url=http://ssd.jpl.nasa.gov/?sat_phys_par|accessdate=2007-11-05}}</ref>
| magnitude          = 4,61 ([[opozīcija (astronomija)|opozīcija]]) <ref name=jplfact/>
| temperatures       =yes
| temp_name1         = K
| max_temp_1         = 152<ref name=Orton1996>{{Laikraksta atsauce|last=Orton|first=G.S.|coauthors=Spencer, G.R.; Travis, L.D. et.al.|title=Galileo Photopolarimeter-radiometer observations of Jupiter and the Galilean Satellites|journal=Science|year=1996|volume=274|pages=389—391|url=http://adsabs.harvard.edu/abs/1996Sci...274..389O|doi=10.1126/science.274.5286.389}}</ref>
| mean_temp_1        = 110<ref name=Delitsky1998>{{Laikraksta atsauce|last=Delitsky|first=Mona L.|coauthors=Lane, Arthur L.|title=Ice chemistry of Galilean satellites|journal=J.of Geophys. Res.|year=1998|volume=103|issue=E13|pages=31,391—31,403|doi=10.1029/1998JE900020|url=http://trs-new.jpl.nasa.gov/dspace/bitstream/2014/20675/1/98-1725.pdf|format=pdf|access-date={{dat|2009|02|01||bez}}|archive-date={{dat|2016|03|04||bez}}|archive-url=https://web.archive.org/web/20160304000258/http://trs-new.jpl.nasa.gov/dspace/bitstream/2014/20675/1/98-1725.pdf}}</ref>
| min_temp_1         = 70<ref name=Delitsky1998/>
| atmosphere         = yes
| surface_pressure   = atmosfēras pēdas
| atmosphere_composition = [[skābeklis]]<ref name=Hall1998>{{Laikraksta atsauce|last=Hall|first=D.T.|coauthors=Feldman, P.D.; McGrath, M.A. et.al.|title=The Far-Ultraviolet Oxygen Airglow of Europa and Ganymede|journal=The Astrophysical Journal|year=1998|volume=499|pages=475—481| doi=10.1086/305604| url=http://adsabs.harvard.edu/abs/1998ApJ...499..475H}}</ref>
}}

'''Ganimēds''' ({{val|el|Γανυμήδης}}) ir [[Jupiters (planēta)|Jupitera]] [[Dabiskais pavadonis|pavadonis]], viens no [[Galileja pavadoņi]]em. Lielākais [[Saules sistēma]]s pavadonis, pēc izmēriem lielāks par [[Merkurs (planēta)|Merkuru]], kaut arī pēc masas ir divas reizes vieglāks.

== Atklāšanas vēsture un nosaukums ==

Ganimēdu atklāja [[Galileo Galilejs]] 1610. gadā ar pasaulē pirmo [[teleskops|teleskopu]]. Uz pavadoņa pirmatklājēja statusu pretendēja arī vācu astronoms [[Simons Mariuss]], kurš novēroja pavadoni 1609. gadā, taču pētījumu rezultātus nebija publicējis. Bet vēl ilgi pirms tam Ganimēds tika novērots jau senajā Ēģiptē un senajā Babilonā.

Nosaukumu „Ganimēds” deva tieši Simons Mariuss 1614. gadā pēc sengrieķu mitoloģiskas personas vārda, taču ilgu laiku tas netika lietots. Galilejs četrus atklātos pavadoņus nosauca par „Mediči planētām” un deva tiem kārtas numurus. Ganimēds skaitījās kā „trešais Jupitera pavadonis”. Tikai [[20. gadsimts|20. gadsimta]] vidū nosaukums „Ganimēds” guva vispārēju atzīšanu.

== Fiziskais raksturojums ==

[[Attēls:PIA00519 Interior of Ganymede.jpg|left|thumb|200px| Ganimēda iekšējā uzbūve]]
Ganimēds sastāv pārsvarā no ledus un iežiem.
Domājams, Ganimēda iekšējā uzbūvē var izšķirt trīs slāņus: izkausēts metālisks vai sēra-metālisks kodols, no iežiem veidota mantija un 900-950 km biezs ledus slānis. Nav izslēgts, ka starp akmens iežiem un ledu atrodams šķidrā ūdens slānis, kura [[temperatūra]] daudz zemāka par nulli, jo ūdens atrodas zem spiediena. Ir ziņas, ka senāk siltuma plūsma no kodola ir bijusi daudz lielāka.

Ganimēdam ir samērā spēcīgs [[magnētiskais lauks]]. Ir aprēķināti divi pavadoņa magnētiskā lauka veidošanās modeļi: pamatojoties uz izkausēta kodola esamību vai arī balstoties uz elektrovadošu sāls šķīdumu zem ledus segas. 2015. gadā [[Nacionālā aeronautikas un kosmosa administrācija|NASA]] paziņoja, ka izmantojot [[Habla kosmiskais teleskops|Habla kosmisko teleskopu]] gūti papildus pierādījumi šķidra sālsūdens okeāna esamībai zem ledus segas. Tiek lēsts, ka okeāns atrodas zem apmēram 150 km biezas ledus segas un ir apmēram 100 km dziļš.<ref>[http://www.nasa.gov/press/2015/march/nasa-s-hubble-observations-suggest-underground-ocean-on-jupiters-largest-moon/#.VQJxjdKsWYN NASA’s Hubble Observations Suggest Underground Ocean on Jupiter's Largest Moon]</ref>

Uz Ganimēda virsmas atrodami pārsvarā divu tipu apgabali: ļoti veci, ar krāteriem stipri izroboti tumšie apgabali un jaunāki (bet arī seni) gaišie apgabali. Gaišo apgabalu izcelsme acīmredzami ir saistīta ar tektoniskiem procesiem. Ganimēda ledus sega, iespējams, ir sadalīta milzīgās plātnēs (līdzīgi Zemes [[tektoniskā plātne|tektoniskajām plātnēm]]), kuras varēja pārvietoties samērā brīvi un, savstarpēji mijiedarbojoties, veidot kalnu grēdas un lūzumus. Uz pavadoņa var novērot arī senās sacietējušas lavas straumes. Tektoniskā ziņā Ganimēds, iespējams, vairāk līdzinās Zemei, nekā [[Marss (planēta)|Marsam]] vai [[Venera (planēta)|Venerai]] (jāatzīmē tomēr, ka nesenu tektonisko aktivitāšu pēdas uz Ganimēda pagaidām nav konstatētas).

[[Attēls:PIA00357 Bright Halo Impact Crater on Ganymede.jpg|left|thumb|220px|Tumšie un gaišie apgabali uz Ganimēda virsmas. Attēla apakšējā daļā redzams triecienkrāteris ar gaiša ledus materiāla izmešiem.]]

Līdzīgi „krokoti” apgabali ar kalnu grēdām un padziļinājumiem ir novērojami arī uz tādiem ledus pavadoņiem, kā [[Encelads (pavadonis)|Encelads]], [[Ariels (pavadonis)|Ariels]] un [[Miranda (pavadonis)|Miranda]]. Konstatēti arī lentveida veidojumi, līdzīgi, kā uz [[Eiropa (pavadonis)|Eiropas]], taču daudz mazākā skaitā; šādas lentveida struktūras var veidoties ledus plātnēm savstarpēji atbīdoties, kur izveidojušās ieplakas aizpildās ar mīkstu vai šķidru zemledus materiālu. Ganimēda tumšie apgabali atgādina [[Kallisto (pavadonis)|Kallisto]] virsmu.

Daudzie [[meteorīts|meteorītu]] triecienkrāteri uz Ganimēda pārklāj abu tipu apgabalus, kas liecina par to senumu līdz 3-3,5 mljrd. gadu (līdzīgi [[Mēness]] virsmai). Relatīvi jaunākiem krāteriem ir novērojami gaiši, radiāli izmešu „stari”. Atšķirībā no Mēness vai Merkura, Ganimēda triecienkrāteri ir plakani un sekli ar zemām krātera sienām. Iespējams, tas liecina par ledus garozas valkanību, kuras rezultātā krāteri ilgākā laika periodā var „izplūst” un reljefa izcēlumi nogludināties. Tā rezultātā visvecākie krāteri vispār ir pazaudējuši savu reljefu, un par to eksistenci liecina tikai vāji izteiktas pēdas.

Tā kā jaunie krāteri satur vairāk ledus, tad visticamāk Ganimēda virsma ir pārklāta ar tumšas vielas slānīti, bet dziļākie slāņi sastāv no daudz tīrāka ūdens ledus. Šī tumšās vielas kārtiņa varētu izveidoties kosmiskajiem putekļiem nosēžoties uz pavadoņa virsmas, vai arī ūdens molekulām [[sublimācija (fizikā)|sublimējot]] apkārtējā vidē.

Lielākais Ganimēda veidojums ir tumšs, plakans līdzenums ar koncentriskām kalnu grēdām. To dēvē par Galileo apgabalu (angl. Galileo Region). Iespējams, tas radies sadursmes rezultātā ar lielu debess ķermeni, kura pēdas vēlākos laikos tika izlīdzinātas ģeoloģiskās aktivitātes rezultātā.

Uz Ganimēda ir atklātas depresijas, līdzīgas Zemes tipa vulkāniskajām kalderām (ieplakām); tās tiek interpretētas, kā kriovulkānisma izpausmes.

20. gadsimta 80. gadu vidū amerikāņu un indiešu astronomi (strādājot Indonēzijas observatorijā, Lebangā), Ganimēdam aizklājot kādu zvaigzni, atklāja uz tā ļoti vājas atmosfēras pazīmes. Šos rezultātus apstiprināja pavadoņa pētījumi ar [[Habla teleskops|Habbla teleskopu]]. Atmosfēra, līdzīgi Eiropai, sastāv no [[skābeklis|skābekļa]], kas veidojies, ūdenim sadaloties skābeklī un [[ūdeņradis|ūdeņradī]], Saules radiācijas iespaidā (ūdeņradi tā viegluma dēļ pavadoņa vājais gravitācijas lauks nespēj noturēt).

== Ganimēda pētījumi ar kosmiskajām zondēm ==

Jupiters (kā arī visas pārējās gigantiskās planētas) tika pētīts tikai ar [[Nacionālā aeronautikas un kosmosa administrācija|NASA]] [[starpplanētu zonde|starpplanētu zondēm]]. Pirmās Ganimēda kosmiskās fotogrāfijas veica zonde „[[Pioneer-10]]”, kas lidoja garām Jupiteram [[1973]]. gada decembrī. Turklāt „Pioneer-10” precizēja Ganimēda izmērus un blīvumu.

[[1979]]. gada martā 112 tūkst. km attālumā garām Ganimēdam nolidoja „[[Voyager-1]]”, bet jūlijā - „[[Voyager 2|Voyager-2]]” nolidoja 50 tūkst. km attālumā. Zondes nosūtīja kvalitatīvus pavadoņa virsmas attēlus, kā arī veica dažādus mērījumus. Mūsdienu hipotēzes par pavadoņa ģeoloģiju radās, pateicoties „Voyager” datiem.

No [[1995]]. gada decembra līdz [[2003. gads|2003]]. gada septembrim Jupitera sistēmu pētīja kosmiskā zonde „[[Galileo (starpplanētu zonde)|Galileo]]”. Šajā laikā zonde 6 reizes satuvinājās ar Ganimēdu (minimālais attālums — 261&nbsp;km) un pārraidīja daudz vērtīgas informācijas. Konkrēti, „Galileo” atklāja Ganimēda magnetosfēru. Pateicoties „Galileo” datiem, ir izdevies samērā precīzi izveidot pavadoņa iekšējās uzbūves modeli.

2022. gadā [[Eiropas Kosmosa aģentūra|ESA]] plāno palaist [[starpplanētu zonde|starpplanētu zondi]] ''JUICE'' Jupitera sistēmas izpētei. Zonde pētīs Jupiteru, pietuvosies [[Kallisto (pavadonis)|Kallisto]] un [[Eiropa (pavadonis)|Eiropai]], un ieies orbītā ap Ganimēdu.<ref>[http://www.bbc.com/news/science-environment-31855395 Hubble finds 'best evidence' for Ganymede subsurface ocean]</ref>

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Jupitera pavadoņi}}

{{autoritatīvā vadība}}

[[Kategorija:Jupitera pavadoņi]]