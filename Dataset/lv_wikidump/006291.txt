{{BioTakso infokaste
| attēls =Vulpes vulpes standing in snow.jpg
| att_nosaukums ={{TaksoSaite|Vulpes vulpes|Rudā lapsa}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| apakškārta =Caniformia
| apakškārta_lv =Suņveidīgie
| dzimta =Canidae
| dzimta_lv =Suņu dzimta
| binomial = Canidae <small>([[Johann Fischer von Waldheim|G. Fischer de Waldheim]], 1817)</small>
| iedalījums =
}}
'''Suņu dzimtas''' (''Canidae'') [[dzīvnieki]] ir [[plēsēji]], un tie iedalās trīs daļās: '''suņu ciltī''' (''Canini''), '''lapsu ciltī''' (''Vulpini'') un dzimtas '''pamatciltī''' (''Basal Caninae''), kas ir primitīvākā no visām trijām, tajā ir iedalītas divas suņu dzimtas [[Ģints (bioloģija)|ģintis]] ([[lielausu lapsas]] un [[jenotsuņi]]), kas īsti neiederas nedz suņu ciltī, nedz lapsu ciltī.

Suņu dzimtas dzīvnieki dzīvo visos [[kontinents|kontinentos]] izņemot [[Antarktīda|Antarktīdu]], tie apdzīvo dažādas [[bioma]]s, ieskaitot [[tuksnesis|tuksnešus]], augstus [[kalns|kalnus]], [[mežs|mežus]], zālainos līdzenumus un arktiskos apgabalus. [[Latvija|Latvijā]] dzīvo 3 suņu dzimtas [[suga]]s<ref>{{Tīmekļa atsauce| url = http://latvijas.daba.lv/dzivnieki/hordainhi/ziidiitaaji/ | title = Zīdītāji (Mammalia) | publisher = latvijas.daba.lv}} {{lv ikona}}</ref>: [[jenotsuns|jenotsuņu]] (''Nyctereutes procyonides'') pasuga [[jenotsuns|Usūrijas jenotsuns]] (''Nyctereutes procyonoides ussuriensis''), [[pelēkais vilks|pelēkā vilka]] (''Canis lupus'') pasuga [[Eirāzijas pelēkais vilks]] (''Canis lupus lupus'') un [[rudā lapsa|rudās lapsas]] (''Vulpes vulpes'') pasuga [[Eiropas rudā lapsa]] (''Vulpes vulpes crucigera'').

== Evolūcija ==
=== Eocēns ===
[[Attēls:Tanuki01 960.jpg|thumb|200px|[[Jenotsuns]] (''Nyctereutes procyonoides'')]]

Pirms 55 miljoniem gadu [[paleocēns|paleocēna]] beigās no [[miacoīds|miacoīdiem]] attīstījās plēsēji, kas pirms 50 miljoniem gadu sadalījās divās lielās grupās: [[suņveidīgo apakškārta|suņveidīgajos]] (''Caniformia'') un [[kaķveidīgo apakškārta|kaķviedīgajos]] (''Feliformia'') dzīvniekos. Pirms 40 miljoniem gadu izveidojās pirmais dzīvnieks, kuru varētu pieskaitīt pie suņu dzimtas. Tas bija [[prohesperokons]] (''Prohesperocyon''), kura fosilie kauli ir atrasti [[Teksasa]]s dienvidrietumos.

Suņu dzimta [[eocēns|eocēna]] laikā sadalījās trīs apakšdzimtās: ''Hesperocyoninae'', ''Borophaginae'' un ''Caninae'', kurā ietilpst visi mūsdienās sastopamaie suņu dzimtas dzīvnieki; gan [[suņi]], gan [[lapsas]]. Visām šīm dzīvnieku grupām attīstoties, pieauga to ķermeņa izmēri un masa, tomēr līdz mūsdienām izdzīvoja tikai ''Caninae'' apakšdzimta.<ref>{{Tīmekļa atsauce| url = http://www.naturalhistorymag.com/master.html?http://www.naturalhistorymag.com/0708/0708_feature.html | title = Kā suņi iekaroja pasauli? | publisher = naturalhistorymag.com}} {{en ikona}}</ref>

=== Oligocēns ===
Visvecākā suņu dzimtas apakšdzimta ir hesperocioni ''Hesperocyoninae''. Viens no šīs grupas dzīvniekiem bija [[koijots|koijotam]] līdzīgais [[mesacions]] ''Mesocyon'', kas dzīvoja [[oligocēns|oligocēna]] laikā pirms 38 - 24 miljoniem gadu. [[Hesperocioni]] (''Hesperocyoninae'') izmira, izņemot tā divi zari - ''Nothocyon'' un ''Leptocyon'', no kuriem izveidojās pirmatnējie [[borophagīni]] ''Borophaginae'', kas arī vēlāk izmira.<ref>Martin, L.D. 1989. Fossil history of the terrestrial carnivora. Pages 536 - 568 in J.L. Gittleman, editor. Carnivore Behavior, Ecology, and Evolution, Vol. 1. Comstock Publishing Associates: Ithaca</ref>
[[Attēls:Canis lupus 265b.jpg|thumb|200px|[[Pelēkais vilks]] (''Canis lupus'')]]

=== Miocēns ===
Pirms 10-9 miljoniem gadu [[miocēns|miocēna]] beigās [[Ziemeļamerika]]s kontinentā radās [[suņi]], [[lapsas]] un [[pelēkās lapsas]], kas pirms 8 miljoniem gadu šķērsoja [[Beringa jūra]]s šaurumu un izplatījās [[Eirāzija|Eirāzijā]].

=== Pleistocēns ===
[[pleistocēns|Pleistocēna]] laikā pirms 5—4 miljoniem gadu Ziemeļamerikā radās ''Canis lepophagus''. Tas bija neliels, koijotam līdzīgs dzīvnieks. Zinātnieki uzskata, ka [[koijots]] (''Canis latrans'') ir attīstījies no ''Canis lepophagus''.<ref>Nowak, R.M. 1979. North American Quaternary Canis. Monograph of the Museum of Natural History, University of Kansas 6:1 - 154.</ref> Pirms 1,8-1,5 miljoniem gadu [[Eiropa|Eiropā]] un [[Ziemeļamerika|Ziemeļamerikā]] radās dažādi vilki. Viens no tiem [[Amerika]]s kontinentā bija ''Canis edwardii'', no kura iespējams ir radies [[sarkanais vilks]] (''Canis rufus''). 
Pirms 800 000 gadiem Ziemeļamerikā radās ''Canis ambrusteri'', no kura vēlāk attīstījās [[briesmīgais vilks]] (''Canis dirus''). 
Bet pirms 300 000 gadiem Eiropā un Āzijā bija pilnībā izveidojies [[pelēkais vilks]] (''Canis lupus''), kas šķērsoja Beringa jūras šaurumu un ieņēma Ameriku.<ref>Nowak, R. 1992. Wolves: The great travelers of evolution. International Wolf 2(4):3 - 7.</ref> Kādu laiku Amerikā dzīvoja gan briesmīgais vilks, gan pelēkais vilks. Pirms apmēram 8000 gadiem briesmīgais vilks izmira.

== Izskats un ieradumi ==
[[Attēls:Fennec fox.jpg|thumb|left|200px|[[Feneks]] (''Vulpes zerda'')]]
Suņu dzimtas dzīvnieku izmērs ir ļoti dažāds. Ķermeņa garums var būt neliels kā [[feneks|fenekam]] 30 [[Centimetrs|cm]] garš, sverot apmēram 1 kg, gan ķermeņa garums var būt liels kā [[pelēkais vilks|pelēkajam vilkam]], kurš ir apmēram 2 [[m]] garš, un vilks var svērt 80 [[Kilograms|kg]]. 
Visiem suņu dzimtas [[dzīvnieki]]em ir relatīvi garas [[kājas]] un viegli ķermeņi. Medījot viņi ātri un ilgstoši skrien, to [[Bioloģisks ķermenis|ķermeņa]] uzbūve ir piemērota ilgai upura vajāšanai. Viņu iegarenais [[galvaskauss]] veidots tā, lai varētu satvert upuri skrējienā. Visi suņu dzimtas dzīvnieki staigā uz [[pirksti]]em, un uz priekškājām tiem ir liekais pirksts. To [[nagi]] nodrošina skrējiena solim spēcīgāku un stabilāku atspērienu. Nagus suņu dzimtas dzīvnieki atšķirībā no [[kaķveidīgo apakškārta|kaķveidīgajiem]] dzīvniekiem nevar ievilkt un paslēpt ķepās. Visiem suņu dzimtas dzīvniekiem ir kuplas [[aste]]s. Mazuļi pēc piedzimšanas ir akli, un to [[acis]] atveras pēc dažām nedēļām.<ref>Macdonald, D. (1984). The Encyclopedia of Mammals. New York: Facts on File. pp. 57. {{ISBN|0-87196-871-1}}.</ref> 
[[Attēls:Wild Dog Kruger National Park South Africa.jpg|thumb|350px|[[hiēnsuns|Hiēnsuņu]] (''Lycaon pictus'') bars]]
Gandrīz visi suņu dzimtas dzīvnieki ir sociāli [[dzīvnieki]]. Lielākā daļa suņu cilts (''Canini'') un lapsu cilts (''Vulpini'') dzīvnieku veido noturīgus pārus un ģimenes, kopīgi medījot un audzinot jauno paaudzi. [[pelēkais vilks|Pelēkie vilki]] un citi lielie dzīvnieki viedo lielākas grupas, ko sauc par baru. Vislielākos barus veido [[hiēnsuns|hiēnsuņi]], barā var būt līdz 90 dzīvniekiem. Kopumā suņu dzimtas dzīvnieki veido lielākus vai mazākus ģimenes barus, kas ir atkarīgs no barības resursiem. Bet visām [[suga|sugām]] ir sastopami indivīdi, kas dzīvo vientuļnieka dzīvi. Bara dzīve ir stingri organizēta, visi dzīvnieki ir sakārtoti pēc [[hierarhija]]s, un baru vada visspēcīgākais un pieredzējušākais dzīvnieks. Bieži tikai bara vadošais [[tēviņš]] un [[mātīte]] rada pēcnācējus.

Suņu dzimtas dzīvnieki viens ar otru sazinās ar smaržām, ar ķermeņa valodu un arī vokāli, kas var būt gan riešana, gan rūkšana, gan gaudošana. Vairākumā gadījumu baram vai ģimenei ir noteikta teritorija, kura tiek iezīmēta ar [[urīns|urīnu]] un apsargāta.<ref>Nowak, R. M., and J. L. Paradiso. 1983. Walker's Mammals of the World. Baltimore, Maryland: The Johns Hopkins University Press. {{ISBN|0-8018-2525-3}}.</ref>

Parasti suņu dzimtas dzīvniekiem mazuļi dzimst katru [[gads|gadu]], un to skaits variē no 1 - 16 vai pat vairāk (piemēram [[hiēnsuns|hiēnsuņiem]]). Mazuļi piedzimst maziņi un bezpalīdzīgi, kuriem ir nepieciešama vecāku aprūpe. Tie tiek turēti alā, kas visbiežāk ir izrakta zemē. Kad mazuļi sāk ēst medījumu, bieži ne tikai vecāki, bet arī citi bara dzīvnieki nes medījumu mazuļiem, palīdzot audzināt jauno paaudzi. Barība tiek pienesta [[vēders|vēderā]] apēstā veidā, un mazuļiem tā tiek atvemta. Apmēram gada vecumā mazuļi ir pieauguši un apguvuši medību iemaņas.<ref>Voelker, W. 1986. The Natural History of Living Mammals. Medford, New Jersey: Plexus Publishing. {{ISBN|0-937548-08-1}}</ref>

== Suņu dzimtas dzīvnieki un cilvēki ==
[[Attēls:CBT Canine Enforcement Program.jpg|thumb|200px|[[Suns]] militārajās apmācībās]]
Pirms daudziem tūkstošiem gadu suņu dzimtas pārstāvis [[suns]] (''Canis lupus familiaris'') kļuva par [[cilvēks|cilvēka]] partneri un draugu. Tas ir vispopulārākais [[mājdzīvnieks]] [[pasaule|pasaulē]], un kalpo cilvēkam ļoti daudzos, dažādos veidos. Lielākā daļa [[zinātnieks|zinātnieku]] uzskata, ka suns ir viena no [[pelēkais vilks|pelēkā vilka]] pasugām.

Savvaļas dzīvniekiem ir liela nozīme dabas līdzsvara uzturēšanā. Tomēr tie bieži uzbrūk [[mājlopi]]em, tādēļ cilvēks to vienmēr ir medījis. Vienīgais suņu dzimtas dzīvnieks, kas uzbrūk cilvēkam, ir pelēkais vilks, un arī tikai pasugas, kas dzīvo [[Eirāzija|Eirāzijā]]. Amerikā nav neviena gadījuma, kad vilks būtu uzbrucis cilvēkam.<ref>Kruuk, H. 2002. Hunter and Hunted: Relationships between Carnivores and People. Cambridge, UK: Cambridge University Press. {{ISBN|0-521-81410-3}}.</ref> Bieži par cilvēkēdājiem kļūst [[Indijas vilks]], kuru pēdējā laikā zinātnieki ir izdalījuši kā patstāvīgu sugu, kādreiz tas tika sistematizēts kā pelēkā vilka pasuga. Dažus dzīvniekus medī kažokādu dēļ, īpaši [[lapsas]]. Dažu sugu un pasugu izdzīvošana mūsdienās ir apdraudēta.

== Sistemātika ==
{{TaksoSaite|Canidae|Suņu dzimta}}
* apakšdzimta {{TaksoSaite|Caninae}}
** '''Suņu cilts''' (''Canini'')
*** ģints †{{TaksoSaite|Dasycyon|Andu vilki}}
*** ģints †[[Folklendu vilki]] (''Dusicyon'')
**** suga †{{TaksoSaite|Dusicyon australis|Folklendu vilks}}
*** ģints [[Hiēnsuņi]] (Lycaon)
**** suga {{TaksoSaite|Lycaon pictus|Hiēnsuns}}
*** ģints [[Īsausu zorro]] (''Atelocynus'')
**** suga {{TaksoSaite|Atelocynus microtis|Īsausu zorro}}
*** ģints †[[Karību suņi]] (''Indocyon'')
**** suga †{{TaksoSaite|Indocyon caribensis|Karību suns}}
*** ģints [[Krēpjvilki]] (''Chrysocyon'')
**** suga {{TaksoSaite|Chrysocyon brachyurus|Krēpjvilks}}
*** ģints [[Krūmu suņi]] (''Speothos'')
**** suga {{TaksoSaite|Speothos venaticus|Krūmu suns}}
**** suga †{{TaksoSaite|Speothos  pacivorus}}
*** ģints †[[Kubas suņi]] (''Cubacyon'')
**** suga †{{TaksoSaite| Cubacyon transversidens|Kubas suns}}
*** ģints [[Maikongi]] (''Cerdocyon'')
**** suga {{TaksoSaite|Cerdocyon thous|Maikongs}}
**** suga †{{TaksoSaite|Cerdocyon avius}}
*** ģints †[[Sardīnijas suņi]] (''Cynotherium'')
**** suga †{{TaksoSaite|Cynotherium sardous|Sardīnijas suns}}
*** ģints [[Sarkanie suņi]] (''Cuon'')
**** suga {{TaksoSaite|Cuon alpinus|Sarkanais suns}}
*** ģints {{TaksoSaite|Canis|Suņi}}
**** suga {{TaksoSaite|Canis lycaon|Austrumu vilks}}
**** suga [[Āfrikas zeltainais vilks]] (''Canis anthus'')
**** suga †{{TaksoSaite|Canis dirus|Briesmīgais vilks}}
**** suga {{TaksoSaite|Canis simensis|Etiopijas vilks}}
**** suga {{TaksoSaite|Canis himalayensis|Himalaju vilks}}
**** suga {{TaksoSaite|Canis pallipes|Indijas vilks}}
**** suga {{TaksoSaite|Canis latrans|Koijots}}
**** suga {{TaksoSaite|Canis mesomelas|Melnmuguras šakālis}} 
**** suga {{TaksoSaite|Canis lupus|Pelēkais vilks}} 
**** suga {{TaksoSaite|Canis rufus|Sarkanais vilks}}
**** suga {{TaksoSaite|Canis adustus|Svītrainais šakālis}}
**** suga {{TaksoSaite|Canis aureus|Zeltainais šakālis}}
*** ģints {{TaksoSaite|Pseudalopex jeb Lycalopex|Zorro}}
**** suga [[Brazīlijas zorro]] (''Lycalopex vetulus'') 
**** suga [[Darvina zorro]] (''Lycalopex fulvipes'') 
**** suga [[Kolpeo lapsa]] (''Lycalopex culpaeus'') 
**** suga [[Pampu lapsa]] (''Lycalopex gymnocercus'')
**** suga [[Pelēkais zorro]] (''Lycalopex griseus'') 
**** suga [[Sečuras zorro]] (''Lycalopex sechurae'') 
** '''[[Lapsas|Lapsu cilts]]''' (''Vulpini'')
*** ģints {{TaksoSaite|Vulpes|Lapsas}}
**** suga {{TaksoSaite|Vulpes cana|Afganistānas lapsa}}
**** suga {{TaksoSaite|Vulpes velox|Amerikas korsaks}}
**** suga {{TaksoSaite|Vulpes pallida|Āfrikas lapsa}}
**** suga {{TaksoSaite|Vulpes bengalensis|Bengālijas lapsa}} 
**** suga {{TaksoSaite|Vulpes zerda|Feneks}}
**** suga {{TaksoSaite|Vulpes chama|Kāpas lapsa}}
**** suga {{TaksoSaite|Vulpes corsac|Korsaks}}
**** suga {{TaksoSaite|Vulpes lagopus|Polārlapsa}}
**** suga {{TaksoSaite|Vulpes vulpes|Rudā lapsa}}
**** suga {{TaksoSaite|Vulpes rueppellii|Smilšu lapsa}}
**** suga {{TaksoSaite|Vulpes ferrilata|Tibetas smilšu lapsa}}
**** suga {{TaksoSaite|Vulpes macrotis|Ziemeļamerikas lapsa}}
** '''Suņu dzimtas pamatcilts''' (''Basal Caninae'')
*** ģints [[Jenotsuņi]] (''Nyctereutes'')
**** suga {{TaksoSaite|Nyctereutes procyonoides|Jenotsuns}}
*** ģints [[Lielausu lapsas]] (''Otocyon'')
**** suga {{TaksoSaite|Otocyon megalotis|Lielausu lapsa}}
*** ģints {{TaksoSaite|Urocyon|Pelēkās lapsas}}<ref>[http://digimorph.org/specimens/Urocyon_cinereoargenteus/male/ Digimorph - Urocyon cinereoargenteus (gray fox) - male<!-- Bota izveidots nosaukums -->]</ref>
**** suga [[Kosumelas lapsa]] (''Urocyon sp'')
**** suga [[Pelēkā lapsa]] (''Urocyon cinereoargenteus'')
**** suga [[Salu lapsa]] (''Urocyon littoralis'')
**** suga †''[[Urocyon progressus]]''

(†) - izmirusi organismu grupa.

Senāki un primitīvāki suņu dzimtas [[dzīvnieki]], kas ir izmiruši pirms vairākiem miljoniem gadu tiek iedalīti [[hesperocioni|hesperocionu]] (''Hesperocyoninae'') un [[borophagīni|borophagīnu]] (''Borophaginae'') apakšdzimtās.<ref>{{Tīmekļa atsauce |url=http://zipcodezoo.com/Key/Animalia/Caninae_Subfamily.asp |title=Caninae (Subfamily)<!-- Bota izveidots nosaukums --> |access-date={{dat|2009|03|28||bez}} |archiveurl=https://web.archive.org/web/20090214093903/http://zipcodezoo.com/Key/Animalia/Caninae_Subfamily.asp |archivedate={{dat|2009|02|14||bez}} }}</ref>

== Atsauces ==
{{Atsauces}}

== Ārējās saites ==
* http://www.sciencemag.org/cgi/content/abstract/306/5693/101
* https://web.archive.org/web/20090210185222/http://awdconservancy.org/
* https://web.archive.org/web/20090104095141/http://www.bucknell.edu/msw3/browse.asp?id=14000691
* http://www.flickr.com/groups/canidguide/discuss/72157601701986165/
* http://www.caninest.com/meet-the-canidae-family-true-dogs/

{{Commonscat|Canidae|Suņu dzimta}}
{{autoritatīvā vadība}}