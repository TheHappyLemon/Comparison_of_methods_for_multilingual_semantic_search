{{Citas nozīmes|valsti|Maķedonija|Maķedonija}}
{{Valsts infokaste
|         vietējais_nosaukums = ''Република Северна Македонија''<br />''Republika e Maqedonisë së Veriut''
|    pilnais_valsts_nosaukums = Ziemeļmaķedonijas Republika
|            valsts_nosaukums = Ziemeļmaķedonija
|               karoga_attēls = Flag of the Republic of Macedonia.svg|125px
|            karoga_nosaukums = Ziemeļmaķedonijas karogs
|              ģerboņa_attēls = Coat of arms of North Macedonia.svg|125px
|           ģerboņa_nosaukums = Ziemeļmaķedonijas ģerbonis
|             ģerboņa_platums = 105px
|                 valsts_moto = 
|                valsts_himna = ''[[Denes nad Makedonija|Денес Над Македонија]]''
|               kartes_attēls = North_Macedonia_(orthographic_projection).svg|275px
|             kartes_paraksts = 
|               galvaspilsēta = [[Skopje]]
|             lielākā_pilsēta = galvaspilsēta
|              valsts_valodas = [[maķedoniešu valoda]],<br />[[albāņu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Parlamentāra sistēma|Parlamentāra demokrātija]] 
|        valsts_galvas_tituls = [[Prezidents]]
|                valsts_galva = [[Stevo Pendarovskis]]
|       valsts_galvas_tituls2 = [[Premjerministrs]]
|               valsts_galva2 = [[Talats Džaferi]]
|        neatkarības_iegūšana = [[Neatkarība]]
|         neatkarības_piezīme = No [[Dienvidslāvija]]s 
|                    dibināta = 
|        neatkarības_notikums = Deklarēta
|          neatkarības_datums = {{dat|1991|9|8}}
|       neatkarības_notikums2 = Atzīta
|         neatkarības_datums2 = {{dat|1993|4|8}}
|          iestāšanāsESdatums = 
|                 platība_km2 = 25 713
|               platība_rangs = 145.
|              procenti_ūdens = 1,9
|     iedzīvotāju_skaita_gads = 2021
|          iedzīvotāju_skaits = 2 022 547
|    iedzīvotāju_skaits_rangs = 142.
|    apdzīvotības_blīvums_km2 = 80,1
|  apdzīvotības_blīvums_rangs = 122.
|                     IKP_PPP = $12 383 milj.
|                IKP_PPP_gads = 2019
|               IKP_PPP_rangs = 
|          IKP_PPP_per_capita = $6143
|    IKP_PPP_per_capita_rangs = 
|                         HDI = 
|                    HDI_gads = 
|              HDI_kategorija = 
|                   HDI_rangs = 
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Denars]]/MKD
|                valūtas_kods = EUR
|                  laika_zona = [[Centrāleiropas laiks|CET]]+1
|                  utc_offset = +2
|              laika_zona_DST = [[Centrāleiropas vasaras laiks|CEST]]+1
|              utc_offset_DST = +3
|                      domēns = [[.mk]]
|              tālsarunu_kods = 389
|                    piezīme1 = 
|                    piezīme2 = 
|                    piezīme3 = 
|                    piezīme4 = 
|                    piezīme5 = 
|                iso_kods_num = 807
|              iso_kods_alfa2 = MK
|              iso_kods_alfa3 = MKD
}}

'''Ziemeļmaķedonijas Republika''',<ref>{{Tīmekļa atsauce |url= https://vestnesis.lv/op/2018/218.9 |author= Valsts Valodas Centrs |title= Par pasaules valstu un teritoriju nosaukumiem latviešu valodā |publisher= Latvijas Vēstnesis |date= 2018. gada 31. oktobris |accessdate= 2019. gada 14. februārī}}</ref> arī '''Ziemeļu Maķedonija''' ({{val|mk|Република Северна Македонија}}),<ref>{{Tīmekļa atsauce |url= https://bnn.lv/griekija-makedonija-vienojas-par-abam-pienemamu-balkanu-valsts-nosaukumu-286581 |title= Grieķija un Maķedonija vienojas par abām pieņemamu Balkānu valsts nosaukumu |publisher= bnn.lv |date= 2018. gada 13. jūnijs |accessdate= 2019. gada 15. febrārī |archive-date= 2018. gada 14. Jūnijs |archive-url= https://web.archive.org/web/20180614123935/http://bnn.lv/griekija-makedonija-vienojas-par-abam-pienemamu-balkanu-valsts-nosaukumu-286581 }}</ref><ref>{{Tīmekļa atsauce |url=https://www.1188.lv/iesaka/padomi/top-celojumu-galamerki-2020-gada-1943 |title=1188: TOP ceļojumu galamērķi 2020. gadā |access-date={{dat|2021|01|17||bez}} |archive-date={{dat|2021|01|22||bez}} |archive-url=https://web.archive.org/web/20210122024917/https://www.1188.lv/iesaka/padomi/top-celojumu-galamerki-2020-gada-1943 }}</ref><ref>[https://www.spkc.gov.lv/sites/spkc/files/pielikumi/eb_gripa_2020_gada_10._nedela.pdf SPKC: EPIDEMIOLOĢIJAS BIĻETENS, 9. lpp.]</ref><ref>[https://airbalticcard.com/lv/konfigurejiet-savu-esim/ Air Baltic Card: Konfigurējiet savu eSIM, Zona B]</ref><ref>[https://rub.lv/nosledzies-esf-projekts-par-darbinieku-izglitosanu/ Rīgas Uzņemēju biedrība: Noslēdzies ESF projekts par darbinieku izglītošanu]</ref> ir valsts Dienvidaustrumeiropā, kas atrodas [[Balkānu pussala|Balkānu pussalā]]. Ziemeļmaķedonija aizņem aptuveni 38% no vēsturiskā [[Maķedonija (reģions)|Maķedonijas reģiona]] platības. Robežojas ar [[Grieķija|Grieķiju]] dienvidos, [[Bulgārija|Bulgāriju]] austrumos, [[Serbija|Serbiju]] un [[Kosova|Kosovu]] ziemeļos un [[Albānija|Albāniju]] rietumos. Tā ir [[iekšzemes valsts]]. Valsts reljefs lielākoties ir kalnains: tajā ir 16 virsotnes, kas augstākas par 2000 metriem, kā arī vairāk nekā 50 ezeri.

Valsts galvaspilsēta ir [[Skopje]] ar 544 086 iedzīvotājiem (2015). Citas lielākās pilsētas ir [[Bitola]], [[Kumanova]], [[Prilepa]], [[Tetova]], [[Velesa]], [[Ohrida]] un [[Gostivara]]. Valsts platība ir 25 713 kvadrātkilometri un tajā dzīvo ap 2 114 550 iedzīvotāju (2009), no kuriem lielākā daļa ir [[maķedonieši]]. Valsts oficiālā valoda ir [[maķedoniešu valoda]], bet nacionālā valūta ir [[denars]].

Valsts ir viena no bijušajām [[Dienvidslāvija]]s republikām, kas pasludināja neatkarību 1991. gadā kā '''Maķedonijas Republika'''. 1993. gadā Maķedonijas Republika kļuva par [[Apvienoto Nāciju Organizācija]]s locekli, bet valsts nosaukuma strīda dēļ ar [[Grieķija|Grieķiju]] tā tika uzņemta ANO kā '''Bijusī Dienvidslāvijas Republika Maķedonija''' ({{val|en|FYROM}}). Kopš 2005. gada decembra tā ir arī [[Eiropas Savienība]]s kandidātvalsts. 2019. gada 6. februārī Maķedonija parakstīja vienošanās protokolu par pievienošanos [[NATO]].<ref>[https://www.lsm.lv/raksts/zinas/arzemes/makedonija-paraksta-vienosanas-protokolu-ar-nato.a308536/ Maķedonija paraksta vienošanās protokolu ar NATO] lsm.lv 2019. gada 6. februārī</ref>

2019. gada 12. februārī tā nomainīja Grieķijas apstrīdēto valsts nosaukumu uz '''Ziemeļmaķedonijas Republika'''. {{dat|2020|3|27||bez}} valsts oficiāli iestājās NATO, kļūstot par organizācijas 30. dalībvalsti.<ref>{{ziņu atsauce |title=Ziemeļmaķedonija oficiāli kļūst par NATO dalībvalsti |url=https://www.lsm.lv/raksts/zinas/arzemes/ziemelmakedonija-oficiali-klust-par-nato-dalibvalsti.a353633/ |accessdate={{dat|2020|3|28||bez}} |agency=[[lsm.lv]] |date={{dat|2020|3|27||bez}}}}</ref>

== Vēsture ==
{{Pamatraksts|Maķedonijas vēsture|Maķedonijas nosaukuma strīds}}
Vēsturiskā [[Maķedonija (reģions)|Maķedonija]] ir ar [[Senie grieķi|senajiem grieķiem]] saistīts reģions, kas mūsdienās aptver daļu Grieķijas, daļu Ziemeļmaķedonijas, daļu Bulgārijas un nelielas teritorijas Albānijā, Serbijā un Kosovā. Mūsdienu [[Dienvidslāvu valodas|dienvidslāvu valodu grupas]] [[maķedoniešu valoda]] dažādos laikos tikusi klasificēta kā [[Bulgāru valoda|bulgāru valodā]] ietilpstošs dialektu kopums.

[[Balkānu kari|Balkānu karu]] laikā Bulgārija (1912), pēc tam Serbija (1913) ieņēma [[Senā Maķedonija|Senās Maķedonijas]] teritoriju, kas pirms tam bija [[Osmaņu impērija]]s pārvaldē. [[Otrais pasaules karš|Otrā pasaules kara]] laikā to atkal ieņēma Bulgārija, bet pēc kara beigām ieguva [[Dienvidslāvijas Sociālistiskā Federatīvā Republika]]. Tās sastāvā 1946. gadā tika nodibināta Maķedonijas Tautas Republika.

Jau Dienvidslāvijas Sociālistiskās Federatīvās Republikas (DSFR) laikā Grieķija bažījās, ka DSFR varētu mēģināt "apvienot" Dienvidslāvijas sastāvā esošo Maķedoniju ar Grieķijas sastāvā esošo Senās Maķedonijas daļu. Pēc Dienvidslāvijas sabrukuma Grieķija pieprasīja Maķedonijas Republikai mainīt savu nosaukumu, tika izdarīti mēģinājumi panākt vienošanos par pagaidu nosaukumu — "Bijusī Dienvidslāvijas Republika Maķedonija". Grieķijas valdība pauda, ka izmantos veto tiesības pret Maķedonijas iestāšanos [[Eiropas Savienība|ES]] vai [[NATO]], ja netiks panākta vienošanās par nosaukuma maiņu.<ref>"[http://setimes.com/cocoon/setimes/xhtml/en_GB/newsbriefs/setimes/newsbriefs/2007/09/07/nb-06 Southeast European Times]". ''Greece to veto Macedonia's EU, NATO bids if name issue not resolved.''</ref>

2018. gadā Maķedonija panāca vienošanos ar [[Grieķija|Grieķiju]], ka turpmāk tās oficiālais nosaukums būs Ziemeļmaķedonijas Republika, kas oficiāli stājās spēkā 2019. gada 12. februārī.

== Ģeogrāfija ==
Valsti iekļauj un šķērso kalnu grēdas ar atzarojumiem — [[Šara kalni]] rietumos, [[Pirins|Pirina]] kalni austrumos un [[Crna Gora]] ziemeļos.<ref>[https://www.britannica.com/place/North-Macedonia Britannica: North Macedonia]</ref> Valsts augstākais punkts ir [[Korabs]] (2764 m vjl), kas atrodas starp Kosovu, Albāniju un Maķedoniju, tā iezīmējot šo trīs robežu krustpunktu. Valsti no ziemeļrietumiem uz dienvidaustrumiem divās daļās tekot sadala [[Vardara]]s upe. Tā caur Grieķiju ietek [[Egejas jūra|Egejas jūrā]], tomēr ir pārāk sekla, lai varētu tikt izmantota nopietnai kuģošanai. Valsts dienvidrietumos atrodas divas lielākās ūdenstilpes: [[Ohridas ezers|Ohridas]] un [[Prespas ezers]].

Cauri Ziemeļmaķedomnijai no Grieķijas uz Serbiju iet dzelzceļa līnija un autoceļš, savukārt Skopjē atrodas starptautiskā lidosta. Netālu no galvaspilsētas Skopjes atrodas hroma rūdas raktuves. Maķedoniju apdraud seismiskās aktivitātes — uz dienvidiem no Maķedonijas atrodas Eirāzijas — Āfrikas plātņu sadursmes zona, 1963. gadā Skopji izpostīja zemestrīce.

Maķedonijā nokrišņu daudzums ir līdzīgs Latvijai, tomēr tā atrodas vairāk uz dienvidiem, kādēļ vidējā gada temperatūra ir vismaz par 5 grādiem augstāka. Maķedonija atrodas uz mērenās un subtropu joslas robežas, valsti galvenokārt klāj skujkoki un podzolētā augsne.

== Iedzīvotāji ==
Atbilstoši 2009. gada [[tautskaite]]s datiem Maķedonijā ir 2 022 547 iedzīvotāji, taču iedzīvotāju skaits samazinās un 2021. gada tautskaites provizoriskie rezultāti liecina, ka valstī ir 1 832 696 iedzīvotāji.

Lielākā etniskā grupa ir [[maķedonieši]], kas pēc 2021. gada datiem sastāda 58,44% iedzīvotāju. Liela grupa ir [[albāņi]] — 24,3, kas dominē valsts ziemeļrietumu daļā. Pārējās grupas ir ievērojami mazākas: [[turki]] — 3,86%, [[čigāni]] — 2,53%, [[serbi]] — 1,3%.

Pēc reliģiskās piederības lielākā daļa Maķedonijas iedzīvotāju pieder [[Austrumu Pareizticīgā baznīca|Austrumu Pareizticīgajai baznīcai]] (65%), pārsvarā pakļaujoties [[Maķedonijas Pareizticīgā baznīca|Maķedonijas Pareizticīgajai baznīcai]]. 33% iedzīvotāju ir [[musulmaņi]] (albāņi un turki). Rakstība — [[kirilica]] (oficiālā rakstība maķedoniešu valodai) un [[latīņu alfabēts]] (albāņu valodai).

Oficiālā valoda ir [[maķedoniešu valoda]]. Albāņu apdzīvotajās teritorijās [[albāņu valoda]]i ir oficiāls otrās valodas statuss (ja tajā runājošo skaits pārsniedz 20%), tostarp tāds ir arī galvaspilsētā Skopjē.

Lielākā pilsēta ar vairāk nekā pusmiljonu iedzīvotāju ir [[Skopje]] (506 926 pēc 2022. gada tautskaites datiem). Pārējās pilsētas ir būtiski mazākas, seko [[Bitola]] (71 890) un [[Kumanova]] (70 842). Daudz iedzīvotāju dzīvo laukos.

== Atsauces ==
{{atsauces}}

== Skatīt arī ==
* [[Ziemeļmaķedonijas pilsētu uzskaitījums]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://makedonija.name/ Macedonia Info]
* [http://www.travel2macedonia.com.mk/ Travel2Macedonia — Traveling & tourism portal]


{{Eiropa}}
{{NATO}}

{{autoritatīvā vadība}}

[[Kategorija:Ziemeļmaķedonija| ]]