{{ezera infokaste
|ezers=Bračāno ezers
|attēls=LakeBracciano.JPG
| map = Itālija
| plat_d=42 | plat_m=6 | plat_s= | plat_NS=N
| gar_d=12 | gar_m=11 | gar_s= | gar_EW=E
|vieta={{ITA}}
|platība=57,5
|garums=
|Vid_dziļums=
|Max_dziļums=165
|tilpums=
|augstums_vjl=164
|izteka=[[Arrone]]
|baseins=150
|valstis=
|salas=
|pilsētas=[[Bračāno]]
}}
'''Bračāno ezers''' ({{val|it|Lago di Bracciano}}, {{val|la|Lacus Sabatinus}}) ir [[krāterezers]] [[Itālija|Itālijā]], [[Lacio]] reģionā, 32 km ziemeļrietumos no [[Roma]]s.

Ezeram apaļa forma. Veidojies pirms 600 000—40 000 gadiem, iebrūkot vulkāna [[kaldera (ģeomorfoloģija)|kaldera]]i. Ezera apkaimē saglabājušies vairāki nelieli vulkānu [[krāteris|krāteri]], kas liecina par agrāk aktīvo vulkānismu novadā. Ezera krastā joprojām izplūst karsti, mineralizēti [[avots|avoti]].

Nozīmīgs tūrisma objekts Romas tuvumā. Kalpo par Romas dzeramā ūdens rezervuāru, tāpēc kopš [[1986]]. gada ezers tiek rūpīgi sargāts no piesārņojuma. Stingri aizliegts braukt ar motorlaivām, ezera apkaimes ciemati un pilsētiņas pievienoti vienotai kanalizācijas sistēmai. Rezultātā viens no tīrākajiem ezeriem Itālijā. Tā kā atpūtniekus neapdraud motorizēti ūdenstransporta līdzekļi, ezerā populāra [[Burāšana (sports)|burāšana]] un [[kanoe sports]].

Ezers apgādā ar ūdeni arī [[Vatikāns|Vatikānu]] pa 16. gadsimta sākumā būvēto Paula [[akvedukts|akveduktu]] (''Acquedotto Paulo'').

Nesen izveidota dabas aizsargājamā teritorija (''Parco Regionale del complesso lacuale di Bracciano Martignano'').

== La Marmota ==
Ezera krastā atrodas izcils arheoloģijas piemineklis — agrā [[neolīts|neolīta]] apmetne La Marmota (''La Marmotta''). Ezera nogulumos ap divus metrus dziļi atrodas ozola pāļu atliekas. Ar [[dendrohronoloģija]]s palīdzību ciemata vecums noteikts ļoti precīzi — vecākais ozola pālis ezera gultnē iedzīts 5690. gadā p.m.ē., taču tālāki pētījumi var atklāt vēl vecākas atliekas. Kopš šīs apmetnes pastāvēšanas laika klimats kļuvis mitrāks un ezera līmenis cēlies, kā rezultātā neolīta apmetne atrodas ap 400 metrus no krasta. Šī apmetne ir vienīgā attīstītākas kultūras apmetne reģionā. La Marmotas iedzīvotāji bija pieradinājuši [[mājdzīvnieks|mājdzīvniekus]], audzēja [[kultūraugs|kultūraugus]], izgatavoja [[keramika|keramiku]], pulēja akmens rīkus, izgatavoja linu audumus, pat audzēja opija [[magone]]s. Ir atrasta arī viena šīs kultūras laiva.

== Ārējās saites ==
* [https://web.archive.org/web/20060603045749/http://www.parchilazio.it/parchi/pagineAree.do?method=area&idArea=14&tipoPagina=01 Bračāno ezera parks - mājaslapa]

{{autoritatīvā vadība}}

[[Kategorija:Itālijas ezeri]]