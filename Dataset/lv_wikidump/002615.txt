[[Attēls:Gozo ferry mooring Ċirkewwa 1.jpg|Klīze|thumb|200px]]
'''Klīze''' ir kuģa ierīce, kura paredzēta pietauvošanās galu, enkurķēžu un buksēšanas tauvas izvadīšanai aiz borta. Tā ietilpst [[enkurs|enkura]] ierīcēs, [[pietauvošanās ierīce|pietauvošanās ierīcēs]] un [[buksēšanas ierīce|buksēšanas ierīcēs]].

[[Attēls:Klizes.gif|thumb|left|Universālā (A) un automātiskā (B) klīze: 1 — pamatne, 2 — nekustīga caurule, 3 — ap nekustīgās caurules horizontālo asi brīvi grozāms rāmis, 4 — rāmī brīvi pagriežami vadveltņi, 5 — pietauvošanās gals, 6 — vadveltņi.]]
Enkura ierīcēs ietilpst divu veidu klīzes: enkurklīze un enkurķēdes klīze. Enkurklīze ir caurule caur kuru enkurķēdi izvada no [[klājs|klāja]], uz kura atrodas [[enkurspilve]], aiz [[borts|borta]]. Enkurķēdes klīze ir caurule pa kuru enkurķēdi no klāja, uz kura atrodas enkurspilve, novada [[ķēžu kaste|ķēžu kastē]].<ref>Grāvītis J. ''Kuģu uzbūve.'' Latvijas Jūras akadēmija, 2004. 58. lpp.</ref>

Pietauvošanās galu izlaišanai no [[kuģis|kuģa]] uz krastu (otru kuģi), [[margsiena|margsienā]] ierīko klīzes — apaļus vai ovālus izgriezumus ar noapaļotām malām. Tajās vietās, kur nav margsienas, ierīko klāja klīzes ([[Panama]]s klīzes). Ar Panamas klīzēm jābūt aprīkotiem kuģiem, kuri iet cauri [[Panamas kanāls|Panamas kanālam]]. Panamas klīzēs darba virsmas izliekuma [[rādiuss|rādijs]] daudz lielāks nekā parastajām, tādēļ tās parocīgas darbam ar liela diametra [[tauva|tauvām]]. Pašlaik arvien plašāk pielieto universālās pietauvošanās klīzes ({{val|en|Swivel fairlead}}) ar grozāmu rāmi un vadveltni un automātiskās klīzes (''Roller fairlead''). Šāda tipa klīzes pasargā galus no ātras to pārrīvēšanas.<ref>Grāvītis J. ''Kuģu uzbūve.'' Latvijas Jūras akadēmija, 2004. 80.—81. lpp.</ref> [[Sentlorensa]]s ūdensceļa iestādes apstiprinātas automātiskās klīzes angļu valodā dēvē arī par ''St. Lawrence fairlead''.

Uz [[velkonis|velkoņiem]] bīstamas [[sāņsvere|sānsveres]] novēršanai trosei nostiepjoties, buksēšanas tauva no [[āķis|āķa]] iet caur pakaļgala buksēšanas klīzi. Pakaļgala buksēšanas klīzes var būt slēgtās, atveramās un ar vadveltņiem. Atveramajai klīzei un klīzei ar vadveltņiem ir atveramā plāksnīte. Klīzei ar [[vadveltnis|vadveltņiem]] ir horizontālais vadveltnis un divi vertikālie vadveltņi.<ref>Grāvītis J. ''Kuģu uzbūve.'' Latvijas Jūras akadēmija, 2004. 84. lpp.</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
[[Kategorija:Jūrniecība]]
[[Kategorija:Kuģi]]