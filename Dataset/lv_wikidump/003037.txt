{{Papildu atsauces+}}
[[Attēls:Creation of Adam.jpg|thumb|235px|Mikelandželo freska "[[Ādama radīšana]]" Siksta kapelā (aptuveni 1511.g.).]]
[[Attēls:IMG 6170 - MI - Sant'Eustorgio - Sottocoro - Restauratrice - Foto Giovanni Dall'Orto - 1-Mar-2007.jpg|thumb|235px|Freskas restaurācija.]]
[[Attēls:Museo Pio-Clementino — Sala delle Muse — Ceiling with fresco by Conca, Tommaso.jpg|thumb|235px|Fresku griesti.]]

'''Freska''' (no {{val|it|fresco}} — 'svaigs') ir [[glezniecība]]s tehnika vai šajā tehnikā radīts mākslas darbs, kurā ar [[ūdens|ūdenī]] izšķīdinātām [[krāsas|krāsām]] glezno uz svaiga kaļķu apmetuma.<ref name="autogenerated1">http://www.letonika.lv/groups/default.aspx?r=1&q=glezniec%C4%ABbastehnikas&id=939718&g=1</ref>. [[Eiropa]]s [[māksla|mākslā]] ([[Egeja]]s un antīkajā) izplatīta jau no otrā gadu tūkstoša pirms [[Kristus]].<ref name="autogenerated1" />

Pašu tehniku mēdz dēvēt par ''buon fresco'', kurā krāsas [[pigments|pigmenta]] pulveri sajauc ar ūdeni un glezno uz mitra, nupat uzklāta kaļķu [[apmetums|apmetuma]]. Fresku glezniecība ir īpaši piemērota sausam klimatam, un to kopš vēlīnajiem [[viduslaiki]]em līdz XVII gs. bieži lietoja [[Itālija|Itālijā]].

''Buon fresco'' atšķiras no ''fresco secco'' ar to, ka pēdējā tiek gleznots uz sausa apmetuma. Šādā glezniecības tehnikā radīti darbi ir krietni mazāk izturīgi, jo pigments neiesūcas apmetumā. Dažkārt gleznotāji izmantoja abas tehnikas, papildinot jau nožuvušu fresku.

Tā kā ''buon fresco'' tiek strādāts uz nupat uzklāta apmetuma, izpētot darbu, iespējams redzēt, cik daudz uzgleznots vienā dienā. [[Renesanse]]s Itālijā šo daudzumu dēvēja par ''giornata''.

[[Ēģipte|Ēģiptiešu]] [[kapenes|kapeņu]] sienu gleznojumi parasti ir ''fresco secco'' tehnikā, savukārt sienu gleznojumi Pompejos un citur Romā — ''buon fresco''. Freskas tehnikā darināti arī [[Leonardo da Vinči]] "[[Pēdējais vakarēdiens (Leonardo da Vinči glezna)|Pēdējais vakarēdiens]]" un [[Mikelandželo]] [[Siksta kapela]]s griestu gleznojumi.

== Tehnoloģija ==
''Buon fresco'' [[gleznošana]]s veidā uz pirmā [[apmetums|apmetuma]] slāņa, ko uzklāja visā gleznojuma [[platība|platībā]], meistars vai kāds pieredzējis līdzstrādnieks ar ''sinopu''- [[sarkans|sarkanu]] pigmentu, izmantojot rūtojumu, pārnesa palielināti meistara [[zīmējums|zīmējumu]], vēlāk varēja sākties darbs pie paša gleznojuma. Katru dienu [[gleznotājs]] uz pirmās apmetuma kārtiņas [[platība]]s daļas, kādu bija plānots apgleznot, uzklāja ''intonaco'' jeb otro apmetuma kārtiņu , kurai bija jāpaliek mitrai tik ilgu laiku, kamēr meistars glezno. No tā arī ir radies tehnikas nosaukums ''a fresko''.
Abas kārtiņas veidoja dzēsti [[kaļķis|kaļķi]] un [[smiltis]]. Pigmenti bija [[minerāls|minerālu]] izcelsmes- [[silikāts|silikāta]] un mālainas zemes, kas pretojās kaļķim, tāpēc gleznotājs sajauca ar [[ūdens|ūdeni]]. Apmetumam žūstot, atbrīvojās oglekļa hidrāts, pārklājot virsmu ar caurspīdīgu garoziņu, tādā veidā fiksējot un aizsargājot pigmentu, kā arī padarot gleznojumus matētus. Freskas varēja saglabāties ilgu laiku, bet pie nosacījuma, ja bija labi sagatavota [[siena]] un ja nebija pārāk mitrs. Šis glezniecības tehnikas veids ir sarežģīts. Gleznotājam jāņem vērā, ka, apmetumam žūstot, mainās [[krāsas]], tāpēc īpaši grūti bija veidot pēc iespējas nemanāmākas pārejas starp dažādās [[diena|dienās]] gleznotajām darba daļām.
Šis gleznošanas veids atšķiras no ''a secco'' jeb sausās tehnikas, kurai pigmentu neatšķaida ar ūdeni un klāj uz sausa apmetuma. Sausās tehnikas ''a secco'' veiktie pārgleznojumi reti spēj ilgstoši saglabāt savu sākotnējo izskatu.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.historicus.ru/211/ Tehnoloģija]
* [http://www.youtube.com/watch?v=VhEl7wf6USU Video par apmetuma klāšanu]
* [http://www.youtube.com/watch?v=JAnZJm_OgqQ&NR=1 Video par freskas glezn. tehniku]
* [http://www.youtube.com/watch?v=Cej4Ggq5nQI&NR=1 Video par Mikelandželo freskas glezn. tehniku]

{{autoritatīvā vadība}}

[[Kategorija:Mākslas tehnika]]
[[Kategorija:Glezniecības tehnikas]]