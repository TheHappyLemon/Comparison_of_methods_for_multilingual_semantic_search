{{infokaste+}}
{{apvienot|Cēzarijas Prokopijs}}
'''Prokopijs no Cēzarejas''' ({{val|el|Προκόπιος Καισαρεύς}}; [[500]]? - [[565]]?) - [[Austrumromas impērija|Bizantijas]] vēsturnieks, kura darbi ir viens no svarīgākajiem [[imperators|imperatora]] [[Justiniāns|Justiniāna]] laika pirmavotiem. Piemēram, no Prokopija darbiem var uzzināt par Justiniāna jaunības laiku, kad viņš vēl nebija pie varas, bet atradās militārajā dienestā.

Prokopijs dzimis 5.gs. beigās vai 6.gs. sākumā [[Cēzareja|Cēzarejā]], [[Palestīna|Palestīnā]]. Jau agrā jaunībā parādīja dotības [[retorika|retorikā]] un rakstīšanā.{{fact}} Kādu laiku praktiski apguva retoriku, strādājot par juristu savā dzimtajā pilsētā, agri emigrēja uz galvaspilsētu [[Stambula|Konstantinopoli]], kur pasniedza nodarbības daiļrunāšanas mākslā. Papildus Prokopijs bieži piedalījās dažādos tiesas procesos, kur viņa talantu ātri pamanīja un viņam piedāvāja strādāt valsts institūcijās, kur viņš pildīja privātā sekretāra un padomdevēja funkcijas ģenerāļa [[Flāvijs Belisārijs|Belisārija]] dienestā. Līdz ar to viņam bija iespēja daudz ceļot un redzēt notikumus, kas risinās ārpus Konstantinopoles. Esot ģenerāļa Belisārija dienestā, viņš piedalījās daudzās militārās kampaņās un ir aculiecinieks gan kampaņai [[Itālija|Itālijā]] 536.g., gan kampaņai [[Āfrika|Āfrikā]] 533.g., gan Austrumos — [[Mezopotāmija|Mezopotāmijā]] 527.g., gūstot iespēju daudz aprakstīt notikumus un veikt analīzi, kas balstīta uz personīgo pieredzi. Bez tam, būdams tuvu stāvošs tā laika ievērojamākajam ģenerālim Belisārijam, Prokopijam bija iespēja iepazīties ar Konstantinopoles eliti - cilvēkiem, kas ieņēma vadošos amatus, tā nodrošinot sev viņu labvēlību, draudzību un gūstot informāciju.{{fact}}

Prokopija darbi ir "Vēsture par kariem" 8. grāmatās, [[panegīrika]] Justiniāna darbiem, un darbs "Slepenā vēsture".

Galvenais Prokopija darbs ir "Vēsture par kariem". Tā grāmatas īsti nav veidotas pēc [[hronika]]s uzbūves, bet tajās Prokopijs katru no kariem apskata no vairākiem skatu punktiem, tā mēģinot panākt objektīvu vērtējumu un analīzi, nevis tikai savu subjektīvo redzējumu. Pirmās divas grāmatas stāsta par kariem ar [[Persija|Persiju]], nākamās divas stāsta par kariem pret [[vandaļi]]em Āfrikā, nākamās trīs satur aprakstus par cīņām pret [[goti]]em Itālijā. Tā kā šie kari ir risinājās paralēli viens otram, tad Prokopijs nevarēja būt visos piedalījies, tas nozīmē, ka viņam bija jāpaļaujas uz mutiskiem vai rakstiskiem avotiem, kas viņam bija pieejami. Savukārt astotā grāmata, kas izdota atsevišķi, attiecas uz laiku līdz aptuveni 554.g. Šajā grāmatā Prokopijs ir atspoguļojis svarīgākos impērijas notikumus dažādās vietās, kas risinājušies līdz 554.gadam{{fact}}

{{autoritatīvā vadība}}

[[Kategorija:Bizantijas cilvēki]]
[[Kategorija:Antīkie vēsturnieki]]