{{Infobox military unit
| unit_name                     = Manhetenas projekts
| image                         = Trinity shot color.jpg
| image_size                    = 300px
| alt                           = Pirmais atombumbas izmēģinājums
| caption                       = Manhetenas projekta Trīsvienība (Trinity) kodolizmēģinājums 1945. gada 16. jūlijā bija pirmā atomieroča detonācija
| dates                         = 1942–1946
| country                       = {{ubl|{{flagicon|United States|1912}} [[ASV]]|{{flagicon|United Kingdom}} [[Apvienotā Karaliste]]|{{flagicon|Canada}} [[Kanāda]]}}
| branch                        = ASV armijas inženieru korpuss
| garrison                      = [[Oukridža]], ASV.
| battles                       = {{ubl|style=text-indent:-1em; margin-left:1em;
  | [[Sabiedroto iebrukums Itālijā]]|[[Operation Overlord|Allied invasion of France]]
  | [[Western Allied invasion of Germany|Allied invasion of Germany]]|[[Atomic bombings of Hiroshima and Nagasaki]]
  | [[Occupation of Japan|Allied occupation of Japan]]}}
| anniversaries                 = 1942. gada 13. augusts
| disbanded                     = 1947. gada 15. augusts
| notable_commanders            = {{ubl|[[Džeimss C. Maršals]]|[[Kenets Nikols]]}}
| identification_symbol         = [[File:Manhattan District.svg|110px|center|alt=Oval shaped shoulder patch with a deep blue background. At the top is a red circle and blue star, the patch of the Army Service Forces. It is surrounded by a white oval, representing a mushroom cloud. Below it is a white lightning bolt cracking a yellow circle, representing an atom.]]
| identification_symbol_label   = Manhetenas apgabals [[plecu piedurknes zīmotne]]
| identification_symbol_2       = [[File:Manhattan Project emblem.png|110px|center|alt=Circular shaped emblem with the words "Manhattan Project" at the top, and a large "A" in the center with the word "bomb" below it, surmounting the US Army Corps of Engineers' castle emblem]]
| identification_symbol_2_label = Manhetenas projekta emblēma (neoficiāla)
}}

'''Manhetenas projekts''' ({{val|en|Manhattan Project}}) ir [[Otrais pasaules karš|Otrā pasaules kara]] laikā [[Amerikas Savienotās Valstis|ASV]] realizēts pētniecisks projekts, kurā tika radīti pirmie [[kodolieroči]] — trīs atombumbas. Pirmais kodolizmēģinājums tika veikts [[1945]]. gada 16. jūlijā.

== Pirmais izmēģinājums ==

Pirms pasaulē pirmās atombumbas uzspridzināšanas zinātnieki bija strīdējušies dienām ilgi. Daži uzskatīja, ka bumba vispār nesprāgs, kamēr citi baidījās, ka tā iznīcinās visu [[Ņūmeksika]]s štatu. Daudzi bija gatavi derēt uz visu savu mantu, ka sprādzienā aizdegsies [[Zemes atmosfēra|atmosfēra]] un cilvēce ies bojā. Apmēram 15 kilometru attālumā no sprādziena vietas gan ierindas karavīri un virsnieki, gan zinātnieki nelielās grupās apsprieda gaidāmo notikumu. Daudzi bija gaidījuši visu nakti un tagad mīņājās tuksneša smiltīs, lai sasildītos. Laiku pa laikam viņi palūkojās dienvidaustrumu virzienā, kur atradās [[Lietiņa]] ("The Gadget"). Visiem bija metinātāju brilles, lai acis būtu pasargātas, ja viņi nepagūtu novērsties no sprādziena.

== Kodolenerģijas priekšvēsture ==
Šis eksperiments bija vairākus gadu desmitus ilgušu pētījumu kulminācija. Ap 1900. gadu fiziķi [[Pjērs Kirī|Pjērs]] un [[Marija Kirī]] konstatēja, ka atoma kodols var izdalīt milzīgu enerģiju daudzumu. Viņi zināja, ka kodols sastāv no cieši sablīvētiem [[neitrons|neitroniem]] un [[protons|protoniem]], kurus tur kopā to iekšējo saišu enerģija. Ja šīs daļiņas atdala citu no citas, tad enerģijas izlāde būs miljoniem reižu lielāka nekā tad, ja vielu sadedzinātu parastā veidā.

Agrāk zinātnieki [[atoma kodols|atoma kodolu]] uzskatīja par stabilu un nedalāmu. Tiesa, Kirī laulātais pāris nezināja, kā šo enerģijas avotu izmantot praksē. Līdz [[1930]]. gadam pētījumu rezultāti nebija iespaidīgi. Pat fiziķis [[Alberts Einšteins]] noraidīja teoriju, ka [[kodolenerģija]]s izlādes ātrums varētu būt lielāks nekā dabīgam [[radiācija|radioaktīvam starojumam]].

Tikai 1932. gadā anglim [[Džons Kokrofts|Džonam Kokroftam]] un īram [[Ernests Voltons|Ernestam Voltonam]] izdevās veikt atoma skaldīšanu. Taču šajā skaldīšanas eksperimentā neatbrīvojās tik daudz enerģijas, lai izraisītu ķēdes reakciju. Izšķirošo soli spēra 1938. gadā. Vācieši [[Oto Hāns]] un [[Fricis Štrasmanis]] atklāja, ka viņi var skaldīt ķīmiskā elementa [[urāns (elements)|urāna]] kodolu.

Tūlīt pēc tam franču fiziķi konstatēja, ka urāna atoma kodola skaldīšanā atbrīvoti neitroni. Nu zinātnieki sāka pētīt, vai "brīvie" neitroni varētu sašķelt blakus esošos urāna atomus un tādā veidā uzsākt eksplozīvu ķēdes reakciju. Nestabilajā Eiropas politiskajā vidē daudzi politiķi šim atklājumam saskatīja militāru pielietojumu.

[[Nacistiskā Vācija]] [[1939]]. gada 1. septembrī iebruka [[Polija|Polijā]], sākās [[Otrais pasaules karš]]. Nejaušas sakritības dēļ tajā pašā dienā dāņu fiziķis [[Nilss Bors]] publicēja rakstu zinātniskajā žurnālā ''The Physical Review''. Zinātnieks rakstīja, ka ar pietiekamu urāna-235 (īpaša urāna izotopa) daudzumu varētu atbrīvot neaptverami lielu enerģiju.

== Galvenie cilvēki ==
Ģenerālis [[Leslijs Grovss]] sava dienesta stāvokļa dēļ kļuva par Manhetenas projekta augstāko vadītāju. Kad ASV gatavojās iesaistīties Otrajā pasaules karā, viņš bija atbildīgs par visiem armijas objektiem: kazarmām, noliktavām, aviācijas bāzēm, hospitāļiem un milzīgo Aizsardzības ministrijas ēku — [[Pentagons|Pentagonu]]. Viņš vadīja astoņus miljardus dolāru vērtu celtniecības projektu un vairāk nekā miljonu cilvēku, kuri to īstenoja. Grovsa uzdevums bija pieņemt darbā nepieciešamos zinātniskos vadītājus. Grovss ne mirkli nešaubījās, ka [[Roberts Openheimers]] ir īstais vīrs — par spīti baumām, ka viņš simpatizējot [[komunisms|komunismam]]. Vajadzēja uzbūvēt bumbu, pārejais Grovsu neinteresēja.
<!--[[Roberts Openheimers]]?? uzskatīja, ka Roberts Openheimers?? nespētu tikt galā pat ar hotdogu kioska darba organizēšanu. Taču šo trūkumu bagātīgi kompensēja viņa zināšanas un milzīgās ambīcijas.-->

Jau pirms Manhetenas projekta Openheimers bija pazīstams kā izcils fizikas teorētiķis, viņam bija zinātnisās publikācijas [[kvantu mehānika|kvantu mehānikā]], [[kodolfizika|kodolfizikā]], kosmiskā starojuma fizikā. Viņš bija mācību spēks [[Kalifornijas institūts|Kalifornijas institūtā]]. Ilgi pirms tam, kad ASV prezidents [[Franklins Rūzvelts]] nolēma izstrādāt atombumbu, Openheimers jau bija veicis aprēķinus par to, cik daudz urāna-235 būtu nepieciešams, lai izraisītu postošu ķēdes reakciju.

[[1945]]. gadā fiziķis atbalstīja [[Japāna]]s bombardēšanu ar atombumbām, taču pēc kara aizstāvēja kodolenerģijas izmantošanu tikai mierlaika vajadzībām un pakļaušanu starptautiskai kontrolei. Tādēļ viņu apsūdzēja par "neuzticību". Openheimera nopelnus atzina 1963. gadā — dažus gadus pirms fiziķa nāves, kad ASV prezidents [[Lindons Džonsons]] viņam piešķīra apbalvojumu.

== Projekta norises vieta ==
{{see also|Losalamosas Nacionālā laboratorija}}
Protams, ar lielajām rūpnīcām vien nepietika. Manhetenas projekta labākos fiziķus un inženierus nometināja speciāli izveidotā kempingā tuksnešainā augstienē [[Losalamosa]]s pilsētiņas tuvumā [[Ņūmeksika]]s tuksnesī.

Uz Manhetenas projekta sirdi veda tikai viens līkumains, grantēts ceļš. Izolācijā no ārpasaules bija jāaprēķina, cik daudz [[Urāns (elements)|urāna]] izotopa [[urāns-235|-235]] nepieciešams atombumbai un kādai ir jābūt pašas bumbas konstrukcijai.

[[Losalamosa|Losalamosā]] 1943. gadā strādāja 250 zinātnieku. Pēc diviem gadiem viņu bija jau 3500, un daudziem līdzi bija arī sievas un bērni. Tā bija dzīvīga miniatūra pilsētiņa, kur zem pastāvīgi zilajām debesīm ļoti ātri un haotiski tapa pagaidu celtnes. Starp dzīvojamām barakām uz auklas žuva nupat izmazgāta veļa. Kamēr sievietes mēģināja organizēt ikdienas dzīvi, vīri strādāja laboratorijā.

Tomēr viņiem atradās laiks arī citām lietām. Vairākas reizes nedēļā iedzīvotāji pulcējās uz plašiem kokteiļa vakariem, lai sveiktu tos, kuri tikai nupat bija ieradušies pilsētiņā. Sievietes laida pasaulē tik daudz bērnu, ka skopi apgādātās vietējās slimnīcas dzemdību nodaļa bija pārslogota. Īsināt laiku starp ballītēm palīdzēja teātra vakari un kinoseansi. Par spīti pilsētiņas bezrūpīgajai dzīvei, tā tomēr bija pilnīgi slepena, un visas ģimenes to faktiski nevarēja pamest. Piemēram, bija spēkā visu pasta sūtījumu [[cenzūra]].

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{fizika-aizmetnis}}
{{ASV-aizmetnis}}

{{autoritatīvā vadība}}

[[Kategorija:Manhetenas projekts| ]]