{{Infokaste+}}
{{Citas nozīmes|seno pilsētu|Sparta (nozīmju atdalīšana)|Sparta}}
[[Attēls:Sparti in-river-Eurotas-valley flanked-by-Taygetos-mountains.jpg|250px|thumb|right|Sparta]]
'''Sparta''' bija ietekmīga [[dorieši|doriešu]] [[polisa]] [[Senā Grieķija|Senajā Grieķijā]], [[Peloponēsa]]s pussalā.

== Vēsture ==
Sparta (sengr. Σπάρτη, lat. Sparta) jeb Lakedaimonija (sengr. Λακεδαίμων, lat. Lacedaemon) — sākotnēji 5 apmetņu polisa, vēlāk valsts Helladā, Peloponēsas pussalā IX-II gs.p.m.ē. Izveidojās XII gs. p.m.ē. doriešu iekarotajā Lakonijas ielejā, VIII-VII gs.p.m.ē. iekaroja Mesēniju (kur jau dzīvoja citi radniecīgi dorieši), izveidojot polisu.

Tiek uzskatīts, ka Sparta ir [[Hērakls|Hērakla]] dzimšanas vieta.
11.—10. gadsimtā p.m.ē. Peloponēsas pussalā ienāca dorieši un nodibināja tur trīs valstis, no kurām spēcīgākā izrādījās Sparta.
Spartai bija viena no spēcīgākajām armijām Grieķijā. Spartā bija trīs kārtas: [[spartieši]], [[perioiki]], [[heloti]]. Spartieši bija iekarotāju — doriešu pēcteči, perioiki un heloti — pakļauto [[ahajieši|ahajiešu]] pēcteči. Spartieši valdīja un karoja, perioiki kala ieročus un maksāja nodevas, heloti apstrādāja zemi un novāca ražu. 7.—6. gadsimtā p.m.ē. visa Lakonijas zeme tika sadalīta 9000 vienādos zemes gabalos, kas atbilda spartiešu saimju skaitam.<ref>Andris Rubenis. Senās Grieķijas kultūra. — Zvaigzne ABC: Rīga, 2007. {{ISBN|978-998404894-9}} 62. lpp.</ref> Sparta kopā ar sabiedrotajiem uzvarēja [[Atēnas]] [[Peloponēsas karš|Peloponēsas karā]] un kļuva par ietekmīgāko valsti Grieķijā. 4. gadsimtā p.m.ē. sāka samazināties pilntiesīgo spartiešu skaits. [[Grieķu—persiešu kari|Grieķu—persiešu karu]] laikā bija 8000 pilntiesīgo spartiešu, ap 420. g.p.m.ē. — vairs tikai 4000, 4. gadsimtā p.m.ē. vidū — ap 1500, bet 3. gadsimtā p.m.ē. — tikai 100 pilntiesīgu spartiešu.
146. gadā p.m.ē. Spartu iekaroja [[Romas republika|Roma]], bet 27. gadā p.m.ē. Sparta kļuva par Romas Ahajas provinci.

== Valsts amati un iestādes ==
* Apella — tautas sapulce (visi pilngadīgie spartiešu vīrieši, kuri sasnieguši 30 gadu vecumu).
* Efori — ievēlēti amati, kuru rokās tika koncentrēta tiesu vara.
* Gerūsija — augstākā valdības iestāde Spartā, vecajo padome.

== Izglītības sistēma ==

Jaunākās paaudzes audzināšana tika uzskatīta par valsts nozīmes jautājumu Spartā (pirms 4. gadsimta pirms mūsu ēras).
Audzināšanas sistēma bija pakļauta iedzīvotāju karavīru fiziskās attīstības uzdevumam. Starp morālajām īpašībām uzsvars tika likts uz apņēmību, noturību un uzticību. Brīvo pilsoņu dēli vecumā no 7 līdz 20 gadiem dzīvoja militāra tipa internātskolās.
Papildus [[fizisks vingrinājums|fiziskajiem vingrinājumiem]] un norūdīšanai tika praktizētas militārās spēles, mūzika un dziedāšana. Izstrādātas skaidras un kodolīgas runas prasmes ("lakonisks" — no Lakonijas). Visi bērni Spartā tika uzskatīti par valsts īpašumu.

Plūtarhs (sengrieķu: Πλούταρχος, Ploútarkhos) savā darbā "Senās spartiešu tradīcijas" apraksta spartiešu kolektīvās dzīves, izglītības, reliģijas īpatnības, kā arī attieksmi pret svešiniekiem, uzvedību karā.<ref name="Древние обычаи спартанцев">{{tīmekļa atsauce|title=Плутарх - Древние обычаи спартанцев|url=http://ancientrome.ru/antlitr/t.htm?a=1438017000|website=http://ancientrome.ru}}</ref><ref>{{tīmekļa atsauce|title=The Ancient Customs of the Spartans|url=http://penelope.uchicago.edu/Thayer/E/Roman/Texts/Plutarch/Moralia/Instituta_Laconica*.html|website=http://penelope.uchicago.edu}}</ref>

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.vesture.eu/index.php/Sparta Sparta — vēstures terminu skaidrojošā vārdnīca]
* [http://www.vesture.eu/index.php/Spartieši Spartieši — vēstures terminu skaidrojošā vārdnīca]

{{Vēsture-aizmetnis}}
{{Grieķija-aizmetnis}}
{{autoritatīvā vadība}}

[[Kategorija:Lakonija]]
[[Kategorija:Grieķijas vēsture]]
[[Kategorija:Grieķijas pilsētas]]