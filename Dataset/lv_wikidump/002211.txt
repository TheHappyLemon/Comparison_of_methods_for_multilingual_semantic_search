{{Vielas infokaste
|attēls=[[Attēls:Benzo-a-pyrene.svg|170px]] <br />Benzpirēna struktūrformula
|ķīmiskā formula=C<sub>20</sub>H<sub>12</sub>
|molmasa=252,31
|blīvums=1240
|kušanas temperatūra=179&nbsp;°C
|viršanas temperatūra=495&nbsp;°C
}}
'''Benzpirēns''' (benzopirēns, benz[''a'']pirēns, 3,4-benzpirēns, C<sub>20</sub>H<sub>12</sub>) pieder pie [[policikliskie aromātiskie ogļūdeņraži|policikliskajiem arēniem]] ar kondensētiem cikliem. Tas ir viens no [[benzpirēni|benzpirēnu]] izomēriem. 

== Atrašanās dabā ==
Benzpirēns rodas, sadegot dažādiem organiskiem savienojumiem, tādiem kā automobiļu [[degviela]]i, [[nafta]]i un dažādiem atkritumiem, tas veidojas mežu ugunsgrēku laikā, sastopams cigarešu dūmos.

== Ķīmiskās un fizikālās īpašības ==
[[Attēls:Benzopyrene diol epoxide.svg |thumb|right|200px|Benzpirēna diola epoksīda struktūrformula.]]
Benzpirēns ir dzeltena viela ar kušanas temperatūru 179&nbsp;°C, tā šķīdumiem raksturīga zaļa [[fluorescence]]. Benzpirēns pieder pie kancerogēniem savienojumiem (izraisa ļaundabīgo audzēju veidošanos). To, ka šādi savienojumi cilvēkiem izraisa vēža veidošanos, pirmo reizi atklāja [[Londona]]s Sv. Bartolomeva hospitāļa ķirurgs P. Potts 1775. gadā. Viņš novēroja, ka ar ļaundabīgiem audzējiem bieži slimo [[skursteņslauķis|skursteņslauķi]]. Benzpirēnu uzskata par apkārtējās vides indi.

== Sastopamība pārtikā == 
Pārtikā policikliskie aromātiskie ogļūdeņraži, tai skaitā benzpirēns, nonāk  kūpinot, karsējot, grilējot un termiski apstrādājot pārtikas produktus, vairākkārt izmantojot jau sildītu eļļu, kā arī vides piesārņojuma dēļ. Kūpinātās zivīs, kaut arī niecīgā daudzumā, vienmēr ir aromātiskie ogļūdeņraži. Novelkot zivīm ādu, lielākā daļa benzpirēna tiek atdalīta.
Tomēr neliela policiklisko aromātisko ogļūdeņraža koncentrācija pārtikas produktos obligāti nepadara tos kancerogēnus, jo gremošanas traktam ir pašaizsardzības sistēma. Gremošanas trakta ārējais slānis nepārtraukti tiek atjaunots. Bez tam zarnās ir paaugstināta citohroma P450 aktivitāte,kas metabolizē nelielus benzpirēna daudzumus, pirms tie nonāk asinsritē.

[[Eiropa]]s iedzīvotāji, kas lieto jauktu uzturu, vidēji uzņem 3 mg benzpirēna dienā, pie kam galvenokārt benzpirēns tiek uzņemts ar [[maize|maizi]] un [[dārzeņi]]em, nevis kūpinājumiem.<ref>{{Tīmekļa atsauce |url=http://www.partikasdb.lv/veseliga-uztura-forums/partika-un-veseliba/ar-uzturu-saistitas-saslimsanas/audzejus-veicinosas-vielas-uztura/ |title=Audzējus veicinošas vielas uzturā |access-date={{dat|2014|03|01||bez}} |archiveurl=https://web.archive.org/web/20150908052951/http://www.partikasdb.lv/veseliga-uztura-forums/partika-un-veseliba/ar-uzturu-saistitas-saslimsanas/audzejus-veicinosas-vielas-uztura/ |archivedate={{dat|2015|09|08||bez}} }}</ref> 

Saskaņā ar 20. gadsimta 60. gados veiktiem pētījumiem Latvijā (prof. [[Ksenija Skulme]]), netika novērota starpība saslimstībā ar ļaundabīgiem audzējiem jūras piekrastes zvejnieku un iekšzemes iedzīvotāju vidū, kaut arī zvejnieki biežāk lieto uzturā kūpinātas zivis. Tas tika izskaidrots tā, ka svaigi kūpinātām zivīm, kuras ēd zvejnieki, benzpirēns ir tikai ādā. Tā kā benzpirēns ir [[tauki|taukos]] šķīstošs, kamēr zivis nogādā līdz tālākiem rajoniem, tas paguvis iesūkties gaļā.<ref>Zariņš, L. Neimane. Uztura mācība. R:, LU Akadēmiskais apgāds, 2009, 248. lpp., {{ISBN|978-9984-45-074-2}}</ref> 

Benzpirēna kancerogēnās darbības mehānisms vēl nav pilnīgi noskaidrots. Visdrīzāk benzpirēna bīstamību izraisa benzpirēna diola [[epoksīdi|epoksīds]] — savienojums, kas organismā rodas no benzpirēna.

Benzpirēna diola epoksīds reaģē ar [[DNS]] dubultspirāli, saraujot saites starp DNS pavedieniem un radot [[mutācija]]s.

== Izmantošana ==

Benzpirēns tiek izmantots kā marķieris kancerogēno policiklisko aromātisko ogļūdeņražu klātbūtnes un iedarbības efektu raksturošanai pārtikā.

[[Attēls:Benzopyrene DNA adduct 1JDG.png|thumb|left|250px|Benzpirēna diola epoksīda molekula novietojusies starp DNS pavedieniem]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Aromat}}

[[Kategorija:Ogļūdeņraži]]
[[Kategorija:Endokrinoloģija]]
[[Kategorija:Toksikoloģija]]