{{Mūzikas izpildītāja infokaste
|Vārds = Prāta Vētra
|Attēls = Prāta Vētra logo.png
|Att_izm = 
|Apraksts = Prāta Vētras logo
|Fons = grupa
|Vieta = {{vieta|Latvija|Jelgava}}
|Žanrs = [[rokmūzika]]<br>[[popmūzika]]
|Gadi = 1989—pašlaik
|Izdevējkompānija = 
* [[Mikrofona Ieraksti]]
* [[Brainstorm Records]]
|Mlapa = {{URL|http://www.brainstorm.lv}}
|Dalībnieki =
* [[Renārs Kaupers]]
* [[Jānis Jubalts]]
* [[Māris Mihelsons]]
* [[Kaspars Roga]]
* ''[[Ingars Viļums]]''  
|Bij_dalībnieki = [[Gundars Mauševics]]
}}

'''Prāta Vētra''', starptautiski pazīstama kā '''''Brainstorm''''', ir [[Latvija]]s [[poproks|poproka grupa]]. Grupa tika izveidota [[1989]]. gadā [[Jelgava|Jelgavā]], [[Latvija|Latvijā]]. Grupā muzicē [[Renārs Kaupers]] ([[solists]]), [[Jānis Jubalts]] ([[ģitāra]]), [[Māris Mihelsons]] ([[taustiņinstrumenti]]) un [[Kaspars Roga]] ([[bungas]]). Grupas piektais dalībnieks [[Gundars Mauševics]] ([[basģitāra]]) gāja bojā autoavārijā {{dat|2004|5|23}}. Kopš 2010. gada grupā basģitāru spēlē [[Ingars Viļums]].<ref>[http://nra.lv/vakara-zinas/zvaigznes/31785-prata-vetras-gimenei-oficiali-piepulcejas-piektais.htm Prāta vētras ģimenei oficiāli piepulcējas piektais] NRA.lv</ref>

Prāta Vētra pavisam kopā ir saņēmusi 31 [[Latvijas mūzikas ierakstu gada balva]]s. 2006. gadā grupa ieguva [[Eiropa]]s [[MTV]] balvu kā labākā [[Baltija]]s grupa.<ref>[http://www.tvnet.lv/muzika/latvija/1509 "Prāta vētra" iegūst "MTV Europe Music Awards" balvu]</ref> Prāta Vētra ir pirmā Latvijas pārstāve [[Eirovīzijas dziesmu konkurss|Eirovīzijas dziesmu konkursā]] — [[Eirovīzijas dziesmu konkurss 2000|2000. gadā]] ar dziesmu ''[[My Star]]'' tā ierindojās 3. vietā. 2013. gadā Prāta Vētra uzstājās vienā no pasaules nozīmīgākajiem mūzikas un mākslas festivāliem [[Glastonberijas festivāls|Glastonberijas festivālā]].<ref>{{Tīmekļa atsauce|url=http://www.diena.lv/kd/muzika/prata-vetra-sodien-uzstasies-glastonberijas-festivala-14014131|title=Prāta vētra šodien uzstāsies Glastonberijas festivālā|publisher=Diena.lv|accessdate={{dat|2015|3|4||bez}}}}</ref>

== Vēsture ==

=== 1989—1994: grupas izveidošanās un pirmie panākumi ===
Grupa izveidojās 1989. gadā [[Jelgava|Jelgavā]]. Tās sastāvā bija pieci dalībnieki, kas tolaik mācījās [[Jelgavas 1. vidusskola|Jelgavas 1. vidusskolā]]: [[Renārs Kaupers]], [[Jānis Jubalts]], [[Gundars Mauševics]], [[Kaspars Roga]] un [[Māris Mihelsons]].

1992. gadā grupa izdeva savu pirmo singlu "[[Jo tu nāc]]", kas [[Mikrofona aptauja 1992|1992. gada Mikrofona aptaujā]] ierindojas 9. vietā. 1993. gadā iznāca grupas pirmais albums "[[Vairāk nekā skaļi]]" un tā populārākās dziesmas "Ziema" videoklips. 1994. gadā tika izdots singls "[[Vietu nav]]".

=== 1995: "Lidmašīnas" un "Veronika" ===
1995. gadā Prāta Vētra ieguva plašu popularitāti Latvijā ar dziesmu "[[Lidmašīnas (dziesma)|Lidmašīnas]]", kas kļuva par visu laiku pārdotāko singlu Latvijā, kā arī ieguva radio ''Super Fm'' gada dziesmas titulu. 1995. gadā grupa uzstājās arī Vācijā un Lielbritānijā.

Pēc eksperimentiem ar [[alternatīvo mūziku]] grupa atgriezās pie sākotnējā skanējuma un izlaida jaunu albumu "[[Veronika (albums)|Veronika]]", kas kļuva ļoti populārs pusaudžu auditorijā. Populārākās albuma dziesmas bija "[[Dārznieks]]", "[[Apelsīns]]" un "[[Lidmašīnas (dziesma)|Lidmašīnas]]".

=== 1996—1998: "Viss ir tieši tā kā tu vēlies" ===
Nākamais solis uz panākumiem bija līgums ar "[[Mikrofona Ieraksti]]em", vienu no latviešu lielākajām mūzikas ierakstu kompānijām. 1997. gadā tika izdots albums "[[Viss ir tieši tā kā tu vēlies]]", kas padarīja Prāta Vētru par populārāko grupu Latvijā. Albums kļuva par "zelta albumu", par albuma populārākajām dziesmām kļuva "[[Mans draugs]]", "[[Neatgriešanās]]" un "[[Tavas mājas manā azotē]]", kas deviņas nedēļas ieņēma ''Airplay'' topa pirmo vietu un kļuva par 1996. gada lielāko hitu.

Šajā laikā grupa ar savām dziesmām piedalījās [[Dailes teātris|Dailes teātra]] mūziklā "Šveiks", kas kļuva par apmeklētāko muzikālo izrādi Latvijā.

1998. gadā Prāta Vētra sadarbībā ar grupas ''Fool's Garden'' producentu [[Volkers Hinkels|Volkeru Hinkelu]] ierakstīja savu pirmo singlu angļu valodā — ''[[Under My Wing]]''. Singls tika iekļauts Baltijas valstu radio apritē, kā arī tika atskaņots citās valstīs. Neilgi pēc tam Prāta Vētra izcīnīja ''Grand Prix'' balvu Zviedrijas festivālā Karlshamnā.

=== 1999: "Starp divām saulēm" ===
1999. gadā Prāta Vētra izlaida savu ceturto albumu "[[Starp divām saulēm]]" un savu pirmo starptautisko albumu ''[[Among The Suns]]'', kas ir albuma "[[Starp divām saulēm]]" angliskā versija. Šis albums ierakstīts Zviedrijā un Dānijā un ir viens no dārgākajiem Latvijas mūziķu ierakstiem. Visi pieci albuma singli — "[[Puse no sirds]]", "[[Starp divām saulēm]]", "[[Lec]]" (''[[Try]]''), "[[Prom uz siltajām salām]]" (''[[Ain't It Funny]]'') un "[[Tu izvēlējies palikt]]" (''[[Welcome to my country]]'') sasniedza augstākās pozīcijas latviešu [[hitu parāde|hitu parādē]]. Albums sasniedza arī Lietuvu, Igauniju, Grieķiju, Turciju, Zviedriju, Somiju, Dāniju, Beļģiju, Japānu, Honkongu un Ungāriju. Dziesmu ''[[Under My Wing]]'' un ''[[Weekends Are Not My Happy Days]]'' videoklipi tika iekļauti Francijas mūzikas kanāla MCM atskaņošanas sarakstā.

=== 2000: Eirovīzija un "Izlase 89-99" ===
2000. gada 13. maijā grupa piedalījās [[2000. gada Eirovīzijas dziesmu konkurss|45.]] [[Eirovīzijas dziesmu konkurss|Eirovīzijas dziesmu konkursā]], kas norisinājās [[Zviedrija|Zviedrijā]], ar dziesmu ''[[My Star]]'' (latviskā versija — "[[Īssavienojums]]"), ko sarakstīja Kaupers sadarbībā ar A-HA producentu Toniju Mensfīldu. Dziesma ieguva trešo vietu.

2000. gada augustā tika izdots albums "[[Izlase 89-99]]", kurā iekļautas gan pašas populārākās dziesmas, gan dažas pirms tam neizlaistas dziesmas.
 
2000. gadā Renārs Kaupers atzīts par Eiropas Gada cilvēku Latvijā.

=== 2001—2004 ===
2001. gadā tika izdots albums "[[Kaķēns, kurš atteicās no jūrasskolas]]", angliskajā versijā — ''[[Online (albums)|Online]]''. Albuma producents ir Tonijs Mensfīlds, albums ir ierakstīts Anglijā. Šajā albumā iekļauta viena no Prāta Vētras visu laiku veiksmīgākajām dziesmām — ''[[Maybe]]''. Tās videoklips uzņemts Prāgā. Panākumus guva arī otrs singls ''[[Waterfall]]'', kā arī tā videoklips.

2003. gadā iznāca Prāta Vētras albums "[[Dienās, kad lidlauks pārāk tāls]]" un tā angliskā versija ''[[A Day Before Tomorrow]]''. Tiek izdoti singli ''[[Colder]]'' un "[[Plaukstas lieluma pavasaris]]" jeb ''[[A Day Before Tomorrow]]''.
Pēc albuma izdošanas grupa saņem vairākas vietājās mūzikas balvas — par labāko popmūzikas video (par dziesmām ''[[A Day Before Tomorrow]]'' un ''[[Colder]]''), kā gada labākā grupa, par labāko roka dziesmu (''[[Colder]]''), kā arī par labāko roka albumu. 2003. gadā Prāta Vētra kā iesildītāji uzstājas pirms ''[[The Rolling Stones]]'' koncerta Prāgā.
[[Attēls:Brainstorm on tour 2008.JPG|thumb|250x250px|Prāta Vētra koncertā [[Jelgava|Jelgavā]] 2008. gadā]]

2004. gadā Prāta Vētra un ''[[Би-2]]'' kopā ierakstīja dziesmu ''[[Скользкие улицы]]'' ({{val|lv|Slidenās ielas}}), kura tika iekļauta ''[[Би-2]]'' albumā ''[[Иномарки]]'', kas tika izdots 2004. gada 2. martā. Dziesma ieņēma pirmo vietu dziesmu topos Latvijā, Ukrainā un Krievijā.

=== Gundara Mauševica nāve ===
2004. gada naktī no 22. maija uz 23. maiju traģiskā negadījumā uz šosejas starp Rīgu un Jelgavu gāja bojā viens no grupas dalībniekiem — basģitārists [[Gundars Mauševics]] (sauktu par Mumiņu). Par spīti zaudējumam, pieminot savu draugu Mumiņu, pārējie grupas locekļi nolēma turpināt kopdarbu.

=== 2005—2007 ===
2005. gadā Prāta Vētras dalībnieki izlaida savu septīto studijas albumu "[[Četri krasti]]", kas ierakstīts kopā ar producentu Aleksu Silvu. Šis bija pirmais albums, kas iznāca pēc Mumiņa nāves, taču dažas albuma dziesmas bija ierakstītas vēl pirms traģēdijas.

2006. gada vasarā Prāta Vētra sniedza koncertus Lietuvā, Baltkrievijā, Ukrainā, Krievijā, Polijā un Čehijā, kā arī vienu koncertu Latvijā, piedaloties ''[[Baltic Beach Party]]'' pasākumā Liepājā.

Grupa sarakstīja divas dziesmas animācijas filmai "[[Lote no Izgudrotāju ciema]]".

Maijā Prāta Vētras videoklips ''[[Thunder Without Rain]]'' iekļuva ''[[MTV Europe]]'' rotācijā, un jau rudenī, kad tika atklāts ''[[MTV Latvia]]'', videoklips dziesmai ''[[Lonely Feeling (To Be Lonely)]]'' iekļuva Baltijas topā. Lietuvā tika uzfilmēts videoklips arī dziesmai ''[[Tin Drums]]'', kura režisors bija [[Kaspars Roga]]. Klipa filmēšanā piedalījās arī Lietuvas tautas deju kolektīvs "Lietuva".

2006. gada novembrī Prāta Vētra ''[[MTV Europe Music Awards]]'' balvu pasniegšanas ceremonijā Kopenhāgenā ieguva labākā Baltijas izpildītāja balvu. Tas bija pirmais gads, kad tika pasniegta balva šādā nominācijā.
[[Attēls:Brainstorm in Mezaparks.jpg|thumb|Prāta Vētra [[Mežaparka Lielā estrāde|Mežaparkā]] 2008. gadā]]

=== 2008—2010 ===
{{dat|2008|5|13}} klajā nāk Prāta Vētras astotais studijas albums latviešu valodā "[[Tur kaut kam ir jābūt]]", kas divu mēnešu laikā iegūst "dubultplatīna diska" statusu. Albumu producēja Latvijā pazīstamais hip-hopa mākslinieks [[Gustavo]], un tas iezīmēja pārmaiņas grupas skanējumā.

Albuma iznākšanai seko "Tur kaut kam ir jābūt" koncerttūre, kurās laikā 5 Latvijas pilsētās — Jelgavā, Preiļos, Ventspilī, Valmierā un Rīgā — kocertus kopumā apmeklēja vairāk nekā 80 000 skatītāju. Noslēguma koncertu Rīgā, [[Mežaparka Lielā estrāde|Mežaparkā]], vien noskatījās 45 000 skatītāju. Pirmo reizi Latvijā šāda mēroga koncertos tika izmantota apaļa skatuve, kas skatāma no 360 grādu leņķa.

2008. gada nogalē tika izdots DVD "Tur kaut kam ir jābūt koncerts Mežaparkā". Tas sasniedza platīna diska statusu. Koncertierakstā iekļautas arī īpašo viesu — Gustavo, ''gg choir'', [[Vaira Vīķe-Freiberga|Vairas Vīķes-Freibergas]] un grupas ''[[Би-2]]'' uzstāšanās.

2009. gada 31. martā tiek izdots albums krievu valodā ''[[Шаг]]''.

{{dat|2010|3|15}} Baltijas valstīs iznāca Prāta Vētras albums ''[[Years and Seconds]]'', kas bija noslēdzošais posms triloģijai, kura sākās ar "[[Tur kaut kam ir jābūt]]" izdošanu Latvijā 2008. gadā un turpinājās ar Krievijas tirgum domāto ''[[Шаг]]'' 2009. gadā.

{{dat|2010|10|21}} iznāca "[[Izlase 2000 - 2010]]", kas bija turpinājums pirms desmit gadiem izdotajai "[[Izlase '89-'99|Izlasei '89-'99]]". Tajā iekļautas desmitgades Prāta Vētras pazīstamākās dziesmas, kā arī jauna dziesma "[[Gara diena]]". Decembra vidū albums ieguva "Zelta albuma" statusu.

Atzīmējot izlases iznākšanu, Prāta Vētra paziņoja par koncertu "[[Arēna Rīga|Arēnā Rīga]]" 10. decembrī. Lielā pieprasījuma dēļ drīz tika izsludināts papildkoncerts 11. decembrī.
[[Attēls:Brainstorm 2010 1.jpg|thumb|Prāta Vētra 2010. gadā]]

=== 2011—2013 ===
{{dat|2011|05|28}} "Prāta Vētra" atklāja 14. starptautisko mūzikas festivālu ''[[Maxidrom]]'' Tušino, Krievijā. {{dat|2011|06|03}} pēc 6 gadu pārtraukuma grupa uzstājās Kijivā, [[Ukraina|Ukrainā]], jaunatvērtajā klubā ''[[Stereoplaza]]''. Koncertu apmeklēja vairāk nekā 4000 skatītāju.

{{dat|2011|08|20}} Prāta Vētra piedalījās koncertā ''Vabaduse laul'' ({{val|en|Songs of Freedom}}) [[Tallina|Tallinā]] par godu Igaunijas neatkarības 20. gadadienai, kur atskaņoja tādus hitus kā ''Maybe'', ''My star'', kā arī dziesmu ''In the End There’s Only Love'' kopā ar igauņu grupu ''[[Ewert & The Two Dragons]]''.

2012. gadā Prāta Vētra izdeva kopumā trīs albumus. Jaunais albums vispirms iznāca latviešu versijā "[[Vēl viena klusā daba]]", pēc tam angļu versijā ''Another Still Life'' un visbeidzot krievu valodā ''Чайки на крыша''.
Albuma krievu versijas pirmatskaņojums notika 20. oktobrī ''[[Arena Moscow]]'', [[Krievija|Krievijā]]. Sešas no trīspadsmit dziesmām tika iekļautas Krievijas radiostaciju rotācijās. Albuma tituldziesma ''Чайки на крышах'' radiostacijas ''[[Наше радио]]'' topā ''[[Чартовa Дюжина]]'' ieņēma 4. vietu.
Albuma papildus dziesma ''Гори, гори ясно'' tika izvēlēta par animācijas filmas ''[[Снежная королева]]'' ({{val|lv|Sniega karaliene}}) tituldziesmu, bet filmas starptautiskajai versijai dziesmai ''Flashlight'' angļu tekstu sarakstīja Prāta Vētras draugs, grupas ''[[Travis]]'' solists [[Frensiss Hīlijs]].
2013. gada sākumā topā ''Чартовa Дюжина'' iekļuva sestā dziesma no albuma ''Чайки на крышах'' — ''Кто-то живой'', bet vasarā tika izlaists videoklips dziesmai ''Europa'', kas filmēts Berlīnē. Savukārt rudenī mūziķi prezentēja kopdarbu ar producentu [[Deivids Fīlds|Deividu Fīldu]] — dziesmu un videoklipu ''Butterfly In A Bottle''.

2012. gada oktobrī Prāta Vētra uzsāka savu pēdējo gadu lielāko koncerttūri, koncertējot tādās Krievijas pilsētās kā Arhangeļska, Krasnojarska, Petrozavodska, Murmanska, Krasnodara, Ufa, Soči, Iževska, Čeļabinska, Rostova pie Donas, Volgograda, Ņužņijnovgoroda, Tula, [[Karaļauči]], četrās pilsētās Lielbritānijā, festivālā ''[[Music Matters]]'' Singapūrā un citur.

2013. gadā Prāta Vētra uzstājās [[Glastonberijas festivāls|Glastonberijas festivālā]]. Prāta Vētra uzstājās uz skatuves ''John Peel Stage'' ar 45 minūšu programmu un kļuva par pirmo grupu no Baltijas valstīm, kura spēlējusi šajā nozīmīgajā festivālā.

Tam sekoja uzstāšanās tādos festivālos kā ''Sziget'' (Ungārija), ''Rock For People'' (Čehija), ''Summer Sound'' (Latvija), ''Kubana'', ''Крылья'', ''Нашествие'', ''Red Rocks'' (Krievija), bet tūres noslēgumā Prāta Vētra nospēlēja vairākus koncertus Ukrainā, kā arī divus jubilejas koncertus Maskavā (''Stadium Live'') un Sanktpēterburgā (A2), kur prezentēja par godu 10 gadu koncertdarbībai Krievijā izdoto izlasi ''The Best Of'', kur iekļautas dziesmas angļu un krievu valodās. Abi koncerti ir līdz šim vērienīgākie Prāta Vētras koncerti Krievijā.
Gada noslēgumā albums ''Чайки на крышах'' iznāca jaunajā formātā ''3plet'', bet dziesma ''Years & Seconds'' no tāda paša nosaukuma albuma (2010) kļuva par 8 sēriju detektīvfilmas ''Нюхач'' tituldziesmu televīzijās kanālā ''Первый канал'', Krievijā. 2013. gadu Prāta Vētra noslēdza ar uzstāšanos festivālā ''Лучший город зимы'' Maskavā.

=== 2014—2016 ===
2014. gadā Prāta Vētra uzsāka darbu pie jauna albuma, kā arī uzstājās festivālā ''Eurosonic'' Nīderlandē, Olimpisko spēļu mājvietā Sočos (''Medals Plaza''), Minskā (Baltkrievija) un Ņižņijnovgorodā (Krievija), uzstājoties kā galvenie viesi festivālos ''[[Дикая мята]]'' un ''[[Lenovo VIBE Tour]]''.

2014. gadā Renārs Kaupers tika iekļauts 30 Latvijas ietekmīgāko cilvēku sarakstā.

2015. gada februārī iznāca Prāta Vētras jaunā albuma "[[7 soļi svaiga gaisa]]" pirmais singls “[[Ziemu apēst]]”, kas nokļuva radiostaciju topos. Pats albums iznāca 2015. gada 19. maijā. Albuma pirmais singls "[[Ziemu apēst]]" aptaujā [[Muzikālā banka|Muzikālā bankā]] tika atzīta kā "Gada dziesma'.

Albums “7 soļi svaiga gaisa” tapa ierakstu studijā ''[[Hansa Studio]]'', kurā savulaik ierakstījušies arī ''[[U2]]'', ''[[Depeche Mode]]'' un [[Deivids Bovijs]]. Albums sasniedza zelta albuma statusu.

20. jūlijā izdevniecības [[MicRec]] populārās mūzikas nošu sērijā izdota grāmata “50 populārākās “Prāta Vētras” dziesmas”.

Grupas Prāta Vētra albums ''7 Steps of fresh air'' ir iekļuvis 2015. gada [[Grammy balva|''Grammy'' balvas]] pretendentu pirmās kārtas oficiālajā sarakstā, pretendējot uz nomināciju "Labākais POP albums" kopā ar 300 citiem dažādu izpildītāju albumiem. Šai balvai pavisam tika pieteikts 21 000 ASV izdotu ierakstu no visas pasaules.

Albums "7 Soļi Svaiga Gaisa" 2015. gadā oficiāli kļuva par gada klausītāko albumu ''Spotify'' un ''Deezer'' Latvijā.<ref>{{Tīmekļa atsauce|url=http://www.runabildes.lv/video-prata-vetra-klausitakais-2015-gada-albums-spotify-un-deezer-latvija/|title=Video: Prāta Vētra — klausītākais 2015. gada albums Spotify un Deezer Latvija|publisher=runabildes.lv}}</ref>

2016. gadā "7 Steps of Fresh Air" tūres ietvaros Prāta Vētra uzstājās Viļņā, Londonā, Birminghemā, Mančestrā, Notinghemā, Glāzgovā, Tallinā un Dublinā.

Grupa Prāta Vētra IX ikgadējā ''Naše Radio'' muzikālās balvas ''Чартова дюжина'' pasniegšanas ceremonijā tika apbalvota kategorijā “Topu līderi”, kuru saņēma par dziesmu ''Epoha''.

Janvāra beigās notiekošajā Latvijas Radio 2 "[[Muzikālās bankas]]" apbalvošanas ceremonijā dziesma "[[Ziemu apēst]]" tika atzīta par 2015. gada vērtīgāko dziesmu.

Februārī iznāca singls ''[[Little Raindrops]]'', kas ir angliskā versija dziesmai "[[Ziemu Apēst]]", kas pirmo reizi tiek atskaņota Lietuvas ''X Faktorius'' finālā.

Latvijas mūzikas ierakstu gada balvas “[[Zelta Mikrofons]]” ceremonijā Prāta Vētra saņēma apbalvojumu par koncertierakstu "[[7 soļi svaiga gaisa]]" par tūres noslēguma koncertu Rīgā un tirdzniecības parka “Alfa” balvu “Alfas gada dziesma”. Tā ir vienīgā balva, kur balvas ieguvēju nosaka tautas balsojums un par dziesmu “Ziemu apēst” bija nobalsojuši vislielākais skaits klausītāju. Tas bija Prāta Vētras 31. "Zelta Mikrofona" apbalvojums.

Vasaras sākumā tiek izlaista dziesma "[[Debesis iekrita Tevī]]". Dziesmu, kuras autors ir [[Marats Ogļezņevs]] no grupas ''[[Musiqq]]'', Prāta Vētra un ''Musiqq'' ierakstīja sadarbībā ar zviedru producentu Povelu Olsonu. Šī dziesma nokļuva Latvijas radio topos un 2016. gadā Latvijas Radio 2 "[[Muzikālās bankas]]" apbalvošanas ceremonijā tika atzīta par 2016. gada vērtīgāko dziesmu.

Vasarā grupa piedalījās vairākos mūzikas festivālos, tai skaitā festivālā ''Янтарный Пляж'' Kaļiņingradā, festivālā ''A-Fest'' Minskā un ''Weekend Festival Baltic'' Pērnavā.

2016. gada 20. augustā grupa sniedza savu vienīgo koncertu Latvijā — stadionā “Daugava”, Liepājā. Kopumā koncertu apmeklēja vairāk nekā 28 000 skatītājus. Koncertu apmeklēja grupas atbalstītāji no visas Latvijas un Baltijas, kā arī ASV, Kanādas, Austrālijas, Krievijas un pat Japānas. Pieprasījums pēc koncerta biļetēm bija tik liels, ka vēl pirms koncerta sākuma tas tika pasludināts par izpārdotu.

== Dokumentālā filma par grupu ==
Par grupu ir uzņemta dokumentālā filma — “[[Prāta Vētra: Starp krastiem]]” (2015). Dokumentālā filma 2016. gada Nacionālās kinofestivāla “[[Lielais Kristaps (kinofestivāls)|Lielais Kristaps]]” apbalvošanas ceremonijā saņēma balvu nominācijā “Labākais Skaņu režisors”, kā arī [[Delfi (portāls)|portāla Delfi]] publikas simpātiju balvu.

== Diskogrāfija ==
{{Pamatraksts|Prāta Vētras diskogrāfija}}

=== Studijas albumi latviešu valodā ===
{{Galerija
|width=180 | height=180
|perrow=5|lines=2
|align=center
|captionstyle=text-align:center;
|Attēls:Vairak neka skali.jpg|"[[Vairāk nekā skaļi]]" (1993)
|Attēls:Veronikapratavetra.jpg|"[[Veronika (albums)|Veronika]]" (1996)
|Attēls:Vissirtiesitakatuvelies.jpg|"[[Viss ir tieši tā kā tu vēlies]]" (1997)
|Attēls:Starp2saulem.jpg|"[[Starp divām saulēm]]" (1999)
|Attēls:Kakenskursatteicas.jpg|"[[Kaķēns, kurš atteicās no jūrasskolas]]" (2001)
|Attēls:Dienaskadlidlauksparaktals.jpg|"[[Dienās, kad lidlauks pārāk tāls]]" (2003)
|Attēls:4krasti.jpg|"[[Četri krasti]]" (2005)
|Attēls:Tur kaut kam ir jabut.jpg|"[[Tur kaut kam ir jābūt]]" (2008)
|Attēls:PV Vēl Viena Klusā Daba albums.jpg|"[[Vēl viena klusā daba]]" (2012)
|Attēls:7 soļi svaiga gaisa.png|"[[7 soļi svaiga gaisa]]" (2015)
|Attēls:ParToZenu.jpg|"[[Par to zēnu, kas sit skārda bungas]]" (2018)
|Attēls:Gads bez kalendara.png|"[[Gads bez kalendāra]]" (2021)
}}

=== Studijas albumi angļu valodā ===
{{Galerija
|width=180 | height=180
|perrow=5|lines=2
|align=center
|captionstyle=text-align:center;
|Attēls:AmongTheSuns.jpg|''[[Among The Suns]]'' (2000)
|Attēls:PVOnline.jpg|''[[Online (albums)|Online]]'' (2001)
|Attēls:Adaybeforetomorrow.jpg|''[[A Day Before Tomorrow]]'' (2003)
|Attēls:4shores.jpg|''[[Four Shores]]'' (2006)
|Attēls:BrainStorm_YAS_cover.jpg|''[[Years and Seconds]]'' (2010)
|Attēls:Brainstorm - Another still life.jpeg|''[[Another Still Life]]'' (2012)
|Attēls:7StepsFreshAir.png|''[[7 Steps of Fresh Air]]'' (2015)
|Attēls:BrainStorm AboutTheBoy.jpg|''[[About the boy who plays the tin drum]]'' (2018)
|Attēls:LonesmomeMoon.jpg|''[[Lonesome Moon]]'' (2021)
}}

=== Studijas albumi krievu valodā ===
{{Galerija
|width=180 | height=180
|perrow=5|lines=2
|align=center
|captionstyle=text-align:center;
|Attēls:Prata_vetra_sag.jpg|''[[ШАГ]]'' (2009)
|Attēls:Brainstorm Чайки на крышах.jpeg|''[[Чайки на крышах]]'' (2012)
|Attēls:7StepsFreshAir.png|''[[7 Steps of Fresh Air (RU)]]'' (2015)
|Attēls:BrainStorm WonderfulDay.jpg|''[[Wonderful Day]]'' (2018)
|Attēls:GodBezKalendarja.jpg|''[[God bez kalendarja|Год без календаря]]'' (2021)
}}

=== Minialbumi ===
{{Galerija
|width=180 | height=180
|perrow=2|lines=1
|align=center
|captionstyle=text-align:center;
|Attēls:Vietu nav.jpg|"[[Vietu nav]]" (1994)
|Attēls:Pagalmi.jpg|"[[Pagalmi]]" (2023)
}}

=== Izlases ===
{{Galerija
|width=180 | height=180
|perrow=4|lines=1
|align=center
|captionstyle=text-align:center;
|Attēls:PVIzlase89-99.jpg|''[[Izlase '89-'99]]'' (2000)
|Attēls:Pv_waaks_20002010-1-.jpg|''[[Izlase 2000—2010]]'' (2010)
|Attēls:Thebestof_cover_300x300.jpg|''[[The Best Of]]'' (2013)
|Attēls:BrainStorm SBORNIKy.jpg|''[[SBORNIK vol. 1]]'' (2019)
}}

== Koncertierakstu DVD ==

* "[[Dienās, kad lidlauks pārāk tāls]]", tūres koncerts Skonto stadionā (2003)
* "[[Četri krasti]]" koncerts Mežaparkā (2005)
* "[[Tur kaut kam ir jābūt]]" koncerts Mežaparkā (2008)
* "[[Vēl viena klusā daba]]" koncerts Skonto stadionā (2013)
* "[[7 Soļi Svaiga Gaisa]]" koncertieraksts Rīgā (2015)
* "[[Par to zēnu, kas sit skārda bungas]]" koncerts Mežaparkā (2018)
* "[[Gads bez kalendāra]]" koncerts Mežaparkā (2022)

== Koncertu apmeklējums ==
* 2003: Latvija — albuma "[[Dienās, kad lidlauks pārāk tāls]]" koncerttūre — 6 koncerti, 6 Latvijas pilsētās — Ventspils, Liepāja, Limbaži, Rēzekne, Jelgava, Rīga, apmeklējums ~ 40 500
* 2005: Latvija — albuma "[[Četri krasti]]" koncerttūre — 6 koncerti, 6 Latvijas pilsētās — Cēsis, Jelgava, Kuldīga, Jēkabpils, Ventspils, Rīga, apmeklējums ~ 80 000
* 2006: Krievija — albuma "[[Four Shores]]" koncerttūre — 9 koncerti, apmeklējums ~ 20 000
* 2007: Latvija — "Siguldai 800" pilsētas svētku koncerts, apmeklējums ~ 30 000
* 2008: Latvija — albuma "[[Tur kaut kam ir jābūt]]" koncerttūre — 5 koncerti, 5 Latvijas pilsētās — Jelgava, Preiļi, Ventspils, Valmiera, Rīga, apmeklējums ~ 83 500
* 2012: Latvija — albuma "[[Vēl viena klusā daba]]" koncerttūre — 6 koncerti, 6 Latvijas pilsētās — Jelgava, Ventspils, Saldus, Valmiera, Preiļi, Rīga, apmeklējums ~ 89 500
* 2015: Latvija — albuma "[[7 Soļi Svaiga Gaisa]]" koncerttūre — 4 koncerti, 4 Latvijas pilsētās — Jelgava, Ventspils, Valmiera, Rīga, apmeklējums ~ 100 000
* 2016: Latvija — albuma "[[7 Soļi Svaiga Gaisa]]" koncerttūre — 1 koncerts — Liepāja ~ 28 000
* 2018: Latvija — albuma "[[Par to zēnu, kas sit skārda bungas]]" — 5 koncerti — Jelgava, Valmiera, Daugavpils, Ventspils, Rīga, apmeklēja ~ 125 000
* 2019: Latvija — albuma "[[Par to zēnu, kas sit skārda bungas]]" — 1 koncerts — Liepāja, apmeklēja ~ 28 000
* 2022: Latvija — albuma "[[Gads bez kalendāra]]" koncerttūre — 5 koncerti, 5 Latvijas pilsetās — Jelgava, Valmiera, Daugavpils, Venstpils, Rīga, apmeklējums ~ 110 000
* 2023: Latvija — albuma "[[Gads bez kalendāra]]" — 1 koncerts — Liepāja

=== Īpašie viesi koncertos ===
* "[[R.E.M.]]" 9 koncerti 2005. gadā
* "[[The Rolling Stones]]" Prāgā (Čehijas Republika) 2003. gadā
* "[[The Cranberries]]" 5 koncerti 2002. gadā
* "[[Depeche Mode]]" 3 koncerti Baltijas valstīs 2001. gadā

== Apbalvojumi ==

* ''MTV Best Baltic Act'' 2006
* ''GQ Man of the Year'' 2006
* 29 [[Latvijas Mūzikas ierakstu gada balva]]s
* Чёрная дюжина

=== Saņemtās [[Latvijas mūzikas ierakstu gada balva]]s ===

# [[Latvijas Mūzikas ierakstu gada balva 1997|1997.]] — "Tavas mājas manā azotē" — [[Latvijas Mūzikas ierakstu gada labākā pop & roka dziesma|labākā pop & roka dziesma]]
# [[Latvijas Mūzikas ierakstu gada balva 1997|1997.]] — "Tavas mājas manā azotē" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 1998|1998.]] — "Puse no sirds" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 1999|1999.]] — "Lec" — [[Latvijas Mūzikas ierakstu gada labākā pop & roka dziesma|labākā pop & roka dziesma]]
# [[Latvijas Mūzikas ierakstu gada balva 1999|1999.]] — "Brīvdienas nav manas laimīgās dienas" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 2000|2000.]] — "My Star"/"Īssavienojums" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 2001|2001.]] — "Kaķēns, kurš atteicās no jūrasskolas" — [[Latvijas Mūzikas ierakstu gada labākā roka dziesma|labākā roka dziesma]]
# [[Latvijas Mūzikas ierakstu gada balva 2001|2001.]] — "Maybe" — [[Latvijas Mūzikas ierakstu gada labākā pop dziesma|labākā pop dziesma]]
# [[Latvijas Mūzikas ierakstu gada balva 2001|2001.]] — "Kaķēns, kurš atteicās no jūrasskolas"/"Online" — [[Latvijas Mūzikas ierakstu gada labākais pop albums|labākais pop albums]]
# [[Latvijas Mūzikas ierakstu gada balva 2001|2001.]] — "Maybe" — [[Latvijas Mūzikas ierakstu gada labākais mūzikas video klips|labākais mūzikas video klips]]
# [[Latvijas Mūzikas ierakstu gada balva 2001|2001.]] — "Maybe" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 2003|2003.]] — "Colder" — [[Latvijas Mūzikas ierakstu gada labākā roka dziesma|labākā roka dziesma]]
# [[Latvijas Mūzikas ierakstu gada balva 2003|2003.]] — "A Day Before Tomorrow" — [[Latvijas Mūzikas ierakstu gada labākais roka albums|labākais roka albums]]
# [[Latvijas Mūzikas ierakstu gada balva 2003|2003.]] — "Plaukstas lieluma pavasaris" — [[Latvijas Mūzikas ierakstu gada labākā pop dziesma|labākā pop dziesma]]
# [[Latvijas Mūzikas ierakstu gada balva 2003|2003.]] — "Colder" — [[Latvijas Mūzikas ierakstu gada labākais mūzikas video klips|labākais mūzikas video klips]]
# [[Latvijas Mūzikas ierakstu gada balva 2003|2003.]] — "Colder" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 2004|2004.]] — "Скользкие улицы" — [[Latvijas Mūzikas ierakstu gada radio hits|radio hits]]
# [[Latvijas Mūzikas ierakstu gada balva 2005|2005.]] — "Četri krasti" — [[Latvijas Mūzikas ierakstu gada labākā roka dziesma|labākā roka dziesma]]
# [[Latvijas Mūzikas ierakstu gada balva 2005|2005.]] — "Četri krasti" — [[Latvijas Mūzikas ierakstu gada labākais roka albums|labākais roka albums]]
# [[Latvijas Mūzikas ierakstu gada balva 2005|2005.]] — "Thunder Without Rain" — [[Latvijas Mūzikas ierakstu gada labākais mūzikas video klips|labākais mūzikas video klips]]
# [[Latvijas Mūzikas ierakstu gada balva 2005|2005]]. — "Četri krasti. Koncerts Mežaparkā" — [[Latvijas Mūzikas ierakstu gada labākais koncertieraksts video|labākais koncertieraksts video]]
# [[Latvijas Mūzikas ierakstu gada balva 2008|2008.]] — "Tur kaut kam ir jābūt" — [[Latvijas Mūzikas ierakstu gada labākais pop albums|labākais popmūzikas albums]]
# [[Latvijas Mūzikas ierakstu gada balva 2008|2008]]. — "Ja tikai uz mani tu paskatītos" — gada dziesma
# [[Latvijas Mūzikas ierakstu gada balva 2008|2008.]] — "Ja tikai uz mani tu paskatītos" — labākais video klips
# [[Latvijas Mūzikas ierakstu gada balva 2008|2008.]] — "Tur kaut kam ir jābūt koncerts Mežaparkā" — labākais koncertieraksta video
# [[Latvijas Mūzikas ierakstu gada balva 2012|2012]]. — "Vēl viena klusā daba" — labākais pop-rock albums
# [[Latvijas Mūzikas ierakstu gada balva 2012|2012]]. — "Lantern" — labākais Video klips
# [[Latvijas Mūzikas ierakstu gada balva 2012|2012.]] — "Lantern" — labākā dziesma
# [[Latvijas Mūzikas ierakstu gada balva 2013|2013]]. — "Vēl viena klusā daba" — labākais koncertieraksta video
# [[Latvijas Mūzikas ierakstu gada balva 2016|2016]] — "7 Soļi Svaiga Gaisa" — labākais koncertieraksta video
# [[Latvijas Mūzikas ierakstu gada balva 2016|2016]] — "Ziemu Apēst" — "Alfa" Gada dziesma

== Atsauces ==
{{atsauces}}

== Ārējās saites ==
{{Commons category|Brainstorm|Prāta Vētra}}
* {{oficiālā tīmekļa vietne}}
* [https://www.facebook.com/BrainStormLV Oficiālā ''Facebook'' lapa]
* [https://instagram.com/brainstormofficial Oficiālais ''Instagram'' konts]
* [https://www.youtube.com/user/BrainStormLV Oficiālais ''Youtube'' kanāls]
* [https://twitter.com/brainstorm_lv Oficiālais ''Twitter'' konts]
* [https://www.draugiem.lv/pratavetra Oficiālā Draugiem.lv lapa]
* [http://vk.com/public69350029 Oficiālā ''vKontakte'' lapa]
* [http://vk.com/club16543 Oficiālā ''vKontakte'' fanu lapa]

{{kastes sākums}}
{{s-balvas}}
{{Amatu secība | pirms = ''nav'' | virsraksts = {{ESC|Latvija}}s pārstāvji [[Eirovīzijas dziesmu konkurss|Eirovīzijas dziesmu konkursā]]<br />ar dziesmu ''[[My Star]]'' | periods = [[2000. gada Eirovīzijas dziesmu konkurss]] | pēc = ''[[Arnis Mednis]]''<br />ar dziesmu ''[[Too Much]]''}}
{{kastes beigas}}
{{Prāta Vētra}}
{{Latvija Eirovīzijas dziesmu konkursā}}

{{autoritatīvā vadība}}

[[Kategorija:Prāta Vētra| ]]