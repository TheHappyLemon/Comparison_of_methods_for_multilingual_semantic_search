[[Attēls:Orienteer river3.JPG|thumb|350px|Orientieriste distancē (labajā pusē redzams kontrolpunkts)]]
[[Attēls:Orienteering_symbol.svg|thumb|150px|Orientēšanās kontrolpunkta apzīmējums]]
[[File:Orientiering overprinting symbols lv.svg|thumb|Distances apzīmējumi]]
'''Orientēšanās''' ir [[sporta veidi|sporta veids]], kurā sportistam (visbiežāk skrienot), izmantojot [[kompass|kompasu]], ir iespējami īsākā laikā jāatrod [[Orientēšanās karte|kartē]] atzīmētus un apvidū izvietotus kontrolpunktus. Par kontrolpunktiem parasti izmanto no oranža un balta auduma izveidotus "lukturus". Atzīmēšanās kontrolpunktā pirmsākumos notika ar kompostieri un kontrolkartiņu, bet mūsdienās tas tiek darīts, izmantojot īpašu elektronisko atzīmēšanās sistēmu (populārākās atzīmēšanās sistēmas ir EMIT un ''SportIdent'').

Orientēšanās sacensības parasti notiek [[mežs|mežainos]] apvidos, bet var notikt arī citur, kur netraucē satiksme (piemēram, sprints bieži notiek pilsētu [[parks|parkos]] vai pat apbūvētajā daļā), dažādās valstīs apvidi, kuros notiek orientēšanās sacensības, var būt ļoti atšķirīgi.

Sacensību rezultāti tiek apkopoti vairākās grupās, ņemot vērā dalībnieku dzimumu, vecumu, bieži vien arī meistarības līmeni.

== Disciplīnas ==

=== Pēc kontrolpunktu apmeklēšanas veida ===
* pavēles distance (punkti jāapmeklē noteiktā secībā),
* izvēles distance (jāatrod noteikts kontrolpunktu skaits, izvēloties to apmeklēšanas secību),
* marķēta distance (nav jāmeklē kontrolpunkti, bet jādodas pa marķētu trasi, kontrolpunktos jāatzīmē to atrašanās vieta kartē),
* taku — O (taku orientēšanās) — tiek veikta orientēšanās distance, kur nonākot kontrolpunkta rajonā, dalībnieks redz vairākus kontrolpunktus, kuriem nedrīkst tuvoties, tā vietā dalībnieks ar leģendas palīdzību, nosaka, kurš karodziņš atbilst patiesajai kontrolpunkta atrašanās vietai un savu atbildi atzīmē kontrolkartiņā.<ref>{{Tīmekļa atsauce |url=http://www.lof.lv/?p=abc_veidi&k=takas |title=LOF Taku-O |access-date={{dat|2010|07|02||bez}} |archiveurl=https://web.archive.org/web/20121019170546/http://www.lof.lv/?p=abc_veidi&k=takas |archivedate={{dat|2012|10|19||bez}} }}</ref>

[[Attēls:Sprint orienteering Tenani Pasquase Salo.jpg|thumb|220x220px|Orientieristi sprinta distancē]]

=== Pēc pārvietošanās veida ===
Klasiskā orientēšanās notiek, sportistam pārvietojoties apvidū ar kājām — [[skriešana|skrienot]], tomēr pastāv vēl 3 [[Starptautiskā Orientēšanās federācija|IOF]] oficiāli atzītie orientēšanās veidi:
* [[Veloorientēšanās]] jeb ''MTB-O'' (orientēšanās uz [[velosipēds|velosipēdiem]]),
* [[Orientēšanās ar slēpēm]] (arī ziemas orientēšanās jeb ''Ski-O''),
* [[Taku orientēšanās]] (''Trail-O'').
[[Attēls:Mountain bike orienteer 1 - Meehan Range.jpg|thumb|Velo orientierists distancē]]
Kā arī laika gaitā izveidojušies citi orientēšanās paveidi:
* Jāšus uz [[zirgs|zirgiem]],
* [[Autofotoorientēšanās]] (ar mašīnām),
* Ratiņkrēslos ([[invalīds|invalīdiem]]).
[[Attēls:CISM2017-06.jpg|thumb|Ziemas orientieriste distancē]]

=== Pēc dalībnieku skaita ===
* individuālās,
* komandu,
* stafetes

=== Pēc diennakts laika ===
Parasti orientēšanās notiek dienā. Tomēr tiek rīkotas arī īpašas nakts orientēšanās sacensības, dažkārt arī stafešu sacensībās daļa etapu notiek naktī. Rogaininga vai piedzīvojumu sacīkstes parasti notiek 24 stundu garumā, līdz ar to ietver diennakts tumšo laiku.

=== Pēc distances garuma ===
Izšķir īsās (sprints), vidējās un garās distances. Notiek sacensības arī īpaši (ultra) garā orientēšanās distancē (neformāli sauktā par maratonu).

=== Radiniecīgi sporta veidi ===
* [[Rogainings]] — īpašs komandu orientēšanās veids plašā teritorijā, 2 līdz 24 stundu (klasiskais formāts) garumā.
* [[Piedzīvojumu sacīkstes]] — sporta veids, kurā iekļauti elementi no vairākiem citiem sporta veidiem, tomēr parasti saistīts arī ar orientēšanos apvidū.
* [[Telpu orientēšanās]] — notiek iekštelpās, distances sarežģīšanai daļa ceļu ir slēgti vai ar noteiktu kustības virzienu.
== Orientēšanās vēsture ==
Orientēšanās sports izveidojies 19. gadsimta beigās [[Zviedrija|Zviedrijā]]. Par pirmajām īstajām orientēšanās sacensībām tiek atzītas tās, kas notika 1897. gada 13. maijā [[Bergena]]s apkārtnē [[Norvēģija|Norvēģijā]]. Arī vēlākajos gados šī sporta veida attīstības priekšgalā ir bijušas galvenokārt [[Zviedrija]], [[Somija]] un [[Norvēģija]], pēdējos gados arī [[Šveice]].

1961. gadā tika nodibināta [[IOF|Starptautiskā orientēšanās federācija]] (IOF), sākotnēji to dibināja 10, bet šobrīd ietilpst 67 valstu nacionālās federācijas. [[Pasaules čempionāts orientēšanās sportā|Pasaules čempionāti orientēšanās sportā]] notiek kopš 1966. gada. Sākotnēji tie tika rīkoti vienu reizi divos gados, bet kopš 2003. gada notiek katru gadu. Šobrīd pasaules čempionātu medaļas tiek izcīnītas četrās disciplīnās (sprints, vidējā distance, garā distance, stafete) vīriešiem un sievietēm.

== Orientēšanās sports Latvijā ==
Pirmās orientēšanās sacensības Latvijā notika 1936. gadā. Pēc kara [[Baltija]] kļuva par galveno orientēšanās sporta attīstības centru PSRS. 1950. gadu beigās sākās regulāra sacensību rīkošana un 1963. gadā tika nodibināta [[Latvijas Orientēšanās federācija]] (LOF)<ref>{{Tīmekļa atsauce |url=http://www.orient.lv/vesture/osvesture.htm |title=Orient.lv Orientēšanās sporta vēsture |access-date={{dat|2014|08|24||bez}} |archiveurl=https://web.archive.org/web/20160304025951/http://www.orient.lv/vesture/osvesture.htm |archivedate={{dat|2016|03|04||bez}} }}</ref>, šobrīd to vada [[Dagnis Dubrovskis]]. 1991. gadā LOF tika uzņemta Starptautiskajā Orientēšanās federācijā.

1963. gadā [[Rauna]]s apkārtnē notika arī pirmais [[Latvijas čempionāts orientēšanās sportā]]. Šobrīd Latvijas čempionu tituls ik gadus tiek noskaidrots divos čempionātos četrās galvenajās disciplīnās (sprints, vidējā distance, garā distance, stafete) daudzās grupās pēc dzimuma un vecuma. Savi Latvijas čempionāti notiek arī ziemas orientēšanās, veloorientēšanās un rogaininga cienītājiem.

1966. gadā vasarā [[Krievijas PFSR]] notika augsta mēroga orientēšanās sacensības, kurās pirmo reizi orientēšanās sporta vēsturē 10 sportisti izcīnīja PSRS sporta meistara nosaukumu. Seši no tiem bija Latvijas sportisti: Lilija Barisa, Līvija Nātra, Rita Ostupe, Jānis Klētnieks, Gunārs Ostups un Bernhards Rennerts.

1986. gadā Latvijā nodibināts pirmais orientēšanās klubs: "Kāpa" [[Carnikava|Carnikavā]].<ref>[https://www.facebook.com/lof.lv/posts/1096125533743337 Kāpai 30!] LOF Facebook</ref> 1989. gadā, pārstāvot [[PSRS]], [[Alīda Ābola]] kļuva par pirmo Latvijas sportisti, kas izcīnījusi medaļu [[Pasaules čempionāts orientēšanās sportā|Pasaules čempionātā orientēšanās sportā]] (bronzu garajā distancē).

Populārākās tautas sacensības ir [[Rīga]]s apkārtnē notiekošais kluba ''IK "Auseklis"'' rīkotais "[[Magnēts (orientēšanās sacensības)|Magnēts]]". Tās pirmo reizi notika 1969. gadā Rīgā, [[Mežaparks|Mežaparkā]]. Šis sacensību seriāls norisinās vairākos desmitos kārtu visas sezonas garumā (pēdējos gados trīs reizes nedēļā). Savi tautas sacensību seriāli notiek arī daudzās citās Latvijas vietās. Savukārt masveidīgākās starptautiskās daudzdienu sacensības, kas notiek [[Baltija|Baltijā]], ir kluba "Kāpa" rīkotās [[Kāpas trīsdienas]]. Tās notiek kopš 1987. gada un parasti pulcē vairāk kā 1500 dalībnieku. Visu laiku visapmeklētākais etaps bija 1987. gada 22. aprīļa posms [[Jaunciems (Rīga)|Jaunciemā]] — 2484 dalībnieki.

2008. gadā pirmo reizi Latvijā, [[Ventspils]] apkārtnē, notika Eiropas čempionāts orientēšanās sportā, kurā sudraba medaļu izcīnīja [[Mārtiņš Sirmais]] (pirmo sudraba medaļu viņš izcīnīja pirms diviem gadiem [[Igaunija|Igaunijā]]). [[2012. gada Pasaules čempionāts orientēšanās sportā|2012. gada Pasaules čempionātā orientēšanās sportā]] zelta medaļu vidējā distancē izcīnīja [[Edgars Bertuks]]. Šis ir augstākais starptautiskais panākums starp Latvijas un Baltijas orientieristiem.

2018. gadā Rīgā un [[Sigulda|Siguldā]] notika [[2018. gada Pasaules čempionāts orientēšanās sportā|Pasaules čempionātā orientēšanās sportā]]. 2019. gadā Rīgā un [[Carnikavas novads|Carnikavas novadā]] notika Pasaules čempionāts orientēšanas sportā veterāniem, kas kļuva par visu laiku visdaudzskaitlīgākajām orientēšanas sporta sacensībām Latvijā ar aptuveni 3500 dalībniekiem.

== Skatīt arī ==
* [[Kāpas trīsdienas]] — lielākās daudzdienu sacensības [[Baltija|Baltijā]], notiek [[Latvija|Latvijā]]
* [[Jukola]] — lielākās klubu stafetes, notiek [[Somija|Somijā]]
* [[Rogainings]]

== Atsauces ==
{{atsauces}}

== Ārējās saites ==
* [http://www.orienteering.org/ Starptautiskās Orientēšanās federācijas mājaslapa]
* [https://web.archive.org/web/20100420061038/http://www.lof.lv/ Latvijas Orientēšanās federācijas mājaslapa]
* [https://web.archive.org/web/20120725214357/http://runners.worldofo.com/WOChistory_LAT.html Latvijas sportistu rezultāti Pasaules čempionātos]

=== Orientēšanās klubi Latvijā ===
* [https://web.archive.org/web/20190913081238/http://ba2.lv/ Biedrība A2]
* [https://web.archive.org/web/20090419220516/http://alnis.id.lv/ Jelgavas orientēšanās klubs "Alnis"]
* [https://web.archive.org/web/20080128015400/http://www.aluksne.lv/orient/ Orientēšanās klubs "Alūksne"]
* [https://web.archive.org/web/20110615011452/http://orientieristi.madona.lv/ Orientēšanās klubs "Arona"]
* [http://www.okazimuts.lv/ Smiltenes orientēšanās klubs "Azimuts"]
* [https://web.archive.org/web/20100425235724/http://www.briksnis.lv/ Sporta klubs "Briksnis"]
* [http://www.kapaok.lv Orientēšanās klubs "Kāpa"]
* [http://www.magnets.lv Orientēšanās sacensības "Magnēts"]
* [http://www.meridians.lv/ Cēsu orientēšanās klubs "Meridiāns"]
* [http://www.mona.lv/ Orientēšanās klubs "Mona"]
* [http://www.okogre.lv Orientēšanās klubs "Ogre"]
* [https://web.archive.org/web/20180809091627/http://purvabridejs.lv/ Orientēšanās klubs "Purva Bridējs"]
* [https://web.archive.org/web/20110812032810/http://www.orient.lv/gulbene/ Gulbenes orientēšanās klubs "Pūznis"]
* [http://www.ozonsok.lv/ "Ozons" OK]
* [https://web.archive.org/web/20100531204216/http://www.garants.lv/oksaldus/ Orientēšanās klubs "Saldus"]
* [http://osksm.lv/ Orientēšanās sporta klubs "Sēlijas Mežs"]
* [https://siguldastakas.com/ Sporta klubs "Siguldas Takas"]
* [http://www.sveikuli.lv/?id=lapas/orient Tukuma ceļojumu un orientēšanās klubs "Silva"]
* [https://web.archive.org/web/20100618235241/http://www.orient.lv/spriditis/ Dobeles tautas sporta klubs "Sprīdītis"]
* [http://okstiga.com/ Daugavpils orientēšanāšanās klubs "Stiga"]
* [http://www.taka.kuldiga.lv Kuldīgas tūrisma un orientēšanās klubs "Taka"] {{Webarchive|url=https://web.archive.org/web/20100110085544/http://taka.kuldiga.lv/ |date={{dat|2010|01|10||bez}} }}
* [http://www.okzk.lv/ Orientēšanās klubs "Ziemeļkurzeme"]
* [http://www.zvoc.lv/ Ziemeļvidzemes orientēšanās centrs]
* [http://www.draugiem.lv/ekoo Tūrisma un orientēšanās klubs "EKO O"]
* [http://lof.lv/?p=biedri-klubi&id=21 Jūrmalas pilsētas orientēšanās klubs "Liedags"]
* [https://bciems.lv/ Valmieras Burkānciema klubs "Burkānciems & Co"]

{{autoritatīvā vadība}}

[[Kategorija:Orientēšanās sports| ]]