{{Apdzīvotas vietas infokaste
 | name                     = Skopje
 | native_name              = ''Скопје''
 | settlement_type          = 
 | other_name               = 
 | nickname                 = 
 | motto                    = 
 | image_skyline            = {{photomontage
| photo1a = Skopje view from Kale 3.jpg
| photo2a = СК Old Bridge, Skopje (33745349220).jpg
| photo2b = Куршумли Ан (Стара Скопска чаршија).jpg
| photo3a = Iglesia de San Clemente, Skopie, Macedonia del Norte, 2014-04-17, DD 03.jpg
| photo3b = Поглед кон Сули Ан и Старата скопска чаршија.JPG
<!-- | photo4a = Antigua estación de ferrocarril, Skopie, Macedonia, 2014-04-17, DD 15.JPG -->
| spacing = 2
| border = 0
| color = #F2F2F2
| size = 280
}}
 | imagesize                = 
 | image_caption            = 
 | image_flag               = Flag of Skopje, North Macedonia.svg
 | image_shield             = Coat of arms of Skopje.svg
 | pushpin_map              = Ziemeļmaķedonija
 | pushpin_label_position   = <!-- left/right -->
 | latd  = 42 | latm  = 0 | lats  =  | latNS  = N
 | longd = 21 | longm = 28 | longs =  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = {{karogs|Ziemeļmaķedonija}}
 | subdivision_type1        = 
 | subdivision_name1        = 
 | area_total_km2           = 571.46
 | elevation_m              = 240
 | population_total         = 544086
 | population_as_of         = {{dat|2015|||SK|bez}}
 | population_rank          = 
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | website                  = {{URL|http://www.skopje.gov.mk/en/}}
 | footnotes                = 
}}

'''Skopje''' ({{val|mk|Скопје}}, {{val|sq|Shkupi}}) ir pilsēta [[Ziemeļmaķedonija]]s ziemeļos, [[Vardara]]s upes augštecē. Ziemeļmaķedonijas [[galvaspilsēta]] un, ar vairāk nekā pus miljonu iedzīvotāju, valsts lielākā pilsēta.

Skopjē saglabākusies [[Austrumromas impērija|bizantiešu]] [[Svētais Pantaleons|Svētā Panteleimona]] baznīca ar lieliskām [[freska|freskām]], [[Kales cietoksnis]] pilsētas centrā un [[Stefans Dušans|Stefana Dušana]] laika akmens tilts pār Vardaru, ko uzskata par nozīmīgāko apskates vietu pilsētā. Netālu no pilsētas saglabājies [[Skopjes akvedukts|sens akvedukts]].

== Vēsture ==
Seno '''Skupi''' (''Skupi'') dibinājuši [[dardāni]] (''dardani'') 3. gadsimtā p. m. ē. Kopš 148. gada tā bija [[Senā Roma|romiešu]] varā, un bija impērijas [[Augšmēzija]]s (''Moesia superior'') provinces galvaspilsēta. Kopš 395. gada — [[Austrumromas impērija|Bizantijas impērijā]]. 483. gadā šeit piedzima viens no izcilākajiem Bizantijas imperatoriem [[Justiniāns I]]. 518. gadā seno Skopji gandrīz pilnīgi nopostīja [[zemestrīce]].

Justiniāns lika atjaunot savu dzimto pilsētu, un to, nosaucot par '''''Justiniana Prima''''', uzcēla citā vietā (lejpus pa Vardaru). Pilsētu 7. gadsimta beigās gandrīz pilnīgi nopostīja iebrukušās [[slāvi|slāvu]] ciltis. Vēlākā gaitā Skopje bija cīņas arēna starp Bizantiju un [[Bulgārijas Pirmā valsts|Bulgārijas Pirmo valsti]]. 11. gadsimta beigās pilsētu atkal izpostīja zemestrīce.

13. gadsimta vidū Skopje bija [[bulgāri|bulgāru]] valdnieka [[Konstantīns I Asens|Konstantīna I Asena]] galvaspilsēta. 1282. gadā Skopji ieņēma [[serbi]]. 14. gadsimta vidū Skopje bija varenākā [[Serbija]]s valdnieka [[Stefans Dušans|Stefana Dušana]] impērijas galvaspilsēta. 1392. gadā, trīs gadus pēc izšķirošās [[Kosovas kauja]]s, Skopji ieņēma [[Osmaņu impērija]], kuras īpašumā tā bija līdz 1912. gadam. Pilsētas nosaukums šajā laikā bija '''Iskiba''' (''Üsküb''), un tā bija [[Kosovas vilājets|Kosovas vilājeta]] centrs.

1555. gadā pilsētu vēlreiz izpostīja zemestrīce. 1689. gadā Skopji nopostīja [[Austrija|austriešu]] ģenerāļa Pikolomīni armija. Vēlākos gados pilsēta pamazām panīka un 19. gadsimta vidū tajā bija apmēram 10 000 iedzīvotāju.

Pilsētas atdzimšana sākās pēc 1873. gada, kad caur to tika ierīkota [[Belgrada]]s—[[Saloniki|Saloniku]] dzelzceļa līnija. Pilsētas iedzīvotāju etniskais sastāvs bija raibs — šeit dzīvoja [[albāņi]], [[serbi]], [[bulgāri]], [[turki]], [[čigāni]]. Pašus [[maķedonieši|maķedoniešus]] līdz 20. gadsimta vidum pieskaitīja vai nu pie serbiem vai bulgāriem, atkarībā no politiskās nepieciešamības.

1903. gadā Skopje bija viens no neveiksmīgās, pret turkiem vērstās [[Ilindenas-Preobražēnijas sacelšanās|Ilindenas sacelšanās]] centriem. 1912. gada 12. augustā turkus no Skopjes padzina albāņu spēki. Pēc dažiem mēnešiem [[Pirmais Balkānu karš|Pirmā Balkānu kara]] laikā pilsētu ieņēma [[serbi]].

[[Pirmais pasaules karš|Pirmā pasaules kara]] laikā Skopji ieņēma [[Bulgārija]]s armija, tomēr pēc kara Skopje tika iekļauta [[Serbu, horvātu un slovēņu karaliste|Serbu, horvātu un slovēņu karalistē]] (vēlākajā Dienvidslāvijā).

Arī [[Otrais pasaules karš|Otrā pasaules kara]] laikā pilsētu ieņēma Bulgārijas karaspēks. Pēc kara tika nodibināta [[Maķedonijas Tautas republika]], par kuras galvaspilsētu tika izraudzīta Skopje. 1963. gadā Skopjē atkal notika zemestrīce, kas pilsētu izpostīja — tika nopostīti 80% ēku.

1991. gada 17. septembrī Maķedonijā notika [[referendums]] par neatkarību no [[Dienvidslāvija]]s, un Skopje kļuva par neatkarīgās Maķedonijas Republikas galvaspilsētu. Maķedonija, atšķirībā no gandrīz visām citām bijušās Dienvidslāvijas republikām, neatkarību ieguva bez asiņaina kara.

== Ievērojamas personības ==
Skopjē vai tās apkārtnē dzimuši:

* [[Justiniāns I]] (''Ιουστινιανός A''') (483—565) — [[Austrumromas impērija|Bizantijas]] imperators;
* [[Milčo Mančevskis]] (''Милчо Манчевски'') (1959) — kinorežisors;
* [[Māte Terēze]] (''Mater Teresa'') (1910—1997) — [[katoļi|katoļu]] mūķene.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Maķedonijas pilsētas}}
{{Eiropas galvaspilsētas}}

{{autoritatīvā vadība}}

[[Kategorija:Skopje| ]]