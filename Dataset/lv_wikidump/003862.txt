{{cita nozīme|salu grupu|Ekvadoras administratīvo vienību|Galapagu Salu province}}
{{Salu infokaste
|nosaukums           = Galapagu salas
|attēls              = Santiago Island (4229135198).jpg
|attēla paraksts     = [[Bartolome]]s sala
|attēla izmērs       =
|vietaskarte         = Klusais okeāns
|relief              = jā
|mark                = Orange pog.svg
|position = left
|vietējais nosaukums =
|izvietojums         = [[Klusais okeāns]]
|arhipelāgs          = 
|latd=0|latm=32|lats=0|latNS=S |longd=90|longm=31|longs=0|longEW=W
|platība             = 8010
|garums              = 440
|platums             = 220
|krasta līnija       =
|augstākais kalns    = [[Vulfa vulkāns]]
|augstums            = 1707
|salu skaits         = 41
|valsts              = Ekvadora
|valsts adm vienības tips  =
|valsts adm vienība        = 
|iedzīvotāji         = 33 042
|iedzīvotāju gads    = 2020. gadā
|blīvums             = 4,13
|pamatiedzīvotāji    = 
|valsts lielpilsēta  = [[Puertobakeriso Moreno]]
|piezīme =
}}

'''Galapagu salas''' ({{val|es|Islas Galápagos}} jeb ''Archipiélago de Colón'') ir [[Klusais okeāns|Klusā okeāna]] salu [[arhipelāgs]], kas sastāv no 13 vulkāniskas izcelsmes salām, 6 mazākām salām un ap 100 klintīm un nelielām saliņām. Pirmā sala varētu būt izveidojusies pirms aptuveni 5—10 miljoniem gadu.{{nepieciešama atsauce}} Lielākā sala ir [[Isabela]], to ziemeļu pusē šķērso [[ekvators]]. Daudzas salas vulkāniskās aktivitātes dēļ joprojām veidojas. Galapagu salu platība ir {{nobr|8010 km²}}. 2020. gadā Galapagu salās dzīvoja 33,0 tūkstoši iedzīvotāju. Administratīvi Galapagu salas pieder [[Ekvadora]]i — salas atrodas apmēram 960 kilometrus uz rietumiem no Dienvidamerikas krastiem un veido [[Galapagu Salu province|Galapagu Salu provinci]]. 1978. gadā Galapagu salas tika iekļautas [[UNESCO Pasaules mantojuma saraksts|UNESCO Pasaules mantojuma sarakstā]].

1535. gadā Panamas bīskaps [[Tomass de Berlanga]] bija pirmais eiropietis, kas atklāja Galapagu salas. Pēc tam ilgu laiku Galapagu salas bija pirātu un vaļu mednieku bāze. 1832. gadā Galapagu salas tika iekļautas [[Ekvadora]]s sastāvā. Galapagu salas ir mājvieta daudziem dzīvniekiem un augiem, kas nav sastopami nekur citur pasaulē. 1835. gadā salu apmeklējuma laikā redzētais ietekmēja angļu dabas pētnieku [[Čārlzs Darvins|Čārlzu Darvinu]] un [[evolūcijas teorija]]s attīstību.

== Ģeogrāfija ==
[[Attēls:Galapagos Islands topographic map-blank (2).png|thumbnail|left|Galapagu salu topogrāfiskā karte]]
Galapagu salās ietilpst 13 salas, kuru platība pārsniedz 10 kvadrātkilometrus, un 19 salas, kuru platība pārsniedz vienu kvadrātkilometru, kā arī daudzas mazākas saliņas un rifi. Pavisam ir 234 salas. Lielākā no salām ir [[Isabela]], tās platība ir 4588 kvadrātkilometri. Piecas lielākās salas ir Isabela, [[Santakrusa (sala)|Santakrusa]], [[Fernandina]], [[Santjago (sala)|Santjago]] un [[Sankristobala]], kuras kopā aizņem 93,2% no visa arhipelāga platības. Isabelas salā atrodas salu augstākais punkts — [[Vulfa vulkāns]] (1707 m vjl.)

Galapagu salas atrodas tālu no kontinenta. No [[Dienvidamerika]]s krastiem šķir 960 km. Tāpēc Galapagu salas tiek sauktas arī par “pasaules malu”.<ref>{{tīmekļa atsauce | url= https://kids.britannica.com/students/article/Gal%C3%A1pagos-Islands/274472 | title= Galápagos Islands | publisher= Britannica Kids | language= en | accessdate= 2020. gada 5. jūnijā}}</ref>

Galapagu salas atrodas [[ekvatoriālā josla|ekvatoriālajā klimata joslā]]. Tomēr gar salām plūst aukstā [[Humbolta straume]], kas klimatu salās dzesē. 

== Dzīvā daba ==
[[Attēls:The Galápagos tortoise or Galápagos giant tortoise (Chelonoidis nigra) - Santa Cruz Island.jpeg|thumb|left|175px|[[Galapagu bruņurupucis]] (''Chelonoidis nigra'')]]
Galapagu salām raksturīgs augsts [[endēms|endēmisma]] līmenis, aptuveni 30–40% no sugām ir endēmiskas.<ref>{{tīmekļa atsauce | url= https://bigenc.ru/geography/text/2341107 | title= Галапагос острова | publisher= Большая российская энциклопедия | language= ru | accessdate= 2020. gada 5. jūnijā | archive-date= {{dat|2020|01|31||bez}} | archive-url= https://web.archive.org/web/20200131084229/https://bigenc.ru/geography/text/2341107 }}</ref> Viens no Galapagu salu zināmākajiem dzīvniekiem ir [[Galapagu bruņurupucis]]. Spāņu konkistadori, ierodoties šajās salās un sastopoties ar šiem milzīgajiem bruņurupučiem, nosauca tās par “Bruņurupuču salām” ({{val|es|galápago}} — ‘bruņurupucis’).

== Atsauces ==
{{atsauces}}

== Ārējās saites ==
{{sisterlinks-inline}}
* {{tīmekļa atsauce | url= https://www.britannica.com/place/Galapagos-Islands | title= Galapagos Islands | publisher= Encyclopedia Britannica | language= en}}
* {{tīmekļa atsauce | url= http://www.ecuadors.org/galapagos/ | title= Galapagos Islands | publisher= ecuadors.org | language= en}}
* {{tīmekļa atsauce | url= https://bigenc.ru/geography/text/2341107 | title= Галапагос острова | publisher= Большая российская энциклопедия | language= ru | access-date= {{dat|2020|06|05||bez}} | archive-date= {{dat|2020|01|31||bez}} | archive-url= https://web.archive.org/web/20200131084229/https://bigenc.ru/geography/text/2341107 }}


{{Ekvadora UNESCO}}
{{autoritatīvā vadība}}

[[Kategorija:Galapagu salas| ]]