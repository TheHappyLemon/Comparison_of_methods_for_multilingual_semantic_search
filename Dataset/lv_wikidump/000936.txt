{{ASV štata infokaste
| nosaukums = Ilinoisa<br />Illinois
| karogs = [[Attēls:Flag of Illinois.svg|140px]]
| ģerbonis = [[Attēls:Illinois state seal.png|100px]]
| karte = [[Attēls:Map of USA IL.svg|300px]]
| oficvaloda = [[angļu valoda]]
| galvaspilsēta = [[Springfīlda (Ilinoisa)|Springfīlda]]
| pilsēta = [[Čikāga]]
| iestāšanās = [[1818]]. gada [[3. decembris]]
| laiks = [[Universālais koordinētais laiks|UTC]]-6
| saīsinājumi = IL US-IL
| mājaslapa = [http://www.illinois.gov www.illinois.gov]
| iedzgads = 2020
| iedzīvotāji = 12 812 508
| iedzīvotājiV = 6
| iedzblīvums = 86,27
| iedzblīvumsV = 11
| ieņēmumi = 45 787
| ieņēmumiV = 18
| rase = baltādainie — 71,5%<br />melnādainie — 14,5%
| reliģija = [[protestanti]] — 36%<br />[[katoļi]] — 29%<br />nereliģiozi — 15%
| platība = 149 998
| platībaV = 25
| garums = 629
| platums = 240
| ūdens = 4,0
| augstums = Čārlza paugurs, 377
| Vaugstums = 182
| Zaugstums = 85
}}

'''Ilinoisa''' ir viens no [[Amerikas Savienotās Valstis|Amerikas Savienoto Valstu]] [[ASV štats|štatiem]], atrodas vidējo rietumu reģionā. Ilinoisas [[galvaspilsēta]] ir [[Springfīlda (Ilinoisa)|Springfīlda]].

Ilinoisa robežojas ar [[Aiova]]s, [[Indiāna]]s, [[Kentuki]], [[Misūri (štats)|Misūri]] un [[Viskonsina]]s štatiem, kā arī ar [[Lielie ezeri|Lielo ezeru]] — [[Mičigans|Mičiganu]]. Ezeram ir arī ūdens robeža ar [[Mičigana]]s štatu.

== Vēsture ==

Pirms eiropiešu ierašanās štata dienvidrietumos pie [[Misisipi (upe)|Misisipi]] upes atradās Kahokija (''Cahokia'') — viens no [[Misisipi civilizācija]]s centriem. Neskaidru iemeslu dēļ XV gadsimtā šī kultūra izzuda. Pēc tam mūsdienu štata teritorijā valdīja [[ilinoisi]], tomēr [[irokēzi|irokēzu]] uzbrukumos tie gandrīz pilnīgi tika iznīcināti.

[[1673]]. gadā [[Francija|franči]] [[Žaks Markets]] un [[Luijs Žolī]] izpētīja [[Ilinoisa (upe)|Ilinoisas]] upes krastus. Līdz [[1763]]. gadam apvidus bija [[Francija]]s teritorija, vēlāk to ieguva [[Lielbritānija|briti]]. Tolaik teritorijā bija nelielas franču apmetnes un neliels daudzums britu karaspēka.

Pēc [[1787]]. gada mūsdienu Ilinoisas teritorija bija daļa no ASV [[Ziemeļrietumu teritorija]]s. [[1809]]. gadā tika nodibināta [[Ilinoisas teritorija]] (daudz lielāka nekā mūsdienu štats). [[1818]]. gadā Ilinoisa kļuva par ASV 21. štatu. Štatā [[verdzība]] bija aizliegta. [[1832]]. gadā štata teritorijā notika karadarbība pret indiāņu virsaiti [[Melnais Vanags|Melno Vanagu]] (''Black Hawk War'').

Ap [[1839]]. gadu štata teritorijā uzplauka [[mormoņi|mormoņu]] pilsēta [[Navu]] (''Nauvoo''), konkurējot ar [[Čikāga|Čikāgu]]. [[1844]]. gadā tika nogalināts mormoņu līderis [[Džozefs Smits]] un mormoņi masveidā devās uz rietumiem.

Ilinoisa pazīstama kā ASV 16. prezidenta [[Abrahams Linkolns|Abrahama Linkolna]] štats, jo šeit viņš pavadījis lielāko daļu no sava mūža. [[ASV pilsoņu karš|ASV pilsoņu kara]] laikā Ilinoisa bija viens no galvenajiem ziemeļnieku štatiem, vairāk kā 250 000 štata iedzīvotāju karoja [[Savienības armija|ziemeļnieku armijā]].

XIX gadsimta vidū štatā parādījās dzelzceļš un štata lauksaimnieciski ļoti ražīgajā centrālajā daļā ieplūda ieceļotāji no [[Vācija]]s un [[Zviedrija]]s. XX gadsimta sākumā ļoti strauji attīstījās rūpniecība un štatā ienāca imigranti no [[Austrumeiropa]]s un [[Dienvideiropa]]s. Papildus tam no ASV dienvidiem ieceļoja afroamerikāņi, kuri, [[Čikāga|Čikāgā]], piemēram, radīja slaveno [[džezs|džeza]] skolu.

== Iedzīvotāji ==
Pēc tautas skaitīšanas datiem 2020. gadā štatā bija 12 812 508 iedzīvotāju.<ref>https://web.archive.org/web/20210426210008/https://www.census.gov/data/tables/2020/dec/2020-apportionment-data.html</ref> Štata lielākā pilsēta [[Čikāga]] ir trešā lielākā pilsēta ASV.
Lielākā reliģiskā konfesija Ilinoisā ir [[Romas katoļu baznīca|katoļi]] (29%). Dažādas [[protestanti|protestantu]] konfesijas sastāda 36% iedzīvotāju.

== Lielākās pilsētas ==
{| class="wikitable sortable" style="text-align:center"
!Vieta
!Pilsēta
!Iedzīvotāju skaits<ref>{{Tīmekļa atsauce|url=https://www.biggestuscities.com/il|title=Biggest Cities in Illinois {{!}} 2020 Population Data|website=www.biggestuscities.com|access-date=2022-03-16}}</ref>
|-
|1
|[[Čikāga]]
|2 693 976
|-
|2
|[[Orora]]
|197 757
|-
|3
|[[Neipervila]]
|148 449
|-
|4
|[[Džolieta]]
|147 344
|-
|5
|[[Rokforda]]
|145 609
|-
|6
|[[Springfīlda (Ilinoisa)|Springfīlda]]
|114 230
|-
|7
|[[Eldžina]]
|110 849
|-
|8
|[[Peorija]]
|110 417
|-
|9
|[[Šampeina]]
|88 909
|-
|10
|[[Vokīgena]]
|86 075
|}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ASV-aizmetnis}}
{{ASV štati}}

{{autoritatīvā vadība}}

[[Kategorija:ASV štati]]
[[Kategorija:Ilinoisa| ]]