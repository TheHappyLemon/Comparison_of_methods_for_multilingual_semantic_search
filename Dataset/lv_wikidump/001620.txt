{{Elementa infokaste
|                 tips = sārmu metāls
|      kārtas skaitlis = 87
|             7. čaula = 1
|             6. čaula = 8
|             5. čaula = 18
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Fr
|             atommasa = [223]
|   valences elektroni = [Rn]7s<sup>1</sup>
|       tabulas attēls = [[Attēls:Fr-TableImage.png|250px]]
|               attēls = 
|  oksidēšanas pakāpes = '''+1'''
|  elektronegativitāte = 0,7
|              blīvums = 1870
|  kušanas temperatūra = 300 K (27&nbsp;°C)
| viršanas temperatūra = 950 K (677&nbsp;°C)
}}

'''Francijs''' ir [[ķīmiskais elements]] ar [[ķīmiskais simbols|simbolu]] '''Fr''' un [[atomskaitlis|atomskaitli]] 87. Francijs ir [[sārmu metāli|sārmu metāls]], kuram ir zemākā [[elektronegativitāte]] no visiem zināmajiem elementiem. Visi francija [[izotops|izotopi]] ir [[radioaktivitāte|radioaktīvi]]. Tiek pieņemts, ka francijam ir līdzīgas ķīmiskās īpašības, kā citiem [[sārmu metāls|sārmu metāliem]]. Tāpat kā visiem citiem sārmu metāliem, arī francijam ir tikai viens [[valences elektrons]]. Stabilākā izotopa <sup>223</sup>Fr [[pussabrukšanas periods]] ir 21,8 minūtes.

== Vēsture ==
Francija eksistenci paredzēja [[Dmitrijs Mendeļejevs]], 1870. gadā veidojot [[Ķīmisko elementu periodiskā tabula|periodisko tabulu]]. Viņš šo elementu nosauca par eka[[cēzijs|cēziju]]. 1926. gadā angļu ķīmiķi, analizējot [[mangāna(II) sulfāts|mangāna(II) sulfāta]] rentgenstaru fotogrāfijas, novēroja [[spektrāllīnija]]s, kuras piedēvēja ekacēzijam. Viņi ierosināja elementu saukt par alkalīniju. Arī amerikāņu zinātnieks [[Freds Elisons]] 1930. gadā apgalvoja, ka ir atradis šo elementu, un ieteica to saukt par virdžīniju, par godu viņa dzimtajam štatam [[Virdžīnija]]i. 1934. gadā Elisona pētījumi tika apstrīdēti.

Franciju 1939. gadā atklāja franču ķīmiķe [[Margerita Perē]] (''Marguerite Perey''). Tas nosaukts par godu [[Francija]]i. Francijs bija pēdējais [[daba|dabā]] atrastais elements. Pārējie elementi vēlāk ir iegūti sintēzes procesā, un, piemēram, [[tehnēcijs]] tikai pēc tam atrasts arī dabā. Margerita Perē izotopu francijs–223 nosauca par "[[aktīnijs|aktīniju]] K". Viņa uzskatīja, ka tas ir pavisam cits elements. 1946. gadā viņa ieteica to saukt pat par katiju.

1949. gadā Margeritas Perē atklājums tika oficiāli apstiprināts. Francija sākotnējais ķīmiskais simbols bija Fa, bet drīz vien to nomainīja uz pašreizējo, tas ir, uz Fr.

== Atrašanās dabā ==
Ārpus [[laboratorija|laboratorijām]] francijs ir ļoti reti sastopams, tas nelielos daudzumos ir atrodams [[urāns (elements)|urāna]] un [[torijs|torija]] rūdās. Dabā ir atrodams tikai francija–223 izotops. Tiek lēsts, ka kopējais francija daudzums [[Zemes garoza|Zemes garozā]] ir no 20 līdz 30 gramiem.<ref name="Webelements-geology"/>

=== Izotopi ===
Dabā ir sastopams tikai viens [[radioaktivitāte|radioaktīvs]] francija [[izotops]], un tas ir francijs–223. Francija–223 [[pussabrukšanas periods]] ir 21,8 [[minūte]]s. Kopumā ir zināmi 34 francija izotopi, kuru [[atommasa]]s ir no 199 līdz 232.

=== Bioloģiskā nozīme ===
Francijam nav konstatēta kaut kāda bioloģiskā nozīme.<ref name="Webelements-biology"/>

== Atsauces ==
{{atsauces|refs=
<ref name="Webelements-geology">{{tīmekļa atsauce | url= http://www.webelements.com/francium/geology.html | title= Francium: geological information | publisher= WebElements.com | accessdate= 2013. gada 18. jūlijā | language= angliski}}</ref>
<ref name="Webelements-biology">{{tīmekļa atsauce | url= http://www.webelements.com/francium/biology.html | title= Francium: biological information | publisher= WebElements.com | accessdate= 2013. gada 18. jūlijā | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Sārmu metāli]]