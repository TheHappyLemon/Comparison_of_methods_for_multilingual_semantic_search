[[Attēls:Hammurabi.jpg|thumbnail|235px|Pīlārs, kurā attēlots, kā Babilonijas valdnieks [[Hammurapi]] saņem [[Hammurapi likumi|likumus]] no Saules dieva]]
'''Konstitūcija''' (no {{val|la|constituere}} — ‘iedibināt’, ‘izveidot’) jeb '''satversme''' ir [[valsts]] pamatlikums ar augstāko juridisko spēku, kas reglamentē [[cilvēks|cilvēka]], [[sabiedrība]]s, [[valsts]] dzīves tiesiskos principus. Konstitūcija nosaka [[valsts iekārta|valsts iekārtu]] (ieskaitot [[likumdošanas vara|likumdošanas]], [[izpildvara]]s un [[tiesu vara]]s institūcijas), svarīgākās pilsoņu tiesības, [[vēlēšanas|vēlēšanu]] un [[referendums|referendumu]] sistēmu un tā tālāk. Konstitūcija ir tiesību normas, kas reglamentē valsts dzīves principus. Konstitūcijas pamatā klasificē [[kodifikācija|kodificētajās]] un nekodificētajās konstitūcijās.<ref name="klasifikācija"/> Kodificētā konstitūcija ir tā, kas sarakstīta vienā specifiskā [[dokuments|dokumentā]], piemēram, [[ASV Konstitūcija]], bet nekodificētā konstitūcija ir vairāku dokumentu un [[statūti|statūtu]] krājums, piemēram, [[Apvienotās Karalistes Konstitūcija]]. Šādas nekodificētās konstitūcijas ir vēl vismaz [[Izraēlas Konstitūcija]] un [[Jaunzēlandes Konstitūcija]].

Konstitūcijas pārkāpumus izskata [[konstitucionālā tiesa]] (Latvijā — [[Latvijas Republikas Satversmes tiesa|Satversmes tiesa]]). Dažām valstīm, īpaši tām, kurām ir nekodificētās konstitūcijas, nav speciālās konstitucionālās tiesas.

Garākā konstitūcija pasaulē ir [[Indijas Konstitūcija]]. Tās angļu valodas versijā ir {{nobr|117 369}} vārdi.

== Vēsture ==
Vispārīgi konstitūcijas un [[konstitucionālisms|konstitucionālisma]] idejas radās [[Senā Grieķija|Senajā Grieķijā]]. Sengrieķu filozofa [[Aristotelis|Aristoteļa]] "valdības formu" klasifikācija var uzskatīt kā konstitūciju klasifikāciju. Viņš tās dalīja labajās un sliktajās. Zem labajām konstitūcijām — [[monarhija]]s, [[aristokrātija]]s un abu veidu sajaukuma, kuru Aristotelis apzīmēja ar terminu ''[[politeía]]'' — viena persona, daži indivīdi vai daudzi likumi ir par labu visai [[polisa]]i, grieķu [[pilsētvalsts|pilsētvalstij]]. Savukārt zem sliktajām konstitūcijām — [[tirānija]]s, [[oligarhija]]s un [[demokrātija]]s — tirāni, bagātie oligarhi un nabagā tauta veido likumus savu interešu labā. Aristotelis uzskatīja sajaukto konstitūciju ''politeía'' kā vislabāko pārvaldes kārtību polisā. Viņaprāt valsts iekārtai ''politeía'' bija jāapvieno gan monarhijas, gan aristokrātijas, gan demokrātijas elementi.

Pirmās konstitūcijas mūsdienu izpratnē radās [[Apgaismības laikmets|Apgaismības laikmetā]] 17. un 18. gadsimtā, kuru izveidi ietekmēja tādi domātāji kā [[Šarls de Monteskjē]] (''Charles de Montesquieu''), [[Tomass Hobss]], [[Džons Loks]] un [[Žans Žaks Ruso]]. Šie cilvēki iestājās pret tradicionālo karaļu varu un reliģijas autoritāti. Viņu domāšana un uzskati spēcīgi ietekmēja [[ASV Konstitūcija]]s un [[Francijas Konstitūcija]]s izveidi 18. gadsimta beigās.

== Skatīt arī ==
* [[Latvijas Republikas Satversme]] — Latvijas Republikas pamatlikums
* [[Konstitucionālisms]]

== Atsauces ==
{{atsauces|refs=
<ref name="klasifikācija">{{tīmekļa atsauce | url= http://wiki.answers.com/Q/What_are_the_classifications_of_constitutions | title= What are the classifications of constitutions? | publisher= wiki.answers.com | accessdate= 2011-08-09 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.saeima.lv/Likumdosana/satversme_izdr.htm | title= Latvijas Republikas Satversme | language= latviski}}


{{politika-aizmetnis}}

{{autoritatīvā vadība}}

[[Kategorija:Konstitūcijas| ]]