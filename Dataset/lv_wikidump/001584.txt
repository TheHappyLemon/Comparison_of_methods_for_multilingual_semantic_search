{{līdzīgs|Latgalieši}}
[[Attēls:Latgalu teritorija.jpg|350px|thumb|Latgaļu valstiskie un teritoriālie veidojumi 9.—13.gs. pēc dažādām vēstures kartēm. Attēlotas [[Jersika (valsts)|Jersika]]s, [[Koknese (valsts)|Kokneses]], [[Tālava]]s valstis]]
[[Attēls:Baltische Lande um 1200 Wittram.jpg|thumb|280px|Letgaļu zemes (''Gercike, Kukenois, Tholova, Atzele'') ap 1200. gadu ([[Reinhards Vitrams|R. Vitrams]], 1939, 1954).]]
[[Attēls:Merkelis Latviesi pirms 13.gs.jpg|280px|thumb|Letgaļu (''die Letten'') pagānu dievību pielūgšana pirms 13. gadsimta (attēls no [[Garlībs Merķelis|Garlība Merķeļa]] grāmatas "Latvieši...", 1797)]]
'''Latgaļi''', arī '''letgaļi''' vai '''leti''' ({{val-liv|lett}}, {{val-et|läti}}; latīniski rakstītajos avotos: ''Lethi, Letthigalli''; vāciski rakstītajos avotos: ''Letti, Lethi'', baltkrievu<ref>[http://litopys.org.ua/psrl3235/lytov08.htm][[Bihoveca hronika|Bihoveca hronikā]]</ref>: ''łatyhoły'') bija austrumbaltu cilts, vēlāk pārveidojās par tautību,{{fact}} kas pēc [[Vidzeme]]s līvu asimilēšanas izveidoja [[latvieši|latviešu nācijas]] pamatu.{{fact}} Rakstītajos vēstures avotos minēti kopš [[11. gadsimts|11. gadsimta]], pēc apbedīšanas tradīcijām par latgaļiem drošas ziņas ir no 6.—7. gadsimta.<ref>[http://www.lvi.lv/lv/LVIZ_2010_files/1numurs/E_Guscika_Elvira_Snore_LVIZ_2010_1.pdf Elvīra Šnore un Latvijas agrā Dzelzs laikmeta pētniecība] {{Webarchive|url=https://web.archive.org/web/20160304204925/http://www.lvi.lv/lv/LVIZ_2010_files/1numurs/E_Guscika_Elvira_Snore_LVIZ_2010_1.pdf |date={{dat|2016|03|04||bez}} }} Elīna Guščika — 2009.</ref> Iespējams, ka latgaļi Latvijas teritorijā ienākuši no DA 6.—7. gadsimta, daži uzskata, ka tie veidojušies uz vietas no senākajiem [[balti|baltu]] iedzīvotājiem. Latgaļiem bijusi noteicošā loma [[latvieši|latviešu tautas]] veidošanās procesā 13.-16. gadsimtos. [[Livonijas Konfederācija]]s pastāvēšanas laikā [[Rīgas arhibīskapija]]s „[[Letu gals|Letu galā]]” dzīvojošo latgaļu valoda saplūda ar citu novadu izloksnēm, izveidojot [[latviešu valoda|latviešu valodu]]. [[Hidronīmi]] ar sakni let-, lat- saglabājušies līdz mūsu dienām (piemēram Latvīte, [[Letes]] ezers). Vēl 17. gadsimtā latgaļi saukti par „latvjiem” un no šī vārda vēlāk radies vārds „latvietis”, ar kuru sāka apzīmēt arī pārējos Latvijas teritorijā dzīvojošos baltus. Ar laiku nosaukums ieguva arī teritoriālu nozīmi.

== Nosaukuma izcelsme ==
Pēc Konstantīna Karuļa „Latviešu etimoloģijas vārdnīcas" skaidrojuma vārdam ''latgaļi'' ir tāda pati cilme kā vārdam ''latvieši''. Vārds pirmo reizi sastopams [[Nestora hronika]]s aprakstos par 11. gadsimta notikumiem. [[Livonijas Indriķa hronika]]s autors lieto divus vārdus kā sinonīmus: ''Lethi vel Letthigalli'' — „leti jeb letgaļi”. Savukārt [[Atskaņu hronika]]s autors latgaļus dēvē vienīgi par „letiem” (''Letten''), bet viņiem radniecīgos lietuviešus par „lietuvjiem” (''Lettowen''). [[Novgorodas pirmā hronika|Novgorodas hronikas]] autors par 13. gs. notikumiem pirmo reizi lietojis vārdu latgaļu zemei „Latgale” (''Лотыголa''). Nosaukumi „Latgale” un „latgalieši” atdzimuši 19.—20. gadsimta mijā [[Francis Kemps|Franča Kempa]] rakstos, lai izvairītos no poļu ieviestā apzīmējuma „[[Inflantija]]”, kas varētu būt atvasināts no vācu „Liefland” (līvu zeme).<ref>Konstantīns Karulis "Latviešu etimoloģijas vārdnīca" Rīga, Avots, 1992; 504—505 lpp.</ref> Problēma ir etnonīma variantu ''Letti — Lettigalli'' un atbilstošās teritorijas nosaukuma variantu ''Lettia — Letthigallia'' latvisko atveidi. Abi etnonīma varianti Livonijas [[Indriķa hronika|Indriķa hronikā]] pirmoreiz minēti līdzās (X, 3), turklāt divas reizes:

a) ..''Lethos, qui proprie dicuntur Lethigalli''.. — „..aicinājuši [..] letus, kas īstenībā saucas letgaļi..”,<ref>[http://www.old.historia.lv/alfabets/I/In/Indrika%20hronika/teksts/010_latv.htm#012 Indriķa hronika X.3.]{{Novecojusi saite}}</ref> b) ''Lethi vel Letthigalli''.. — „leti jeb letgaļi..”.

Indriķa hronikā abi etnonīmi lietoti pamīšus, taču daudz biežāk — forma ''Letti'', iespējams, vienkāršāka pieraksta dēļ. Forma ''Letigalli'' pēdējo reizi sastopama 1208. gada notikumu aprakstā (XII, 1), bet pēc tam vairs tikai lietots nosaukums ''Letti''. Arī letgaļu apdzīvotās zemes nosaukuma variants ''Lettia'' sastopams daudz biežāk nekā otrs variants, kas Hronikā piecreiz lietots ka vienīgais līdz XII, 6 (Leththigallia, 1208), pēc tam vairs tikai — ''Lettia''. Tas varētu norādīt uz zemes ietekmes samazināšanos vai vienkārši ir saīsināts zemes nosaukums.

Termini ''Lettigalli — Letthigallia'' Indriķa hronikas tulkojumā atveidoti ar „letgaļi” — „Letgale". Valodas dotumi vienlīdz pieļauj formas „letgaļi” un „latgaļi” resp. „Letgale” un „Latgale”. Līvi, kas kopā ar latgaļiem ir dzīvojuši ilgāk par vāciešiem, lieto vārdu ''läti'' un tur ir skaidri sadzirdams platais patskanis „e”. Hronikas tulkojumā dota priekšroka formām ar „e”, bet komentētāja tekstā lietota mūsdienu arheoloģiskajā literatūrā pieņemtā forma ar „a”.

== Garīgā un materiālā kultūra ==

Galvenā pazīme, kas liecina par latgaļu savdabīgo garīgo un materiālo kultūru, ir [[apbedīšanas tradīcijas]]. 7.—12. gadsimtā latgaļi mirušos guldījuši līdzenajos kapulaukos un uzkalniņkapulaukos, kuros kapu bedrēs sievietes un vīrieši guldīti ar galvām pretējos virzienos (A un R), līdzi dodot bagātīgas kapu piedevas ([[rotas]], [[ieroči|ieročus]], retāk — [[darbarīki|darbarīkus]]). Plašāk izpētīti [[Nukšu kapulauki|Nukšu]] un [[Kivtu kapulauki]], [[Lejasbitēnu kapulauki|Lejasbitēnu]], [[Odukalnu kapulauki|Odukalnu]] un [[Kristapiņu kapulauki]]. Labi izpētītas ir arī latgaļu dzīvesvietas — [[Asotes pilskalns|Asotes]], [[Kokneses pilskalns|Kokneses]] un [[Jersikas pilskalns|Jersikas pilskalni]], [[Lokstenes pilskalns|Lokstenes]] un [[Oliņkalna pilskalns|Oliņkalna pilskalni]].

== Teritorija ==
[[Vēlā dzelzs laikmeta apmetnes un kapulauki Latvijā|Vēlajā dzelzs laikmetā]] latgaļi dzīvoja tagadējā [[Vidzeme]]s austrumu daļā, [[Latgale|Latgalē]] un Krievijas rietumos, kur tolaik radušies latgaļu agrīnie valstiskie veidojumi ([[Jersika (valsts)|Jersika]], [[Tālava]], [[Atzele]], [[Koknese (valsts)|Koknese]]). Ziemeļu virzienā latgaļi dzīvoja līdz [[Gauja]]s vidusteces rajonam un līdz mūsdienu [[Latvija]]s — [[Igaunija]]s robežai. Austrumos letgaļu apdzīvotās teritorijas robeža aptuveni atbilda mūsdienu Latvijas robežai, bet dienvidos tā robežojās ar [[Nalsene]]s zemi un [[sēļi|sēļu]] zemēm. Rietumos letgaļu zemes robežojās ar [[līvi|līvu]] zemēm.

== Reliģija ==
Senatnē baltu ticība ar [[Dieviņš|Dieviņu]], [[Māra|Māru]] un viņu dēlu — [[Pērkons (mitoloģija)|Pērkonu]], kas dzīvoja pasaulē ar daudzām mātēm un daudziem tēviem, kuri katrs atbildēja par noteiktu dzīves sastāvdaļu. Jau pirms 11. gadsimta no [[Polocka]]s un vēlāk no [[Pleskava]]s latgaļu vidū izplatījās [[pareizticība]]. Zināms, ka 12. gadsimtā latgaļi, atkarībā no kauju iznākuma, maksāja meslus [[Polocka]]s un [[Pleskava]]s [[kņazs|kņaziem]].

== Dokumenti ==
{{citāts|[[Nestora hronika]] par latgaļiem:<br />

<blockquote>
I. daļa. IEVADS. "Tad sāksim stāstu šo. Pēc plūdiem Noasa trīs dēli sadalīja zemi — [[Šems]], [[Hams]] un [[Jafets]]. Un tika austrumi Šemam: [..]. Hamam turpretī tika dienvidi: [..]. Jafetam turpretī tika ziemeļu un rietumu zemes: [..]. Jafeta daļā mīt krievi, igauņi (''чудь'') un visādas tautas: meri, muromieši, vesi, mordvieši, komi, permieši, pečorieši, somi (''ямь''), ugri, lietuvieši (''литва''), zemgaļi (''зимигола''), kurši (''корсь''), '''letgaļi''' (''летгола''), līvi (''либь''). Turpretī poļi (''ляхи'') un prūši (''пруссы''), igauņi mīt pie [[Baltijas jūra]]s (''близ моря Варяжского'')."
</blockquote>}}

== Atsauces ==
{{atsauces}}

== Literatūra ==
* Ernests Brastiņš „Latgale”. — Pieminekļu Valdes Izdevums, Rīga 1928.
* Pēteris Zeile „Latgales kultūras vēsture no akmens laikmeta līdz mūsdienām”. — Latgales Kultūras centra izdevniecība, Rēzekne 2006. {{ISBN|9984291073}}
* Boļeslavs Brežgo „Latgolas pagōtne / 1”. — Vl. Lōča izdevnīceiba, Daugavpils 1943.
* Juris Cibul̦s „Latgaliešu ābeces 1768 - 2008”. — Zinātne, Rīga 2009. {{ISBN|9984808556}}
* Pīters Zarin̦š „Latgal̦u tradicijas”. — P/s Latgal̦u izdevnīeciba, München 1975.
* Janīna Kursīte „Kāzas Latgalē”. — Madris, Rīga 2008.
* Antons Svarāns „Kā radās un kā izzūd plaisa, kas šk̦ir̦ Latgali no pārējās Latvijas”. — Pagalms, Rīga 1934.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.hrono.info/dokum/povest.html Nestora hronika par latgaļiem] {{ru ikona}}
* [https://web.archive.org/web/20080221095412/http://www.historia.lv/alfabets/I/In/Indrika%20hronika/teksts/feldhun.htm Indriķa hronika par letgaļiem] {{lv ikona}}
* [https://web.archive.org/web/20080420095314/http://www.historia.lv/alfabets/A/AT/atskanu_hronika/hronikas_teksts/00001_01004.htm#029 Atskaņu hronika par latgaļiem] {{lv ikona}}
* [https://web.archive.org/web/20060303005617/http://www.genling.nw.ru/Baltist/Publicat/LatgVol1.pdf Latgalīšu volūdys gramatika] {{ru ikona}}

{{Senlatviešu valstis}}

[[Kategorija:Latgaļi| ]]