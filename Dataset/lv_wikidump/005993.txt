[[Attēls:Bayer Heroin bottle.jpg|thumb|225px|[[Heroīns]] — spēcīgs [[opioīds]] un narkotika]]
Jēdzienam '''narkotikas''' ir dažādas nozīmes. Tās var būt saistītas ar [[psihotropā viela|psihotropo vielu]] lietošanas iedarbību vai juridisko statusu. Daudzo nozīmju un vārda negatīvās nokrāsas dēļ mūsdienās to vairs neuzskata par lietojamu terminu [[farmakoloģija]]s zinātnē.<ref>Julien, Robert M. ''A Primer of Drug Action.'' 11th edition. Claire D. Advokat, Joseph E. Comaty, eds. New York: Worth Publishers: 2008. page 537.</ref><ref>[http://www.who.int/substance_abuse/terminology/who_lexicon/en/ WHO | Lexicon of alcohol and drug terms published by the World Health Organization]. Who.int (2010-12-09). Atjuanots: 2011-09-24.</ref>

== Jēdziena nozīmes ==

=== Medicīniskās nozīmes ===
Vārda "narkotikas" vēsturiskā pamatnozīme ir vielas, kas pastiprina [[miegs|miegainību]] un novērš [[sāpes]] (vārds ir cēlies no grieķu vārda 'narkotikos', kas nozīmē "stindzinošs" vai "padarīt nejūtīgu").<ref name="un.lv">{{Tīmekļa atsauce |url=http://www.un.lv/down/undcp/Vardnica.pdf |title=Arhivēta kopija |access-date={{dat|2012|07|21||bez}} |archiveurl=https://web.archive.org/web/20070106132531/http://www.un.lv/down/undcp/Vardnica.pdf# |archivedate={{dat|2007|01|06||bez}} }}</ref>
: ''Šajā gadījumā par narkotikām agrāk uzskatīja vienīgi [[opioīdi|opioīdus]] (pārsvarā [[morfijs|morfiju]] un [[heroīns|heroīnu]]). Mūsdienās pēc šīs definīcijas strīdīgi arī [[benzodiazepīni|benzodiazepīnus]], [[alkohols|alkoholu]] vai pat [[marihuāna|marihuānu]] var uzskatīt par narkotikām, bet to nevar attiecināt uz [[kokaīns|kokaīnu]], [[LSD]] un [[kofeīns|kofeīnu]].''
Par narkotikām sauc arī [[narkomānija|narkomāniju]] izraisošas [[psihotropā viela|psihotropās vielas]] vai preparātus.<ref>Svešvārdu vārdnīca, Jumava, 2009</ref>
: ''Šajā gadījumā par narkotikām var uzskatīt [[opioīdi|opioīdus]], [[benzodiazepīni|benzodiazepīnus]], kokaīnu, [[alkohols|alkoholu]] un [[kofeīns|kofeīnu]], strīdīgi arī [[marihuāna|marihuānu]] un [[LSD]] var uzskatīt par narkotikām.''

=== Juridiskās nozīmes ===
Par narkotikām dēvē dabīgas vai sintētiskas vielas, kas ir klasificētas atbilstoši [[ANO]] 1961. gada 30. marta [[Vienotā konvencija par narkotiskajām vielām|Vienotajai konvencijai par narkotiskajām vielām]], bet dabīgas vai sintētiskas vielas, kas ir klasificētas atbilstoši 1971. gada 21. februāra [[Konvencija par psihotropām vielām|Konvencijai par psihotropām vielām]], ir aizliegtas psihotropas vielas.<ref>[http://www.likumi.lv/l.php?doc_id=40283 Par narkotisko un psihotropo vielu un zāļu likumīgās aprites kārtību]{{Novecojusi saite}} (I nodaļa.
Vispārīgie noteikumi), likumi.lv. Atjaunots: {{dat|2013|02|14}}.</ref>
: ''Šajā gadījumā par narkotikām uzskata [[opioīdi|opioīdus]], [[kokaīns|kokaīnu]] un [[marihuāna|marihuānu]], bet terminu neattiecina uz [[benzodiazepīni]]em, [[alkohols|alkoholu]], [[LSD]] un [[kofeīns|kofeīnu]].''

Par narkotikām mēdz dēvēt jebkuru ar likumu aizliegtu psihotropu vielu vai preparātu vai tikai ar ārsta atļauju lietojamu psihotropu vielu vai preperātu.<ref name="un.lv"/>
: ''Šajā gadījumā par narkotikām (atkarībā no valsts likumdošanas) var uzskatīt [[opioīdi|opioīdus]], [[benzodiazepīni|benzodiazepīnus]], [[kokaīns|kokaīnu]], [[marihuāna|marihuānu]] un [[LSD]], bet to nevar attiecināt uz [[alkohols|alkoholu]] un [[kofeīns|kofeīnu]].''

=== Citas nozīmes ===
Jebkuru apreibinošu vielu, kas tiek lietota labsajūtas sasniegšanai, sauc par [[baudviela|baudvielu]].<ref>[[Latviešu konversācijas vārdnīca]] (A.Švābe, A.Būmanis, K.Dišlers), Grāmatu apgādniecība A.Gulbis, Izdots: 1927.</ref> Mūsdienās, kad lielākā daļa baudvielu ir aizliegtas, šis vārds ir novecojis un nereti sarunvalodā narkotikas ir sinonīms baudvielām. Tai pat laikā ļoti bieži par narkotikām neuzskata [[alkohols|alkoholu]] un [[kofeīns|kofeīnu]] (lai gan tās bieži vien var klasificēt kā narkotikas), kamēr tikpat legālas, bet sabiedrībā mazāk pieprasītas un iecienītas baudvielas ([[sarkanā mušmire]],<ref>[http://www.tvnet.lv/sievietem/attiecibas/77908-eksotiskas_narkotikas_lielbritanija Eksotiskās narkotikas Lielbritānijā], Tvnet.lv. Atjaunots: {{dat|2013|02|14}}.</ref> [[sintētiskā marihuāna]]<ref>[http://www.diena.lv/latvija/legalas-narkotikas-drizuma-var-klut-par-pagatni-13942723 Legālās narkotikas drīzumā var kļūt par pagātni], Diena.lv. Atjaunots: {{dat|2013|02|14}}.</ref> vai pat [[enerģijas dzērieni]]<ref>[http://www.tvnet.lv/sievietem/veseliba/76969-energijas_dzerieni_legalas_narkotikas Enerģijas dzērieni — legālās narkotikas?!], Tvnet.lv. Atjaunots: {{dat|2013|02|14}}.</ref>) tiek uzskatītas par narkotikām (sauktas par ''legālajām narkotikām'').<ref>[http://www.kasjauns.lv/lv/zinas/82651/valsts-nespej-aizliegt-legalas-narkotikas Valsts nespēj aizliegt „legālās narkotikas”], Kasjauns.lv. Atjaunots: {{dat|2013|02|14}}.</ref>

== Skatīt arī ==
* '''[[Psihotropās vielas]]''' — satur informāciju par narkotiku veidiem, vēsturi, ietekmi uz veselību
* [[Narkomānija]]
* [[Vieglās un smagās narkotikas]]

== Atsauces ==
{{atsauces}}


{{Psihotropās vielas}}
{{autoritatīvā vadība}}

[[Kategorija:Psihotropās substances| ]]
[[Kategorija:Krimināltiesības]]