{{Pārvietot|Antoni Gaudī}}
{{Mākslinieka infokaste
 |      bgcolour = 
 |          name = Antonio Gaudi
 |     name_orig = ''Antoni Gaudi''
 |         image = Antoni Gaudi 1878.jpg
 |     imagesize = 
 |       caption = 
 |     birthname = 
 |     birthdate = {{dat|1852|6|25}}
 |      location = {{vieta|Spānija|Katalonija|Reusa}}
 |     deathdate = {{dat|1926|6|10}}
 |    deathplace = {{vieta|Spānija|Katalonija|Barselona}}
 |        places = 
 |   nationality = [[Spāņi|Spānis]]
 |         field = Arhitekts
 |      training = 
 |      movement = 
 |  famous works = [[Svētās Ģimenes baznīca]]
 |      paraksts = 
 |       patrons = 
 | influenced by = 
 |      teachers = 
 |        pupils = 
 |    influenced = 
 |        awards = 
}}
'''Antonio Gaudi i Kornets''' ({{val|ca|Antoni Gaudí i Cornet}}, dzimis {{dat|1852|06|25}} [[Reusa|Reusā]], miris {{dat|1926|06|10}} [[Barselona|Barselonā]]) bija [[katalonieši|kataloniešu]] [[arhitektūra|arhitekts]], kurš pazīstams ar savu būvju stilu un īpatnējām konstrukcijām.

== Gaudí dzīve ==

=== Bērnība ===
Gaudi dzimis [[Tarragonas province|Tarragonas provincē]], [[Katalonija|Katalonijā]] 1852. gadā, kaut gan nav zināms, kur tieši — Reusas pilsētā vai 5 km attālajā Riudomsas pilsētā. Taču noteikti zināms, ka viņš [[kristīšana|kristīts]] Reusas pilsētā nākamajā dienā pēc piedzimšanas. Gaudi abi vecāki nāca no [[metālkalis|metālkaļu]] ģimenēm. Antonio bija jaunākais no pieciem bērniem un nevarēja rotaļāties ar saviem vienaudžiem [[reimatisms|reimatisma]] dēļ. Stipro sāpju dēļ viņš nebija spējīgs pastaigāties un, ja bija nepieciešams doties prom no mājām, viņam nācās jāt ar [[Mājas ēzelis|ēzeli]]. Tā kā Antonio uzturējās tuvu mājām un viņam bija daudz brīvā laika, tas tika izmantots, lai aplūkotu dabu. Tieši šis faktors veidoja viņa divas stiprākās prasmes — vērīgumu un dabas izpratni.

=== Pamatizglītība ===

Bērnībā Gaudi gāja bērnudārzā, kur jau sāka parādīties viņa iztēles spējas. Kad bērniem stāstīja par to, ka putni spēj lidot tāpēc, ka tiem ir spārni, Gaudi secināja, ka vistām spārni būs domāti ātrākai skriešanai, jo tās taču nelido.

Kad pienāca laiks viņa formālajai izglītībai, Gaudi iestājās ''Collegi de les Escoles Píes de Reus''. Gaudi atzīmes nebija visai labas, izņemot vienu priekšmetu — [[ģeometrija|ģeometriju]]. Viņa aizraušanās ar šo priekšmetu ilga līdz pat viņa nāvei. Pirmo iespaidu uz viņa dzīvi ģeometrija atstāja, kad viņš izvēlējās savu karjeru.

=== Augstākā izglītība ===
[[Attēls:Sagrada familia prospetto.jpg|thumb|350px|''Sagrada Família'', Barselonā]]
Gaudi mācījās [[arhitektūra|arhitektūru]] ''Escuela Tècnica Superior d'Arquitectura'' [[Barselona|Barselonā]] no [[1873]]. līdz [[1877]]. gadam, taču viņa sekmes bija ļoti viduvējas. Tomēr visas praktisko darbu atzīmes bija izcilas, un [[1878]]. gadā viņš kļuva par diplomētu arhitektu. Parakstot statusu apliecinošo dokumentu, direktors teica: „Es esmu atradis vai nu vājprātīgo, vai ģēniju.”{{Nepieciešama atsauce}}

Jaunieceltais arhitekts nekavējoties sāka plānot un konstruēt; sakarus ar skolu viņš nezaudēja visu dzīvi.

=== Intereses ===

Visu dzīvi Gaudi bija apburts ar [[daba|dabu]]. Viņš pētīja dabas uzbūvi un centās iekļaut tās elementus savās konstrukcijās. Tā vietā, lai izmantotu vienkāršas ģeometriskas [[līnija]]s, viņš imitēja [[cilvēks|cilvēku]] vai [[koks|koku]] augšanu un to, kā šīs lietas stāv, saglabājot [[mehāniskais līdzsvars|līdzsvaru]]. [[Hiperbola]]s un [[parabola]]s, kuras viņš "aizņēmās" no dabas, tika viegli stiprinātas ar [[tērauds|tērauda]] [[stienis|stieņiem]] un ļāva viņa konstrukcijām atgādināt dabas elementus.

Reimatisma dēļ Gaudi ieturēja stingru [[veģetārisms|veģetāru]] [[diēta|diētu]] un izmantoja [[homeopātija|homeopātiskus]] līdzekļus, [[ūdens]] [[terapija|terapiju]], kā arī biežas pastaigas, lai uzturētu labu veselību. Garas pastaigas ne tikai vājināja reimatismu, bet arī ļāva viņam vēl vairāk izbaudīt dabu.

=== Vēlākie gadi ===

Gaudi bija [[Romas Katoļu baznīca|katolis]] un dedzīgs [[Katalonija]]s [[nacionālisms|nacionālists]]. (Reiz pat arestēts par runāšanu [[katalāņu valoda|kataloniešu valodā]] situācijā, kur tas bija aizliegts ar likumu.){{Nepieciešama atsauce}} Vēlāk viņš atmeta savu laicīgo darbu un veltīja savu dzīvi katoļu ticībai un savai ''[[Sagrada Família]]''. Drīz pēc tam nomira viņa tuvākie ģimenes locekļi un draugi. Pēc viņa brāļa meitas nāves un viņa "uzticamā līdzstrādnieka Fransiska Berengera Mestresa" nāves Barselonā sākās ekonomiskā krīze, un Gaudi pārtrauca būvēt ''La Colonia Güell'' un ļoti palēninājās ''La Sagrada Família'' būvniecība. Pēc četriem gadiem mira arī viņa [[mecenāts]] Eusevi Gveljs (''Eusebi Güell'').

Iespējams, tieši šī nelaimīgo notikumu virkne izmainīja Gaudi. Viņš vairs nevēlējās runāt ar [[reportieri]]em vai fotografēties un kļuva pilnīgi pārņemts ar savu meistardarbu ''La Sagrada Familia''.

{{dat|1926|06|7}} Antoni Gaudi sabrauca tramvajs. Viņa nabadzīgā izskata dēļ neviens taksists nevēlējās aizvest viņu uz slimnīcu, baidoties, ka par braucienu netiks samaksāts. Galu galā viņš tika nogādāts nabadzīgo slimnīcā Barselonā. Neviens nepazina ievainoto mākslinieku, līdz viņa draugi atrada viņu nākamajā dienā. Kad viņu mēģināja pārvietot uz labāku slimnīcu, viņš atteicās, sakot: „Mana vieta ir šeit, starp nabagiem.” Viņš mira pēc divām dienām, un viņu apglabāja viņa nepabeigtā meistardarba ''La Sagrada Família'' centrā.

== Mākslinieciskais stils ==
[[Attēls:Palacio Episcopal de Astorga de noche.jpg|thumb|300px|Palacio Episcopal, Astorgā]]
Gaudi pirmie darbi tika veidoti [[gotika|gotiskajos]] un tradicionālajos Katalonijas stilos, taču drīz vien viņš izstrādāja savu personisko un īpatnējo [[tēlniecība|tēlniecisko]] stilu.

Viņš spēja apvienot paraboliskas [[arka]]s, dabas organiskās formas un ūdens plūsmu savā arhitektūrā. Projektējot ēkas, viņš ievēroja [[gravitācija]]s spēkus un citus dabiskus liekumus veidojošus faktorus. Daudzas arkas viņš izstrādāja, izmantojot [[atsvars|atsvarus]] uz savienotām saitēm, lai ļautu gravitācijai izrēķināt arku liekumus viņa vietā.

Arhitekta darbi ir klasificēti kā ''[[Art Nouveau]]'' arhitektūra, kas ir modernās arhitektūras priekštecis. Taču dabas tēlu adaptācija tā vietā, lai lietotu tradicionālas līnijas, novieto viņu savā īpašā kategorijā. Viņa stilu vēlāk mēģinājis atkārtot [[Austrija|austriešu]] arhitekts [[Frīdenreihs Hundertvasers]].{{Nepieciešama atsauce}}

Kaut gan Gaudi daudzi uzskata par ģēniju, daži vēsturnieki uzskata, ka viņš bija [[daltonisms|daltoniķis]] un tikai viņa sadarbība ar Žozefu Mariju Zužolu, 27 gadus jaunāku arhitektu, kuru pats Gaudi uzskatīja par ģēniju, ļāva viņam izveidot savus dižākos darbus.

== Popularitāte ==

Gaudi oriģinalitāte sākumā tika izsmieta. Sākumā vienīgais viņa atbalstītājs bija bagātais industriālists Eusevi Gveljs. Viņa laikabiedri nodēvēja viņa ēku ''Casa Milà'' par "[[akmeņlauztuves|akmeņlauztuvēm]]" (''La Pedrera''). Taču, laikam ritot, viņa darbi kļuva ļoti slaveni.
[[Attēls:Casa Batllo Overview Barcelona Spain cut.jpg|thumb|300px|[[Batļo māja]], Barselona]]

== Nozīmīgākie darbi ==

* Ainava uz [[Gueļa parks|Gueļa parku]], El Carmel, Barselona
* Casa Vicens (1878—1880)
* Palau Güell (1885—1889)
* Teresiana koledža (1888—1890)
* Colònia Güell baznīcas kapenes (1898—1916)
* Casa Calvet (1899—1904)
* [[Batļo māja]] (1905—1907)
* Casa Milà (La Pedrera) (1905—1907)
* [[Gueļa parks]] (1900—1914)
* [[Svētās Ģimenes baznīca]] (1884—1926)

== Ietekme ==

Gaudi plāni kādam [[Ņujorka]]s viesnīcas debesskrāpim tiks izmantoti [[Pasaules tirdzniecības centrs|Pasaules tirdzniecības centra]] pārbūvei pēc {{dat|2001|09|11|Ģ}}.

[[1992]]. gadā pieci mākslinieki dibināja Antonio Gaudi Beatifikācijas biedrību (''La Asociación pro Beatificación de Antonio Gaudí''). Šīs asociācijas mērķis ir lūgt katoļu baznīcu pasludināt Gaudi par [[svētais|svēto]].

Gaudi dzīve un darbi iedvesmoja grupu ''[[Alan Parsons Project]]'' [[1987]]. gadā izlaist albumu ''Gaudí''.

Gaudi darbi nesen iedvesmoja veikalnieku [[Londona|Londonā]] uzbūvēt veikala fasādi ''Casa Batlló'' stilā.

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Gaudi, Antonio}}
[[Kategorija:1852. gadā dzimušie]]
[[Kategorija:1926. gadā mirušie]]
[[Kategorija:Katalonijā dzimušie]]
[[Kategorija:Katalonijas arhitekti]]
[[Kategorija:Jūgendstila arhitekti]]
[[Kategorija:Barselona]]
[[Kategorija:Ceļa negadījumos bojā gājušie]]