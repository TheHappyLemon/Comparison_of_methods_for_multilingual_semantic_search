{|tableborder="1" cellspacing="0" style="float:right; margin: 1em 1em 0.5em 0.5em; border:1px solid #BBBBBB; background:#FBF5DF; text-align:center;" class="toccolours"
|style="padding:0;" class="toccolours"|[[Attēls:318px-BoschShipOfFools.jpg|200px]]
|-
|'''''Muļķu kuģis''''' 
|-
|'''[[Hieronīms Boss]]''', apm. 1500. g.
|-
|Eļļa, koks, 57,8 × 32,5 cm
|- 
|[[Luvras muzejs]], [[Parīze]]
|}

'''«Muļķu kuģis»''' (apm. 1490—1500; precīzs uzgleznošanas laiks nav zināms) ir [[Hieronīms Boss|Hieronīma Bosa]] [[glezna]]. Tās pamatā ir sena [[alegorija]], kurā pasaule attēlota kā kuģis bez mērķa, bet cilvēki tajā — ārprātīgie, kuri nezina un kuriem vienalga, kur paši dodas, un kuri iznieko savu dzīvi, nododamies pasaulīgajiem priekiem. 

Gleznai ir ārkārtīgi spēcīga simbolika. Cilvēki kuģī (kas simbolizē visu cilvēci) ir gan [[garīdzniecība]]s, gan laicīgās sabiedrības pārstāvji. Viens no cilvēkiem sēž uz sapuvuša zara, kas simbolizē baudu īslaicīgumu; koka galā atrodas pūce, kas ir cilvēces akluma, kā arī ķecerības simbols. [[Lauta]] un ķirši simbolizē jutekliskos priekus (dzirdi un garšu), ceptais putns — negausību. Par erotiskiem simboliem uzskatāma mūka un mūķenes dziedāšana kopā, lauta, kailie cilvēki ūdenī.

Glezna «Muļķu kuģis» sākotnēji bija [[triptihs|triptiha]] daļa. Pārējās divas daļas ir «Alegorija par negausību» (atrodas [[Jeila Universitāte]]s mākslas galerijā) un «Nāve un skopulis» (atrodas Nacionālajā Mākslas galerijā [[Vašingtona|Vašingtonā]]).

== Ārējās saites ==
{{commonscat-inline|The Ship of Fools by Hieronymus Bosch|Muļķu kuģis}}

[[Kategorija:Hieronīma Bosa gleznas]]
[[Kategorija:Luvra]]