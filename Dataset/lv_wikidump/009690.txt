{{infokaste+}}
[[Attēls:Odilon_Redon.jpg|thumb|200px|"Pašportrets" (1880)]]
'''Odilons Redons''' ({{val|it|Odilon Redon}}, * 1840. gada 20. aprīlī [[Bordo]], † 1916. gada 6. jūlijā [[Parīze|Parīzē]]) bija franču mākslinieks, [[simbolisms|simbolisma]] pārstāvis. Uzskata, ka [[grafika|grafikā]] Redons ietekmējies no [[Fransisko Goja|Gojas]], savukārt viņa gleznu kolorīts ietekmējis, piemēram, [[Anrī Matiss|Matisa]] daiļradi. Redona gleznām raksturīga ornamentalitāte; dažkārt tajās parādās erotiska tematika ("Veneras dzimšana"). Starp nozīmīgākajiem Redona darbiem jāmin gleznas "Ofēlija" (apm. 1900.-1905. g.), "Kiklops" (apm. 1914. g.), "Buda" (apm. 1905. g.) un grafikas "Smaidošais zirneklis" (1881), "Krauklis" (1882), "Meža gars" (1880).

Redons sāka apgūt zīmēšanu 15 gadu vecumā, taču pēc tēva vēlēšanās pievērsās [[arhitektūra]]i. Viņam tomēr neizdevās iestāties Parīzes ''École des Beaux-Arts'', tāpēc viņš aizsāka darboties tēlniecībā un grafikā. Redons vēlāk mācījās pie [[Žans Leons Žerom|Žana Leona Žeroma]], [[Rodolfs Bresdēns|Rodolfa Bresdēna]] un [[Anrī Fontēns-Latūrs|Anrī Fontēna-Latūra]]. Pēc [[Francijas-Vācijas karš|Francijas-Vācijas kara]], kurā cīnījās arī Redons, viņš pārcēlās uz Parīzi. Pirmais viņa darbs, kas guva atsaucību, bija "Ūdeņus sargātājs gars", un gadu vēlāk — 1879. gadā — Redons publicēja savu pirmo [[litogrāfija|litogrāfiju]] albumu "Sapnī". 1890. gados Redons sāka izmantot pasteļkrītiņus un eļļas krāsas, ar ko darbojās līdz pat mūža beigām.

Redons radīja gandrīz 200 grafikas darbu; starp tiem jāmin sērijas "Sapnī", "Veltījums Gojam" un "Svētā Jāņa apokalipse", kā arī [[Edgars Alans Po|Edgara Alana Po]] darbu ilustrācijas.

== Galerija ==

<gallery>
Attēls:Odilon Redon - Buddha - Google Art Project.jpg|"Buda" (1904)
Attēls:Odilon Redon - Ophelia.JPG|"Ofēlija" (apm. 1900.-1905. g.)
Attēls:Redon spirit-forest.jpg|"Meža gars" (1880)
Image:Odilon Redon - The Cyclops, c. 1914.jpg|"Kiklops" (1914)
Attēls:Redon the-raven.jpg|"Krauklis" (1882)
Attēls:Redon smiling-spider.jpg|"Smaidošais zirneklis" (1881)
Image:Odilon Redon 001.jpg|"Ziedi tirkīza vāzē" (apm. 1911. g.)
</gallery>

{{commons|Odilon Redon|Odilons Redons}}

{{gleznotājs-aizmetnis}}

{{autoritatīvā vadība}}

{{DEFAULTSORT:Redons, Odilons}}
[[Kategorija:1840. gadā dzimušie]]
[[Kategorija:1916. gadā mirušie]]
[[Kategorija:Žirondā dzimušie]]
[[Kategorija:Franču mākslinieki]]
[[Kategorija:Francijas gleznotāji]]
[[Kategorija:Postimpresionisma gleznotāji]]
[[Kategorija:Simbolisma gleznotāji]]