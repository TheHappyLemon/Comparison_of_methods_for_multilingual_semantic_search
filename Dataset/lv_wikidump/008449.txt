{{atsauces+}}
{{Motorsportista infokaste
| Bilde         = [[Attēls:Juan Manuel Fangio (circa 1952).jpg|150px]]
| Paraksts      = Fanhio [[1952]]. gadā.
| Taut          = {{ARG}}
| Kom           = [[Alfa Romeo F1|Alfa Romeo]], [[Maserati F1|Maserati]], [[Mercedes F1|Mercedes]], [[Scuderia Ferrari|Ferrari]]
| Sez           = {{f1|1950}}—{{f1|1951}}, {{f1|1953}}—{{f1|1958}}
| Zvg           = {{zvaigzne}}{{zvaigzne}}{{zvaigzne}}{{zvaigzne}}{{zvaigzne}}
| Sac           = 52
| Čemp          = 5 ({{f1|1951}}, {{f1|1954}}, {{f1|1955}}, {{f1|1956}}, {{f1|1957}})
| Uzv           = 24
| Pjed          = 31
| Pole          = 29
| Apl           = 23
| Pirm          = [[1950. gada F1 sezona|1950. gada]] [[Lielbritānijas GP]]
| Pēd           = [[1958. gada F1 sezona|1958. gada]] [[Francijas GP]]
| Pirmu         = [[1950. gada F1 sezona|1950. gada]] [[Monako GP]]
| Pēdu          = [[1957. gada F1 sezona|1957. gada]] [[Vācijas GP]]
| Dzim          = 1911
| Dzim_mm       = 6
| Dzim_dm       = 24
| Mir           = 1995
| Mir_m         = 7
| Mir_d         = 17
}}'''Huans Manuels Fanhio''' ({{val|es|Juan Manuel Fangio}}; {{Dat|1911|6|24|N}} — {{Dat|1995|7|17|N}}) bija [[Argentīna|argentīniešu]] autosportists, pazīstams pateicoties saviem pieciem [[Formula 1]] čempiona tituliem. Viņa brāļa dēls [[Huans Manuels Fanhio II]] arī bija veiksmīgs autosportists.

== Sacīkšu karjera ==
Fanhio uzsāka savu karjeru [[1934]]. gadā, pārsvarā brauca garas distances, [[1940]]. un [[1941]]. gadā kļuva par [[Argentīna]]s čempionu. Viņa progresu apturēja [[Otrais pasaules karš]] un viņš nevarēja sākt braukt Eiropā līdz pat 1947. gadam. 1950. gadā Huans Manuels Fanhio bija viens no 24 pilotiem, kas piedalījās pašā pirmajā F1 sacīkstē [[Silverstonas trase|Silverstona trasē]] 1950. gada 13. maijā. Viņš kvalificējās trešais un sacīkstē izstājās tehnisku problēmu dēļ. Jau otrajā sacīkstē Monako viņš parādīja savas spējas - uzvarēja kvalifikācijā, pārspējot otrās vietas ieguvēju [[Nino Farina|Nino Farinu]] par vairāk nekā divām sekundēm, bet sacīkstē uzvarēja, pārspējot [[Alberto Askari]] par apli. Nākamajā sacīkstē - [[Indy 500]] viņš nepiedalījās tāpat kā daudzi citi piloti, Šveicē izstājās, tad izcīnīja divas uzvaras pēc kārtas Beļģijā un Francijā, un nobeidza sezonu ar izstāšanos Itālijā ātrumkārbas defekta dēļ. Kopvērtējumā viņš bija otrais.

Nākamajā sezonā viņš turpināja braukt ar [[Alfa Romeo F1|Alfa Romeo]] un izcīnīja savu pirmo titulu. Tikai divās sacīkstēs viņš nekāpa uz pjedestāla - Beļģijā (kur palika devītais) un Itālijā (kur izstājās). [[Indy 500]], protams, nav ieskaitīta šajā sarakstā. 1952. gada sezonu viņš izlaida kakla traumas dēļ. 1953. gadā viņš atgriezās ar Maserati, izcīnot trīs 2. vietas, vienu 4. vietu un vienu uzvaru. Gluži kā 1950. gadā viņš sezonu pabeidza otrais. 1954. gadā viņš izcīnīja savu otro čempiona titulu. Ja neskaita Indy 500, tad viņš tikai vienu reizi nekāpa uz goda pjedestāla. Viņš uzvarēja savās mājās Argentīnā, Beļģijā, Francijā, Vācijā, Šveicē un Itālijā. Spānijā viņš palika trešais. 1954. gadā Fanhio ar Maserati aizvadīja tikai pirmās divas sacīkstes. Atlikušo sezonu viņš brauca ar Mercedes. 1955. gadā Fanhio kļuva par pirmo trīskārtējo pasaules čempionu, izcīnot četras uzvaras (Argentīna, Beļģija, Nīderlande un Itālija) sešās sacīkstēs. Pēc 1955. gada sezonas Mercedes Fanhio aizgāja no autosporta, daļēji "pateicoties" slavenajai Lemānas avārijai tajā pašā gadā, kurā gāja bojā 81 skatītājs. Avārija ļoti ilgi ietekmēja autosportu - Šveicē autosports bija aizliegts līdz pat [[21. gadsimts|21. gadsimta]] sākumam.

1956. gadā Fanhio pārgāja uz Ferrari, un, pat izcīnot par 10 punktiem mazāk nekā pirms gada, viņš kļuva par pasaules čempionu. Viņš izcīnīja trīs uzvaras, divas otrās vietas un vienu ceturto vietu. Viņš arī izstājās Beļģijā. 1957. gadā Fanhio aizvadīja savu pēdējo pilno sezonu F1. Togad viņš atkal brauca Maserati. Izcīnot četras uzvaras un divas otrās vietas "Maestro" izcīnīja savu piekto un pēdējo čempiona titulu. 1958. gadā Fanhio izveidoja pats savu komandu un aizvadīja divas sacīkstes - Argentīnā un Francijā. Viņš abās izcīnīja ceturto vietu. Viņš arī mēģināja piedalīties Indy 500, taču tomēr beigās nestartēja. Šajā gadā Fanhio nolaupīja Kubas partizāni, bet viņš tomēr tika atbrīvots.

== Ārējās saites ==
{{sisterlinks-inline}}
{{enciklopēdiju ārējās saites}}
{{sporta ārējās saites}}

{{kastes sākums}}
{{s-tituli}}
{{amatu secība|virsraksts=[[F1 čempionu saraksts|Formula 1 pasaules čempions]] |pirms={{flaga|Itālija}} [[Nino Farina]]<br />{{flaga|Itālija}} [[Alberto Askari]]|pēc={{flaga|Itālija}} [[Alberto Askari]]<br />{{flaga|Lielbritānija}} [[Maiks Hotorns]]|periods={{f1|1951}}<br />{{f1|1954}}—{{f1|1957}}}}
{{kastes beigas}}

{{F1 čempioni}}
{{Scuderia Ferrari}}
{{Mercedes Grand Prix}}

{{autoritatīvā vadība}}

{{DEFAULTSORT:Fanhio, Huans Manuels}}
[[Kategorija:Buenosairesas provincē dzimušie]]
[[Kategorija:Argentīnas autosportisti]]
[[Kategorija:Formula 1 piloti]]