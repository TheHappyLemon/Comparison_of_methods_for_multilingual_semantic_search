{{ievads+}}
'''Viduslaiku karamāksla''' ir [[viduslaiki|viduslaiku]] karadarbība. Tehnoloģiskie, kultūras un sociālie sasniegumi bija noveduši pie nopietnām pārmaiņām karadarbības raksturā no senatnes, mainot militāro taktiku un kavalērijas un artilērijas lomu. Attiecībā uz nocietinājumiem viduslaikos Eiropā parādījās termins [[Viduslaiku pils]], kas pēc tam izplatījās uz [[Svētā zeme|Svēto zemi]] (mūsdienu Izraēla un Palestīna).

== Karamāksla vēlīnos viduslaikos ==
Radikālas izmaiņas karamākslā bija vērojamas vēlīnos viduslaikos ([[Renesanse|Renesansē]]). Progresēja valstu militārā organizācija, karošanas [[stratēģija]], [[taktika]], lietojamo ieroču [[tehniska]]is līmenis. To veicināja gan [[Zinātniskā revolūcija|Zinātniskās revolūcijas]] atklājumi, gan ar [[Reformācija|Reformāciju]] saistītie [[reliģija|reliģiskie]] konflikti, kas izvērsās militārās sadursmēs un pilsoņu karos. Karotāji sāka izmantot arvien efektīvākus ieročus, tai skaitā [[pīķis|pīķus]], [[muskete]]s un uzlabotu [[artilērija|artilēriju]], kuru savstarpējai sadarbībai kaujās tika pilnveidota taktika.

Apvērsumu daudzās jomās radīja artilērija. [[lielgabals|Lielgabalu]] izgatavošana, izmantošana un tālākā tehniskā pilnveidošana prasīja [[inženieris|inženieru]] zināšanas [[fizika|fizikā]], [[metalurģija|metalurģijā]], [[ķīmija|ķīmijā]] ([[šaujampulveris|šaujampulvera]] izgatavošana), [[nocietinājums|nocietinājumu]] veidošanā u.c. Artilērijas izmantošana uz [[jūra]]s prasīja jaunas, [[inovācija|inovatīvas]] izmaiņas [[kuģis|kuģu]] konstrukcijā, jo bija jānodrošina lielāku karakuģu celtspēju (tonnāžu), saglabājot pietiekamu to ātrumu un manevrētspēju.

[[Attēls:Fortification gravure. legendee.jpeg|thumb|300px|Nocietinājumu sistēma]]
Lai aizsargātos no arvien efektīvākās artilērijas uguns uz sauszemes un no jūras, progresēja nocietinājumi. Pilsētas un stratēģiski nozīmīgākie punkti agrāko mūra sienu vietā tika apjozti ar aizsardzības sistēmu, kuru veidoja zemi bastioni ar stūriem šaurā [[leņķis|leņķī]], kas ne tikai būtiski samazināja aplencošās artilērijas efektivitāti, bet arī palielināja forta artilērijas atbildes ugunsspēju. Arī [[skanste]]s, [[ierakumi]], [[kanāls|kanāli]], grāvji, dažādas lamatas utt. daudzās kaujās pierādīja fortu augsto aizsardzības potenciālu pret aplencošā karaspēka triecieniem. Tipiskas šādas aizsardzības sistēmas ir [[Daugavgrīvas cietoksnis]], [[Dinaburgas cietoksnis]] [[Daugavpils|Daugavpilī]] u.c.

Efektīvāka kļuva arī [[kavalērija]]. Tā specializējās taktiski atšķirīgās vienībās. Radās vieglā kavalērija izlūkošanai un ātriem uzbrukumiem, [[ulāni]] izšķirīgiem triecieniem atklātā kaujas laukā, ar šaujamieročiem bruņoti [[dragūni]] — kā mobilas [[strēlnieki|strēlnieku]] vienības.

Daudzo izmaiņu dēļ militārā stratēģija un taktika un specializētās militārās vienībās strukturēto karaspēku vadība kļuva arvien sarežģītāka. Lai to pilnībā apgūtu, karaspēki arvien vairāk profesionalizējās, bet lai sagatavotu virsniekus to apmācīšanai un komandēšanai, sāka dibināties militārās akadēmijas.

== Ārējās saites ==
* [http://www.medievalwarfare.info Medieval Warfare] Siege warfare, open battles, weapons, armour and fighting techniques.
*[https://www.medievalsoldier.org/ Database of thousands of English soldiers during the later medieval period]
*[http://medieval-history.org/ Medieval History Database (MHDB), which includes medieval military records]
*[https://www.nationalarchives.gov.uk/help-with-your-research/research-guides/medieval-early-modern-soldiers/ Guide to researching records of medieval soldiers, from the British National Archives site]
{{Vēsture-aizmetnis}}

[[Kategorija:Viduslaiki]]
[[Kategorija:Militārā vēsture]]