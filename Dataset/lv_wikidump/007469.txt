[[Attēls:Alfons Mucha - F. Champenois Imprimeur-Éditeur.jpg|thumb|250px|Alfonsa Muhas plakāts]]
'''Jūgendstils''' ir mākslas (īpaši [[arhitektūra]]s un [[dizains|dizaina]]) stils, kas radās 1890.gadu otrajā pusē [[Eiropa|Eiropā]], bet par visaptverošu parādību kultūrā kļuva laikā no 20. gadsimta sākuma līdz [[Pirmais pasaules karš|Pirmajam Pasaules karam]]. Nosaukumu "jūgendstils" jaunais strāvojums guva Vācijā un arī Latvijā. Mākslas vēsturē to dažkārt mēdz apzīmēt par [[Neoromantisms|neoromantismu]]. Par jūgendstila vadmotīvu kļuva mākslas sintēzes ideja, un tā sāka izpausties visos mākslas veidos, sākot ar lietišķo mākslu, un beidzot ar tēlotāju mākslu un arhitektūru.

Jūgendstils attīstījās dažādās Eiropas valstīs, tajās iegūstot atšķirīgus nosaukumus: ''Jugendstil'' [[Vācija|Vācijā]], ''Art noveau'' [[Francija|Francijā]], ''modernismo'' [[Spānija|Spānijā]], ''Sezessionsstil'' [[Austrija|Austrijā]], ''Stile Liberty'' vai ''Stile Floreale'' [[Itālija|Itālijā]], ''Młoda Polska'' [[Polija|Polijā]]. [[Katalonija|Katalonijā]] par jūgendstila centru kļuva [[Barselona]], kur darbojās ievērojamais arhitekts [[Antonio Gaudi]]. Liela nozīme jūgendstilam bija arī Austrumeiropā; īpaši jāmin čehu mākslinieks [[Alfonss Muha]].

== Raksturīgākās iezīmes ==

Jūgendstils ir ornamentāls stils, kam pamatā liektas līnijas, asimetriska kompozīcija, neregulāri līniju ritmi. Tēlotājā mākslā jūgendstils pamatā izpaudās [[grafika|grafikā]] ([[ilustrācija|ilustrācijās]], [[plakāts|plakātos]]), kur īpaši raksturīgi stilizēti augu motīvi, [[chiaroscuro|gaismēnu]] trūkums, dekoratīvas, liektas līnijas.

Jūgendstila estētikas pamatidejas ir tuvas simbolisma filozofijai. Ikdienišķajā realitātē skaistums izsīkst un aizvien vairāk pieņemas spēkā mehānistiskais princips; mākslinieks ir nevis reportieris vai fotogrāfs, bet radītājs; mākslai ir jāpārveido pasaule, jāienes skaistais un cilvēcīgais vidē, kas ieskauj cilvēku, - viņa mājoklī, sadzīves interjerā un priekšmetos, apģērbā utt.
[[Attēls:CasaBatllo 0170.JPG|thumb|right|200px|Jūgendstila ēka Barselonā, Spānijā ''Casa Batllo''. Projektējis viens no pasaulē zināmākajiem jūgendstila arhitektiem- [[Antonio Gaudi]].]]
Jūgendstila glezniecība bieži vērsās pie izglītota un izsmalcināta skatītāja, taču daudzās citās izpausmēs jūgendstils bija demokrātisks.

Arhitektūrā jūgendstilam raksturīga celtnes funkcionālā uzbūve, kas izvirzījās par prioritāti, fasāde tika izcelta gan ar arhitektoniskiem līdzekļiem (erkeriem, lizēnām, durvju un logu ailām), gan ar būvplastikas elementiem (ciļņiem, skulptūrām, ornamentu). Ēkas koptēla izveidē svarīgi visi elementi: monumentālā glezniecība, vitrāža, mozaīka un pat uzraksti. Nereti jūgendstilā tika veidots viss nams, sākot ar pašu ēku un tās interjeru un beidzot ar galda piederumiem. Pirmā jūgendstila celtne ir [[Viesnīca Tassel|Tasela nams]] [[Brisele|Briselē]] (1893).

Arhitektūrā dominēja neoklasicisma un nacionālā romantisma elementi, stājtēlniecībā spēcīgākas bija reālisma tendences, monumentos dominēja historisms. Glezniecībā un grafikā jūgendstils saplūda ar reālismu un simbolismu, ir jaušama impresionisma un postimpresionisma ietekme.

Jūgendstila uzplaukums bija īslaicīgs. Ap 1910. gadu interese par to sāka noplakt.

== Jūgendstils Latvijā ==

Jūgendstils bija nozīmīgs mākslas virziens arī [[Latvija]]s teritorijā. Sākotnēji spilgtākie jūgendstila pārstāvji bija [[Vācbaltieši|vācbaltiešu]] mākslinieki, kuri dominēja reģiona kultūras dzīvē, taču tieši ar jūgendstilu saistās pirmo latviešu nacionālo mākslinieku ienākšana kultūras apritē ([[Janis Rozentāls]], [[Johans Valters|Jānis Valters]], [[Jūlijs Madernieks]] u.c.). Tāpat kā [[Skandināvija|Skandināvijā]], arī Latvijā jūgendstils saistīts ar nacionālās pašapziņas palielināšanos.

[[Rīga|Rīgā]] ir vairāk nekā 800 jūgendstila ēku, ko radījuši [[Mihails Eizenšteins]], [[Konstantīns Pēkšēns]], [[Eižens Laube]] u. c. Rīgā, [[Alberta iela (Rīga)|Alberta ielā]] 12 atrodas jūgendstilam veltīts [[muzejs]] — [[Rīgas Jūgendstila centrs]].

== Skatīt arī ==
* [[Pasaules jūgendstila diena]]

== Literatūra ==

* Krastiņš J. Jūgendstils Rīgas arhitektūrā. — R., 1980.
* Krastiņš J. Rīga — jūgendstila metropole. — R., 1998.
* Latvijas mākslas vēsture. - Pētergailis, Rīga, 2004.

== Papildinformācija ==
* [http://www.citariga.lv/?page=303&id=10&lng=1 Rīgas jūgendstils portālā Cita Rīga]
* [https://web.archive.org/web/20160324081330/http://www.vangoghmuseum.nl/en/prints/subject/44/art_nouveau Jūgendstila ilustrācijas un plakāti] van Goga muzeja portālā
{{kultūra-aizmetnis}}

{{autoritatīvā vadība}}
{{avangards}}
[[Kategorija:Jūgendstils| ]]
[[Kategorija:Arhitektūras stili]]
[[Kategorija:Mākslas virzieni]]