Hopfīlda tīkls ir viens no [[Mākslīgais neironu tīkls|neironu tīklu]] veidiem, nosaukts tā radītāja [[Džons Džozefs Hopfīlds|Džona Hopfīlda]] vārdā. Hopfīlda tīkls modelē asociatīvo atmiņu — ar adresāciju pēc satura, nevis adreses/indeksa. Konkrēti — tas spēj noteikt, vai kaut kāds atšķirīgs (bojāts) attēls ir pietiekami līdzīgi kaut kādas grupas attēliem vai nē.

== Struktūra ==

* Tīklā ir viens neironu slānis.
* Neironu svaru vērtības ir simetriskas (<math>w_{ji} = w_{ij}</math>).
* Neironu ieejas un izejas ir bināras (parasti <math>\{-1; 1\}</math> vai <math>\{0; 1\}</math>).


== Apmācība ==

[[Attēls:HopfildaTikls.png|frame|right|Hopfīlda tīkla apmācība un darbināšana.]]

Atšķirībā no daudziem citiem neironu tīklu veidiem, Hopfīlda tīkla apmācība notiek vienā solī (savukārt darbināšana — parauga atpazīšana — notiek iteratīvi).

Svaru vērtības tiek izvietotas matricā, kuras kolonas apzīmē neironus, bet rindiņas — neironu svarus.

Svaru vērtības nosaka pēc formulas: 
<math>w_{ji} = \begin{cases}
\sum_{s=1}^r p_{si} \cdot p_{sj}; & \mbox {ja } i \ne j \\
0; & \mbox {ja } i = j
\end{cases}</math>,<br />
kur <math>p_{s}</math> — paraugs (bināru vērtību virkne), <math>r</math> — paraugu skaits.

Attēlā "Hopfīlda tīkla apmācība un darbināšana" redzams piemērs — augšējā matrica: divi 12 vērtību gari paraugi <math>P1</math> un <math>P2</math> un ar tiem apmācītā Hopfīlda tīkla svaru vērtības.

== Darbināšana ==

Katrā darbināšanas — parauga atpazīšanas procesa — iterācijā katram neironam atsevišķi tiek rēķināta:
# <math>NET</math> funkcija pēc formulas <math>NET_{j} = \sum_{i=1}^n w_{ji} \cdot o_{i}</math>, kur <math>w_{ji}</math> — <math>j</math>-tā neirona <math>i</math>-tais svars, <math>o_{i}</math> — <math>i</math>-tā neirona izejas vērtība (iepriekšējā iterācijā — jeb ieejas vērtība šajā iterācijā);
# izejas vērtība, izmantojot aktivizācijas funkciju: <math>o_{j} = \begin{cases}
-1; & \mbox {ja } NET_{j} \le 0 \\
1; & \mbox {ja } NET_{j} > 0
\end{cases}</math>

Attēlā zem svaru matricas redzams piemērs, atpazīstot paraugu <math>X</math>, kas ir sākotnējās ieejas vērtības (iepriekšējās iterācijas izejas vērtības).

Piemērā iezīmēta 4. neirona <math>NET</math> funkcijas rēķināšana 2. iterācijā.

Attēlā redzams, ka 3. un 4. iterācijas visu neironu atbilstošās <math>NET</math> funkciju vērtības sakrīt, kas norāda, ka atpazīšanas process ir konverģējis un 3. iterācijas izeju varam uzskatīt par meklēto attēlu (kā redzams, tas ir apmācības procesā ievadītais paraugs <math>P1</math>).

== Ārējās saites ==

[https://web.archive.org/web/20060717210328/http://www.zuters.com/anns/anns.html Jānis Zuters. Neironu tīkli]

[[Kategorija:Mākslīgais neironu tīkls]]