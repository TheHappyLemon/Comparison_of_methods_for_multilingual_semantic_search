[[Attēls:Indian Ocean bathymetry srtm.png|thumb|350px|Indijas okeāna karte]]
'''Indijas okeāns''' ir trešais lielākais [[okeāns]] pasaulē, kas aizņem ap 20% no planētas ūdens virsmas.<ref>{{PZT|275}}</ref> Jau kopš aizvēsturiskiem laikiem kalpo kā nozīmīgs [[tranzīts|tranzīta]] ceļš starp pasaules [[civilizācija|civilizācijām]].

== Robežas ==
[[Ziemeļi|Ziemeļos]] no Indijas okeāna atrodas [[Dienvidāzija]], tai skaitā [[Indijas subkontinents]], no kura cēlies okeāna vārds. Rietumos atrodas [[Arābijas pussala]] un [[Āfrika]]. [[Austrumi|Austrumos]] atrodas [[Malakas pussala]], [[Zunda salas]] un [[Austrālija]]. [[Dienvidi|Dienvidos]] aiz 60° dienvidu [[platums|platuma]] grāda atrodas [[Dienvidu okeāns]]. No [[Atlantijas okeāns|Atlantijas okeāna]] dienvidos no Āfrikas tiek atdalīts pa 20° austrumu [[meridiāns|meridiānu]], bet no [[Klusais okeāns|Klusā okeāna]] dienvidos no Austrālijas — pa 147° austrumu meridiānu. Vistālākais Indijas okeāna ziemeļu punkts — [[Persijas līcis]], kas sasniedz 30° ziemeļu platumu.

== Vispārēji dati ==
[[Attēls:Diego Garcia (satellite).jpg|250px|thumb|Djego Garsijas atols]]
* [[Platība]] — 73 556 000 kvadrātkilometri (iekļaujot [[Sarkanā jūra|Sarkano jūru]] un Persijas līci);
* [[Platums]] dienvidu daļā — 10 000 kilometru;
* [[Tilpums]] — tiek vērtēts uz 292 131 000 km³;
* Lielākais [[dziļums]] — [[Diamantinas dzelme]] — 8 047 metrus dziļa — atrodas dienvidrietumos no Austrālijas;
* Vidējais dziļums — 3 890 metri;
* Ap 5000 [[sala|salu]], vairumu apņem [[koraļļu rifs|koraļļu rifi]].

== Ģeoloģija ==
Indijas okeānā saduras šādas trīs lielas [[tektoniskā plātne|tektoniskās plātnes]]: [[Āfrikas plātne]], [[Indijas—Austrālijas plātne]] un [[Antarktīdas plātne]]. Plātņu sadures vieta veido lielam, otrādi apvērstam "Y" burtam līdzīgu formu. No Arābijas pussalas līdz okeāna centrālajai daļai austrumos no Madagaskaras stiepjas "Y" burta "kātiņš" — [[Arābijas—Indijas grēda]]. Šeit tā sazarojas un uz rietumiem līdz vietai starp Dienvidāfriku un Antarktīdu stiepjas [[Dienvidrietumu Indijas grēda]], kas pāriet [[Vidusatlantijas grēda|Vidusatlantijas grēdā]]. Uz austrumiem savukārt stiepjas [[Austrālijas—Antarktīdas pacēlums]], kas sasniedz Kluso okeānu.

[[Kontinentālais šelfs]] Indijas okeāna piekrastē pārsvarā ir šaurs, līdz 200 km plats. Austrālijas rietumu krastā šelfs ir platāks — {{nobr|1000 km}}.

Indijas okeāna piekrastē vietām vērojams aktīvs [[vulkānisms]]. Ļoti aktīvu vulkānu virtene atrodas Zunda salās, Andamanu salās un Nikobaru salās. Šeit, starp [[Sumatra]]s un [[Java (sala)|Javas]] salām noticis arī spēcīgākais vulkāna izvirdums pēdējos gadsimtos — [[Krakatau]] vulkāna izvirdums. Šis reģions ir arī [[seismoloģija|seismiski]] aktīvs. {{Dat|2004|12|26}} šeit notika postošā [[Indijas okeāna zemestrīce]], kuras jauda sasniedz 9,3 balles pēc [[Rihtera skala]]s. Zemestrīcē gāja bojā 200—310 tūkstoši cilvēku.

== Klimats ==
[[Attēls:Rodrigues AnseAli.jpg|250px|thumb|Pludmale Rodrigesas salā]]
Indijas okeāna klimatu ziemeļos no [[ekvators|ekvatora]] nosaka [[musons|musonu]] vēji. No oktobra līdz aprīlim pūš spēcīgs ziemeļaustrumu vējš. No maija līdz oktobrim dominē dienvidu un rietumu vēji. No [[Arābijas jūra]]s musons uz Indijas subkontinentu nes bagātīgas lietusgāzes. Mainoties musonu vējiem [[tropiskais ciklons|tropiskie cikloni]] nereti skar Arābijas jūras piekrasti un [[Bengālijas līcis|Bengālijas līci]].

Dienvidu puslodē vēji pārsvarā ir lēnāki, taču [[Maurīcija|Maurīcijā]] var būt spēcīgas vasaras vētras.

== Hidroloģija ==
Lielākās Indijas okeānā ietekošās upes ir [[Zambezi]], [[Šatelaraba]] ([[Eifrata]]s un [[Tigra]]s satekupe), [[Inda]], [[Ganga]] ar [[Bramaputra|Bramaputru]] un [[Iravadi]].

Indijas okeāna straumes nosaka musonu klimats. Ziemeļu puslodē straumes plūst pulksteņa rādītāja virzienā, tās visas ir siltās straumes, dienvidu puslodē — pretējā virzienā. Tomēr ziemas musonu laikā ziemeļu puslodē straumes plūst pretējā virzienā.

Ziemeļos no 20°D platuma ūdens virsējā slāņa temperatūra nav zemāka par 22 °C, austrumu daļā pārsniedz 28 °C. Dienvidos no 40°D ūdens virsējā slāņa temperatūra strauji krītas.

Virsūdens sāļums ir 32—37 promiles. Sāļākais ūdens ir Arābijas jūrā un joslā starp Dienvidāfriku un dienvidrietumu Austrāliju. [[aisbergs|Aisbergi]] visu gadu bieži sastopami Dienvidu okeānā, taču tie bieži iepeld arī Indijas okeānā, bieži sasniedzot 45°D platumu un tālāk ziemeļos.

== Vēsture ==
[[Attēls:ShenDuGiraffePainting.jpg|thumb|250px|Džens He ekspedīcija no Āfrikas pāri Indijas okeānam uz Ķīnu atveda arī žirafi, 1414. gads]]
Indijas okeāns ir salīdzinoši mierīgāks un kuģošanai vienkāršāks nekā Klusais okeāns un Atlantijas okeāns. Viegli prognozējamais musonu vēju virziens ļauj vienkārši, pārsvarā bez starpgadījumiem veikt pārceļojumus no vienas okeāna puses uz otru.

Indijas okeāna tiešā tuvumā attīstījušās pirmās civilizācijas — [[Senā Divupe]], [[Senā Ēģipte]], [[Indas ielejas civilizācija]] un pārējās Indijas subkontinenta civilizācijas. Jau vismaz 3 000 gadus pmē. sākās kuģošana Indijas okeānā starp Seno Ēģipti un [[Punta|Puntu]], kura visdrīzāk atradās mūsdienu [[Somālija|Somālijā]], vedot uz Ēģipti [[zelts|zeltu]] un [[mirres]]. Aptuveni 2 500 gadus pmē. jau notika jūras tirdzniecība starp Mezopotāmiju un Indas ieleju. Mūsu ēras 1. un 2. gadsimtā notika intensīva tirdzniecība starp romiešu Ēģipti un Dienvidindiju — [[tamili|tamilu]] valstīm.

Ap 7. gadsimtu no Indonēzijas ieradās pirmie Madagaskaras iedzīvotāji, starp Madagaskaru un Indonēziju pāri okeānam notika regulāra satiksme. Šajā laikā aizvien pieaugoša ietekmi Austrumāfrikā ieguva arābi. Laikaposmā no [[1405]]. gada līdz [[1433]]. gadam ķīniešu admirālis [[Džens He]] vadīja vairākas ekspedīcijas uz ''Rietumu okeānu'', kā ķīnieši dēvēja Indijas okeānu. Viņi sasniedza Austrumāfrikas krastus. [[1497]]. gadā [[Vasko da Gama]] apbrauca [[Labās Cerības rags|Labās Cerības ragu]] Dienvidāfrikā un kļuva par pirmo eiropieti, kas pa jūru aizbrauca līdz Indijai. Neilgā laikā eiropieši ieguva dominējošas pozīcijas Indijas okeāna rietumu daļā. Pirmā pārsvaru centās nodrošināt [[Portugāle]], kas izbūvēja cietokšņus stratēģiskos punktos. Mazā nācija ilgstoši nespēja noturēt kontroli pār lielo, attālo okeānu, 17. gadsimta vidū portugāļus izkonkurēja Nīderlande, Britu impērija, Francija. Ap [[1815]]. gadu Indijas okeānā par valdošo spēku kļuva Britu impērija.

[[1869]]. gadā kuģu satiksmei tika atvērts [[Suecas kanāls]], kas Indijas okeānā izmainīja [[tirdzniecība]]s ceļus. Kopš [[Otrais pasaules karš|Otrais pasaules kara]] Lielbritānijas ietekme ir krasi samazinājusies. Mūsdienās joprojām saglabājusies Lielbritānijas un ASV militārā bāze [[Djego Garsijas atols|Djego Garsijas atolā]] okeāna centrālajā daļā.

{{Dat|2004|12|26}} netālu no [[Sumatra]]s notika postošā [[Indijas okeāna zemestrīce]], kuras jauda sasniedz 9,3 balles pēc [[Rihtera skala]]s. Zemestrīcē gāja bojā aptuveni 230 tūkstoši [[cilvēks|cilvēku]] un vairāk nekā viens miljons [[iedzīvotāji|iedzīvotāju]] palika bez mājām. Pēc šīs nelaimes Indijas okeānā tika izveidota [[Indijas okeāna cunami brīdinājuma sistēma]].

== Ekonomika ==
Indijas okeāns arī mūsdienās ir ļoti nozīmīgs jūras ceļš, kas savieno [[Tuvie Austrumi|Tuvos Austrumus]], Āfriku un Austrumāziju ar Eiropu un Ameriku. Šeit notiek liela apmēra naftas un tās produktu tranzīts no Persijas līča un Indonēzijas. Arī pēc apzināto atradņu izsīkšanas varēs izmantot citas apzinātās Indijas okeāna baseina atradnes [[Saūda Arābija]]s, [[Irāna]]s, Indijas un Austrālijas piekrastē. Indijas okeāns apdraud un ietekmē Persijas līci, Omānas līci, Sarkano jūru.

Siltā ūdens dēļ Indijas okeānā ir maz [[fitoplanktons|fitoplanktona]] un līdz ar to nav īpaši daudz zivju. Ar zivīm bagāti ir tikai atsevišķi iecirkņi okeāna ziemeļos.

== Jūras, lielākie līči un šaurumi ==
Sākot no ziemeļiem pulksteņa rādītāja virzienā Indijas okeānam ir šādas jūras, līči un šaurumi:
<div style="-moz-column-count:2; column-count:2;">
* [[Arābijas jūra]]
* [[Persijas līcis]]
* [[Omānas līcis]]
* [[Bengālijas līcis]]
* [[Andamanu jūra]]
* [[Malakas šaurums]]
* [[Timoras jūra]]
* [[Lielais Austrālijas līcis]]
* [[Basa šaurums]]
* [[Mozambikas šaurums]]
* [[Adenas līcis]]
* [[Sarkanā jūra]]
</div>
Dažkārt Indijas okeānam pieskaita arī [[Floresas jūra|Floresas jūru]], [[Javas jūra|Javas jūru]] un [[Savu jūra|Savu jūru]].

== Salas ==
[[Attēls:Kerguelen CookGlacier.JPG|250px|thumb|[[Kuka ledājs]] Kergelēna arhipelāgā]]
Lielākās salas un salu grupas Indijas okeānā un tā malās:
<div style="-moz-column-count:2; column-count:2;">
* [[Aldabras arhipelāgs]] (Seišelas)
* [[Amsterdamas sala]]
* [[Andamanu salas]] (Indija)
* [[Ašmora un Kartjē salas]] (Austrālija)
* [[Bahreina]] (Persijas līcī)
* [[Čagosu arhipelāgs]] (Lielbritānija)
* [[Farasānu salas]] (Sarkanajā jūrā, Saūda Arābija)
* [[Hērda sala]]
* [[Kešma]] (Irāna, pie ieejas Persijas līcī)
* [[Kergelēna arhipelāgs]] (Francija)
* [[Kokosu (Kīlinga) Salas]] (Austrālija)
* [[Komoru salas]]
* [[Krozē salas]]
* [[Ķenguru salas]] (Austrālija)
* [[Lakadivu salas]] (Indija)
* [[Madagaskara]] — ceturtā lielākā pasaules sala, lielākā Indijas okeānā
* [[Mafija (sala)|Mafija]] (Tanzānija)
* [[Maldivu salas]]
* [[Masīra]] (Omāna)
* [[Maskarēnu salas]]
** [[Maurīcija]]
** [[Reinjona]] (Francija)
** [[Rodrigesa (sala)|Rodrigesa]] (Francija)
* [[Mjejas arhipelāgs]] (pie Birmas krastiem)
* [[Nikobaru salas]] (Indija)
* [[Pemba]] (Tanzānija)
* [[Prinča Edvarda salas]]
* [[Puketa]] (Taizeme)
* [[Seišelu salas]]
* [[Sentpolas sala]]
* [[Sokotra]] (Jemena)
* [[Šrilanka]]
* [[Tasmanija]] (Austrālija)
* [[Zanzibāra (sala)|Zanzibāra]] (Tanzānija)
* [[Ziemsvētku Sala]] (Austrālija)
* [[Zunda salas]] (Indonēzija)
** [[Bali]]
** [[Java (sala)|Java]]
** [[Lomboka]]
** [[Mentavaju salas]]
** [[Niasa]]
** [[Savu salas]]
** [[Simelue]]
** [[Sumatra]]
** [[Sumba]]
** [[Sumbava]]
** [[Timora]]
</div>

== Lielākās pilsētas ==
[[Attēls:DarEsSalaam-Skyline.jpg|250px|thumb|Tanzānijas agrākās galvaspilsētas Dāresalāmas siluets]]
Indijas okeāna un tā jūru krastā atrodas šādas lielas pilsētas:
{{div col}}
* [[Adelaida]] (Austrālija)
* [[Adena]] (Jemena)
* [[Basra]] (Persijas līcis, Irāka)
* [[Čennai]] (Indija)
* [[Čitagonga]] (Bangladeša)
* [[Dāresalāma]] (Tanzānija)
* [[Dubaija]] (Persijas līcis, Apvienotie Arābu Emirāti)
* [[Durbana]] (DĀR)
* [[Džida]] (pie Sarkanās jūras, Saūda Arābija)
* [[Kolkata]] (netālu no jūras, Indija)
* [[Karāči]] (Pakistāna)
* [[Koči (Indija)|Koči]] (Indija)
* [[Kolombo]] (Šrilanka)
* [[Kuveita (pilsēta)]] (Persijas līcis, Kuveita)
* [[Maputu]] (Mozambika)
* [[Mogadīšo]] (Somālija)
* [[Mumbaja]] (Indija)
* [[Pērta]] (Austrālija)
* [[Portelizabeta]] (DĀR)
* [[Sūrata]] (Indija)
{{div col end}}

== Skatīt arī ==
* [[Pasaules okeāni un jūras]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Okeāni}}

{{autoritatīvā vadība}}

[[Kategorija:Indijas okeāns| ]]
[[Kategorija:Okeanogrāfija]]
[[Kategorija:Okeāni]]