{{Personas infokaste
|        platums = 
|          vārds = Rīdigers fon der Golcs
|     vārds_orig = ''Gustav Adolf Joachim Rüdiger Graf von der Goltz''
|         attēls = RvonderGoltz.jpg
|     att_izmērs = 200px
|  att_nosaukums = Rīdigers fon der Golcs 1919. gadā
|     dz_dat_alt =
|        dz_gads = 1865
|     dz_mēnesis = 12
|       dz_diena = 8
|       dz_vieta = Cillihava, [[Prūsijas Karaliste]] (tagad — [[Sulehova]], [[Polija]])
|      m_dat_alt = 
|         m_gads = 1946
|      m_mēnesis = 11
|        m_diena = 4
|        m_vieta = Kinsegas muiža, [[Bavārija]], [[Okupētā Vācija]]
|   dzīves_vieta = 
|      pilsonība = 
|        tautība = vācietis
|        dzimums = 
|         vecāki = 
|          brāļi = 
|          māsas = 
|   dzīvesbiedrs = Hanna Karolīne fon Hāze
|       paraksts = 
|       piezīmes = 
|    kategorijas =   
|    citas daļas =
{{Militārpersonas infodaļa
| dienesta_pakāpe = [[ģenerālis]] 
|  dienesta_laiks = 1885—1920
|          valsts = [[Vācijas Impērija]] (1885—1918), [[Veimāras Republika]] (1918—1920)
|       struktūra = sauszemes armija
|         vienība = 
|       komandēja = 12. Zemessardzes divīzija, [[Baltijas jūras divīzija]], 6. rezerves korpuss
|          kaujas = [[Pirmais pasaules karš]], [[Somijas pilsoņu karš]], [[Latvijas brīvības cīņas]], [[Kapa pučs]]
|       izglītība = [[Prūsijas Kara akadēmija]]
|     apbalvojumi = 
|      cits_darbs = Liepājas gubernators (1919), Vācijas rezerves virsnieku savienības vadītājs (1934-1939) 
}}
}}

'''Rīdigers fon der Golcs''', pilnajā vārdā '''Gustavs Ādolfs Joahims Rīdigers fon der Golcs''' ({{val|de|Gustav Adolf Joachim Rüdiger Graf von der Goltz}}; dzimis {{dat|1865|12|8}}, miris {{dat|1946|11|4}}) bija [[Vācijas Impērija]]s virsnieks, grāfs, 1919. gadā [[Austrumprūsija]]s robežām tuvajā Kurzemē un Ziemeļlietuvā dislocētā 6. rezerves korpusa komandieris. Aktīvi iesaistījās [[Latvijas brīvības cīņas|Latvijas brīvības cīņās]] no 1919. gada 1. februāra līdz 14. oktobrim.

== Dzīves sākums==
Dzimis 1865. gada 8. decembrī Cillihavā, [[Prūsijas Karaliste]]s [[Brandenburga]]s zemē. 1881. gadā iestājies Prūsijas Kara akadēmijā Berlīnē, pēc kuras iestājās 1. kājnieku gvardu pulkā 1885. gada martā, un novembrī paaugstināts par leitnantu, bet 1893. gada septembrī par pirmo leitnantu un nosūtīts uz 109. grenadieru pulku [[Karlsrūe|Karlsrūē]]. 1895. gadā nosūtīts uz Ģenerālštābu Berlīnē, 1896. gadā nosūtīts uz 9. armijas korpusa štābu [[Altona|Altonā]]. 1897. gada aprīlī paaugstināts par kapteini. 1900. gadā iecelts par 115. kājnieku pulka rotas komandieri Altenburgā. 1902. gadā nosūtīts uz 1. gvardes kājnieku divīzijas štābu, bet 1903. gadā uz 4. armijas korpusa štābu [[Magdeburga|Magdeburgā]]. 1906. gadā nosūtīts uz Brandenburgas virspavēlniecības štābu Berlīnē. 1909. gadā iecelts par bataljona komandieri 4. kājnieku gvardes pulkā. 1911. gada janvārī paaugstināts par pulkvežleitnantu un augustā nosūtīts uz impērijas Ģenerālštābu, kur vadīja sekciju, bet jau novembrī iecelts par Kara akadēmijas štāba direktoru. 1913. gadā paaugstināts par pulkvedi un iecelts par 76. kājnieku pulka komandieri Hamburgā.<ref>[https://books.google.lv/books?id=DBwTBQAAQBAJ&pg=PA673&dq=baltic+landeswehr+goltz&hl=en&sa=X&ved=0ahUKEwiNl6f9is3XAhXnBZoKHbHUBaw4FBDoAQgsMAE#v=onepage&q=baltic%20landeswehr%20goltz&f=false World War I: The Definitive Encyclopedia and Document Collection]{{Novecojusi saite}}</ref>

==Karš==
[[Pirmais pasaules karš|Pirmā pasaules karā]] 1914. gada 5-12. septembrī komandēja pulku Pirmajā Marnas kaujā. Novembrī nosūtīts uz Austrumu fronti un iecelts par 34. kājnieku brigādes komandieri un 1915. gada jūnijā par 5. gvardes brigādes komandieri. 1915. gada 7.-22. februārī cīnījās Otrajā Mazūrijas ezeru kaujā. Pārcelts atpakaļ uz Rietumu fronti, kur 1916. gada 1. maijā tika iecelts par 1. gvardes kājnieku brigādes komandieri un cīnījās Sommes kaujā no 1916. gada 1. jūlija līdz 16. novembrim. 1916. gada 18. augustā paaugstināts par ģenerālmajoru.

1917. gada jūnijā, gatavojoties Vācijas [[Pavasara ofensīva (1918)|Pavasara ofensīvai]], Rīdigers fon der Golcs tika iecelts par 37. kājnieku divīzijas komandieri, bet 1918. gada februārī par [[Danciga|Dancigā]] saformētās [[Baltijas jūras divīzija]]s (''Ostsee-Division'') komandieri. Ap 9500 kareivju divīziju veidoja 12. landesvēra (rezerves) divīzija, jēgeru bataljoni un velosipēdistu rotas. 1918. gada aprīļa sākumā to nosūtīja uz [[Somija|Somiju]], kuras valdība [[Somijas pilsoņu karš|Pilsoņu karā]] cīņai pret Sarkanajiem gvardiem lūdza Vācijas militāro palīdzību. 3. aprīlī vācieši izsēdās [[Hanko pussala|Hanko pussalā]], ātri atbrīvoja Helsinkus no sarkanajiem un līdz mēneša beigām nodrošināja Somijas neatkarību. Divīzija līdz 30. maijam Somiju atstāja, bet Golcs palika kā Vācijas valdības pārstāvis.

Golca panākumi Somijā ietekmēja lēmumu 1919. gada sākumā viņu iecelt par [[Kurzeme|Kurzemē]] un Ziemeļlietuvā esošo Vācijas armiju komandieri, lai aizsargātu šos Austrumprūsijas pierobežu reģionus no boļševiku uzbrukuma. Fon der Golcs kļuva par [[6. Rezerves korpuss (Vācija)|6. rezerves korpusa]] komandieri, 1919. gada 1. februārī ierodoties Liepājā. Viņš bija Liepājas okupācijas spēku militārais gubernators un reģionā esošo Vācijas armijas spēku un 1. gvardes rezerves divīzijas komandieris. Viņa brālis aktīvi iesaistījās brīvprātīgo vervēšanā Vācijā un ''Freikorps'' vienību sūtīšanā uz Kurzemi. Nelielā un vājā Dzelzsbrigāde, drīz izauga par šo algotņu veidotu [[Dzelzsdivīzija|Dzelzdivīziju]], kas bija pakļauta Golcam. Lai arī juridiski pakļauts [[Latvijas Pagaidu valdība]]i, Golcam pakļāvās arī [[Baltijas landesvērs]], ko veidoja vietējās vācbaltiešu vienības un latviešu spēki, Kalpaka un Baloža vadībā. 
[[Attēls:Provācisko spēku uzvaras un zaudējumi 1919.jpg|thumb|220px|Fon der Golca komandētā karaspēka uzbrukums Latvijā un Lietuvas ziemeļos.]]
1919. gada 3. martā Golcs sāka pretuzbrukumu boļševikiem, dažās nedēļās sasniedzot Lielupes līniju un atbrīvojot Jelgavu. Vāciešu bruņoto vienību konflikti ar Ulmaņa Pagaidu valdību noveda pie 1919. gada 16. [[Aprīļa pučs|aprīļa puča]], ko Golcam it kā nezinot veica vācbaltiešu un Freikorps vienības. Rezultātā izveidojās vāciešu intereses atbalstoša [[Niedras valdība]]. Pēc landesvēra un Dzelzdivīzijas veiktās Rīgas ieņemšanas 1919. gada [[22. maijs|22. maijā]] Golca ambīcijas piesaistīja [[Antante]]s uzmanību, kas nevēlējās tālāku vāciešu ietekmes pieaugumu reģionā. Landesvērs un Dzelzdivīzija jūnija beigās cieta sakāvi [[Cēsu kaujas|Cēsu kaujās]] pret igauņu karaspēku, kam palīdzēja [[Ziemeļlatvijas brigāde]]. Lai novērstu Golca saistību ar šo uzbrukumu, Dzelzdivīzija bija pārgājusi Niedras valdības pakļautībā, un Landesvēra komandierim piešķirta Latvijas pilsonība.

Saskaņā ar [[3. jūlijs|3. jūlijā]] noslēgto [[Strazdumuižas pamiers|Strazdumuižas pamiera]] līgumu vācu karaspēkam līdz 5. jūlija vakaram bija jāpamet Rīga un visdrīzākā laikā jāatstāj Latvijas teritorija. Golcs sāka Vācijas armijas vienību nosūtīšanu uz dzimteni, taču lielākā daļa brīvprātīgo algotņu vēlējās palikt Latvijā. [[21. septembris|21. septembrī]] Golcs noslēdza līgumu ar [[Pāvels Bermonts|Pāvelu Bermontu]], saskaņā ar kuru vācu okupētās teritorijas civilpārvaldi nodeva Bermontam, un vācu vienības iekļāvās [[Krievijas Rietumu brīvprātīgo armija|Rietumu brīvprātīgo armijas]] sastāvā.

Pakļaujoties Antantes kategoriskajai prasībai, Vācija beidzot atsauca Golcu no Latvijas 1919. gada oktobrī.
[[Attēls:Golcs un Bermonts Jelgavā 1919.jpg|thumb|R. fon der Golcs un P. Bermonts pie ieejas štābā Jelgavā.]]
<gallery>
Baltic Sea Division in Helsinki 1918.jpg|Baltijas divīzija ieiet Helsinkos, 1918. gada 13. aprīlis
German parade in Helsinki 1.jpg|Baltijas divīzijas parāde Helsinkos, 1918. gada 14. aprīlis
Rüdiger von der Goltz.jpg|Fon der Golcs Helsinkos, 1918
Mannerheim tar emot von der Goltz.jpg|Golcs un [[Karls Gustavs Mannerheims]] Helsinkos, 1918
Mannerheim und von der Goltz.jpg|Karls Gustavs Mannerheims un Golcs Helsinkos, 1938
</gallery>

==Vācijā==
1920. gada martā Golcs Vācijā piedalījās neveiksmīgajā [[Kapa pučs|Kapa pučā]]. Vēlāk viņš nodarbojās ar jaunatnes militāro audzināšanu. No 1934. līdz 1939. gadam viņš vadīja [[Vācijas rezerves virsnieku savienība|Vācijas rezerves virsnieku savienību]].
1920. gadā tika izdoti Golca memuāri ''Meine Sendung in Finnland und im Baltikum'', kuros aprakstīta viņa militārā un politiskā darbība Somijā un Latvijā. Golca atmiņas ar mainītu nosaukumu 1936. gadā piedzīvoja atkārtotu izdevumu — ''Als politischer General im Osten''.

Rīdigers fon der Golcs mira 1946. gada 4. novembrī Bavārijā.

== Bibliogrāfija ==
# Goltz, Rudiger von der, ''Meine Sendung in Finnland und im Baltikum'', Leipzig: K.F.Kochler Verlag, 1920.
# Goltz, Rudiger von der, ''Als politischer General im Osten'', Leipzig, 1936.
# Paluszyński, Tomasz, ''Walka o niepodległość Łotwy 1914-1921'', Warszawa 1999.
# Paluszyński, Tomasz, ''Walka o niepodległość Estonii 1914-1920'', Poznan 2007.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20041228094956/http://www.historia.lv/alfabets/G/go/golcs/golcs.htm Golcs, Rīdegers fon der (Historia.lv)]
* [https://web.archive.org/web/20061013222539/http://www.deutsche-kriegsgeschichte.de/finnland.html Attēli - Golca divīzija [[Somija|Somijā]]] {{de ikona}}
* [http://www.westfront.de/00341.htm Golca biogrāfija] {{de ikona}}

==Atsauces==
{{atsauces}}

{{autoritatīvā vadība}}

{{DEFAULTSORT:Golcs, Ridigers fon der}}
[[Kategorija:1865. gadā dzimušie|1865. gadā dzimušie]]
[[Kategorija:1946. gadā mirušie]]
[[Kategorija:Latvijas brīvības cīņas]]
[[Kategorija:Vācijas virsnieki]]
[[Kategorija:Personas Somijas pilsoņu karā]]
[[Kategorija:Lubušas vojevodistē dzimušie]]