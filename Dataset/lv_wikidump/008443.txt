{{infokaste+}}
[[Attēls:Domenico Veneziano 002.jpg|thumb|250px|"Madonna ar bērnu" (aptuveni 1445. gads).]]
'''Domeniko Veneciano''' ({{val-it|Domenico Veneziano}}, dzimis aptuveni [[1410. gads|1410. gadā]] Venēcijā, miris [[1461. gads|1461. gadā]] Florencē), īstajā vārdā '''Domeniko di Bartolomeo''' ({{val-it|Domenico di Bartolomeo}}), bija [[renesanse]]s laika itāliešu gleznotājs, viens no [[Florences skola]]s iedibinātājiem. Domeniko ietekmējies no [[Mazačo]], [[Paolo Učello]] un [[Andrea del Kastaņo|Andreas del Kastaņo]].

Par Domeniko dzīvi zināms ļoti maz; arī [[Džordžo Vazāri]] mākslinieku biogrāfijās par viņu minēta nepareiza informācija (piemēram, ka viņu nogalinājis gleznotājs Andrea del Kastaņo, kurš patiesībā nomira pirms Domeniko). Domeniko dzimis [[Venēcija|Venēcijā]] un tur arī apguvis gleznošanu. 1430. gados viņš mitinājies [[Perudža|Perudžā]], savukārt aptuveni 1440. gadā apmeties [[Florence|Florencē]], kur, izņemot atsevišķus periodus, darbojies līdz pat nāvei. Senākais saglabājies dokuments par Domeniko ir viņa vēstule [[Pjēro de' Mediči]]. Atgriezies Florencē no Perudžas, Domeniko kopā ar savu mācekli Pjēro della Frančesku strādāja pie ''Santa Maria Nuova'' hospitāļa [[freska|freskām]], no kurām pabeidza tikai daļu (1445. gadā nezināmu iemeslu dēļ viņš darbu pārtrauca, un pārējās freskas uzgleznoja Andrea del Kastaņo). Domeniko ar Pjēro della Frančesku sadarbojās arī vēlāk, apgleznojot Loreto Sv. Marijas baznīcas griestus. Pēdējā zināmā Domeniko glezna ir "Jānis Kristītājs un Sv. Francisks".

Saglabājušies divi parakstīti Domeniko darbi — "Jaunava un bērns" (glezna stipri bojāta) un altārglezna ''Santa Lucia dei Magnoli'' baznīcai.

== Ārējās saites ==
{{sisterlinks-inline}}
{{enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

{{DEFAULTSORT:Veneciano, Domeniko}}
[[Kategorija:1410. gadā dzimušie]]
[[Kategorija:1461. gadā mirušie]]
[[Kategorija:Veneto dzimušie]]
[[Kategorija:Itāliešu gleznotāji]]
[[Kategorija:Renesanses gleznotāji]]