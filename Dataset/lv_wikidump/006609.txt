{{olimpisko spēļu infokaste|2010
 | Logo                   = 2010 Winter Olympics logo.png
 | Izmērs                 = 200
 | Nosaukums              = 2010. gada ziemas olimpisko spēļu oficiālais logo
 | Apraksts               = 
 | Dalībvalstis           = 82
 | Sportisti              = 2632
 | Atklāšanas ceremonija  = {{dat||2|12}}
 | Noslēguma ceremonija   = {{dat||2|28}}
 | Oficiāli atklāja       = [[Mišela Žana]]
 | Sportistu zvērests     = [[Heilija Vikenheizere]]
 | Tiesnešu zvērests      = [[Mišels Verro]]
 | Olimpiskā lāpa         = [[Veins Greckis]]<br />[[Stīvs Nešs]]<br />[[Nensija Grīna]]<br />[[Katrina Lemeija]]<br />[[Riks Hansens]]
 | Iepriekšējās = [[2006. gada ziemas olimpiskās spēles|2006 Turīna]]
| Nākamās = [[2014. gada ziemas olimpiskās spēles|2014 Soči]]
}}

'''2010. gada ziemas olimpiskās spēles''' jeb '''XXI Olimpiskās Ziemas spēles''' bija 21. [[ziemas olimpiskās spēles]], kas no [[2010. gads|2010]]. gada [[12. februāris|12.]] līdz [[28. februāris|28. februārim]] notika [[Kanāda]]s [[Britu Kolumbija]]s provinces pilsētā [[Vankūvera|Vankūverā]], bet vairāku sporta veidu sacensības norisinājās netālu esošajā [[Vistlera|Vistlerā]]. Šīs bija trešās [[olimpiskās spēles]], ko rīkoja [[Kanāda]]: [[1976]]. gadā [[Monreāla|Monreālā]] notika [[vasaras olimpiskās spēles]], bet [[1988]]. gadā [[Kalgari]] — ziemas olimpiskās spēles.

Oficiāli spēles atklāja Kanādas ģenerālgubernatore [[Mišela Žana]] (''Michaëlle Jean''), bet olimpisko uguni iededza piecas Kanādas sporta zvaigznes: [[hokejs|hokejists]] [[Veins Greckis]], [[basketbols|basketbolists]] [[Stīvs Nešs]], [[slēpošana|slēpotāja]] [[Nensija Grīna]], [[ātrslidošana|ātrslidotāja]] [[Katrina Lemeija]] un [[paraolimpiskās spēles|paraolimpietis]] [[Riks Hansens]].

Spēlēs piedalījās 2622 sportisti no 82 valstīm. Vankūveras olimpiskās spēles bija pirmā ziemas olimpiāde [[Gana]]i, [[Kaimanu Salas|Kaimanu Salām]], [[Kolumbija]]i, [[Pakistāna]]i un [[Peru]], kā arī [[Melnkalne]]i un [[Serbija]]i, kas iepriekšējā olimpiādē startēja vienā komandā.

Olimpisko spēļu atklāšanas dienā [[Gruzija]]s [[kamaniņu braukšana|kamaniņu braucējs]] [[Nodars Kumaritašvili]] traģiski gāja bojā treniņbraucienā Vistleras trasē.<ref>{{Tīmekļa atsauce|url= http://sportacentrs.com/vankuvera_2010/12022010-miris_treninbrauciena_savainotais_gruzinu|title= Miris treniņbraucienā savainotais gruzīnu kamaniņsportists|accessdate= {{dat|2010|02|13}}|author= Kristaps Zālītis|date= {{dat|2010|02|12}}|publisher= [[sportacentrs.com]]}}</ref><ref>{{Tīmekļa atsauce|url= http://sportacentrs.com/vankuvera_2010/13022010-gruzijas_kamaninu_brauceja_nave_vainojama|title= Gruzijas kamaniņu braucēja navē vainojama paša pieļautā kļūda|accessdate= {{dat|2010|02|13}}|author= Valdis Bērziņš|date= {{dat|2010|02|13}}|publisher= [[sportacentrs.com]]}}</ref> Gruzijas Olimpiskā komiteja paziņoja pēc šī negadījuma, ka spēlēs tomēr piedalīsies, tādējādi godinot mirušo sportistu.<ref>{{Tīmekļa atsauce|url= http://sportacentrs.com/vankuvera_2010/13022010-gruzija_piedalisies_roge_izsaka_lidzjutib|title= Gruzija piedalīsies, Roge izsaka līdzjūtību|accessdate= {{dat|2010|02|13}}|author= Ulvis Brože|date= {{dat|2010|02|13}}|publisher= [[sportacentrs.com]]}}</ref>

Šajās olimpiskajās spēlēs piedalījās 58 [[Latvija]]s sportisti, kuri startēja 9 sporta veidos.

== Sporta veidi ==
Vankūveras olimpiskajās spēlēs sacensības notika šādos veidos (izcelti sporta veidi, kuros piedalījās Latvijas sportisti):
{|
|valign=top|
* [[Attēls:Speed skating pictogram.svg|20px]] '''[[Ātrslidošana 2010. gada ziemas olimpiskajās spēlēs|Ātrslidošana]]'''
* [[Attēls:Biathlon pictogram.svg|20px]] '''[[Biatlons 2010. gada ziemas olimpiskajās spēlēs|Biatlons]]'''
* [[Attēls:Bobsleigh pictogram.svg|20px]] '''[[Bobslejs 2010. gada ziemas olimpiskajās spēlēs|Bobslejs]]'''
* [[Attēls:Figure skating pictogram.svg|20px]] [[Daiļslidošana 2010. gada ziemas olimpiskajās spēlēs|Daiļslidošana]]
|valign=top|
* [[Attēls:Cross country skiing pictogram.svg|20px]] '''[[Distanču slēpošana 2010. gada ziemas olimpiskajās spēlēs|Distanču slēpošana]]'''
* [[Attēls:Freestyle skiing pictogram.svg|20px]] [[Frīstaila slēpošana 2010. gada ziemas olimpiskajās spēlēs|Frīstaila slēpošana]]
* [[Attēls:Ice hockey pictogram.svg|20px]] '''[[Hokejs 2010. gada ziemas olimpiskajās spēlēs|Hokejs]]'''
* [[Attēls:Alpine skiing pictogram.svg|20px]] '''[[Kalnu slēpošana 2010. gada ziemas olimpiskajās spēlēs|Kalnu slēpošana]]'''
|valign=top|
* [[Attēls:Luge pictogram.svg|20px]] '''[[Kamaniņas 2010. gada ziemas olimpiskajās spēlēs|Kamaniņu sports]]'''
* [[Attēls:Curling pictogram.svg|20px]] [[Kērlings 2010. gada ziemas olimpiskajās spēlēs|Kērlings]]
* [[Attēls:Skeleton pictogram.svg|20px]] '''[[Skeletons 2010. gada ziemas olimpiskajās spēlēs|Skeletons]]'''
* [[Attēls:Snowboarding pictogram.svg|20px]] [[Snovbords 2010. gada ziemas olimpiskajās spēlēs|Snovbords]]
|valign=top|
* [[Attēls:Short track speed skating pictogram.svg|20px]] '''[[Šorttreks 2010. gada ziemas olimpiskajās spēlēs|Šorttreks]]'''
* [[Attēls:Ski jumping pictogram.svg|20px]] [[Tramplīnlēkšana 2010. gada ziemas olimpiskajās spēlēs|Tramplīnlēkšana]]
* [[Attēls:Nordic combined pictogram.svg|20px]] [[Ziemeļu divcīņa 2010. gada ziemas olimpiskajās spēlēs|Ziemeļu divcīņa]]
|}

== Spēļu rīkošanas vietas izvēle ==
{{pamatraksts|2010. gada ziemas olimpisko spēļu rīkotājpilsētas izvēle}}
Vankūvera par 21. ziemas olimpisko spēļu mājvietu tika izvēlēta {{dat|2003|7|2}}, pārspējot [[Dienvidkoreja]]s pilsētu [[Phjončhana|Phjončhanu]] un [[Austrija]]s pilsētu [[Zalcburga|Zalcburgu]]. Uz rīkošanu pretendēja, bet līdz balsojumam nenokļuva arī [[Andora la Velja]] ([[Andora]]), [[Harbina]] ([[Ķīna]]), [[Jaka]] ([[Spānija]]) un [[Sarajeva]] ([[Bosnija un Hercegovina]]), bet sākotnēji pieteikusies bija arī [[Berne]] ([[Šveice]]), kas dalību atsauca pati.

{| class="wikitable" style="text-align:center"
|-
! colspan="4" | 2010. gada ziemas olimpisko spēļu rīkotājpilsētas izvēles balsošanas rezultāti
|-
! Pilsēta
! Valsts
! 1. kārta
! 2. kārta
|-
|align="left"| [[Vankūvera]] ||align="left"| {{CAN}} || 40 || '''56'''
|-
|align="left"| [[Phjončhana]] ||align="left"| {{KOR}} || '''51''' || 53
|-
|align="left"| [[Zalcburga]] ||align="left"| {{AUT}} || 16 || —
|}

== Olimpisko spēļu stadioni ==
[[Attēls:BCPLACESTADIUM.jpg|thumbnail|200px|''BC Place'' stadions]]

=== BC Place stadions ===
''BC Place Stadium'' notika olimpisko spēļu atklāšanas un noslēguma ceremonijas, kā arī lielākā daļa medaļu pasniegšanas ceremoniju. Stadions tika atklāts 1983. gadā un tajā ir aptuveni 60 000 sēdvietu.

== Olimpiskā lāpa ==
2010. gada ziemas olimpisko spēļu lāpa tika aizdegta {{dat|2009|10|22}} [[Grieķija|Grieķijā]]. Astoņas dienas vēlāk tā nonāca Kanādā un līdz spēļu sākumam veica 45 000 km, kas bija visu laiku garākā olimpiskās lāpas stafete vienas valsts teritorijā.<ref>{{en ikona}} {{Tīmekļa atsauce | url= http://www.cbc.ca/canada/british-columbia/story/2009/04/30/bc-vancouver-olympics-relay.html | title= Funding for 2010 Olympics torch relay to focus on local events | publisher= CBC News | accessdate= 2010-02-12}}</ref>

== Olimpisko spēļu organizēšana ==

Lielus līdzekļus organizatori ieguldīja olimpisko spēļu drošības nodrošināšanā.

Neilgi pirms spēļu sākšanās organizatorus satrauca [[sniegs|sniega]] trūkums, jo gaisa temperatūra Vankūverā bija +10 °C. Savukārt [[Vistlera|Vistlerā]] temperatūra bija ap 0 °C. Tomēr Vankūverā sporta sacensības notika telpās, kur daudz vieglāk ir nodrošināt nepieciešamos apstākļus. Pirms spēļu sākuma vislielākās raizes organizatoriem sagādāja Vankūveras tuvumā esošais [[Saipresmauntina]]s kūrorts (''Cypress Mountain''), kur notika [[snovbords|snovborda]] un [[frīstails|frīstaila]] sacensības. Kalnā bija sniega deficīts, un to bija jāpiegādā sacensību trasēs no citām vietām. Meteorologi ir atzinuši, ka šī bija siltākā ziema kūrorta vēsturē. Olimpisko spēļu laikā laika apstākļi pamazām uzlabojās, un par sniega trūkumu īpaši jāsūdzas nebija. Pārāk intensīvu nokrišņu vai miglas dēļ gan vairākkārt tika pārceltas [[kalnu slēpošana]]s sacensības.

Pirms spēlēm organizatori brīdināja sportistus draudot, ka olimpisko spēļu laikā tiks veiktas aptuveni 2000 [[dopings|dopinga]] analīzes. Ievērojami dopinga skandāli olimpiādes laikā nenotika.

=== Talismani ===
Vankūveras olimpisko spēļu talismani bija Sami, Miga un Kvači. Talismanu veidotāji ietekmējušies no vietējo [[indiāņi|indiāņu]] kultūras. Sami ir kalnos dzīvojošs dzīvnieku gars, Miga — teiksmains [[lāči|lācis]], bet Kvači — Kanādas spokainajos mežos mītošs [[sniega cilvēks]], kas olimpiādes laikā kļuva par hokeja un citu ledus sporta veidu fanu.

== Atklāšanas ceremonija ==
{{pamatraksts|2010. gada ziemas olimpiskās spēles (atklāšanas diena)}}
[[Attēls:12th row floor for the Vancouver Olympics Opening Ceremonies. Worth every penny.jpg|thumbnail|200px|Brīdis atklāšanas ceremonijā]]
Olimpisko spēļu atklāšanas ceremonijas pirmajā daļā tika rādīti [[Amerikas pamatiedzīvotāji|etniskie Kanādas pamatiedzīvotāji]], kuri bija tērpušies tradicionālajos tērpos, savukārt otrā daļa risinājās mūsdienīgākās noskaņās, lai gan arī šeit manāms uzsvars uz spēļu rīkotājvalsts vēstures atspoguļojumu.

Oficiāli spēles atklāja Kanādas ģenerālgubernatore [[Mikaela Žana]] (''Michaëlle Jean''), bet olimpisko uguni iededza piecas Kanādas sporta zvaigznes: hokejists [[Veins Greckis]] (pēdējais olimpiskās lāpas nesējs), basketbolists [[Stīvs Nešs]], slēpotāja [[Nensija Grīna]], ātrslidotāja [[Katrina Lemeija]] un paraolimpietis [[Riks Hansens]]. Katrs no viņiem no savas puses aizdedzināja savdabīgi izveidoto olimpisko lāpu.

Tāpat kā [[2008. gada vasaras olimpiskās spēles|Pekinas olimpiskajās spēlēs]], arī šoreiz atklāšanas ceremonijā vienoti nesoļoja [[Ziemeļkoreja]]s un [[Dienvidkoreja]]s delegācijas. Abas komandas vienoti soļoja no 2000. līdz 2006. gadam notiekošajās olimpiskajās spēlēs.

[[Gruzija]]s Olimpiskā delegācija Gruzijas karogu nesa sēru noformējumā, sērojot par [[kamaniņu braukšana|kamaniņu braucēja]] [[Nodars Kumaritašvili|Nodara Kumaritašvili]] traģisko bojāeju šai pašā dienā treniņbraucienā Vistleras trasē. Sportista piemiņa tika godināta ar klusuma minūti.

== Medaļu kopvērtējums ==
{{Pamatraksts|2010. gada ziemas olimpisko spēļu medaļu tabula}}
{|class="wikitable" style="text-align:center"
!Vieta!!width="160"|Valsts!!width="95"|{{Zelta medaļa}}!!width="95"|{{Sudraba medaļa}}!!width="95"|{{Bronzas medaļa}}!!width="95"|Kopā
|- bgcolor=ccccff
| 1 || align=left | {{CAN}} (mājineiki) || 14 || 7 || 5 || 26
|-
| 2 || align=left | {{GER}} || 10 || 13 || 7 || 30
|-
| 3 || align=left | {{USA}} || 9 || 15 || 13 || 37
|-
| 4 || align=left | {{NOR}} || 9 || 8 || 6 || 23
|-
| 5 || align=left | {{KOR}} || 6 || 6 || 2 || 14
|-
| 6 || align=left | {{SUI}} || 6 || 0 || 3 || 9
|-
| 7 || align=left | {{CHN}} || 5 || 2 || 4 || 11
|-
| 7 || align=left | {{SWE}} || 5 || 2 || 4 || 11
|-
| 9 || align=left | {{AUT}} || 4 || 6 || 6 || 16
|-
| 10 || align=left | {{NED}} || 4 || 1 || 3 || 8
|- bgcolor=pink
| 23 || align=left | {{LAT}} || 0 || 2 || 0 || 2
|}

== Latvijas komandas sniegums ==
{{pamatraksts|Latvija 2010. gada ziemas olimpiskajās spēlēs}}
Šajās olimpiskajās spēlēs sportistu skaits Latvijas delegācija bija tieši tikpat liels cik iepriekšējās [[2006. gada ziemas olimpiskās spēles|Turīnas olimpiskajās spēlēs]] — 58 sportisti, kuri startēja 9 sporta veidos. Pirms olimpiādes bija cerības uz rekorda labošanu, tomēr [[Starptautiskā Slēpošanas savienība]] (FIS) nedeva iespēju olimpiskajās spēlēs startēt Latvijas [[snovbords|snovbordistam]] [[Toms Vasins|Tomam Vasinam]], kurš nebija izpildījis individuālos kvalifikācijas kritērijus.

Latvijas karogu olimpisko spēļu atklāšanas ceremonijā nesa galvenais medaļu pretendents un vēlākais medaļnieks [[skeletons|skeletonists]] [[Martins Dukurs]], bet spēļu noslēguma ceremonijā — [[Haralds Silovs]], kurš bija kļuvis par pirmo sportistu olimpisko spēļu vēsturē, kas startējis klasiskās [[ātrslidošana]]s un [[šorttreks|šorttreka]] sacensībās.

[[Andris Šics]] un [[Juris Šics]] kamaniņu divniekos ieguva sudraba medaļu. Tāpat sudraba medaļu skeletonā ieguva [[Martins Dukurs]], bet [[Tomass Dukurs]] izcīnīja 4. vietu. Latvijas bobsleja divnieks [[Edgars Maskalāns]]/[[Daumants Dreiškens]] ieguva 8. vietu, bet četrinieks ([[Edgars Maskalāns]]/[[Pāvels Tulubjevs]]/[[Raivis Broks]]/[[Mihails Arhipovs]]) — 11. vietu. [[Latvijas hokeja izlase]] ieguva 12. vietu.

== Skatīt arī ==
* [[2010. gada ziemas olimpisko spēļu medaļu tabula]]
* [[2010. gada ziemas olimpisko spēļu neoficiālais komandu vērtējums]]
* [[Vistleras Olimpiskais parks]]
* [[2010. gada ziemas olimpisko spēļu kalendārs]]
* [[Latvija 2010. gada ziemas olimpiskajās spēlēs]]
* [[Igaunija 2010. gada ziemas olimpiskajās spēlēs]]

== Atsauces ==
{{atsauces}}

== Ārējās saites ==
{{commons|2010 Winter Olympics|2010. gada ziemas olimpiskās spēles}}
* [http://www.vancouver2010.com/ Oficiālā mājaslapa] {{Webarchive|url=https://web.archive.org/web/20100228081422/http://www.vancouver2010.com/ |date={{dat|2010|02|28||bez}} }}

{{olimpiskās spēles}}
{{Disciplīnas2010ZiemasOS}}

{{autoritatīvā vadība}}

[[Kategorija:2010. gada ziemas olimpiskās spēles]]
[[Kategorija:2010. gads sportā|ziemas olimpiskas speles]]
[[Kategorija:Vankūvera]]