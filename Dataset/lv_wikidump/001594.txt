{{Laba raksta kandidāts}}
{{Apdzīvotas vietas infokaste
| name                      = Jēkabpils
| settlement_type           = Valstspilsēta
| image_skyline             = Jēkabpils lynx - panoramio.jpg
| image_caption             = Jēkabpils Vecpilsētas laukums
| image_flag                = Jēkabpils flag.svg
| flag_link                 = Jēkabpils karogs
| flag_size                 = 150px
| image_shield              = Coat of Arms of Jēkabpils.svg
| shield_link               = Jēkabpils ģerbonis
| shield_size               = 75px
| image_blank_emblem        = Logo of Jēkabpils.svg
| blank_emblem_type         = [[Logo]]
| pushpin_map               = Latvia (novadi)
| pushpin_label_position    = 
| subdivision_type          = Valsts
| subdivision_name          = {{flag|Latvija}}
| subdivision_type2         = Novads
| subdivision_name2         = [[Jēkabpils novads]]
| established_title         = Pilsētas tiesības
| established_date          = no [[1670. gads|1670]]. gada
| established_title2        = 
| established_date2         = 
| established_title3        = 
| established_date3         = 
| seat_type                 = Vēsturiskie<br />nosaukumi
| seat                      = {{val|de|Jakobstadt}}
                              {{val|pl|Jakubów}}
| government_type           = 
| leader_title             = [[Jēkabpils novads|Jēkabpils novada]] domes priekšsēdētājs
| leader_name              = [[Raivis Ragainis]]<br /><small>([[Latvijas Zaļā partija|LZP]])</small>
| area_footnotes            = <ref name="Jēkabpils pilsētas pašvaldības 2012. gada publiskais pārskats">{{Tīmekļa atsauce|url=http://www.jekabpils.lv/sites/default/files/universalais/2013/01/1024-gada-publiskais-parskats/jekabpils-pilsetas-pasvaldibas-2012-gada-publiskais-parskats.pdf|title=Jēkabpils pilsētas pašvaldības 2012. gada publiskais pārskats|publisher=Jēkabpils pilsētas pašvaldība|accessdate={{dat|2015|7|2||bez}}|archive-date={{dat|2020|09|19||bez}}|archive-url=https://web.archive.org/web/20200919113925/https://www.jekabpils.lv/sites/default/files/universalais/2013/01/1024-gada-publiskais-parskats/jekabpils-pilsetas-pasvaldibas-2012-gada-publiskais-parskats.pdf}}</ref>
| area_total_km2            = 25.53
| area_land_km2             = 
| area_water_km2            = 
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Jēkabpils}}
 | population_as_of         = {{iedzsk|dat}}
 | population_rank          = 10
| population_metro          = 
| population_density_km2    = auto
| timezone                  = [[Austrumeiropas laiks|EET]]
| utc_offset                = +2
| timezone_DST              = EEST
| utc_offset_DST            = +3
| latd  = 56 | latm  = 29 | lats  = 58 | latNS  = N 
| longd = 25 | longm = 52 | longs = 42 | longEW = E
| elevation_m               = 74 — 110
| postal_code_type          = Pasta indeksi
| postal_code               = LV-52(01-06)
| area_code                 = <small>(+371)</small> 652
| website                   = {{URL|http://www.jekabpils.lv}}
| footnotes                 =
}}
'''Jēkabpils''' ir viena no desmit [[Latvija]]s [[valstspilsēta|valstspilsētām]], ietilpst [[Jēkabpils novads|Jēkabpils novadā]] un ir tā administratīvais centrs. Pilsēta izvietojusies [[Daugava]]s abos krastos gan [[Sēlija|Sēlijā]], gan [[Latgale|Latgalē]]. Pieder [[Zemgales plānošanas reģions|Zemgales plānošanas reģionam]]. Jēkabpilī dzīvo 21 418 (2022. gada dati) iedzīvotāji. Jēkabpils ir nozīmīgs satiksmes mezgls: autoceļu un dzelzceļu krustpunkts.

Kā apdzīvota vieta izveidojusies līdzās Daugavas labajā krastā 1237. gadā uzceltajai [[Krustpils pils|Krustpils pilij]]. Savukārt apbūve Daugavas kreisajā pusē attīstījusies, pateicoties plostnieku un strūdzinieku darbībai. 1670. gadā [[hercogs Jēkabs]] šai apmetnei piešķīra pilsētas tiesības un nosaukumu Jēkabmiests ({{val|de|Jakobstadt}}).

Jēkabpilī atrodas viens no [[Strūves ģeodēziskais loks|Strūves ģeodēziskā loka]] punktiem, kas 2005. gadā iekļauts [[UNESCO Pasaules mantojuma saraksts|UNESCO Pasaules mantojuma sarakstā]]. Par pilsētas simboliem tiek uzskatīta arī Krustpils pils un [[Jēkabpils Svētā Gara klosteris]], kas attēloti Jēkabpils pilsētas logotipā. Kopš 2013. gada novembra Jēkabpils pilsēta ir [[Rīgas Zooloģiskais dārzs|Rīgas Zoodārzā]] mītošo lūšu aizbildne.<ref>"Jēkabpils Vēstis", 2018. X, "Jēkabpils 100 gados. 2008-2018. Nozīmīgākie notikumi Jēkabpilī un Krustpilī."</ref>

== Ģeogrāfija ==
Jēkabpils pilsēta tās administratīvajās robežās aizņem 25,53 km<sup>2</sup> lielu teritoriju. Tā atrodas 136 km attālumā no [[Rīga]]s, 101 km attālumā no [[Rēzekne]]s, 89 km attālumā no [[Daugavpils]] un 49 km attālumā no [[Lietuva]]s robežas. Jēkabpils robežojas ar [[Krustpils pagasts|Krustpils]] un [[Variešu pagasts|Variešu pagastu]] ziemeļos, [[Kūku pagasts|Kūku pagastu]] austrumos, [[Ābeļu pagasts|Ābeļu pagastu]] dienvidos un [[Salas pagasts (Jēkabpils novads)|Salas pagastu]] rietumos.

Jēkabpili aptuveni 2 vienādās daļās — [[Krustpils vēsturiskais centrs|Krustpilī]] un Jēkabpilī — sadala [[Daugava]]. Daugavas ieleja Jēkabpilī ir plaša — platums sasniedz 4 km, un katrā tās krastā ir nedaudz atšķirīga ģeomorfoloģiskā uzbūve un reljefs. Upe un tās ieleja veido izteiksmīgāko pilsētas reljefa daļu. Pilsētas teritorijā Daugavai ir 3 salas, tostarp [[Daugavsala]] un [[Krustpils saliņa|Krustpils (Ādamsona) saliņa]], ko no labā krasta atdala tās sānteka — [[Mazā Daugava (Jēkabpils)|Mazā Daugava]]. Daugavai ir 3 nelielas pietekas Jēkabpilī — [[Lagzde]], [[Donaviņa]] un [[Pelīte]]. Augšpus Jēkabpils atrodas [[Ābeļu salas]], bet lejpus Jēkabpils atrodas 3. lielākā upes sala Latvijā — [[Sakas sala]], ko no kreisā krasta atdala [[Saka (atteka)|Saka]]. Daugavas krastos un gultnē daudzviet atsedzas [[dolomīti]], kas veido krāces. Pie Zvanītājiem Daugava plūst pār Pilāta [[krāce|krāci]], bet starp Daugavsalu un Sakas salu atrodas Baltā krāce, Daugavas spēcīgākā krāce Latvijā, ko veido dolomīta slieksnis, kas visā upes platumā rada ar vairākām mēlēm atdalītu, veltņveidīgu un stāvviļņu joslu, kam seko straujteka ar haotiskiem viļņiem.<ref>{{Tīmekļa atsauce|url=https://visit.jekabpils.lv/lv/objekti/daugavas-kraces-/|title=Daugavas krāces|access-date=2023-1-27|language=lv}}</ref>

Hidroloģiskie apstākļi [[pali|palu]] laikā ir īpaši nelabvēlīgi, jo nereti Daugavas upes līkumā pie [[Zeļķu tilts|Zeļķu tilta]] novērojami [[vižņi|vižņu]] sastrēgumi, kas, jo sevišķi kopš [[Pļaviņu ūdenskrātuve]]s uzpludināšanas, var sastāties līdz pat 25 km garumā un izraisīt plūdus. Ievērojami plūdi Jēkabpilī novēroti [[1931. gada plūdi Jēkabpilī|1931]]., 1937., 1981., 1983., 1998. un [[2023. gada plūdi Jēkabpilī|2023. gadā]]. Saplaisājušie [[Dolomīts|dolomīta]] slāņi hidroloģiskos apstākļus sarežģī vēl vairāk. To dēļ pie augsta upes ūdenslīmeņa [[pazemes ūdeņi|gruntsūdeņos]] ieplūst Daugavas ūdeņi, kas izlīdzina ūdens līmeni un tādējādi var appludināt teritorijas upes kreisajā krastā.

Ezeru Jēkabpilī nav, taču pilsētā atrodas divas mākslīgas ūdenstilpes: Pils dzirnezers un [[Radžu ūdenskrātuve]], kā arī vairāki dīķi, kas iezīmē seno Daugavas gultni upes kreisajā krastā. [[Madonas — Trepes valnis|Madonas — Trepes vaļņa]] rietumu nogāzē atrodas vairāki ezeri, t.sk. [[Gardaunis]] un [[Baļotes ezers]], kā arī [[Laukezera dabas parks]], kas atrodas deviņu kilometru attālumā no pilsētas un kura teritorijā iekļauti [[Baltiņu ezers (Kūku pagasts)|Baltiņu]], [[Ildzenieku ezers|Ildzenieku]] un par vienu no Latvijas tīrākajiem ezeriem uzskatītais [[Laukezers]].<ref name="Laukezera dabas parks">{{Tīmekļa atsauce|url=http://www.krustpils.lv/old/lv/turisms-un-atputa/dabas_objekti/laukezera_dabas_parks|title=Laukezera dabas parks|work=http://www.krustpils.lv/|publisher=Krustpils novada pašvaldība|accessdate={{dat|2015|2|7||bez}}}}{{Novecojusi saite}}</ref>

[[Daugava]]s labajā krastā pilsētas teritorija atrodas [[Austrumlatvijas zemiene]]s [[Aronas paugurlīdzenums|Aronas paugurlīdzenumā]], kur pamatiežu virsmu veido [[augšdevons|augšdevona]] [[Daugavas svīta]]s [[dolomīts|dolomīti]], kas pārklāti ar zemes virsmas reljefu veidojošajiem [[morēna]]s un limnoglaciālajiem [[kvartārs|kvartāra]] perioda nogulumiem — [[māls|mālu]]. Kvartāra segas biezums svārstās no 10 m līdz 30 m [[paugurs|pauguros]]. Pamatiežu virsma veido lēzenu slīpumu [[Daugava]]s virzienā, kas veido arī reljefa nolaidenumu. Pilsētas teritorijā nav izteiktu pauguru un pauguru grēdu.

Daugavas kreisajā krastā pilsēta izvietota Austrumlatvijas zemienes [[Aknīstes nolaidenums|Aknīstes nolaidenumā]], kur pamatiežus sedz 10 — 30 m bieza kvartāra nogulumu sega, ko pārsvarā veido limnoglaciālajiem nogulumiem pārklāti morēnas nogulumi. Pamatieži ir augšdevona [[Pļaviņu svīta|Pļaviņu]] un Daugavas svītas dolomīti. Teritorijas dienvidu daļā, it īpaši Radžu ūdenskrātuves apkārtnē, iespējama [[karsts|karsta]] [[karsta kritene|kriteņu]] veidošanās.<ref name="Teritorijas plānojuma vides pārskats">{{Tīmekļa atsauce|url=https://www.grupa93.lv/wp-content/uploads/projekti/Teritorijas_planojumi/Jekabpils/Vides_parskata_projekts_2018.pdf|title=Jēkabpils pilsētas teritorijas plānojums 2019. – 2030. gadam Stratēģiskais ietekmes uz vidi novērtējums VIDES PĀRSKATA PROJEKTS|access-date=2023-1-27|language=lv}}</ref>

Jēkabpils pilsēta sastāv no vairākām vēsturiskām (Jēkabpils vēsturiskais centrs, [[Krustpils]], Madonas ielas rajons, [[Veseļi]], [[Zīlāni (Jēkabpils)|Zīlāni]] un Zvanītāji jeb Dzintarzeme) un padomju laikā izveidotām apkaimēm (Auseklīši, [[Bebru rajons|Bebri]], Brodi, Celtnieki, Ķieģeļu ielas rajons, Ķieģeļnieks, Lauktehnika, Nameji un Pils rajons).

=== Klimats ===
Meteoroloģiskie novērojumi tiek veikti Zīlānu novērojumu stacijā, kas darbojas kopš 1943. gada 1. augusta. Visā novērojumu periodā visaugstākā reģistrētā gaisa temperatūra ir +34,7 ºC, kas novērota 2006. gada 9. jūlijā. Turpretim viszemākā gaisa temperatūra -36,7 ºC reģistrēta 1956. gada 1. februārī. Gada vidējais vēja ātrums ir 2,6 m/s. Vislielāko vēja ātrumu novēro janvārī, kad vidējais vēja ātrums sasniedz 3,2 m/s. Maksimālais novērotais vēja ātrums Jēkabpils novadā ir 28 m/s. Veģetācijas perioda ilgums ir 195 dienas. Gada vidējais sniega segas biezums ir 5,4 cm. Kopumā Jēkabpils klimats ir salīdzinoši vēsāks, sausāks un ar mazāku vēja ātrumu nekā vidēji Latvijā.

Salīdzinot klimatisko standarta normu (1991.—2020. gads) ar klimatiskās references periodu (1961.—1990. gads), gada vidējā gaisa temperatūra Jēkabpils novadā paaugstinājusies par 1,2 ºC, bet nokrišņu daudzums palielinājies par 17 mm. Paredzams, ka [[globālā sasilšana|klimata pārmaiņu]] rezultātā šīs tendences saglabāsies nemainīgas. Tāpat pieaugs dienu skaits ar stipriem un ļoti stipriem nokrišņiem.<ref>{{Tīmekļa atsauce |url=https://klimats.meteo.lv/pasvaldibu_apskati/novads/jekabpils_novads/|title=Jēkabpils novada klimata profils|access-date=2023-11-4|language=lv}}</ref>
{{JekabpilsMeteoData}}

== Vēsture ==
{{Vairāki attēli
 | direction = vertical
 | width = 250
 | footer = Jēkabpils vēsturiskos attēlos
 | image1 = Krustpils 1792.JPG
 | caption1 = Krustpils pils 1792. gadā
 | image2 = Jēkabpils plāns 1797.jpg
 | caption2 = 1797. gada pilsētas plāns
 | image3 = Lielā iela Jēkabmiests.jpg
 | caption3 = Jēkabmiesta Lielā iela 20. gadsimta sākumā
 }}
{{pamatraksts|Jēkabpils vēsture}}
Mūsdienu Jēkabpils kā vienota pilsēta izveidojusies tikai 1962. gadā pēc jauna tilta pār Daugavu izbūves, apvienojot [[Krustpils|Krustpili]] Daugavas labajā krastā un Jēkabpili kreisajā krastā.

Krustpils ir Jēkabpils senākā daļa, kas rakstos pirmoreiz minēta jau 1237. gadā, kad Rīgas bīskaps netālu no [[Asotes pilskalns|Asotes]] uzcēla [[Krustpils pils|pili]] (''Kreutzburg''). Jau tās nosaukums norāda, ka tā atradusies svarīgu ceļu krustpunktā. Vēlākos laikos Daugavas kreisajā krastā, ierodoties lielam skaitam [[Otrais Ziemeļu karš|Otrā Ziemeļu kara]] bēgļu un krievu [[vecticībnieki|vecticībnieku]], izveidojusies apdzīvota vieta, kurai 1670. gada 12. februārī, piešķirot [[Magdeburgas tiesības]], dots Jēkabmiesta (''Jakobstadt'') vārds.

Garām Jēkabpilij veda hercogistes pasta ceļš — no [[Jelgava]]s caur Frīdrihštati (tag. [[Jaunjelgava]]) uz Dignāju, Ilūksti un Grīvu. Salas krogā kurjeri mainīja zirgus un varēja atpūsties. 1764. gadā tika ierīkota pastāvīga pārceltuve uz Krustpili.

[[Polijas dalīšanas]] laikā 1772. gadā [[Inflantijas vaivadija]]i piederošo Krustpili, bet 1795. gadā [[Kurzemes un Zemgales hercogiste]]i piederošo Jēkabpili iekļāva Krievijas Impērijā.

1861. gadā atklāja [[dzelzceļa līnija Rīga—Daugavpils|Rīgas-Daugavpils dzelzceļu]], tāpēc preču pārvadājumi pa Daugavu strauji samazinājās. [[20. gadsimts|20. gadsimta]] sākumā Jēkabpilī darbojās [[banka]], apdrošināšanas biedrība, 4 mūzikas instrumentu fabrikas, [[Sērkociņš|sērkociņu]] [[fabrika]], tvaika dzirnavas un vērptuve, alus darītava, [[tipogrāfija]] u. c. rūpnieciskie uzņēmumi. [[Pirmais pasaules karš|Pirmā pasaules kara]] laikā Jēkabpils vairākus gadus atradās [[Kara fronte|piefrontes]] zonā un tika sagrauta liela daļa no pilsētas apbūves.

1919. gadā Jēkabpils kļuva par [[Jaunjelgavas apriņķis|Jaunjelgavas apriņķa]] administratīvo centru, pilsētā bija pārtikas un būvmateriālu rūpniecības uzņēmumi. [[1932]]. gadā tika uzcelta [[Jēkabpils cukurfabrika]], bet [[1936]]. gadā tika uzcelts [[Jēkabpils Aizsargu nams]] un [[Krustpils—Jēkabpils tilts|tilts pār Daugavu]], kas tika uzspridzināts [[Otrais pasaules karš|Otrā pasaules kara]] laikā. 1962. gadā Jēkabpils un Krustpils tika administratīvi apvienotas.

=== Piederība vēsturiskajām zemēm ===
Kaut arī Krustpils atrodas Daugavas labajā krastā un vēsturiski tā līdz ar pārējo [[Latgale|Latgali]] ir atradusies [[Vitebskas guberņa]]s sastāvā, Krustpils iemītnieki 19. gadsimtā sevi uzskatīja par piederīgākiem [[Vidzeme]]i. Tā [[1856]]. gada 16. augustā un atkārtoti [[1857]]. gada oktobrī [[Krustpils pils|Krustpils muižas]] īpašnieks Nikolajs Korfs adresēja lūgumu [[Vidzemes guberņa]]s vadībai ar prasību muižas zemes kopā ar tās iedzīvotājiem (6337 vīrieši un 6757 sievietes) pievienot Vidzemes guberņai. 1857. gada decembrī sekoja atteikums, kas pamatots ar ievērojamo [[ebreji|ebreju]] skaitu Krustpils muižā.<ref>{{Tīmekļa atsauce |url=https://latgalesdati.du.lv/notikums/7171|title=Krustpils muižas īpašnieka lūgums pievienot Krustpili Vidzemes guberņai|access-date=2023-1-27|language=lv}}</ref>

Šai pašidentifikācijai par pamatu bija [[konfesija|konfesionālā piederība]] — vietējie iedzīvotāji, tāpat kā Vidzemē un [[Kurzeme|Kurzemē]], bija pamatā [[luterāņi]], kamēr citviet Latgalē dominēja [[Romas katoļi]]. Mazāk būtiskas, taču vērā ņemamas atšķirības ir arī izloksne (krustpilieši runāja [[augšzemnieku dialekts|augšzemnieku dialekta]] sēliskajās nedziļajās izloksnēs, bet citviet Latgalē — nesēliskajās jeb latgaliskajās izloksnēs), augstāks ekonomiskās attīstības un izglītības līmenis, ko veicināja [[Kurzemes guberņa|Kurzemes]] un Vidzemes guberņu tuvums un apstāklis, ka Krustpilī 40 gadus ātrāk nekā vidēji Latgalē veidojās pirmās izglītības iestādes.<ref name="Krustpils draudzes vēsture">{{Tīmekļa atsauce |url=http://krustpilsbaznica.lv/?page_id=61|title=Krustpils draudzes vēsture|access-date=2023-1-27|language=lv}}</ref><ref name = "Jēkabpils – reģionu krustcelēs">{{Tīmekļa atsauce |url=https://www.youtube.com/watch?v=Lj4K4nzskbc&ab_channel=VDTVsizeti|title=Jēkabpils – reģionu krustcelēs|language=lv}}</ref>

Savukārt Jēkabpils ilgstoši bija vairāk saistīta ar Daugavas ūdensceļu un [[Jēkabpils#Etniskais sastāvs|slāvu migrācijas procesiem]] nekā ar apkārtējo reģionu kopumā. Par to liecina, piemēram, Sēlijas izcelsmes kultūras darbinieku iesaistes Jēkabpils vēsturē trūkums. Tas apgrūtina Jēkabpils piesaisti jebkurai vienai vēsturiskajai zemei.<ref name = "Jēkabpils devums Latvijai un pasaulei">{{Tīmekļa atsauce |url=https://www.vestnesis.lv/ta/id/8984|title=Jēkabpils devums Latvijai un pasaulei|language=lv}}</ref> Apvienojoties trim Latvijas daļām — Kurzemei, Vidzemei un Latgalei, Jēkabpils atradās Kurzemē. Kad pēc Latvijas valsts nodibināšanas izveidojās spēcīga [[Zemgale]]s identitāte, tā pirmoreiz tika izdalīta jau kā [[Latvijas kultūrvēsturiskie novadi|kultūrvēsturiskais novads]], kuram piederēja arī [[Jēkabpils apriņķis]]. Vēl aizvien Jēkabpils un tai piegulošā teritorija pieder [[Zemgales plānošanas reģions|Zemgales plānošanas reģionam]] un Zemgales vēlēšanu apgabalam. Tomēr ģeogrāfiski visprecīzāk gan Jēkabpili, gan Krustpili būtu pieskaitīt [[Sēlija]]i, kas pārējām latviešu vēsturiskajām zemēm līdzvērtīgu statusu ieguva vien pēc [[Latviešu vēsturisko zemju likums|latviešu vēsturisko zemju likuma]] pieņemšanas 2021. gada 16. jūnijā.<ref>[https://www.lsm.lv/raksts/zinas/latvija/saeima-pienem-latviesu-vesturisko-zemju-likumu.a409308/ Saeima pieņem Latviešu vēsturisko zemju likumu] lsm.lv 2021. gada 16. jūnijā</ref>

== Demogrāfija ==
Jēkabpils ir pēc [[iedzīvotāju skaits|iedzīvotāju skaita]] mazākā [[Latvijas administratīvais iedalījums#Valstspilsētas|valstspilsēta]] [[Latvija|Latvijā]]. Iedzīvotāju skaits Jēkabpilī samazinās gan negatīva [[dabiskais pieaugums|dabiskā pieauguma]], gan [[cilvēku migrācija|migrācijas]] rezultātā. [[Demogrāfiskā slodze]] Jēkabpilī 2014. gada sākumā bija 580, kas ir zemākais rādītājs valstspilsētu vidū, lai gan vērojams neliels pieaugums salīdzinājumā ar 2012. un 2013. gadu, kad Jēkabpilī uz katriem 1000 iedzīvotājiem darbspējas vecumā bija attiecīgi 557 un 563 iedzīvotāji līdz un pēc darbspējas vecuma. Tai skaitā bērnu skaits uz 1000 darbspējas vecuma iedzīvotājiem ir viens no augstākajiem — 229, kamēr iedzīvotāju skaits pēc darbspējas vecuma uz 1000 darbspējas vecuma iedzīvotājiem — viens no zemākajiem — 311.

=== Iedzīvotāju skaita izmaiņas ===
Centrālajā statistikas pārvaldē pieejamā informācija liecināja, ka 2014. gadā Jēkabpilī dzīvoja 23 269 iedzīvotāji, savukārt pēc [[Pilsonības un migrācijas lietu pārvalde]]s ziņām {{iedzsk|dat|dat_f=L}} pilsētā bija {{iedzsk|dati|Jēkabpils|format=yes}} iedzīvotāji.<ref name="iedz skaits" />

{{iedzīvotāju skaita izmaiņas
|title       = Iedzīvotāju skaita izmaiņas
|align       = left
|percentages = pagr
|break       = jā
|cols        = 3
|graph-pos   = bottom
|footnote    = Līdz 1962. gadam norādīts Krustpils un Jēkabpils kopējais iedz. sk.<br />Avoti:<ref>Enciklopēdija "Latvijas pilsētas". Rīga 1999.</ref><ref>{{Tīmekļa atsauce |url=http://www.pmlp.gov.lv/ |title=pmlp.gov.lv |access-date={{dat|2013|08|19||bez}} |archiveurl=https://web.archive.org/web/20130809131846/http://www.pmlp.gov.lv/ |archivedate={{dat|2013|08|09||bez}} }}</ref><ref>Jēkabpils. Latvijas pilsētas. Rīga: SIA "Karšu izdevniecība Jāņa sēta", 2004</ref>
|1852|9450
|1863|5469
|1881|8069
|1897|9979
|1914|13500
|1925|9182
|1935|9484
|1939|9700
|1943|7744
|1947|7490
|1959|16695
|1970|22440
|1979|26829
|1989|30865
|1991|31315
|1994|29137
|1997|28473
|1999|28384
|2001|27721
|2004|26849
|2007|26811
|2008|26734
|2009|26578
|2010|26468
|2011|26284
|2012|25883
|2013|25221
|2014|24839
|2015|24553
|2016|24146
|2017|23750
|2018|23600
|2019|23500
|2021|23138
}}

=== Etniskais sastāvs ===
Kad [[hercogs Jēkabs]] 1670. gadā [[slāvi|slāvu]] izcelsmes [[Otrais Ziemeļu karš|Otrā Ziemeļu kara]] bēgļu [[sloboda|brīvciemam]] − Jēkabmiestam − piešķīra [[Magdeburgas tiesības]], ar mērķi veicināt tirdzniecību pa [[Daugava]]s ūdensceļu, pilsētā bija liegts apmesties [[latvieši]]em, [[vācbaltieši]]em un [[ebreji]]em. Kaut arī jau [[1766]]. gadā pilsētā atļāva ieceļot vācbaltiešiem, etniskais sastāvs krasi izmainījās tikai 19. gadsimtā, jo ebrejiem un latviešiem no apkārtējiem pagastiem un [[Latgale]]s atļāva apmesties tikai [[1796]]. gadā,<ref name="vestnesis.lv">{{Tīmekļa atsauce |url=https://www.vestnesis.lv/ta/id/9356|title=Nacionālās minoritātes - visi vienā pilsētā|access-date=2023-1-27|language=lv}}</ref> taču latviešu īpatsvars ievērojami pieauga tikai pēc [[Dzimtbūšanas atcelšana Latvijā|dzimtbūšanas atcelšanas Kurzemē]] 1817. gadā.

Līdzīgi citām [[Kurzeme]]s un [[Latgale]]s pilsētām līdz [[Otrais pasaules karš|Otrajam pasaules karam]] būtisku iedzīvotāju daļu veidoja ebreji. 1935. gadā [[Latvijas ebreji|ebreju kopiena]] sastāvēja no 793 cilvēkiem Jēkabpilī un 1043 cilvēkiem Krustpilī, veidojot attiecīgi 13,6% un 28,5% pilsētu iedzīvotāju. Turpretim [[vācbaltiešu izceļošana no Baltijas valstīm]] neatstāja paliekošu iespaidu uz Jēkabpili, jo 1935. gadā to īpatsvars veidoja nepilnu procentu no abu pilsētu kopējā iedzīvotāju skaita.<ref>{{Tīmekļa atsauce |url=https://stat.gov.lv/sites/default/files/publication/Vecas%20statistikas%20gramatas/1935%20Tautas%20skaitisana/1935_TSK-4dala.pdf|title=Ceturtā tautas skaitīšana Latvijā 1935. gadā|access-date=2023-1-27|language=lv}}</ref>

[[Latvijas padomju okupācija]]s periodā masveida imigrācijas rezultātā [[krievi|krievu]], [[baltkrievi|baltkrievu]] un [[ukraiņi|ukraiņu]] īpatsvars Jēkabpilī un Krustpilī pieauga no 11,9% 1935. gadā līdz 45,5% 1989. gadā. Tajā pašā laikā latviešu īpatsvars saruka no 64,0% līdz 48,4%.<ref>{{Tīmekļa atsauce |url=https://admin.stat.gov.lv/system/files/publication/2017-08/1989_tautas_skaitisana.pdf|title=1989. gada Vissavienības tautas skaitīšanas rezultāti, Latvijas PSR (demogrāfiskie rādītāji)|access-date=2023-1-27|language=lv}}</ref>

Kopš neatkarības atjaunošanas latviešu īpatsvars ir atsācis pieaugt lielāko mazākumtautību straujākas izceļošanas, augstākas mirstības un zemākas dzimstības dēļ.

{| class="wikitable collapsible" style="font-size:95%; border:0; line-height:175%;"
|- style="background:#ccc;"
| colspan="19" style="text-align:center; "| '''Iedzīvotāju etniskais sastāvs Jēkabpilī 2020. gadā.<ref>[https://data.csb.gov.lv/pxweb/lv/iedz/iedz__iedzrakst/IRG080.px/table/tableViewLayout1/ Iedzīvotāju skaits pašvaldībās pēc nacionālā sastāva. Centrālās statistikas pārvaldes datubāzes dati 2020. gada 30. novembrī.]</ref>'''
| rowspan="9" |{{#invoke:chart|pie chart
|radius= 100
|units suffix = 
| slice 1 = 13831 : Latvieši : green
| slice 2 = 5503 : Krievi : red
| slice 3 = 657 : Baltkrievi : yellow
| slice 4 = 573 : Poļi : aqua
| slice 5 = 343 : Ukraiņi : orange
| slice 6 = 1021 : Cita un neizvēlēta : black
|hide group legends=yes
| percent = true
}}
kopā 21 928
{{legend|green|Latvieši}}
{{legend|red|Krievi}}
{{legend|yellow|Ukraiņi}}
{{legend|aqua|Baltkrievi}}
{{legend|orange|Poļi}}
{{legend|black|Cita un neizvēlēta}}
|-
!  style="background:#efefef; width:130px;"| Tautība
!  style="background:#efefef; width:80px;"| Procenti
!  style="background:#efefef; width:80px;"| Iedz. skaits
|-
| [[Latvieši]]
| style="text-align:center;"| 63,1%
| style="text-align:center;" | 13 831
|-
| [[Latvijas krievi|Krievi]]
| style="text-align:center;"| 25,1%
| style="text-align:center;" | 5 503
|-
| [[Latvijas baltkrievi|Baltkrievi]]
| style="text-align:center;"| 3,0%
| style="text-align:center;" | 657
|-
| [[Poļi]]
| style="text-align:center;"| 2,6%
| style="text-align:center;" | 573
|-
| [[Latvijas ukraiņi|Ukraiņi]]
| style="text-align:center;"| 1,6%
| style="text-align:center;" | 343
|-
| Cita un neizvēlēta
| style="text-align:center;"| 4,6%
| style="text-align:center;" | 1 021
|}

{{-}}

== Izglītība ==
{{Vairāki attēli
 | direction = vertical
 | width = 250
 | footer = Jēkabpils skolas
 | image1 = Jēkabpils apriņķa skola1.jpg
 | caption1 = [[1820]]. gadā pēc arhitekta O. Hūna projekta [[klasicisms|klasicisma]] stilā celtā apriņķa skolas ēka
 | image2 = Jēkabpils pilsētas tirdzniecības skola.jpg
 | caption2 = Jēkabpils pilsētas tirdzniecības skola, [[1910]]. gadi
 | image3 = Jēkabpils ģimnāzija1.jpg
 | caption3 = Jēkabmiesta sieviešu ģimnāzijas nams (pašlaik — Jēkabpils Valsts ģimnāzija)
 }}

=== Jēkabpils skolu vēsture ===
Senākā skola Jēkabpilī tika izveidota jau ap [[1715]]. gadu, kad [[Kurzemes bruņniecība|Kurzemes muižnieks]] un [[Ludzas trakts|Ludzas stārasts]] Jans Dominiks Borhs ziedoja līdzekļus citstarp arī draudzes skolas izveidei pie baziliāņu klostera mūku paspārnē esošās [[Jēkabpils Vissvētās Dievmātes Patvēruma pareizticīgo baznīca|uniātu baznīcas]].<ref>{{Tīmekļa atsauce |url=https://fsspx-fsipd.lv/baznicas-vesture/baznica-latvija/322-uniati-latvija-17-19|title=Uniāti (grieķu katoļi) Latvijas teritorijā 17.–19. gs.|access-date=2023-2-1|language=lv}}</ref> [[Jēkabmiesta apriņķa skola]] tika atvērta [[1805]]. gadā,<ref>Red. Gailīte, S. Jēkabpils. Rīga: Gandrs, 2002. 26.lpp. {{ISBN|9984-593-13-4}}</ref> taču tajā mācīties drīkstēja tikai zēni, savukārt [[1834]]. gadā tika dibināta arī [[Jēkabmiesta Marijas skola|skola meitenēm]]. [[1861]]. gadā tika dibināta atsevišķa [[Jēkabpils pilsētas ebreju pamatskola|pamatskola ebrejiem]]. Tad [[1869]]. gadā Jēkabpilī tika izveidota vienīgā iekšzemes jūrskola Latvijā, kas savu darbību nespēja attaisnot, jo jēkabpiliešiem nebija jūrā iešanas tradīciju, un [[1880]]. gadā jūrskola tika slēgta audzēkņu trūkuma dēļ.<ref>{{Tīmekļa atsauce |url=https://issuu.com/veesturesgr/docs/gr__mata._v__l_tap__anas_proces__.s|title=Ķugniecības vēsture|access-date=2023-1-29|language=lv}}</ref>

Kad [[1904]]. gadā Jēkabpilī ieradās [[Ludis Bērziņš]], viņa vadībā tika dibināta [[Jēkabpils pilsētas tirdzniecības skola]]. Savā 11 gadus īsajā pastāvēšanas laikā tajā skolojās vairāki ievērojami cilvēki, t.sk. mediķis [[Pauls Stradiņš]], rakstnieks [[Aleksandrs Grīns]], gleznotājs [[Uga Skulme]] u.c.<ref name="Jēkabpils devums Latvijai un pasaulei"/> Tad [[1906]]. gadā tika dibināta [[Luda Bērziņa sieviešu tirdzniecības skola|tirdzniecības skola sievietēm]], kuras darbību [[1912]]. gadā pārņēma Less kundzes [[Jēkabmiesta sieviešu ģimnāzija]].<ref name="Par senajām skolām Jēkabpilī">"Brīvā Daugava", 1990. 5 VI, Lonija Zobene. "Par senajām skolām Jēkabpilī"</ref><ref name="Tirdzniecības skola Jēkabpilī">"Brīvā Daugava", 2004. 19 X, Sēnala E. "Tirdzniecības skola Jēkabpilī".</ref>

[[Pirmais pasaules karš]] pilnībā pārtrauca visu Jēkabpils skolu darbību, jo frontes līnija no [[1915]]. gada septembra līdz [[1918]]. gada martam atradās tiešā pilsētas tuvumā, un visas skolas tika evakuētas. Kā vienīgais izņēmums minama ebreju pamatskola, kas ar pārtraukumu turpināja darboties līdz [[1940]]. gadam.<ref name="Ebreju skolas">{{Tīmekļa atsauce |url=http://www.lu.lv/jsc/pilsetas/vidzeme/izglitiba1920/ |title=Ebreju izglītība Latvijā parlamentārās republikas 20. gados - Latvijas Universitāte<!-- Bota izveidots nosaukums --> |access-date={{dat|2011|03|01||bez}} |archiveurl=https://web.archive.org/web/20130706095226/http://www.lu.lv/jsc/pilsetas/vidzeme/izglitiba1920/ |archivedate={{dat|2013|07|06||bez}} }}</ref>

Pēc [[Latvijas Neatkarības karš|Neatkarības kara]] visas mācību iestādes bija jāveido no jauna. Kā pirmā [[1919]]. gadā tika izveidota [[Jēkabpils Valsts ģimnāzija|Jēkabmiesta Valsts vidusskola]], kurā [[1922]]. gadā izveidoja komercnodaļu, kas [[1927]]. gadā tika izveidota kā patstāvīga [[Jēkabpils Tehnoloģiju tehnikums|Jēkabpils komercskola]]. Vēl [[1920]]. gadā tika atvērta [[Jēkabpils 2. vidusskola|Jēkabpils krievu pamatskola]]<ref>{{Tīmekļa atsauce|url=https://www.2vsk.edu.lv/skolas-v%C4%93sture|title=Jēkabpils 2. vidusskola. Skolas vēsture|access-date=2023-1-30|language=lv|archive-date=2023-01-30|archive-url=https://web.archive.org/web/20230130223331/https://www.2vsk.edu.lv/skolas-v%C4%93sture}}</ref> un Jēkabmiesta 1. latvju pamatskola, bet [[1921]]. gadā — Jēkabmiesta 2. latvju pamatskola jeb t.s. "Krasta skola".

[[1940]]. gadā Jēkabpils Valsts ģimnāzijā skolotāja Osvalda Pūpola vadībā izveidojās jauniešu nacionālās pretošanās kustība “Viesturieši”,<ref>"Jēkabpils Vēstis", 2018. III, "Jēkabpils 100 gados. 1938-1948. Nozīmīgākie notikumi Jēkabpilī un Krustpilī."</ref> kas darbojās līdz [[1941]]. gada 19. martam. Okupācijas laikā nolūkā padarīt izglītību pieejamu tiem, kam tas nebija iespējams kara laikā un darba dēļ nevar atļauties mācīties pa dienu, [[1946]]. gadā tika atvērta [[Jēkabpils vakara vidusskola]]. Turpretim abas latviešu pamatskolas tika likvidētas. Piemēram, "Krasta skola" [[1950]]. gadā tika pievienota [[Jēkabpils Valsts ģimnāzija|Jēkabpils 1. vidusskolai]] (agrākajai ģimnāzijai).<ref>{{Tīmekļa atsauce |url=https://jvg.edu.lv/info-par-skolu/skolas-v%C4%93sture.aspx|title=Jēkabpils Valsts ģimnāzija. Skolas vēsture|access-date=2023-1-29|language=lv}}</ref> [[1951]]. gada 24. novembrī tajā tika atklāta vēl viena pretpadomju grupa.<ref>"Jēkabpils Vēstis", 2018. IV, "Jēkabpils 100 gados. 1948-1958. Nozīmīgākie notikumi Jēkabpilī un Krustpilī."</ref> [[1962]]. gadā Jēkabpils 2. vidusskolas (agrākās krievu pamatskolas) vajadzībām tika uzcelta jauna ēka Jaunajā ielā 44, kur tā atrodas joprojām.

=== Krustpils skolu vēsture ===
{{Vairāki attēli
 | align     = left
 | direction = vertical
 | width     = 250
 | footer    = Krustpils skolas
 | image1    = Krustpils pamatskola1.jpg
 | caption1  = Krustpils lielās tautas skolas ēka Madonas ielā 21, [[2011]]. gads.
 | image2    = Jēkabpils pamatskola.jpg
 | caption2  = 1933. gadā uzbūvētā Krustpils 6-klasīgās pamatskolas ēka Rīgas ielā 192, [[2010]]. gads
 }}

Pēc [[dzimtbūšanas atcelšana Latvijā|dzimtzemnieku brīvlaišanas]] [[1828]]. gadā mācītājs Alberts Tīlings [[Krustpils Evaņģēliski luteriskā baznīca|Krustpils luterāņu draudzē]] dibināja Bībeles biedrību. Uz šī veidojuma pamata [[1836]]. gadā atklāja pirmo draudzes skolu, kurā mācījās 20 audzēkņi.<ref name="Krustpils draudzes vēsture"/>[[1868]]. gadā atklāja [[Krustpils pamatskola|Krustpils lielo tautas skolu]],<ref>"Brīvā Daugava", 1991. 19 II, D. Kalniņa "Skolas Krustpils apkārtnē".</ref> bet [[1904]]. gadā līdz ar [[Zīlāni (stacija)|Zīlānu stacijas]] darbības uzsākšanu izveidoja Zīlānu dzelzceļa skolu (vēlāk — pamatskolu).<ref>Gailīte, S. Jēkabpils. Rīga:Gandrs, 2002. 32.lpp.</ref><ref>{{Tīmekļa atsauce |url=https://latgalesdati.du.lv/notikums/4347|title=Atklāta satiksme pa dzelzsceļa līniju Zīlāni - Ventspils|access-date=2023-1-29|language=lv}}</ref> Abas skolas atradās ārpus Krustpils miesta tālaika robežām.

[[1909]]. gadā atvēra [[Jēkabpils 3. vidusskola|Krustpils četrklasīgo pilsētas skolu]],<ref>{{Tīmekļa atsauce |url=https://www.jekabpils-3vidusskola.lv/skolas-vestures-pirmsakumi/|title=Skolas vēstures pirmsākumi|access-date=2023-1-28|language=lv}}</ref> kurai [[1933]]. gadā uzcēla jaunu ēku Rīgas ielā 192, kas zināma arī kā "Baltā skola". Krustpilī pastāvēja arī [[Krustpils pilsētas ebreju pamatskola|ebreju pamatskola]],<ref name="Ebreju skolas"/> bet [[1940]]. gada [[4. marts|4. martā]] aerokluba Krustpils nodaļā atklāja Krustpils aviācijas skolu ar 16 audzēkņiem.<ref>"Daugavas Vēstnesis", 1940. 7 III, "Aviācijas skola Krustpilī"</ref> Par aviācijas skolas turpmāko darbību ziņu trūkst — visticamāk [[Otrais pasaules karš|Otrā pasaules kara]] gaitā tā savu darbību pārtrauca.

Okupācijas perioda [[pārkrievošana]]s politikas ietvaros [[1948]]. gadā izveidoja Krustpils 2. septiņgadīgo (krievu) skolu. Tai piešķīra 1933. gadā būvēto skolas ēku, bet latviešu skolai bija jāatgriežas vecajās telpās. [[1953]]. gadā tās abas tika pārveidotas par vidusskolām — latviešu skola kļuva par Krustpils 1. vidusskolu, bet krievu skola — par Krustpils 2. vidusskolu. [[1960]]. gada 23. janvārī Krustpils 1. vidusskolu pārcēla uz tās vajadzībām īpaši būvētu ēku Slimnīcas ielā 5, kur tā atrodas līdz mūsdienām.

=== Apvienotās pilsētas skolas ===
Apvienojot pilsētas [[1962]]. gadā, pēc vienotas sistēmas tika pārdēvētas abas Krustpils vidusskolas: Krustpils 1. vidusskola tika pārdēvēta par Jēkabpils 3. vidusskolu, bet Krustpils 2. vidusskola — par Jēkabpils 4. vidusskolu. Vispārējās izglītības skolu sistēma saglabājās nemainīga visu atlikušo okupācijas periodu.

Pēc neatkarības atjaunošanas [[1994]]. gadā no Jēkabpils ģimnāzijas tika atdalīta [[Jēkabpils pamatskola|Jēkabpils (latviešu) sākumskola]], kas [[2001]]. gadā tika pārcelta uz Jēkabpils 4. vidusskolas telpām, kura savukārt tika pievienota Jēkabpils 2. vidusskolai, tādējādi apvienojot abas krievu plūsmas skolas. Vēl [[1994]]. gada 10. augustā tika dibināta [[Jēkabpils Poļu pamatskola]]. [[Latvijas finanšu un pārvaldes krīze (2008—2010)|Finanšu krīzes]] iespaidā tā no [[2009]]. gada atradās bērnudārza telpās, pēc tam Jēkabpils Valsts ģimnāzijas telpās, tad [[2011]]. gadā tā kļuva par Jēkabpils pamatskolas filiāli,<ref>{{Tīmekļa atsauce |url=https://www.tvnet.lv/5460844/likvide-jekabpils-polu-pamatskolu|title=Likvidē Jēkabpils poļu pamatskolu|access-date=2023-1-29|language=lv}}</ref> līdz beidzot [[2015]]. gadā skolēnu skaita samazinājuma dēļ tā tika likvidēta pavisam.<ref>{{Tīmekļa atsauce |url=http://www.bdaugava.lv/zinas/ka-saglabat-dzimto-valodu-un-tautas-tradicijas|title=Kā saglabāt dzimto valodu un tautas tradīcijas|access-date=2023-1-29|language=lv}}</ref> Pašvaldības skolu tīkla optimizācijas nolūkā 2019. gadā [[Jēkabpils 2. vidusskola]]i tika pievienota Jēkabpils vakara vidusskola,<ref>{{Tīmekļa atsauce |url=https://www.e-klase.lv/aktualitates/zinas/jekabpils-vakara-vidusskolu-pievienos-jekabpils-2-vidusskolai?id=17267|title=Jēkabpils vakara vidusskolu pievienos Jēkabpils 2.vidusskolai|access-date=2023-1-29|language=lv}}</ref> bet [[2020]]. gadā — arī Jēkabpils pamatskola.<ref>{{Tīmekļa atsauce |url=http://www.bdaugava.lv/zinas/pienem-lemumu-par-jekabpils-pamatskolas-pievienosanu-2-vidusskolai|title=Pieņem lēmumu par Jēkabpils pamatskolas pievienošanu 2. vidusskolai|access-date=2023-1-29|language=lv}}</ref>

Pašlaik Jēkabpilī darbojas 4 vispārējās izglītības skolas:
* [[Krustpils pamatskola]]
* [[Jēkabpils 2. vidusskola]]
* [[Jēkabpils 3. vidusskola]]
* [[Jēkabpils Valsts ģimnāzija]]

=== Vidējā profesionālā un augstākā izglītība Jēkabpilī ===
Jēkabpils ir otra lielākā valstspilsēta Latvijā, kurai nav savas augstskolas. Pilsētā darbojas tikai [[Latvijas Universitāte]]s Jēkabpils filiāle un [[Baltijas Starptautiskā akadēmija|Baltijas Starptautiskās akadēmijas]] Jēkabpils filiāle, kurās iespējams apgūt atsevišķas koledžas, bakalaura un maģistra līmeņa studiju programmas pedagoģijā, sociālajā darbā, tiesību zinātnē un uzņēmējdarbībā. Šo nišu daļēji aizņem [[Jēkabpils Tehnoloģiju tehnikums]] ar struktūrvienību [[Barkava|Barkavā]]. Koledža ir [[Latvijas Republikas Izglītības un zinātnes ministrija|Izglītības un zinātnes ministrijas]] tiešā pakļautībā un tajā tiek realizētas piecas profesionālās vidējās izglītības programmas un piecas 1. līmeņa augstākās izglītības studiju programmas: grāmatvedība un finanses, komercdarbība, datorsistēmu un datortīklu administrēšana, namu pārvaldīšana, mārketings un inovācijas. Pēc centralizēto eksāmenu rezultātiem 2014./2015.m.g. koledža atzīta par labāko izglītības iestādi tehnikumu grupā Latvijā.

=== Interešu izglītība Jēkabpilī ===
Jēkabpilī darbojas šādas interešu izglītības iestādes:
* [[Jēkabpils Bērnu un jauniešu centrs]] — darbojas kopš [[1950]]. gada
* Jēkabpils Tālākizglītības un informācijas tehnoloģiju centrs — darbojas kopš [[2002]]. gada
* [[Arvīda Žilinska Jēkabpils mūzikas skola]] — darbojas kopš [[1958]]. gada
* [[Jēkabpils Mākslas skola]] — darbojas kopš [[1946]]. gada
* [[Jēkabpils Sporta skola]] — darbojas kopš [[1956]]. gada

=== Pirmsskolas izglītība Jēkabpilī ===
Jēkabpilī darbojas šādas pirmsskolas izglītības iestādes:
* Pirmsskolas izglītības iestāde "Auseklītis"
* Pirmsskolas izglītības iestāde "Bērziņš"
* Pirmsskolas izglītības iestāde "Kāpēcītis"
* Pirmsskolas izglītības iestāde "Zvaigznīte"
* Pirmsskolas izglītības iestāde "Zvaniņš"

=== Bibliotēkas ===
Pirmā [[bibliotēka]] Jēkabpilī dibināta 19. gadsimta otrajā ceturksnī. [[1878]]. gada 18. jūnija ugunsgrēkā bibliotēka līdz ar divām trešdaļām pilsētas ēku nodega.

Bibliotēku darbība atjaunojās tikai pirmās brīvvalsts laikā. Tā laika posmā no [[1920]]. līdz [[1921]]. gadam Jēkabpilī izveidojās 2 ebreju, 2 latviešu un 1 krievu biedrība, kas saviem biedriem piedāvāja citstarp izsniegt grāmatas no biedrību grāmatu krājumiem. Pēc vairākkārtējiem Jēkabpils latviešu biedrību iesniegumiem Latvijas Kultūras fonda padomei, tā [[1924]]. gadā Jēkabmiesta Izglītības biedrībai piešķīra 547 grāmatas publiskas bibliotēkas ierīkošanai. Vēl 1924. gadā publiskai pieejamībai tika atvērtas divas privātas bibliotēkas, kur grāmatas bija pieejamas par maksu, bet 1924. gada 15. jūlijā sāka darboties Krustpils pilsētas valdes bibliotēka, kurā [[1930]]. gadā atvēra [[Ebreju valoda|ebreju valodā]] izdoto grāmatu nodaļu, jo 60% lasītāju bija [[ebreji]].<ref>"Jēkabpils Vēstis", 2018. II, "Jēkabpils 100 gados. 1928-1938. Nozīmīgākie notikumi Jēkabpilī un Krustpilī."</ref> Kopā pirmās brīvvalsts laikā pastāvēja 8 bibliotēkas Jēkabpilī un 1 Krustpilī.

[[1940]]. gadā visas biedrību un Jēkabpils aizsargu pulka bibliotēka tika likvidēta, un to fondi apvienoti, izveidojot vienotu Jēkabpils apriņķa izglītības daļas bibliotēku. Bibliotēkas darbība kļuva haotiska un vēl [[1948]]. gadā tās darbība nebija pilnīgi atjaunota, jo no 8602 grāmatu lielā fonda tikai 3325 grāmatas bija inventarizētas. [[1947]]. gadā tika izveidota bibliotēkas bērnu nodaļa. Šī bibliotēka nepārtraukti turpina darboties līdz mūsdienām kā Jēkabpils pilsētas bibliotēka, kas pašlaik atrodas [[1931]]. gadā celtajā Valsts bankas ēkā Andreja Pormaļa ielā 11.<ref>{{Tīmekļa atsauce |url=https://www.jpb.lv/lv/par-mums/bibliotekas-vesture/|title=Jēkabpils pilsētas bibliotēkas vēsture|access-date=2023-1-30|language=lv}}</ref>

[[1953]]. gadā Krustpils bibliotēkā tika izveidota bērnu bibliotēkas nodaļa. Kopš [[1959]]. gada tā darbojas [[Krustpils kultūras centrs|Krustpils kultūras centra]] telpās Rīgas ielā 212, un kopš [[1999]]. gada tās nosaukums ir Jēkabpils Galvenā bibliotēka.<ref>{{Tīmekļa atsauce |url=https://www.jgb.lv/lv/par-mums/bibliotekas-vesture/|title=Jēkabpils Galvenās bibliotēkas vēsture|access-date=2023-1-30|language=lv}}</ref>

=== Statistika ===
Kopā Jēkabpilī 2021./2022. mācību gadā bija:
* 1344 bērni pirmsskolas izglītības iestādēs;
* 2497 bērni vispārizglītojošajās skolās;
* 467 izglītojamie Jēkabpils Tehnoloģiju tehnikumā.

== Pilsētvide ==

=== Daugavas ūdenstelpa ===
[[Attēls:Daugavas krastmala Jēkabpilī.jpg|thumb|250px|Krasta (mūsdienās — Pļaviņu) iela Jēkabpilī 20. gadsimta sākumā]]
Jēkabpils urbāno ainavu noteic pilsētas izvietojums gar Daugavas ūdenstelpu. Namu fasāžu tuvums upei rada vizuālu pretnostatījumu starp pilsētu un upi, kā arī starp Jēkabpili un Krustpili tās pretējos krastos. Ap 270 metrus platā ūdenstelpa to starpā atver pilsētbūvnieciski nozīmīgus perspektīvos skatus ar Daugavas kreisā krasta panorāmu posmā no Ostas ielas līdz Strūgu ielai ar panorāmas dominantēm — Svētā Gara klosteri un Uniātu baznīcu — un Daugavas labā krasta panorāmu posmā, kas aptuveni atbilst Krasta ielas trasei.<ref name="Teritorijas plānojuma vides pārskats" /> Vēsturiski tas allaž visskaidrāk ir bijis uztverams Pļaviņu ielā. Tā bija ne tikai pilsētas vizītkarte un rosīgs sabiedriskās un saimnieciskās dzīves centrs, bet arī kalpoja kā rekreācijas vieta peldēm un promenāde pastaigām gar Daugavu. Šī pilsētas un upes mijiedarbība ir apspēlēta arī literāros darbos, piemēram, [[Gunars Janovskis|Gunara Janovska]] romānā "Pilsēta pie upes".

Tomēr pilsētas ciešā piekļaušanās Daugavai ne vien uzlabo tās ainavu, bet arī rada palu apdraudējumu. Lai pilsētu no tiem pasargātu, pēc 1981. un 1983. gada plūdiem gar abiem Daugavas krastiem tika uzbūvēts aizsargvalnis (dambis). Nelabvēlīgs vaļņa būvniecības blakusefekts bija ielaušanās Daugavas ainavas telpā, kā rezultātā krastmalas namu pirmā stāva līmenis ir aizsegts skatam no pretējā krasta un līdz ar to tēls par pilsētu pie upes ir daļēji zudis.

Lai mīkstinātu šo apstākli, pašvaldība, īstenojot pilsētvides projektus, pārveido hidrotehniskās būves par rekreācijas teritoriju ar prioritāti gājējiem un mikromobilitātei, liekot uzsvaru uz apstādījumiem un teritorijas multifunkcionālu pielietojumu, tai skaitā pielāgojot to pasākumu norisei.

=== Vēsturiskā apbūve ===
{{Vairāki attēli
 | direction = vertical
 | width     = 250
 | footer    = Jēkabpils arhitektūra
 | image1    = Krustpils_pils.JPG
 | caption1  = [[Krustpils pils]]
 | image2    = Jēkabpils Dome.jpg
 | caption2  = [[Jēkabpils novada dome]]s ēka
 }}

[[Jēkabpils vēsturiskais centrs|Jēkabpils]] un [[Krustpils vēsturiskais centrs]] ar Krustpils pili un tai piegulošo teritoriju kopā veido Valsts nozīmes pilsētbūvniecības pieminekļa "Jēkabpils pilsētas vēsturiskais centrs" teritoriju. Tajā iekļautas ēkas no vairākiem 18., 19. un 20. gadsimta būvperiodiem, tostarp [[baroks|baroka]], [[klasicisms|klasicisma]], [[eklektisms|eklektisma]] un [[modernisma arhitektūra|modernisma]]. Slāvu vernakulāro būvniecības tradīciju pārstāv atsevišķas saglabājušās koka ēkas ar smalkiem būvgaldniecības elementiem: greznām aplodām un sandrikiem, tomēr kopumā Jēkabpilī šī tipoloģija nav izkopta tik meistarīgā līmenī, kādu tā sasniedz Latgalē. Plaši pārstāvēts, sevišķi Krustpilī, ir Latgales neobaroks jeb Latgales sarkano ķieģeļu arhitektūra. Kā Jēkabpils, tā arī Krustpils vēsturiskā centra apbūve Latvijas kontekstā izceļas ar savu salīdzinoši zemo apbūvi — lielākā daļa ēku ir vienstāvīgas, un tikai dažām ēkām ir 2 stāvi. Saimniecības ēku būvniecībā tradicionāli pielietots dolomīts, kas ir Daugavas palienē viegli atrodams materiāls.

Jēkabpils un Krustpils nedaudz atšķirīgais vēsturiskā centra ielu tīkls atspoguļo dažādos laikmetus, kuros pilsētas veidojušās. Nedaudz senākais Jēkabpils ielu tīkls ir caurmērā regulārs. Tajā izceļas Pļaviņu iela, kas seko Daugavas krasta līnijai, Brīvības iela, kas iezīmē Daugavas applūstošās palienes robežu un seko Kurzemes hercogistes pasta ceļam, kā arī Jēkaba iela, kas seko vēsturiskajam Jēkabpils — Biržu ceļam. Trešdienas jeb Siena tirgus laukums veido 17. un 18. gadsimta Jēkabpils pilsētbūvniecisko kodolu, taču pēc 19. gadsimta beigu ugunsgrēkiem par pilsētas centru kļuva [[Vecpilsētas laukums (Jēkabpils)|Vecpilsētas laukums]]. Ugunsgrēku un karu rezultātā Jēkabpils apbūves struktūrā ir izveidojušies vairāki neapbūvēti tukšumi, kur mūsdienās atrodas labiekārtoti skvēri. Pilsētbūvnieciski nozīmīga ir dziļā Brīvības ielas skatu perspektīva ar Svētā Gara klostera vārtu torni ielas ass galā. Turpretim Krustpils vēsturiskā centra ielu tīkls ir gandrīz perfekti ortogonāls.

Pilsētas identitātes veidošanā nozīmīgu lomu ieņem arī pilsētbūvniecības pieminekļa teritorijā neiekļautie vēsturiskās pilsētvides fragmenti Zvanītājos, Jēkaba, Madonas, Miera, Pļaviņu, Rīgas, Stacijas un Zīlānu ielā.

Pilsētbūvnieciski izteiksmīgāko laicīgo ēku vidū ir šādas celtnes:
* [[Krustpils pils]] komplekss
* Bijusī apriņķa renteja (1820)
* [[Jēkabmiesta apriņķa skola|Jēkabpils apriņķa skolas ēka]] (1820., O. Hūns, klasicisms)
* [[Jēkabpils novada dome|Miertiesas ēka]] (1880) (eklektisms)
* Valsts bankas ēka (1931, neoeklektisms)
* 19. gadsimta koka dzīvojamo ēku komplekss Pasta ielā 81 — 87
* Dzīvojamo ēku ansamblis Brīvības ielā 178 — 184
* [[Kena muiža|Kena muižas komplekss]] (19. gadsimta beigas, neogotika, eklektisms)
* [[Mīlestības tiltiņš (Jēkabpils)|Mīlestības tiltiņš]] (Akmens tilts) pāri Donaviņai (tehnikas piemineklis)

=== Dievnami ===
{{Vairāki attēli
 | direction = vertical
 | width     = 250
 | footer    = Jēkabpils dievnami
 | image1    = Krustpils luter baznica.JPG
 | caption1  = [[Krustpils Evaņģēliski luteriskā baznīca]]
 | image2    = Jēkabpils Orthodox church.jpg
 | caption2  = [[Jēkabpils Svētā Gara klosteris]]
 | image3    = Jekkb.jpg
 | caption3  = [[Jēkabpils katoļu baznīca]]
 }}
Daugavas labajā krastā, '''Krustpilī''', atrodas 3 baznīcas. Senākā no tām ir [[Krustpils Evaņģēliski luteriskā baznīca]], kas dokumentos pirmoreiz minēta pirmsreformācijas laikā, 1457. gadā, kā katoļu baznīca. Mūsdienu baznīcas ēka celta 1820. gadā [[ampīrs|ampīra]] stilā. Tā atrodas pie Donaviņas ietekas Daugavā, netālu no Krustpils pils, ar ko kopā tā veido vienotu kompleksu. Sevišķi vērtīgs ir baznīcas interjers. Savukārt [[Krustpils Svētā Nikolaja pareizticīgo baznīca]] celta 1910. gadā bizantiešu stilā. Krievijas Impērijas pārkrievošanas politikas ietvaros tā izvietota zīmīgā vietā — lielceļu krustojuma un dzelzceļa malā, ļaujot to pamanīt ikvienam garāmbraucējam. Visjaunākā baznīcas celtne Jēkabpilī un viena no jaunākajām katoļu draudzēm [[Latvija|Latvijā]] ir 2004. gadā celtā [[Krustpils Romas katoļu baznīca|Krustpils Vissvētās Trīsvienības Romas katoļu baznīca]], kas atrodas Daugavas ielejas malā un kopā ar savu 25 metrus augsto torni kalpo kā Krustpils silueta dominante.
 
Senākie dievnami Daugavas kreisajā krastā, '''Jēkabpilī''', saistās ar austrumu kristietību. [[Jēkabpils Svētā Gara klosteris]] izveidojās reizē ar pašu pilsētu, un tajā iekļaujas 1774. gadā celtā Svētā Nikolaja Brīnumdarītāja klostera baznīca un 1887. gadā celtā Svētā Gara pareizticīgo baznīca. Klosterī atrodas Jakobštates Dievmātes svētbilde, kas saskaņā ar leģendu [[poļu-zviedru karš|Poļu-zviedru kara]] laikā tika izcelta no Daugavas. Tiek uzskatīts, ka svētbildei piemīt brīnumdarošas spējas, tāpēc ik gadu 25. jūlijā ap to pulcējas svētceļnieki. Aptuveni vienlaikus Jēkabpilī izveidojās arī vecticīgo draudze, taču par tās vēsturi saglabājies maz ziņu, jo Krievijas Impērijas represiju rezultātā 1849. gadā vecticībnieku lūgšanu namu nācās slēgt un nojaukt. Pašreizējā [[Jēkabpils vecticībnieku baznīca]] celta pilsētas nomalē 1862. gadā. Nolūkā pievērst pareizticīgo un vecticīgo kopienu vienotībai ar Romas apustulisko sēdekli, 17. gadsimtā Latgalē un Augšzemē sludināja baziliāņu ordeņa misionāri. Ap 1728. gadu baziliāņu ordeņa mūku paspārnē Jēkabpilī sāka darboties Dievmātes Patvēruma jeb Pokrova Uniātu klosteris. 1783. gadā klostera zemē tika uzcelta Uniātu baznīca, kuras telpās mūsdienās darbojas [[Jēkabpils Vissvētās Dievmātes Patvēruma pareizticīgo baznīca|Jēkabpils Vissvētās Dievmātes Patvēruma pareizticīgo draudze]]. Tā ir okupācijas periodā vissmagāk cietusī Jēkabpils baznīca, un tās interjeri ir vāji saglabājušies.

Jēkabpils teritorijā Salas muižas luterāņu baznīca atradās jau pirms [[Livonijas karš|Livonijas kara]], tas ir krietni pirms pilsētas dibināšanas. Taču tā kā ierobežojumi pilsētā apmesties vācbaltiešiem tika atcelti 1766. gadā, un latviešiem — 1796. gadā (skat. [[Jēkabpils#Etniskais sastāvs|etnisko sastāvu]]), domājams, ka patstāvīga draudze izveidojās tikai līdz ar [[Jēkabpils Svētā Miķeļa Evaņģēliski luteriskā baznīca]]s celtniecības laiku. Tās pamatakmeni lika 1769. gadā — trīs gadus pēc vācbaltiešu ieceļošanas aizlieguma atcelšanas. Uzsākot būvniecību, tā bija iecerēta kā baroka stila ēka, bet 1807. gadā, noslēdzot būvdarbus, tā realizēta ampīra stilā. [[Jēkabpils katoļu baznīca|Jēkabpils Svētās Jaunavas Marijas dzimšanas Romas Katoļu baznīcas]] dievnams tapa 1866. gadā neoromānikas stilā 1835. gadā celtās koka kapelas vietā. Pēc 1880. gada ugunsgrēka Jēkabpilī ieradās [[baptisti|baptistu]] namdari no [[Jaunjelgava]]s, kas ap sevi sapulcināja aizvien lielāku skaitu ticības piekritēju. 1930. gadā baptistu draudzes vajadzībām uzbūvēja [[Jēkabpils baptistu draudzes baznīca|Jēkabpils baptistu baznīcu]]. Laika gaitā baptisti ir kļuvuši par vienu no straujāk augošajām konfesijām Jēkabpilī, tāpēc 2003. gadā tika uzbūvēts lūgšanu nams baptistu krievu draudzei.

Līdz 20. gadsimta vidum pastāvēja viena [[sinagoga]] Krustpilī un trīs — Jēkabpilī. Krustpils sinagoga bija būvēta 1890. gadā neogotikas stilā. Tā bija apmesta, divstāvu mūra celtne ar smailloka formas logiem. Visgreznākā no Jēkabpils sinagogām bija 1881. gadā eklektisma stilā celtā Jēkabpils Vecā sinagoga Akmeņu ielā 18. 1843. gadā uzbūvēja Jēkabpils Jauno sinagogu Vadoņa (tagad — Pasta) ielā 49. Savukārt 1874. gadā celtā Jēkabpils Amatnieku sinagoga Akmeņu ielā 23 bija Austrumlatvijai raksturīgi arhitektoniski askētiska koka celtne.

[[Attēls:Jēkabpils_sinagogas.jpg|thumb|center|600px|No kreisās: Jēkabpils Amatnieku sinagoga (1874), Jēkabpils Vecā sinagoga (1881) un Jēkabpils Jaunā sinagoga (1843)]]

=== Memoriālās mājas ===
Pilsētā ir dzīvojuši daudzi ievērojami Jēkabpils un [[Latvija]]s cilvēki. Četriem no viņiem pilsētā atrodas memoriālās mājas: gleznotāju [[Oto Skulme|Oto]] un [[Uga Skulme|Ugas Skulmju]] māja Brīvības ielā 26; ērģelnieka [[Pēteris Sīpolnieks|Pētera Sīpolnieka]] memoriālā māja Brīvības ielā 141, keramiķa [[Andrejs Pormalis|Andreja Pormaļa]] māja A.Pormaļa ielā 119.

=== Pieminekļi ===
[[Attēls:Jēkabpils, Brīvības piemineklis 1999-10-30.jpg|thumb|250px|Piemineklis [[Brīvības piemineklis (Jēkabpils)|Kritušiem par Tēviju]] (1925)]]
* [[Brīvības piemineklis (Jēkabpils)|Brīvības piemineklis]];
* Piemineklis [[Latvijas brīvības cīņas|Atbrīvošanas cīņās]] 1919. gadā pie [[Dubna (upe)|Dubnas]] upes kritušajiem [[4. Valmieras kājnieku pulks|4. Valmieras kājnieku pulka]] karavīriem [[Kapeles kapi|Kapeles kapos]];
* [[Brāļu kapi pie Jēkabpils valsts ģimnāzijas|Pirmā pasaules kara piemineklis 1915. gadā kritušajiem 3. Kaukāza strēlnieku pulka karavīriem]];
* Piemiņas krusts karavīriem — vecticībniekiem, kas krituši par Latvijas atbrīvošanu 1918-1920;
* Piemiņas akmens skolēnu pretošanās kustības “Viesturieši” dalībniekiem un tās vadītājam Osvaldam Pūpolam;
* Piemineklis represiju upuriem;
* Piemiņas akmens 1941. gadā izsūtītajiem;
* Piemiņas akmens [[Strūves parks|Strūves parkā]] ([[Strūves ģeodēziskais loks|Strūves astronomiskais punkts]]);
* [[Jēkabpils 330 gadu piemiņas akmens]];
* Skulptūra [[Jāzeps Vītols|Jāzepa Vītola]] piemiņai "Mazais vijolnieks";
* Piemineklis [[Ita Kozakeviča|Itai Marijai Kozakevičai]].

=== Parki ===
[[Attēls:Radžu ūdenskrātuves pludmale.JPG|thumb|250px|[[Radžu ūdenskrātuve]]s pludmale]]
Jēkabpils pilsētā kā aktīvās atpūtas objekti ir astoņi parki. [[Krustpils]] pusē ir aplūkojami: [[Krustpils pilsētas parks]], kas atrodas pretī Krustpils kultūras namam; [[Mācītāju dārzs]] — parks, kas atrodas blakus [[Krustpils Evaņģēliski luteriskā baznīca]]i; [[Krustpils muižas parks]]- pils teritorijā; 14. jūnija parks, kas atrodas blakus Krustpils Trīsvienības Romas katoļu baznīcai. Jēkabpils jeb [[Daugava]]s kreisajā pusē atrodas: [[Strūves parks]] (bijušais Kroņa dārzs), kurā atrodas [[Strūves ģeodēziskais loks|Strūves ģeodēziskā loka]] punkts, kas ir iekļauts UNESCO Pasaules mantojuma sarakstā un Latvijas kultūras pieminekļu sarakstā; [[Kena parks]], kas atrodas pie Vienības ielas, pretī [[Jēkabpils autoosta]]i; [[Hikšteina parks]], kas atrodas aiz Kena parka, tuvāk Daugavai; [[Mežaparks (Jēkabpils)|Mežaparks]], kurā atrodas [[Radžu akmens]]. Parks atrodas pie [[Radžu ūdenskrātuve]]s, kas ir pilsētas peldvieta un ir ieguvusi Zilo karogu.

=== Muzeji un mākslas galerijas ===
Pilsētā apskatāms Jēkabpils vēstures muzejs, kas atrodas [[Krustpils pils|Krustpils pilī]], kā arī muzeja brīvdabas nodaļa — [[Brīvdabas muzejs "Sēļu sēta"|"Sēļu sēta"]], kas atrodas starp [[Hikšteina parks|Hikšteina]] un [[Kena parks|Kena parku]] un kurā aplūkojamas 19. gadsimta [[Sēlija]]s lauku celtnes. Jēkabpilī atrodas keramiķa [[Andrejs Pormalis|Andreja Pormaļa]] memoriālais muzejs, kas atrodas viņa vārdā nosauktās ielas 119. namā. Muzejā apskatāma darbnīca, [[keramika]]s izstrādājumu ekspozīcija un kamīns. Pilsētā atrodas arī divas mākslas galerijas — "Pie Sīplonieka", kas atrodas ērģelnieka [[Pēteris Sīpolnieks|Pētera Sīpolnieka]] memoriālajā mājā Brīvības ielā 141.

Jēkabpils vēsturiskā centra neapdzīvoto [[Brīvības iela (Jēkabpils)|Brīvības]] un [[Pasta iela (Jēkabpils)|Pasta ielas]] namu logos apskatāma lielākā brīvdabas gleznu galerija Latvijā, kas sastāv no 33 akrila krāsas gleznām. Gleznu autori ir Jēkabpils apkaimes mākslinieki, kuru vidū minami [[Ruta Štelmahere]], Ziedonis Bārbals, Mētra Štelmahere, Vēsma Lukstiņa u. c., kā arī Viesītes Mūzikas un Mākslas skolas un Jēkabpils Mākslas skolas skolotāja un audzēkņi.<ref name="ATVERAM LOGUS PASTA IELĀ">{{Tīmekļa atsauce|url=http://www.jekabpils.lv/lv/jaunumi/2013-04-23/atveram-logus-pasta-iela|title=„ATVERAM LOGUS” PASTA IELĀ|work=http://www.jekabpils.lv/|publisher=Jēkabpils pilsētas pašvaldība|accessdate={{dat|2015|02|27||bez}}|archiveurl=https://web.archive.org/web/20160305112103/http://www.jekabpils.lv/lv/jaunumi/2013-04-23/atveram-logus-pasta-iela|archivedate=2016-03-05}}</ref><ref name="Brīvības ielā atklāj lielāko brīvdabas gleznu galeriju Latvijā">{{Tīmekļa atsauce|url=http://www.jekabpils.lv/lv/jaunumi/2014-09-29/brivibas-iela-atklaj-lielako-brivdabas-gleznu-galeriju-jekabpili|title=Brīvības ielā atklāj lielāko brīvdabas gleznu galeriju Latvijā|work=http://www.jekabpils.lv/|publisher=Jēkabpils pilsētas pašvaldība|accessdate={{dat|2015|02|27||bez}}|archiveurl=https://web.archive.org/web/20170923065609/http://www.jekabpils.lv/lv/jaunumi/2014-09-29/brivibas-iela-atklaj-lielako-brivdabas-gleznu-galeriju-jekabpili|archivedate=2017-09-23}}</ref>

== Pašvaldība ==
{{pamatraksts|Jēkabpils pašvaldības vadītāju uzskaitījums|Jēkabpils novada pašvaldības vadītāju uzskaitījums}}

Jēkabpils pašvaldība, arī [[Jēkabpils novada dome]] (agrāk Jēkabpils dome), ir Jēkabpils novada pašpārvaldes augstākā iestāde. Sastāv no 19 [[deputāts|deputātiem]], ko ievēl reizi četros gados [[pašvaldību vēlēšanas|pašvaldību vēlēšanās]]. No 1997. līdz 2017. gadam Jēkabpils pilsētas domi vadīja [[Leonīds Salcevičs]]. Pašreizējais Jēkabpils novada domes priekšsēdētājs ir [[Raivis Ragainis]]. Jēkabpils novada pašvaldībā ir nodarbināti 115 darbinieki.{{nepieciešama atsauce}}

== Saimniecība ==
Jēkabpilī saražoto preču un pakalpojumu kopējā vērtība 2020. gadā bija 255,88 miljoni eiro, savukārt kopprodukts uz vienu iedzīvotāju 2020. gadā bija 11,7 tūkstoši eiro, ierindojot Jēkabpili virs [[Daugavpils]] un [[Jūrmala]]s un aptuveni vienlīdzīgā līmenī ar tādām pilsētām kā [[Rēzekne]], [[Jelgava]] un [[Ventspils]].<ref>{{Tīmekļa atsauce |url=https://twitter.com/J_Hermanis/status/1608930563733475328/photo/1|title=Iekšzemes kopprodukts uz vienu iedzīvotāju, tūkst. EUR|access-date=2023-1-27|language=lv}}</ref>

Lielāko apgrozījumu pilsētā nodrošina uzņēmumi, kas nodarbojas ar [[kokapstrāde]]s preču ražošanu un [[būvniecība]]s pakalpojumu sniegšanu, attīstīta ir arī mazumtirdzniecība un vieglā rūpniecība.<ref>{{Tīmekļa atsauce|title=Jēkabpils uzņēmējdarbības vides raksturojums|url=https://www.jekabpils.lv/lv/jekabpils-uznemejdarbibas-vides-raksturojums|access-date=2023-1-27|language=lv}}</ref>

Rūpniecības teritorija galvenokārt ir koncentrēta [[Krustpils|Krustpilī]] un pieguļ dzelzceļam, tostarp graudu kaltes SIA "Linas agro" un SIA "Elagro Trade", agrākās [[Krustpils cukurfabrika]]s teritorija un 2005. gadā atklātais Kokapstrādes uzņēmējdarbības parks, kur 2023. gadā citstarp darbojās SIA "Gaujas koks" Krustpils ražotne un SIA "NDB timber". Vērienīgas investīcijas ir paredzētas [[Jēkabpils lidlauks|Jēkabpils lidlauka]] teritorijā, kas atrodas 4 km uz ziemeļiem no pilsētas. Tur paredzēta skaidu plātņu,<ref>{{Ziņu atsauce | title = Jēkabpils lidlaukā Lietuvas uzņēmums VMG plāno būvēt ražotni, ieguldot 190 miljonus eiro | publisher = radio1.lv | date = {{dat|2021|10|11||bez}} | url = https://www.radio1.lv/lv/Ekonomika/1/50973/Jekabpils-lidlauka-Lietuvas-uznemums-VMG-plano-buvet-razotni-ieguldot-190-miljonus-eiro}}</ref> olu un olu pārstrādes produktu ražotnes,<ref>{{Ziņu atsauce | title = «Gallusman» olu ražotni plāno būvēt bijušajā Jēkabpils lidlaukā | publisher = lsm.lv | date = {{dat|2021|4|10||bez}} | url = https://www.lsm.lv/raksts/zinas/ekonomika/gallusman-olu-razotni-plano-buvet-bijusaja-jekabpils-lidlauka.a399844/}}</ref> kā arī 100 megavatu (MW) saules elektrostacijas izbūve, kas ar elektrību spēs nodrošināt vismaz 40 000 mājsaimniecību.<ref>{{Ziņu atsauce | title = Investēs 90 miljonus eiro saules elektrostaciju parkā Jēkabpilī | publisher = db.lv | date = {{dat|2023|1|12||bez}} | url = https://www.db.lv/zinas/investes-90-miljonus-eiro-saules-elektrostaciju-parka-jekabpili-510307}}</ref> Šajos investīciju projektos paredzēts kopā piesaistīt 380 miljonus eiro un izveidot vairāk nekā 350 jaunas darba vietas.

{| class="wikitable sortable mw-collapsible" align="center" width=900px
|+ Jēkabpilī reģistrētie uzņēmumi ar lielāko apgrozījumu 2021. gadā<ref>{{Tīmekļa atsauce |url=https://www.jekabpils.lv/lv/uznemejdarbibas-statistika|title=Uzņēmējdarbības statistika|access-date=2023-1-27|language=lv}}</ref>
! Nr. !! Uzņēmums !! Darbības veids !! Apgrozījums, mlj. €
|-
| 1 || SIA "OŠUKALNS" || Kokapstrāde || 67,003
|-
| 2 || SIA "DEVONA" || Mazumtirdzniecība|| 31,860
|-
| 3 || SIA "[[Jēkabpils reģionālā slimnīca]]" || Veselības aprūpe || 21,217
|-
| 4 || SIA "JĒKABPILS PMK" || Būvniecība || 18,074
|-
| 5 || SIA "GEFA LATVIJA" || Vieglā rūpniecība || 8,919
|-
| 6 || SIA "SILPEC" || Kokapstrāde|| 8,192
|-
| 7 || SIA "Sedumi" || Mazumtirdzniecība || 8,043
|-
| 8 || SIA "Ošukalns celtniecība" || Būvniecība || 7,698
|-
| 9 || SIA "LC būve" || Būvniecība || 4,862
|-
| 10 || SIA "Viadukts" || Būvniecība || 4,591
|-
| 11 || SIA "AMETEKS" || Vairumtirdzniecība || 3,907
|-
| 12 || SIA "Jēkabpils siltums" || Tvaika piegāde || 3,730
|-
| 13 || SIA "ARES" || Vieglā rūpniecība || 3,033
|-
| 14 || SIA "Erbauer group" || Būvniecība || 2,977
|-
| 15 || SIA "JĒKABPILS PAKALPOJUMI" || Atkritumu savākšana || 2,775
|-
| 16 || SIA "NDB timber" || Kokapstrāde || 2,667
|-
| 17 || SIA "HEKTORS" || Būvniecība || 2,657
|-
| 18 || SIA "AM Paletes" || Kokapstrāde || 2,636
|-
| 19 || SIA "FLOWER MARKET" || Vairumtirdzniecība || 2,610
|-
| 20 || SIA "Krustpils" || Būvniecība || 2,368
|}

=== Satiksme ===
Jēkabpilī krustojas valsts galvenās tranzīta dzelzceļa līnijas, kurām ir starptautiska nozīme. Latvijas ietvaros šīs līnijas savieno Jēkabpili ar [[Rīga|Rīgu]], [[Jelgava|Jelgavu]], [[Rēzekne|Rēzekni]] un [[Daugavpils|Daugavpili]]. [[Krustpils (stacija)|Krustpils stacija]] uz šīm maģistrālēm ir svarīgs transporta mezgls, kas apstrādā kravas un sadala transporta plūsmas pirms galamērķiem. Jēkabpili šķērsojošās [[dzelzceļa līnija Rīga—Daugavpils|dzelzceļa līnijas Rīga-Daugavpils]] un [[dzelzceļa līnija Krustpils—Rēzekne II|Krustpils-Rēzekne-Zilupe]] ir iekļautas Eiropas Transporta tīkla (TEN-T) pamattīklā.

Jēkabpili šķērso arī valsts nozīmes autoceļš Rīga-Daugavpils ({{A ceļš|6}}), kas ved līdz [[Baltkrievija]]s robežai. Pie Jēkabpils tam sākas atzars Rēzekne-Zilupe ({{A ceļš|12}}), kas ved līdz [[Krievija]]s robežai. Šie autoceļi ietilpst Eiropas Transporta tīkla (TEN-T) pamattīklā.<ref name="Investīciju iespējas Jēkabpils pilsētā">{{Tīmekļa atsauce|url=http://www.jekabpils.lv/sites/default/files/universalais/2014/09/4030-pieejamas-investiciju-teritorijas/jekabpils-vf-lv1.pdf|title=Investīciju iespējas Jēkabpils pilsētā|work=http://www.jekabpils.lv/|publisher=Jēkabpils pilsētas pašvaldība|accessdate={{dat|2014|12|30||bez}}|archiveurl=https://web.archive.org/web/20160816050505/http://www.jekabpils.lv/sites/default/files/universalais/2014/09/4030-pieejamas-investiciju-teritorijas/jekabpils-vf-lv1.pdf|archivedate={{dat|2016|08|16||bez}}}}</ref> No Daugavas kreisā krasta pilsētā noslēdzas arī reģionālās nozīmes autoceļš [[Lietuva]]s [[Latvijas—Lietuvas robeža|robeža]] ([[Nereta]])-Jēkabpils ({{P ceļš|75}}) un [[Aizkraukle]]-Jēkabpils ({{P ceļš|76}}).

Daugavas šķērsojumu Jēkabpilī nodrošina 1962. gadā uzbūvētais [[Jēkabpils tilts]]. Lai nodrošinātu kravas transporta pārvirzīšanu prom no pilsētas centra, samazinātu satiksmes intensitāti un palielinātu nestspēju, kopš 1980. gadiem pastāv iecere būvēt otru tiltu pār Daugavu, taču politisku un ekonomisku satricinājumu dēļ līdz šim iecere nav īstenojusies. Jēkabpils pašvaldība tilta būvniecības ideju virza kopš 2007. gada, kad tika veikta Daugavas šķērsojuma iespējamības izpēte.<ref>{{Tīmekļa atsauce |url=https://iauto.lv/pie-stures/celu-reportieris/31301-drizuma-planots-pabeigt-izstradat-buvprojektu-planotajam-tiltam-par-daugavu-jekabpili|title=Drīzumā plānots pabeigt izstrādāt būvprojektu plānotajam tiltam pār Daugavu Jēkabpilī|access-date=2023-11-2|language=lv}}</ref> 2012. gadā tika veikta sabiedriskā apspriešana, upes gultnes ģeotehniskā izpēte un ietekmes uz vidi novērtējums.<ref>{{Tīmekļa atsauce |url=https://www.youtube.com/watch?v=wPotfTygctY|title=Iedzīvotāji pauž satraukumu par jaunā tilta būvniecību|access-date=2023-11-2|language=lv}}</ref><ref>{{Tīmekļa atsauce |url=https://www.youtube.com/watch?v=yAp1N7eqrq|title=Pirms jaunā tilta skiču projekta izstrādes pēta Daugavas gultni|access-date=2023-11-2|language=lv}}</ref><ref>{{Tīmekļa atsauce |url=https://www.youtube.com/watch?v=lempihwzELw|title=Jēkabpiliešus uztrauc jaunā tilta ietekme uz trokšņa līmeni un drošību|access-date=2023-11-2|language=lv}}</ref> Izstrādājot skiču projektu, 2013. gadā kā vizuāli izteiksmīgākais un ekonomiski izdevīgākais variants tika atbalstīts vanšu tilts.<ref>{{Tīmekļa atsauce |url=https://www.youtube.com/watch?v=mEm-FV6sjTI|title=Jēkabpils pilsētas domes deputāti par jauno tiltu izvēlas Vanšu tiltu|access-date=2023-11-2|language=lv}}</ref> Otrā tilta pār Daugavu būvniecība bija iekļauta Nacionālajā attīstības plānā 2014. — 2020. gadam,<ref>{{Tīmekļa atsauce |url=https://www.youtube.com/watch?v=KK7El0nUnKQ|title=Līdz jaunā tilta pār Daugavu būvniecībai jēkabpiliešiem vēl jāpaciešas|access-date=2023-11-2|language=lv}}</ref> taču plāna ietvaros realizēta tika vien būvprojekta izstrāde, ko pabeidza 2019. gadā. 2020. gadā paredzamās projekta izmaksas bija ap 37 miljoniem eiro.<ref>{{Tīmekļa atsauce |url=https://www.youtube.com/watch?v=8QtdpBVbNMA|title=Tilta būvniecību Jēkabpilī kavē finansējuma trūkums|access-date=2023-11-2|language=lv}}</ref>

Pavisam Jēkabpilī ir [[Jēkabpils ielu uzskaitījums|241 iela]].<ref>{{tīmekļa atsauce|url=https://www.kadastrs.lv/varis/100003776?type=city|title=Valsts adrešu reģistra dati: Jēkabpils, Jēkabpils nov.|website=kadastrs.lv|accessdate={{dat|2023|1|28||bez}}}}</ref> Garākā no tām ir Rīgas iela Krustpilī, kas 5,68 km garumā ved gar Daugavas labo krastu.

=== Sabiedriskais transports ===
{{pamatraksts|Sabiedriskais transports Jēkabpilī}}

Pirmā pārceltuve pār Daugavu pie Krustpils pils sāka darboties [[1297]]. gadā. Pārceltuve starp Jēkabpili un Krustpili sāka darboties [[1764]]. gadā,<ref>{{Tīmekļa atsauce |url=https://www.zudusilatvija.lv/objects/object/29138/|title=Jēkabpils - Krustpils līnijas kuģis "Gulbis"|access-date=2023-1-31|language=lv}}</ref> bet no [[1930]]. līdz [[1936]]. un no [[1944]]. līdz [[1962]]. gadam darbojās kuģis "Gulbis", ko tautā dēvēja par "Gulbīti".

[[Krustpils (stacija)|Krustpils dzelzceļa stacijā]] notiek regulāri pasažieru pārvadājumi pa dzelzceļu [[dzelzceļa līnija Rīga—Daugavpils|Rīgas]], Daugavpils un [[dzelzceļa līnija Krustpils—Rēzekne II|Rēzeknes]] virzienā. [[Dzelzceļa līnija Jelgava—Krustpils|Jelgavas]] virzienā pasažieru pārvadājumi nenotiek. No [[1901]]. gada līdz Pirmajam pasaules karam pastāvēja arī [[Zīlāni (stacija)|Zīlānu dzelzceļa stacija]], bet no [[1920]]. līdz [[1961]]. gadam — Jēkabpils dzelzceļa stacija, kas savienoja pilsētu ar [[Viesītes šaursliežu dzelzceļš|Viesītes šaursliežu lauku dzelzceļiem]].

Starppilsētu autobusu pārvadājumi tiek veikti [[Jēkabpils autoosta|Jēkabpils autoostā]].

Pasažieru pārvadājumus Jēkabpils pilsētā veic pašvaldības kapitālsabiedrība SIA “Jēkabpils autobusu parks”, kas darbojas kopš [[1949]]. gada 19. jūlija.<ref>{{Tīmekļa atsauce |url=https://www.jekabpilsap.lv/lv/uznemuma-vesture/|title=Jēkabpils autobusu parka vēsture|access-date=2023-1-31|language=lv}}</ref> Jēkabpilī ir 9 pilsētas autobusu maršruti,<ref>{{Tīmekļa atsauce |url=https://www.jekabpilsap.lv/lv/|title=Jēkabpils autobusu parks|access-date=2023-1-31|language=lv}}</ref> kuros 2019. gadā tika pārvadāti 1 621 622 pasažieri.<ref>{{Tīmekļa atsauce |url=https://www.atd.lv/sites/default/files/jaunumi/ATDInfo_06082021_parvadatie%20pasazieri_v2.pdf|title=Autotransporta direkcija. Informācija par pārvadāto pasažieru skaita izmaiņām iekšzemes sabiedriskajā transportā|access-date=2023-1-31|language=lv}}</ref> 2019. gadā tika uzsākta autoparka nomaiņa uz ar saspiesto dabasgāzi darbināmiem ''[[SOR Libchavy|SOR]]'' BNG10.5 autobusiem, kas iegādāti programmas “Izaugsme un nodarbinātība” prioritārā virziena “Pāreja uz ekonomiku ar zemu oglekļa emisijas līmeni visās nozarēs” specifiskā atbalsta mērķa “Attīstīt videi draudzīgu sabiedriskā transporta infrastruktūru (autobusi)" ietvaros.<ref>{{Tīmekļa atsauce |url=https://www.db.lv/zinas/jekabpils-ielas-kurses-ar-saspiesto-dabasgazi-darbinami-satiksmes-autobusi-487686|title=Jēkabpils ielās kursēs ar saspiesto dabasgāzi darbināmi satiksmes autobusi|access-date=2023-1-31|language=lv}}</ref>

== Sports ==
Lielākais sporta infrastruktūras komplekss ir 2020. gadā atklātā [[Jēkabpils Sporta halle]] ar tai piegulošo [[Jēkabpils stadions|Jēkabpils stadionu]], Jēkabpils Sporta centra viesnīcu "Vārpa" un citiem sporta laukumiem. Pirms tam gada darbojas [[Jēkabpils Sporta nams]]. Krustpilī atrodas ūdens relaksācijas centrs "Citrus SPA" un sporta peldbaseins. Savs sporta komplekss un stadions ir arī katrai no pilsētas skolām. [[Mežaparks (Jēkabpils)|Mežaparkā]] atrodas vairāki brīvdabas sporta laukumi, trases, takas, āra trenažieri un citi sporta infrastruktūras objekti. Tam piegulošajā [[Radžu ūdenskrātuve|Radžu ūdenskrātuvē]] atrodas Zilā karoga pludmale un veikparks. Savukārt pilsētas centrā, Filozofu ielā, atrodas "pumptrack" velotrase.

Sporta izglītību nodrošina [[Jēkabpils Sporta skola]], kas nodrošina sešas akreditētas profesionālās ievirzes programmas basketbolā, futbolā, handbolā, šahā, vieglatlētikā un volejbolā. Jēkabpilī darbojas vairāk kā 20 sporta biedrības un klubi.<ref>{{Tīmekļa atsauce |url=https://www.jekabpilssc.lv/lv/sports-novada/sporta-biedribas-un-klubi/#J%C4%93kabpils%20pils%C4%93t%C4%81|title=SPORTA BIEDRĪBAS UN KLUBI|access-date=2023-11-4|language=lv}}</ref>

== Plašsaziņas līdzekļi ==
Pilsētā darbojas trīs [[laikraksts|laikrakstu]] redakcijas — "[[Brīvā Daugava]]", kas ir [[Jēkabpils novads|Jēkabpils novada]] laikraksts un viens no vecākajiem izdotajiem laikrakstiem [[Latvija|Latvijā]] un "[[Jaunais Vēstnesis]]", kas ir [[Jēkabpils rajons|Jēkabpils rajona]] neatkarīgais laikraksts.
Jēkabpils pilsētas pašvaldība izdod savu avīzi "[[Jēkabpils Vēstis]]". No 2005. gada iznāk arī bezmaksas avīze "Ceturtdiena".
Savukārt no 2013. gada iznāk bezmaksas ikmēneša žurnāls "Vērtīgs", ko katru mēnesi ikviens uzņēmums un iedzīvotājs saņem savā pastkastītē un arī [[Aizkraukle]]s, [[Madona]]s, [[Līvāni|Līvānu]], [[Preiļi|Preiļu]] pilsētās žurnāls tiek izplatīts pa visām pastkastītēm.
Jēkabpilī atrodas [[Vidusdaugavas televīzija]]s studija, kā arī [[radio]] studijas "[[Radio1]]", kas raida 107.0 FM diapazonā 24 stundas diennaktī Jēkabpils, [[Preiļu rajons|Preiļu]], [[Aizkraukles rajons|Aizkraukles]], [[Madonas rajons|Madonas]], daļēji [[Daugavpils rajons|Daugavpils]] un [[Rēzeknes rajons|Rēzeknes rajonos]] un "[[Divu Krastu radio]]", kas raida Jēkabpils, [[Aizkraukles novads|Aizkraukles]], [[Madonas novads|Madonas]], [[Līvānu novads|Līvānu]], [[Preiļu novads|Preiļu novados]]. [[Internets|Internetā]] informācija par Jēkabpili un tās novadu ir iegūstama informatīvajā portālā "Jēkabpils laiks".

== Starptautiskie sakari ==

=== Sadraudzības pilsētas ===
Jēkabpils sadraudzības pilsētas:<ref name="Jēkabpils novada pašvaldības 2021. gada publiskais pārskats">{{Tīmekļa atsauce |url=https://www.jekabpils.lv/lv/media/16262/download?attachment|title=Jēkabpils novada pašvaldības 2021. gada publiskais pārskats|access-date=2023-1-26|language=lv}}</ref>
* {{vieta|Polija|Sokolova Podlaska}} (kopš 1992. g.)
* {{vieta|Vācija|Melle}} (kopš 1998. g.)
* {{vieta|Igaunija|Mārdu}} (kopš 2003. g.)
* {{vieta|Polija|Červjonka-Leščini}} (kopš 2004. g.)
* {{vieta|Lietuva|Rokišķi}} (kopš 2010. g.)
* {{vieta|Azerbaidžāna|Garačuhura}} (kopš 2012. g.)
* {{vieta|Ukraina|Mirhoroda}} (kopš 2014. g.)

=== Sadarbības partneri ===
Jēkabpils ir [[Baltijas valstis|Baltijas]] pilsētu savienības (UBC) locekle. Līdz šim Jēkabpils ir sadarbojusies ar [[Narofominska|Narofominsku]] [[Krievija|Krievijā]] un [[Ļida|Ļidu]], [[Šarkavščina|Šarkavščinu]], [[Mjori]]em un [[Postavi]]em [[Baltkrievija|Baltkrievijā]], taču [[Krievijas—Ukrainas karš|Krievijas—Ukrainas kara]] dēļ 2014. gadā sadarbība tika pārtraukta ar Narofominsku, savukārt 2022. gadā — ar Baltkrievijas pilsētām.<ref>{{Tīmekļa atsauce |url=http://www.bdaugava.lv/zinas/pasvaldibas-dome-nolemj-partraukt-sadarbibu-ar-sadraudzibas-pilsetam-baltkrievija|title=Pašvaldības dome nolemj pārtraukt sadarbību ar sadraudzības pilsētām Baltkrievijā|access-date=2023-1-26|language=lv}}</ref> Pilsētas sadarbības partneri:<ref name="Jēkabpils novada pašvaldības 2021. gada publiskais pārskats"/>

* {{vieta|Polija|Bidgošča}} — sadarbība ar Jēkabpils Poļu skolu, bērnu delegāciju apmaiņa
* {{vieta|Dānija|Skive}} — sadarbība ūdenssaimniecības uzlabošanas jomā
* {{vieta|Norvēģija|Mossa}} — sadarbība atkritumu saimniecības sakārtošanas jomā

== Personības ==
{| role="presentation" class="wikitable mw-collapsible mw-collapsed" width=900px
| '''Jēkabpilī dzimuši'''
|-
| {{div col}}
* Krievijas Impērijas ķeizariene [[Katrīna I]] (1684—1727), dzimusi kā Marta Skavronska (pēc vienas no versijām<ref>{{LKV|VIII.|16 211}}</ref>),
* uzņēmējs [[Ābrams Leibovics]] (1869—1941),
* gleznotāja [[Emma Baltmane]] (1882—1969),
* lidotājs [[Kārlis Skaubītis]] (1889—1929),
* mākslinieks [[Oto Skulme]] (1889—1967),
* mākslinieks [[Uga Skulme]] (1895—1963),
* keramiķis [[Andrejs Pormalis]] (1898—1977),
* arhitekts [[Alfrēds Laukirbe]] (1901—1993),
* ērģelnieks [[Pēteris Sīpolnieks]] (1913—1984),
* tēlnieks [[Laimonis Blumbergs]] (1919—2014),
* rakstniece [[Saulcerīte Viese]] (1932—2004),
* politiķis [[Aivars Lembergs]] (1953),
* mūziķis [[Aigars Grāvers]] (1961),
* aktrise [[Elita Kļaviņa]] (1966),
* futbolists [[Andrejs Piedels]] (1970),
* aktieris [[Artis Robežnieks]] (1971),
* dzejnieks [[Arvis Viguls]] (1987),
* aktrise [[Dārta Daneviča]] (1988),
* hokejists [[Mārtiņš Jakovļevs]] (1991),
* futbolists [[Deniss Rakels]] (1992),
* kamaniņu braucējs [[Artūrs Dārznieks]] (1993),
* autosportists [[Reinis Nitišs]] (1995).
{{div col end}}
|}
{| role="presentation" class="wikitable mw-collapsible mw-collapsed" width=900px
| '''Jēkabpilī dzīvojuši'''
|-
| {{div col}}
* rakstnieks [[Konrāds Bullāns]] (1877—1915),
* selekcionārs [[Viktors Orehovs]] (1909—1998),
* novadpētniece [[Lūcija Ķuzāne]] (1927),
* dzejniece [[Ārija Elksne]] (1928—1984),
* māksliniece [[Aina Karlsone]] (1935—2012),
* filoloģe [[Ruta Šenberga]] (1940—2023),
* dzejnieks [[Guntars Godiņš]] (1958),
* dzejniece [[Ruta Štelmahere]] (1965),
* režisors [[Dž. Dž. Džilindžers]] (1966),
* iekšlietu ministrs [[Sandis Ģirģens]] (1980),
* dzejnieks [[Ronalds Briedis]] (1980),
* dzejnieks [[Artis Ostups]] (1988).
{{div col end}}
|}

== Skatīt arī ==
* [[Jēkabpils pilsētas vadītājs|Jēkabpils pilsētas vadītāji]]
* [[Valsts aizsargājamie kultūras pieminekļi Jēkabpilī]]
* [[Jēkabpils ielu uzskaitījums]]

== Attēlu galerija ==
<center><gallery widths="150" heights="100" perrow="5">
Attēls:Stacija.jpg|[[Krustpils (stacija)|Krustpils dzelzceļa stacija]]
Attēls:Rigas iela.jpg|Rīgas iela
Attēls:Krustpils kult nams.jpg|[[Krustpils kultūras nams]]
Attēls:Brivibas iela.jpg|Brīvības iela
Attēls:Klostera baznīca.jpg|[[Jēkabpils Svētā Gara klosteris|Svētā Gara klostera baznīca]]
Attēls:Kanāls Kena parkā.jpg|Kena parka dīķis
Milestibas tiltins Krustpili.jpg|Mīlestības tiltiņš
Attēls:Tautas nams.jpg|Jēkabpils tautas nams (bijušais Aizsargu nams)
Attēls:Svari.jpg|Svari [[Vecpilsētas laukums (Jēkabpils)|Vecpilsētas laukumā]] Jēkabpilī simbolizē agrāko tirgus laukumu
Attēls:Jēkabpilieši.jpg|Instalācija — vēsturiski informatīvi stendi par pilsētu un tās iedzīvotājiem
</gallery></center>

== Atsauces ==
{{atsauces|30em}}

== Ārējās saites ==
* [https://www.jekabpils.lv Jēkabpils mājaslapa] {{Webarchive|url=https://web.archive.org/web/20130103061223/http://www.jekabpils.lv/ |date={{dat|2013|01|03||bez}} }}
* [http://www.jekabpilslaiks.lv Jēkabpils ziņas internetā]
* [http://www.delfi.lv/news/national/politics/jekabpils-ielu-remonta-laika-uzietie-atradumi-maina-arheologu-prieksstatus.d?id=41037999/ Jaunākie arheoloģiskie atradumi Jēkabpilī] {{Webarchive|url=https://web.archive.org/web/20200924085821/https://www.delfi.lv/news/national/politics/jekabpils-ielu-remonta-laika-uzietie-atradumi-maina-arheologu-prieksstatus.d?id=41037999%2F |date={{dat|2020|09|24||bez}} }}

{{Latvijas pilsētas}}
{{Jēkabpils novads}}
{{Latvijas administratīvais iedalījums}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Jēkabpils rajons}}
{{Jēkabpils apriņķis}}
{{Kurzemes un Zemgales hercogiste}}
}}
{{autoritatīvā vadība}}

[[Kategorija:Sēlija]]
[[Kategorija:Latgale]]
[[Kategorija:Jēkabpils| ]]