{{Filozofa infokaste
|               krāsa = 
|               vārds = Platons
|          vārds_orig = Πλάτων
|              attēls = Plato Silanion Musei Capitolini MC1377.jpg
|          att_izmērs = 
|       att_nosaukums = 
|          dz_dat_alt = ap 428. - 427. p.m.ē.
|             dz_gads = 
|          dz_mēnesis = 
|            dz_diena = 
|            dz_vieta = [[Atēnas]], [[Senā Grieķija]]<br />(tagad {{GRE}})
|           m_dat_alt = ap 348. - 347. p.m.ē. (80 g.v.)
|              m_gads = 
|           m_mēnesis = 
|             m_diena = 
|             m_vieta = [[Atēnas]], [[Senā Grieķija]]<br />(tagad {{GRE}})
|        dzīves_vieta = 
|           pilsonība = 
|             tautība = 
|             dzimums = V
|              vecāki = tēvs - Aristons, māte - Periktione
|               brāļi = Adeimants, Glaukons; pusbrālis - Antifons
|               māsas = Potone
|        dzīvesbiedrs = 
|               bērni = Lota
|            paraksts = 
|               skola = [[Sengrieķu filozofija]]
|           intereses = [[retorika]], [[māksla]], [[literatūra]], [[epistemoloģija]], [[taisnīgums]], [[tikums]], [[izglītība]], [[ģimene]], [[militārisms]]
|          alma_mater = 
|           skolotājs = [[Sokrats]]
|           skolnieks = [[Aristotelis]]
|          ietekme_no = [[Sokrats]], [[Homērs]], [[Hēsiods]], [[Aristofāns]], [[Ēzops]], [[Protagors]], [[Parmenīds]], [[Pitagors]], [[Hērakleits]], [[Orfisms]]
|          ietekmējis = visa [[Rietumu filozofija]]
|               darbi = "[[Valsts (Platons)|Valsts]]"
|              valoda = [[sengrieķu valoda]]
|            piezīmes = 
|         kategorijas = 
}}

'''Platons''' ({{val|grc|Πλάτων}}, ''Plátōn''; dzimis ap 427. gadu p.m.ē., miris ap 348. gadu p.m.ē.) bija klasiskās [[Senā Grieķija|Senās Grieķijas]] [[filozofija|filozofs]] un [[matemātiķis]], [[Sokrats|Sokrata]] māceklis, [[Aristotelis|Aristoteļa]] skolotājs, rakstnieks un [[Platona akadēmija]]s dibinātājs. Viņš tiek uzskatīts par vienu no visietekmīgākajiem domātājiem, kurš licis pamatus [[Rietumu filozofija]]i un [[zinātne]]i.

== Dzīvesgājums ==
Platona īstais vārds bija Aristokls. Dzimis 427. vai 428. gadā p. m. ē., 21. maijā kā jaunākais bērns Atēnu [[Aristokrātija|aristokrātu]] Aristona un Periktionas ģimenē. Viņa tēva Aristona sencis bija pēdējais [[Atika]]s valdnieks (basilejs) Kodrs, bet mātes sencis bija [[Solons]].

Iesauku "Platons" (''Πλάτων'' - "platais") viņš ieguva skolā sava lielā auguma un plato plecu dēļ. Studēja filosofiju pie Kratila, bet 408. gadā p.m.ē. iepazinās ar Sokratu un kļuva par viņa skolnieku. Iepazinās arī ar [[Pitagors|pītagoriešu]], [[Parmenids|Parmenida]], [[Hērakleits|Hērakleita]] u.c. mācībām. 399. gadā p.m.ē. pēc Sokrata nāves apceļoja lielākās helēņu [[polisa]]s, tad devās uz [[Senā Ēģipte|Ēģipti]], [[Palestīna|Palestīnu]], [[Babilonija|Babiloniju]]. 389.-387. gados p.m.ē. uzturējās Sicīlijā pie sava drauga Sirakūzu [[Tirāns|tirāna]] Dionīsija I. 387. gadā p.m.ē. atgriezās Atēnās, iegādājās nekustamo īpašumu, kurā sāka rīkot ikdienas pārrunas interesentiem par filosofiju ("Platona akadēmiju"). Platons bija divkārtējs olimpiskais čempions pankrationā. Atteicās no ģimenes un pilsoniskā pienākuma precēties un radīt pēcnācējus. Miris 347. gada p.m.ē. 21. maijā.

== Zinātniskā darbība ==
Platona "gudrības meklējumi" filozofiskās domas attīstības vēsturē iezīmē vienu no izejas punktiem. Platonam filozofija nebija tikai abstrakta teoretizēšana, tā saplūda ar viņa paša dzīvi virzībā uz [[patiesība]]s meklējumiem. Platons filozofiskajiem meklējumiem piedēvēja dziļi [[ētika|ētisku]] jēgu. Platons uzskatīja, ka filozofēt nozīmē tapt labākām un tādus veidot arī apkārtējos cilvēkus.
Platons lika pamatus [[panteisms|panteismam]] - it viss dabā ir dievišķā piestrāvots. Dievs ir dabā klātesošs. Daba mainās likumsakarīgi un saprātīgi. Aiz tā stāv Dievs.

Eiropas [[viduslaiki|viduslaikos]] Platona mācību aizēnoja [[Aristotelis]]. Tikai [[Florences koncils|Florences koncilā]] no 1438. līdz 1439. gadam [[Austrumromas impērija|Bizantijas]] filozofs [[Gemists Pletons]] ar to iepazīstināja [[Kozimo de' Mediči]]. Mediči [[Florence|Florencē]] nodibināja akadēmiju, kurā filozofa [[Marsilio Fičīno]] vadībā Platona darbi tika pārtulkoti [[latīņu valoda|latīniski]].

=== Uzskatu raksturojums ===
Izmantodams Sokrata metodi, Platons nonāca pie atzinuma, ka, tā kā cilvēkā jau ir snaudošas zināšanas, tad arī pasaule, kurā mīt cilvēks, drīzāk jāuzskata par ideju kopumu, nevis lietu kopumu. Ideja ir pirmtēls, kas stāv aiz katras lietas. Lietu pasaule ir otršķirīga, atkarīga no ideju pasaules. Arī cilvēks ir duāla būtne, kura materiālā daļa ir [[cilvēka ķermenis|ķermenis]], bet ideālā daļa — [[dvēsele]]. Dvēsele arī ir ideja, mūžīga ideja, bet, iemiesojoties cilvēka ķermenī, tā tiek ierobežota. Tāpēc cilvēkam ir ļoti jāpiepūlas, lai atcerētos to, ko kādreiz dvēsele zinājusi, atrodoties ideju pasaulē. Ķermenis un dvēsele ir viens no otra nošķirti. Dvēsele valda pār ķermeni. Ķermenis dvēseli velk pie zemes, traucē tās izaugsmei. Ķermenis ir dvēseles kaps.

Cilvēks ir ierobežots savā ķermenī, redz tikai patiesības atspulgu. Ierobežotības [[apziņa]] dzen cilvēku izzināt, censties saprast, bet vispirms sava ierobežotība ir jāapzinās. Platons uzskata, ka dvēsele sastāv no trim daļām - [[prāts]], [[griba]] un [[iekāre]]. Prāts cilvēku paceļ, saista ar sākotnējo ideju, pateicoties tam, cilvēks atceras. Prātam pretēja ir iekāre, ķermeniskais pretrunā ar prātu. Pa vidu atrodas griba, no tās atkarīgs, vai cilvēks noslieksies uz prāta vai iekāres daļu.

== Latviski izdotie darbi ==
* "Menons, Dzīres". Tulk. Gustavs Lukstiņš. Rīga: Zvaigzne, 1980. 
* "Valsts". Tulk. G. Lukstiņš. Rīga: Zvaigzne, 1982., atk. 2001. 
* "Eutifrons. Sokrata aizstāvēšanās. Kritons. Faidons". Tulk. [[Ābrams Feldhūns]]. Rīga: Zinātne, 1997.
* "Dialogi un vēstules. Protagors. Hipijs lielākais. Faidrs. Septītā vēstule. Astotā vēstule". Tulk. Ā. Feldhūns. Rīga: Zinātne, 1999.
* "Gorgijs". Tulk. Ā. Feldhūns. Rīga: Zinātne, 2004.
* "Dialogi. Līsids. Harmids. Alkibiads pirmais. Hipijs mazākais". Tulk. Ā. Feldhūns. Rīga: Zinātne, 2006.
* "Dialogi. Ions, Lahēts, Eutidēms". Tulk. Ā. Feldhūns. Rīga: Zinātne, 2007.
* "Teaitēts". Tulk. I. Neiders un E. Narkēvičs. Rīga: Liepnieks & Rītups, 2008.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://host-a.net/gramataselektroniski/valsts.zip Platons "Valsts"] {{Webarchive|url=https://web.archive.org/web/20100611230506/http://host-a.net/gramataselektroniski/valsts.zip |date={{dat|2010|06|11||bez}} }} {{lv ikona}}
* [http://www.satori.lv/raksts/2056/_Platons/Teaitets Platons "Teaitēts" fragments] {{Webarchive|url=https://web.archive.org/web/20080702060201/http://www.satori.lv/raksts/2056/_Platons/Teaitets |date={{dat|2008|07|02||bez}} }} {{lv ikona}}
* [https://web.archive.org/web/20081030035005/http://www.satori.lv/autors/236 Platona dzīves apraksts] {{lv ikona}}
* [http://www.perseus.tufts.edu/hopper/searchresults?q=Plato Platona darbi ''Parseus Digital Library''] {{el ikona}} {{en ikona}}

{{Cilvēks-aizmetnis}}
{{filozofija-aizmetnis}}
{{Autoritatīvā vadība}}

[[Kategorija:420. gados p.m.ē. dzimušie]]
[[Kategorija:340. gados p.m.ē. mirušie]]
[[Kategorija:Platoniķi]]
[[Kategorija:Platonisms]]
[[Kategorija:Sengrieķu rakstnieki]]
[[Kategorija:Sengrieķu filozofi]]
[[Kategorija:Sengrieķu fiziķi]]
[[Kategorija:Politikas filozofija]]
[[Kategorija:Grieķu valodā rakstošie]]