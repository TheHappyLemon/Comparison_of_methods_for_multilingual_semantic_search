{{Rakstnieka infokaste
|        platums = 
|          vārds = Frīdrihs Dirrenmats
|     vārds_orig = ''Friedrich Dürrenmatt''
|         attēls =Friedrich duerrenmatt 19890427.jpg
|     att_izmērs = 
|  att_nosaukums = Frīdrihs Dirrenmats (1989. g.)
|     dz_dat_alt =
|        dz_gads = 1921
|     dz_mēnesis = 01
|       dz_diena = 05
|       dz_vieta = [[Konolfingene|Konolfingenē]], [[Berne]]s kantonā, [[Šveice|Šveicē]] 
|      m_dat_alt =
|         m_gads = 1990
|      m_mēnesis = 12
|        m_diena = 14
|        m_vieta = ''Neuchâtel'', [[Šveice|Šveicē]] 
|   dzīves_vieta = 
|      pilsonība = 
|        tautība = [[šveicieši|šveicietis]]
|        dzimums = 
|         vecāki = 
|          brāļi =
|          māsas =
|   dzīvesbiedrs = 
|          bērni =
|       paraksts = 
|     pseidonīms =
|   nodarbošanās = [[rakstnieks]], [[dramaturgs]]
|rakstīšanas valoda = [[vācu valoda]]
|        periods = [[1945]]-[[1990]]
|          žanri =
|         temati =
|   lit virzieni = 
|slavenākie darbi = "Fiziķi", "Vecās dāmas vizīte", "Romuls Lielais"
|    ietekmējies = [[Bertolts Brehts|Bertolta Brehta]]
|     ietekmējis =
|     alma_mater =
|    apbalvojumi =
|       piezīmes = 
|    kategorijas =    
}}
'''Frīdrihs Dirrenmats''' (''Friedrich Dürrenmatt'', dzimis {{dat|1921|01|5}}, miris {{dat|1990|12|14}}) bija [[Šveice|šveiciešu]] [[dramaturģija|dramaturgs]], [[romāns|romānists]] un [[eseja|esejists]], darbojies arī kā teātra [[režisors]] un [[gleznotājs]]. Starp izcilākajiem Dirrenmata darbiem jāmin lugas "Romuls Lielais" (''Romulus der Große'', [[1950]]), "Vecās dāmas vizīte" (''Der Besuch der alten Dame'', [[1956]]) un "Fiziķi" (''Die Physiker'', [[1962]]).

Dirrenmata lugām raksturīga [[groteska]], [[traģifarss]], sakāpināta [[katarse]]; [[komēdija]]i raksturīga strauja pāreja uz [[traģēdija|traģēdiju]]. Dirrenmata darbi saistāmi ar [[absurda drāma|absurda drāmu]] (autors uzskatīja, ka tīrs traģisms mūsdienās nav iespējams, taču to iespējams sasniegt ar komēdijas palīdzību), taču nav tai pilnībā piederīgi. Daudzu Dirrenmata lugu dramatiskās darbības pamats ir "ļaunākais iespējamais pavērsiens".

== Biogrāfija ==

Dirrenmats dzimis Konolfingenē ([[Berne]]s kantonā), Šveicē (tēvs - protestantu mācītājs). [[1935]]. gadā, kad viņš bija beidzis mācības Groshēhštetenes vidusskolā, ģimene pārcēlās uz [[Berne|Berni]], kur Dirrenmats mācījās Brīvajā ģimnāzijā. [[1941]]. gadā viņš uzsāka [[literatūra]]s un [[filozofija]]s studijas, pēc gada [[Cīrihe|Cīrihē]] iestājās studēt [[filozofija|filozofiju]], ko vēl pēc gada turpināja darīt Bernē. Mācību laikā Dirrenmats interesējās par [[Francs Kafka|Francu Kafku]] un [[ekspresionisms|ekspresionisma]] dramaturgu [[Georgs Kaizers|Georgu Kaizeru]], filozofiem [[Artūrs Šopenhauers|Artūru Šopenhaueru]] un [[Frīdrihs Nīče|Frīdrihu Nīči]], vēlāk - studiju laikā - arī par klasiskajām grieķu un romiešu [[traģēdija|traģēdijām]], [[Aristofāns|Aristofāna]] lugām, [[Franks Vēdekinds|Franku Vēdekindu]], [[Karls Krauss|Karlu Krausu]]; Dirrenmats lasīja arī [[Platons|Platonu]] un [[Sērens Kirkegors|Sērenu Kirkegoru]].

[[1945]]. gadā tika publicēts pirmais Dirrenmata darbs - stāsts "Vecis". Pēc gada viņš apprecējās ar aktrisi Lotiju Geisleri (''Lotti Geissler'') un [[1947]]. gadā pārcēlās uz [[Bāzele|Bāzeli]], kur tika uzvesta viņa luga "Ir rakstīts" (''Es steht geschrieben''); tā, tāpat kā [[1948]]. gada drāma "Aklais" (''Der Blinde''), bija neveiksmīga. [[1950]]. gadā iznāca Dirrenmata pirmais [[kriminālromāns]], "Tiesnesis un viņa bende" (''Der Richter und sein Henker''), savukārt [[1952]]. gadā - pirmais [[proza]]s krājums, "Pilsēta". Dirrenmata pirmie kriminālromāni tika izdoti mīkstvākos un nodrošināja viņam plašu publikas uzmanību un finansiālu veiksmi. Šajā laikā Dirrenmata reputāciju lielā mērā noteica arī viņa radiolugas ("Dubultnieks" u.c.). 

[[1952]]. gadā [[Minhene|Minhenē]] bija Dirrenmata lugas "Misisipi kunga laulības" (''Die Ehe des Herrn Mississippi'') pirmizrāde. Ar šo darbu Dirrenmats pievērsās savu lugu iestudēšanai un arī vēlākai labošanai.

[[1954]]. gadā Dirrenmats par lugu "Eņģelis ierodas Babilonā" saņēma Bernes pilsētas prēmiju literatūrā. Vēlāk Dirrenmatam tika piešķirtas vēl vairākas prēmijas, tostarp Šveices Šillera fonda Lielo prēmija, [[Austrija]]s Zinātņu akadēmijas Grillparcera prēmija, Georga Bīhnera literāro prēmija, kā arī citi apbalvojumi, piemēram, [[Velsa]]s Mākslas padomes Starptautisko rakstnieku balva; Dirrenmats bija arī vairāku universitāšu goda doktors (šos goda nosaukumus viņš gan ieguva dzīves pēdējās dekādēs).

[[1961]]. gadā tika publicēts lugu krājums "Kopotas raidlugas". Dirrenmats darbojās arī [[teātris|teātrī]], kur bija arī vairāku savu lugu režisors ("Play Strinberg" [[1969]]. gadā, "Kādas planētas portrets" [[1971]]. gadā, "Fiziķi" [[1973]]. gadā, "Meteors" [[1978]]. gadā, "Avārija" [[1979]]. gadā). [[1980]]. gadā Cīrihē tika izdoti Frīdriha Dirrenmata "Kopoti raksti" 29 sējumos. 

[[1983]]. gadā nomira Dirrenmata pirmā sieva, un [[1984]]. gadā viņš apprecēja vācu kinožurnālisti un aktrisi Šarloti Kerru (''Charlotte Kerr''). Dzīves beigu posmā rakstnieks daudz gleznoja. Viens no viņa darbu pamatmotīviem bija [[Mīnotaurs]], kurš labirintā gaida [[Tēsejs|Tēseju]]. Dirrenmats nomira {{dat|1990|12|14}} no sirdstriekas.

== Literārā darbība ==

Visplašāko atzinību Dirrenmats ieguva ar lugām "Vecās dāmas vizīte" un "Fiziķi", kas ieguva lielu popularitāti visā [[Eiropa|Eiropā]] un [[Ziemeļamerika|Ziemeļamerikā]]. Abām lugām raksturīga aktuāla tematika ("Vecās dāmas vizītē" - nauda un taisnīgums, "Fiziķos" - zinātnes atbildība pasaules priekšā), taču tas nav attiecināms uz visiem Dirrenmata darbiem.

Dirrenmata lugās jaušamas [[eksistenciālisms|eksistenciālisma]] iezīmes: bieži liela nozīme ir darba varoņa iekšējai motivācijai rīkoties, un arī dramatiskā attīstība un kritiskais lūzums notiek iekšēji, mainoties varoņa attieksmei pret ārēji notiekošo, kas paliek principiāli nemainīgs vai tuvojas loģiski neizbēgamajām beigām.

Dirrenmata darbus ietekmējusi [[Bertolts Brehts|Bertolta Brehta]] daiļrade; viņš lieto arī "atsvešinājuma efektu", kura mērķis ir parādīt, ka luga atspoguļo realitāti - pati tā nav realitāte.

Dirrenmats daudz rakstījis par savām lugām un dramatiskajiem paņēmieniem, kurus izmanto. Viņa dramaturģijas kontekstā vērā ņemama ir šī tēze: "Notikums ir galā tad, kad tas piedzīvojis ļaunāko no iespējamiem pavērsieniem." Dirrenmats uzskata, ka dramaturga pienākums ir īstenot nejaušību, kas ir šis pavērsiens.

== Bibliogrāfija (nepilnīga) ==

* "Ir rakstīts" (''Es steht geschrieben'', 1947, drāma)
* "Aklais" (''Der Blinde'',1947, drāma)
* "Romuls Lielais" (''Romulus der Große'', 1950, komēdija)
* "Tiesnesis un viņa bende" (''Der Richter und sein Henker'', 1952, kriminālromāns)
* "Misisipi kunga laulības" (''Die Ehe des Herrn Mississippi'', 1952, komēdija)
* "Eņģelis ierodas Babilonā" (''Ein Engel kommt nach Babylon'', 1953, komēdija)
* "Hērakls un Augeja staļļi" (''Herkules und der Stall des Augias'', 1954, komēdija)
* "Grieķis meklē grieķieti" (''Grieche sucht Griechin'', 1955, komēdija prozā)
* "Vecās dāmas vizīte" (''Der Besuch der alten Dame'', 1956, traģikomēdija)
* "Avārija" (''Die Panne'', 1956, stāsts)
* "Solījums" (''Das Versprechen'', 1958, kriminālromāns)
* "Fiziķi" (''Die Physiker'', 1962, komēdija)
* "Meteors" (''Der Meteor'', 1966, komēdija)
* "''Play Strindberg''" (1969, "Nāves deja" pēc Augusta Strindberga)
* "Ahterlo" (''Achterloo'', 1982, komēdija)
* "Mīnotaurs" (''Minotaurus'', 1985, balāde)
* "Tiesa" (''Justiz'', 1985, kriminālromāns)

Latviski izdoti vairāki Dirrenmata darbi. [[1995]]. gadā izdotas lugas "Vecās dāmas vizīte", "Fiziķi", "Meteors" un "Avārija" Ingus Liniņa tulkojumā, kā arī luga "''Play Strindberg''" Pētera Pētersona tulkojumā. 

== Ārējās saites ==
* [https://web.archive.org/web/20080922103011/http://www.cdn.ch/html/home.html Centre Dürrenmatt Neuchâtel] {{fr ikona}} {{de ikona}} {{en ikona}} {{it ikona}}
* [http://www.press.uchicago.edu/books/durrenmatt/ Fridriham Dirrenmatam veltīta mājaslapa] {{en ikona}}
latviski:
* [https://web.archive.org/web/20081220211725/http://www.latvijasradio.lv/program/2008-09/20080927_1.htm Fr.Dīrenmata luga "Avārija" 1. daļa], Latvijas Radio 1 ({{dat|2008|09|27|SK}})
* [https://web.archive.org/web/20081220211842/http://www.latvijasradio.lv/program/2008-09/20080928_1.htm Fr.Dīrenmata luga "Avārija" 2. daļa], Latvijas Radio 1 ({{dat|2008|09|28|SK}})

{{autoritatīvā vadība}}

{{DEFAULTSORT:Dirrenmats, Fridrihs}}
[[Kategorija:Bernes kantonā dzimušie]]
[[Kategorija:Šveiciešu rakstnieki]]
[[Kategorija:Dramaturgi]]
[[Kategorija:Vācu valodā rakstošie]]