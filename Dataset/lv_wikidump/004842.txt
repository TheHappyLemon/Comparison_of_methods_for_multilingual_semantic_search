'''1M''', sērijas numurs '''2''', bija [[kosmiskais aparāts]] projekta [[1M]] ietvaros - [[Padomju Savienība|PSRS]] otrais (atkal neveiksmīgs) mēģinājums 1960. gadā palaist [[starpplanētu zonde|starpplanētu zondi]]. Amerikāņu avotos ir sastopams nosaukums "Marsnik-2". Ja lidojums būtu veiksmīgs, tad krievi zondei būtu devuši nosaukumu "Mars-1".

Lidojuma mērķis bija izpētīt [[starpplanētu vide|starpplanētu telpu]] starp [[Zeme|Zemi]] un [[Marss (planēta)|Marsu]], pētīt pašu Marsu, pārlidojot Marsu, kā arī izmēģināt sakaru sistēmas situācijās, kad zonde atrodas tālu no Zemes (līdz 300 milj. km).

1M Nr.2 palaišana notika 1960. gada 14. oktobrī (četras dienas pēc [[1M Nr.1]] neveiksmīgā starta) ar nesējraķeti [[Molņija]] no [[Baikonuras kosmodroms|Baikonuras kosmodroma]].
Pēc pacelšanās trešā raķešpakāpe neieslēdzās, un zonde sasniedza tikai 120 kilometru augstumu; pēc tam trešā un ceturtā pakāpe kopā ar kosmisko aparatu nokrita atpakaļ Zemes atmosfērā un sadega virs Austrumsibīrijas.

Zonde bija apmēram 2 metrus augsts, cilindrisks objekts pie kura bija piestiprinātas divas Saules baterijas un sakaru antenas. Kosmiskā aparāta masa bija 480 kilogrami. 10 kilogramus no zondes masas aizņēma zinātniskā aparatūra - magnetometrs, plazmas daļiņu detektors, radiometrs, meteorītu detektors un spektroreflektometrs, kura uzdevums bija pētīt ogļūdeņražu izplatību uz Marsa (šādā veidā PSRS zinātnieki cerēja atklāt dzīvības pēdas uz Marsa).

Sk. arī [[1M]]

[[Kategorija:Marsa izpēte]]
[[Kategorija:1M un 1V]]