{{Valsts infokaste
|        vietējais_nosaukums = Burkina Faso
|           valsts_nosaukums = Burkinafaso
|           karoga_nosaukums = Burkinafaso karogs
|              karoga_attēls = Flag of Burkina Faso.svg
|          ģerboņa_nosaukums = Burkinafaso ģerbonis
|            ģerboņa_platums = 
|             ģerboņa_attēls = Coat of arms of Burkina Faso.svg
|                valsts_moto = ''"Unité–Progrès–Justice"''{{spaces|2}}<small>{{fr ikona}}<br />"Vienotība - progress - taisnība"</small>
|               valsts_himna = ''Une Seule Nuit''
|              kartes_attēls = Location_Burkina_Faso_AU_Africa.svg
|            kartes_paraksts = 
|             valsts_valodas = [[Franču valoda]]
|              galvaspilsēta = [[Vagadugu]]
|latd=12 |latm=20 |latNS=N |longd=1 |longm=40 |longEW=W
|            lielākā_pilsēta = galvaspilsēta
|             valsts_iekārta = [[Pusprezidentāla sistēma|Pusprezidentāla]] [[republika]]
|       valsts_galvas_tituls = Prezidents
|               valsts_galva = [[Paul-Henri Sandaogo Damiba]]
|      valsts_galvas_tituls2 = Premjerministrs
|              valsts_galva2 = [[Albert Ouédraogo]] 
|legislature = Nacionālā Asambleja
|       neatkarības_iegūšana = [[Neatkarība]]
|       neatkarības_notikums = no [[Francija]]s
|         neatkarības_datums = 1960. gada 5. augusts
|                platība_km2 = 274 200
|              platība_rangs = 74.
|             procenti_ūdens = 0,146%
|         iedzīvotāju_skaits = 21 510 181<ref name="The World Factbook">{{tīmekļa atsauce|url=https://www.cia.gov/the-world-factbook/countries/burkina-faso/ |title=Archived copy" (PDF). Archived from the original (PDF) on 2016-12-21. Retrieved 2016-02-18.CS1 maint: archived copy as title|date=16 November 2021}}</ref>
|    iedzīvotāju_skaita_gads = 2021
|   iedzīvotāju_skaits_rangs = 58.
|population_census = 14 017 262
|population_census_year = 2006
|   apdzīvotības_blīvums_km2 = 64
|population_density_sq_mi = 
| apdzīvotības_blīvums_rangs = 137.
|               IKP_PPP_gads = 2020
|                    IKP_PPP = $45,339&nbsp;miljardi
|              IKP_PPP_rangs = 
|         IKP_PPP_per_capita = $2 207<ref name="imf.org">{{tīmekļa atsauce | url=https://www.imf.org/external/pubs/ft/weo/2019/01/weodata/weorept.aspx?pr.x=88&pr.y=8&sy=2019&ey=2024&scsm=1&ssd=1&sort=country&ds=.&br=1&c=748&s=NGDPD%2CPPPGDP%2CNGDPDPC%2CPPPPC&grp=0&a= | title=Report for Selected Countries and Subjects}}</ref>
|   IKP_PPP_per_capita_rangs = 
|GDP_nominal = $16,226&nbsp;miljardi
|GDP_nominal_year = 2020
|GDP_nominal_per_capita = $926
|                   HDI_gads = 2019
|                        HDI = {{nemainījās}} 0,452
|                  HDI_rangs = 182.
|                  Gini_gads = 2020
|                       Gini = 38,9 
|Gini_ref = <ref>{{tīmekļa atsauce|url=https://www.cia.gov/library/publications/the-world-factbook/fields/2172.html|title=Distribution of family income – Gini index|work=The World Factbook|publisher=CIA|access-date=1 September 2009|archive-date=13 June 2007|archive-url=https://web.archive.org/web/20070613005439/https://www.cia.gov/library/publications/the-world-factbook/fields/2172.html|dead-url=yes}}</ref>
|                 Gini_rangs = 
|                     valūta = Rietumāfrikas franks<ref>CFA Franc BCEAO. Codes: XOF / 952 [http://www.iso.org/iso/support/faqs/faqs_widely_used_standards/widely_used_standards_other/valūtas_kodss/valūtas_kodss_list-1.htm ISO 4217 valūta names and code elements]. ISO. Retrieved 8 May 2009.</ref>
|               valūtas_kods = XOF
|                 laika_zona = 
|                 utc_offset = +0
|             laika_zona_DST = nav
|             utc_offset_DST = 
|drives_on = right
|               iso_kods_num = 
|             iso_kods_alfa2 = 
|             iso_kods_alfa3 = 
|             tālsarunu_kods = 226
|                     domēns = [[.bf]]
|                   piezīmes = 
}}
'''Burkinafaso''' ({{val|fr|Burkina Faso}}) ir valsts [[Rietumāfrika|Rietumāfrikā]]. Tai nav pieejas jūrai, robežojas ar [[Mali]] ziemeļos, ar [[Nigēra|Nigēru]] austrumos, ar [[Benina|Beninu]] dienvidaustrumos, ar [[Gana|Ganu]] un [[Togo]] dienvidos, kā arī ar [[Kotdivuāra|Kotdivuāru]] dienvidrietumos. Burkinafaso kopējā platība ir 274 200 [[km²]], valsts atrodas [[tropu josla|tropu joslā]]. Valsts teritorija ir lielākoties līdzena, atrodas uz 200 līdz 500 metrus augsta līdzenuma. Valsts dienvidrietumos teritorijas augstums palielinās līdz 700 metriem virs jūras līmeņa. Burkinafaso ar 17,32 miljoniem iedzīvotāju ir 21. lielākā valsts Āfrikā un 61. lielākā valsts pasaulē pēc iedzīvotāju skaita.

Burkinafaso ir pusprezidentāla republika, kas sastāv no trīspadsmit reģioniem un četrdesmit piecām provincēm. Galvaspilsēta un lielākā pilsēta ir [[Vagadugu]]. Burkinafaso ekonomika ir vāji attīstīta. Tā ir viena no visnabadzīgākajām valstīm pasaulē. Valstī ir liela ekonomiskā emigrācija uz apkārtējām valstīm. Burkinafaso ir [[Āfrikas Savienība]]s, [[Frankofonija]]s un [[ANO]] dalībvalsts.

== Vēsture ==
Līdz 19. gadsimta beigām mūsdienu Burkinafaso teritorijā pastāvēja [[mosi|mosu]] karaļvalstis. Mosi mūsdienu Burkinafaso teritorijā apmetās 11. gadsimtā, ienākot no [[Centrālā Āfrika|Centrālās Āfrikas]] vai [[Austrumāfrika]]s. Viņi bija labi karotāji un aizstāvēja savu kultūru pret musulmaņiem. 1896. gadā [[Francija]] pieteica savas tiesības uz teritoriju un 1904. gadā iekļāva to [[Franču Rietumāfrika|Franču Rietumāfrikā]]. 1919. gadā Franču Rietumāfrikas sastāvā tika izveidota Franču Augšvolta. 1956. gada 23. jūlijā tika pieņemts likums, kas franču kolonijām deva lielākas pašnoteikšanās tiesības. 1959. gada 11. decembrī Augšvolta kļuva par autonomu republiku Franču sadraudzībā. 1960. gada 5. augustā Augšvolta ieguva pilnīgu neatkarību no Francijas.

Valsts pirmais prezidents bija Moriss Jameogo (''Maurice Yameogo''), kurš drīz pēc nākšanas pie varas ieviesa [[Vienpartijas sistēma|vienpartijas sistēmu]]. 1966. gadā pēc studentu, arodbiedrību un valsts ierēdņu streikiem, armija veica valsts apvērsumu.

Pulkvežleitinanta Abukara Sangule Lamizanas (''Aboukar Sangoule Lamizana'') vadībā armija pie varas bija četrus gadus. 1970. gadā tika pieņemta jauna konstitūcija, kas noteica četru gadu ilgu pārejas periodu uz demokrātiju. Jauna konstitūcija tika pieņemta 1977. gadā, un 1978. gadā Lamizana atkal tika ievēlēts par prezidentu.

1980. gada 25. novembrī pulkvedis Saje Zerbo (''Saye Zerbo'') gāza Lamizanu un nodibināja Militāro Komiteju Nacionālā Progresa Atjaunošanai. Zerbo tika gāzts divus gadus vēlāk, kad majora [[Jean-Baptiste Ouedraogo|Žanbaptista Uedraogo]] vadībā tika izveidota Nacionālā Glābšanas Padome. Pie varas esošās padomes dalībnieku vidū veidojās konflikts. No vienas puses bija mērenie spēki, no otras radikāļi kapteiņa [[Tomā Sankara]]s vadībā. Sankara tika iecelts par premjerministru 1983. gada janvārī, taču nesaskaņas turpinājās, un Sankara tika atcelts no amata un arestēts. Kapteinis [[Blaise Compaore|Blēzs Kompaore]] 1983. gada 4. augustā veica valsts apvērsumu ar mērķi atbrīvot Sankaru.

Pēc šī apvērsuma Sankara kļuva par Nacionālās Revolucionārās Padomes prezidentu. Padomes biedri bija marksisti, kuri "mobilizēja masas" un izveidoja Revolūcijas aizsardzības komitejas. 1984. gada 4. augustā valsts nosaukums tika mainīts uz Burkinafaso — burtiski tulkojot, "zeme, kurā dzīvo godājami cilvēki". Sankara ar savu harizmu centās panākt straujāku valsts attīstību, taču taupības režīms nebija populārs, un revolūcijas mērķu īstenošanā parādījās aizvien vairāk problēmu.

1987. gada 15. oktobrī Sankaru nogalināja, un pie varas nāca kapteinis Blēzs Kompaore, kurš kopā ar majoru Žanbaptistu Boukarī Lengani (''Jean-Baptiste Boukary Lengani'') izveidoja Tautas fronti, kura pasludināja, ka cīnīsies par revolūcijas mērķu īstenošanu un izlabos Sankaras pārspīlējumus. 1989. gada jūnijā tika legalizētas dažas opozīcijas organizācijas, kas izraisīja marksistu neapmierinātību. 1989. gada septembrī Kompaore apsūdzēja Lengani un vairākus citus savus biedrus apvērsuma plānošanā un tajā pašā dienā tie tika sodīti ar nāvi.

1990. gadā Tautas fronte sasauca savu pirmo kongresu un uzsāka darbu pie jaunas konstitūcijas izstrādāšanas, kas tika pieņemta 1991. gadā. 1992. gadā Kompaore tika ievēlēts par prezidentu vēlēšanās, kuras opozīcijas partijas boikotēja. 1995. gadā notika pirmās vairākpartiju reģionālās vēlēšanas kopš neatkarības iegūšanas, Kompaores vadītā Tautas fronte ieguva 1100 no 1700 vēlētājiem amatiem. 1997. gada parlamenta vēlēšanās Kompaores vadītā partija ieguva 101 no 111 vietām.

Kampaori gāza no amata tautas protestos 2014. gada oktobrī. 2015. gada septembrī prezidenta gvardes pārstāvji ģenerāļa Djenderes vadībā veica valsts apvērsuma mēģinājumu.<ref>[http://www.delfi.lv/news/world/other/burkinafaso-puca-lideris-atzist-ka-ir-kludijies-civilais-prezidents-atjaunots-amata.d?id=46503975 Burkinafaso puča līderis atzīst, ka ir kļūdījies; civilais prezidents atjaunots amatā] — delfi.lv 2015. gada 24. septembris</ref>
2021. gada nogalē Burkinafaso ieradās Krievijas [[Vāgnera grupa]]s kaujinieki un palīdzēja izspiest no valsts Francijas miera uzturēšanas spēkus.<ref>[https://www.lsm.lv/raksts/zinas/arzemes/10.09.2023-eksperti-putina-rezims-drizuma-varetu-parnemt-vagner-funkcijas-un-biznesu-afrika.a523068/?utm_source=lsm&utm_medium=article-right&utm_campaign=svarigi Eksperti: Putina režīms drīzumā varētu pārņemt «Vagner» funkcijas un biznesu Āfrikā] lsm.lv 2023. gada 10. septembrī</ref>

== Ģeogrāfija ==
Burkinafaso atrodas Āfrikas rietumos bez pieejas pie jūras. Burkinafaso kopējā platība ir 274 200 km², kura sastāv no 273 800 km² jeb 99,85% ir sauszeme un 400 km² jeb 0,15% ir ar ūdeni klātas virsmas. Tā pēc platības ir divdesmit devītā lielākā valsts Āfrikā un septiņdesmit ceturtā lielākā valsts pasaulē pēc platības. Augstākais punkts ir [[Tenakuru kalns]], kas atrodas valsts dienvidrietumos 749 metrus virs jūras līmeņa.

Relatīvi līdzena valsts. Tās lielākā daļa ir viļņots līdzenums, kas ir no 200 līdz 500 metrus augsts. Tikai valsts dienvidrietumos [[smilšakmens]] plato paceļas virs 700 metriem. Kā liecina valsts vecais nosaukums Augšvolta, valsts lielākā daļa atrodas [[Volta]]s upes baseinā. Tomēr 27% no valsts teritorijas austrumos atrodas [[Nigēra (upe)|Nigēras]] baseinā. Ūdens trūkums ir liela problēma, sevišķi valsts ziemeļu daļā.

Burkinafaso lielākās upes ir [[Melnā Volta]] jeb Muhuna, [[Baltā Volta]] jeb [[Nakambe]], [[Sarkanā Volta]] jeb [[Nazinona]]. Kopumā valstī valda divi gadalaiki, sausuma un [[lietus sezona]]. Lietus sezona ilgst no maija līdz septembrim, bet nokrišņu daudzums ir 600-900 mm. Jo tālāk uz ziemeļiem, jo lietus sezona ilgst īsāku laiku.

Valsts teritorija lielākoties sastāv no sarkanās un sarkanbrūnās augsnes. Lielākā daļa valsts atrodas [[savanna]]s zonā. Tipiskākie savannas dzīvnieki ir [[lauva]]s, [[leopards|leopardi]], [[ziloņi]], [[antilopes]]. Valsts dienvidos ir izplatītas [[cecemuša]]s.

== Iedzīvotāji ==
Aptuveni 40% no Burkinafaso iedzīvotājiem ir [[mosi]]. Pēc 2006. gada tautas skaitīšanas datiem 60,5% iedzīvotāju bija [[musulmaņi]], bet 23,2% [[kristietība|kristieši]] (19% [[Romas katoļu baznīca|katoļi]] un 4,2% [[protestanti]]).

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āfrika}}
{{autoritatīvā vadība}}

[[Kategorija:Āfrikas valstis]]
[[Kategorija:Burkinafaso]]