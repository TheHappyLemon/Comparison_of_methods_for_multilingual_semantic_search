[[Attēls:LVA Turlavas pagasts COA.png|thumb|200px|Kuršu ķoniņa attēls [[Turlavas pagasts|Turlavas pagasta]] ģerbonī]]
[[Attēls:Kurische Könige in der Rückerschen Karte.jpg|thumb|200px|Septiņu ķoniņu brīvciemi 1890. gada kartē (''Baltikum nach Rücker'').]]

'''Kuršu ķoniņi''' ([[viduslejasvācu valoda|viduslejasvācu]]: ''Cursken konyngh'') bija [[kurši|kuršu]] dižciltīgo pēcteči, septiņu [[Kurzeme]]s brīvciemu — [[Ķoniņciems (Turlavas pagasts)|Ķoniņciema]], [[Kalējciems|Kalējciema]], [[Pliķu ciems|Pliķu ciema]], [[Ziemeļciems|Ziemeļciema]] [[Turlavas pagasts|Turlavas pagastā]], [[Dragūnciems|Dragūnciema]] [[Rumbas pagasts|Rumbas pagastā]], [[Viesalgciems|Viesalgciema]] [[Snēpeles pagasts|Snēpeles pagastā]] un [[Sausgaļciems|Sausgaļciema]] [[Padures pagasts|Padures pagastā]] — iemītnieki, kas kā tieši [[Vasalis|vasaļi]] no [[Livonijas ordenis|Livonijas ordeņa]] bija saņēmuši [[lēņu grāmata]]s un kam par dienestu ordeņa karaspēkā bija piešķirta virkne privilēģiju un zeme.

== Izcelsme ==
Par kuršu [[ķoniņi|ķoniņu]] izcelsmi, iespējams, nav saglabājušās dokumentālas liecības. Tomēr kuršu ķoniņu dzimtu pēctečus droši var uzskatīt par ļoti senu vietējo valdnieku dzimtu mantiniekiem. Livonijas [[Atskaņu hronika]]s tekstā ir pieminēta kuršu dižciltīgo vasaļu piedalīšanās 13. gadsimta Livonijas ordeņa karagājienos pret [[žemaiši]]em, [[lietuvieši]]em un [[zemgaļi]]em. Vēl 16. gadsimta sākumā pieminēta kuršu karavīru piedalīšanās ordeņa karaspēka karagājienos pret [[Maskavas lielkņazi]]em. [[Brēmene]]s [[Notariāts|notārs]] [[Johans Renners]], kas 1556.—1561. gadā [[Livonijas karš|Livonijas kara]] laikā dzīvoja Kurzemē, kuršu ķoniņus uzskatīja par [[Pagānisms|pagānisko]] [[Kurzemes valdnieki|kuršu valdnieku]] pēctečiem, kuriem ordenis pēc [[Daugavas kreisā krasta zemju pakļaušana (1207—1290)#Zemgaļu un kuršu sacelšanās|kuršu sacelšanās]] apspiešanas atstāja mantojumā tēvu zemi:
 [..] "Tad zemes palika bez ķēniņiem, taču pāri visiem laikiem Kurzemē saglabājās viena saime, ko viņi dēvēja par kuršu ķoniņiem, kad Vācu ordenis bija zemi pakļāvis, tad kuršu ķēniņš (kas bija vienkāršs zemnieks, taču no senas dzimtas) palika brīvs no visām klaušām, vienīgi kara laikā viņam bija kopā ar kurzemniekiem jādodas līdzi karavadonim ar karogu, uz kura bija attēlots lauva, kas senajā [[Kursa (valsts)|Kursas ķēniņvalsts]] ģerbonī bijis." <ref>Joh[ann] Renners Livländische Historien und die jüngere livländische Reimchronik, Theil 1, (nach dem Handschrift in der Staats- und Universitätsbibliothek Bremen) hrsg. von Konstantin Höhlbaum, Göttingen 1872: ''Do bleven de lande sonder koninge, doch is alle tidt dar na in Curlandt ein hoevet gebleven, welchen se den Curischen koning nomeden, und als de Dudesche orden dat lant under sich gebracht, blef de Curische koning (so doch ein blick buhr was, averst dennoch van oldem stammen entspraten) frig van aller schattinge, moste averst darjegen in kriges tiden dem hermester folgen mit den Curlanders und foerde de fane, dar inne stundt ein louwe, so des koningrickes in Curlant wapen van oldings her gewesen''.</ref>

Turpretī K. A. Kitners 1791. gadā rakstīja, ka kuršu ķoniņi esot bijuši savu brāļu nodevēji un palīdzējuši vācu ordenim, par ko [[Kuldīgas komturi|Kuldīgas komturs]] viņiem piešķīra īpašumā tēvutēvu zemi.<ref>{{Tīmekļa atsauce |title= Kuršu ķoniņu dzimtas saglabājušās līdz mūsu dienām? |author= Māris Mičerevskis |date= 2005. gada 6. decembris |publisher= [[Apollo (portāls)|Apollo]] |url= http://apollo.tvnet.lv/zinas/kursu-koninu-dzimtas-saglabajusas-lidz-musu-dienam/321118 |accessdate= 2015. gada 24. septembris |archiveurl= https://web.archive.org/web/20150402124726/http://apollo.tvnet.lv/zinas/kursu-koninu-dzimtas-saglabajusas-lidz-musu-dienam/321118 |archivedate= {{dat|2015|04|02||bez}} }}</ref>

== Statuss Livonijas ordeņa valstī ==
[[Attēls:Krēsliņš Kuršu ķoniņiene (1895).jpg|200px|thumb|right|[[Jānis Krēsliņš (mākslinieks)|Jāņa Krēsliņa]] 1895. gada [[akvarelis]] ar [[Turlavas pagasts|Turlavas pagasta]] [[Pliķu ciems|Pliķu ciema]] kuršu koniņieni]]
Lielākoties ordenis izlēņoja nelielus zemesgabalus, ap 1 [[arkls (mērvienība)|arklu]] jeb aptuveni 200 [[Hektārs|ha]] lielus, un līdz pat 1550. gadam nekad nepiešķīra vasalim [[Tiesu vara|tiesas varu]] pār zemniekiem, kas dzīvoja uz lēņa zemes. Lēņavīra galvenais pienākums bija karadienests, un kuršu ķoniņus tādēļ var uzskatīt par latviešu profesionālajiem karavīriem viduslaikos. Vasaļi (vietējie dižciltīgie) un zemnieku zemessardze veidoja vairāk nekā divas trešdaļas no ordeņa karaspēka. 14. gadsimta vidū Kuldīgas komturejā no 30 vasaļiem vismaz 11, spriežot pēc kursiskajiem vārdiem, bijuši vietējas izcelsmes. Jādomā, ka kuršu vasaļu skaits šajā laikā bijis krietni lielāks, jo daudziem [[Kristības|kristībās]] tika doti arī vāciski vai latīniski vārdi. Sabiedriskā prestiža ziņā vasaļi veidoja vidusslāni starp ordeņbrāļiem un brīvajiem zemniekiem, jo bija seno valdnieku pēcteči.

Lēņa saņēmējs — vasalis un viņa likumīgie mantinieki lēni varēja lietot tik ilgi, kamēr vien pildīja vasaļa pienākumus. Visbiežāk tas bija dienests ar savu zirgu un ieročiem [[Kavalērija|ordeņa vieglajā kavalērijā]], taču nereti bija jāpilda arī nemilitāra rakstura darbi — jābūt par tulku, ziņnesi, rakstvedi, muižu pārvaldnieku, jāveic amatnieku — kalēju, zirgupuišu, namdaru, pavāru — darbi.

Senāko lēni Pliķos [[1320]]. gadā no ordeņa mestra [[Gerhards fon Jorke|Gerharda fon Jorkes]] ieguva kuršu dižciltīgais Tontegode. Visaugstāko ordeņa virspavēlniecības atzinību ieguva [[Andrejs Peniķis]], kurš lēņa grāmatā nodēvēts par „kuršu ķoniņu” jeb kuršu karali, kam 1504. gada 23. augustā mestrs [[Valters fon Pletenbergs]] pēc uzvaras [[Kauja pie Smoļinas|Smoļinas kaujā]] „par uzticīgo dienestu, ko viņš ir veicis mums un mūsu ordenim nesenajās cīņās Krievzemē”, izlēņoja arklu zemes (200 ha) un pļavu blakus vecajiem lēņiem, kā arī piešķīra tiesības celt ūdensdzirnavas uz [[Rīva (upe)|Rīvas upītē]] ietekoša strauta.

[[Livonija]]s laikā kuršu ķoniņu vienīgie tiešie priekšnieki bija [[Kuldīgas komturi]] un viņi neietilpa nevienas muižas administratīvajā vai tiesu varā. Atšķirībā no muižniekiem viņiem nebija pakļautu [[Dzimtbūšana|dzimtcilvēku]], taču tāpat kā vācu [[Muižniecība|muižniecībai]], viņiem bija [[Biškopība|biškopības]], [[Medības|medību]] un [[Zvejošana|zvejas]] tiesības, kā dižciltīgo pēctečiem tas pienācās. Saimniekam mirstot, dēls mantoja mājas ar tām piederošo zemi bez muižkunga piekrišanas. Bez tam ķoniņiem bija arī priekšrocības [[Lipaiķu evaņģēliski luteriskā baznīca|Lipaiķu baznīcā]], kur tiem bija logos ievietoti ģerboņi (kā, piemēram, Ķoniņciemam — jātnieks zirgā, ar spalvu pie cepures, zobenu pie sāniem, pāri pistoļu pie segliem un plīvojošu karogu pie labās kājas, ar parakstu: „Kuršu Ķoniņu ģerbonis, 1664.”), arī baznīcas zvans bija ķoniņu dāvināts. Uz zvana bija attēlotas medības, kur dāvinātāji savā parastajā apģērbā, sēžot zirgos, turot pavadās suņus un rokās šķēpus, dzenas pakaļ zaķiem un vilkiem.

Dēli kā mantinieki sievas ņēma tikai no ķoniņu vidus ([[Turlava|Lipaiķu]] mācītājs [[Karls Heinsiuss]] 1761. gadā minēja, ka neatceroties, ka kāds ķoniņš „būtu apprecējis arāju vai dzimtzemnieku meitu”), savukārt meitas precējās arī ar parastiem zemniekiem, ja tie bija pietiekami turīgi. Privilēģija bija arī tā, ka ķoniņiem, savā starpā precoties, nebija jāņem laulības zīme, bet tikai pie mācītāja jāpiesakās un jātiek uzsauktiem un salaulātiem. Visas šīs pazīmes liecina par kuršu ķoniņu dižciltīgo izcelsmi un tiesībām, ko tie baudīja Livonijas laikā.

== Privilēģiju zaudēšana ==
[[Attēls:Kurische Könige Postkarte.jpg|thumb|250px|20. gadsimta sākuma attēls ar kuršu ķoniņiem pie savas dzimtas ģerboņa staba]]
[[Attēls:Ķoniņu sievietes tērps Turlava 1895 Jānis Krēsliņš.jpg|thumb|250px|Turlavas pagasta ķoniņu sieva svētku tērpā ([[Jānis Krēsliņš (mākslinieks)|Jānis Krēsliņš]], 1895).]]
1570. gada 20. jūnijā [[hercogs]] [[Gothards Ketlers]] parakstīja [[Kurzemes hercogiste|Kurzemes un Zemgales]] „dižciltīgo privilēģiju”. Ar šī dokumenta 6. pantu tika pasludināta ordeņa Kurzemes lēņu [[alodifikācija]] — tapšana par privātīpašumu, kuru varēja brīvi mantot, ieķīlāt, pirkt un pārdot. Alodifikācija juridiski bija attiecināma arī uz latviešu vasaļu lēņiem, taču praksē to neīstenoja.

Saskaņā ar 1617. gadā pieņemtajiem Kurzemes Statūtiem noteicošā [[Likumdošanas vara|likumdošanas]] un [[Izpildvara|izpildu vara]] Kurzemes hercogistē pārgāja muižnieku rokās. Par hercoga padomdevējiem un augstākajiem administratoriem — virspilskungiem un pilskungiem, kā arī likumdošanas sapulces — [[Kurzemes landtāgs|Kurzemes landtāga]] locekļiem varēja kļūt vienīgi muižnieki. Kuršu ķoniņi pamazām zaudēja savas privilēģijas, taču saglabāja brīvzemnieku statusu. [[Lielais Ziemeļu karš|Lielā Ziemeļu kara]] laikā 1706. gadā ķoniņi sāka maksāt zemes nodokli (aptuveni 80 [[dālderis|dālderu]] gadā).
[[1711]]. gadā viņus ierakstīja [[Kuldīga]]s kroņa muižas inventārā un pielīdzināja dzimtcilvēkiem, lai arī no viņiem klaušas prasīja samazinātā apmērā.

Viens ķoniņu ciems sūtīja [[Klaušas|klaušās]] vienu strādnieku nedēļā, pašiem nosakot, kuram kārta doties. Bija jāpilda arī šķūtis: ar vezumiem jābrauc uz pilsētu, vedot turp vai atpakaļ kravas, jāved baļķi, jāpiedalās arī mācītājmuižas būvē (kaut arī viņu klaušu pienākumos tas nebija ierakstīts).

Zaudētās tiesības un privilēģijas ķoniņi daļēji atguva pēc [[Kurzemes un Zemgales hercogistes aneksija (1795)|Kurzemes iekļaušanas Krievijas impērijā]]. [[1854]]. gadā tika atzīts, ka viņi nav dzimtzemnieki un muižai nav tiesību uzlikt viņiem klaušas. Tomēr tiesību ziņā ķoniņus nepielīdzināja [[Kurzemes bruņniecība]]i.
[[Agrārā reforma Latvijā]] sākotnēji kuršu ķoniņus neskāra, taču [[1929]]. gadā ar [[Saeima]]s lēmumu arī viņu zemes sadalīja [[Viensēta|viensētās]] (līdz tam ķoniņu zeme bija sadalīta „šņorēs”).

2015. gadā iznāca vēsturnieka [[Agris Dzenis|Agra Dzeņa]] [[monogrāfija]] „Kuršu ķoniņi un citi lēņavīri Rietumlatvijā”.<ref>{{Tīmekļa atsauce |title= No sendienām līdz mūsdienām – 15 gadus tapušajā monogrāfijā par ķoniņiem |author=Baiba Kušķe |date= 2014. gada 23. decembris |publisher= [[Lsm.lv]] |url= http://www.lsm.lv/lv/raksts/literatura/kultura/no-sendienam-liidz-musdienam--15-gadus-tapusha-monografija-par-k.a111230/ |accessdate= 2016. gada 5. novembris}}</ref>

== Ķoniņu dzimtas ==

* [[Tontegodu dzimta]]
* [[Peniķu dzimta]]
* [[Sirkantu dzimta]]
* [[Šmēdiņu dzimta]]
* [[Vidiņu dzimta]]
* [[Bartoltu dzimta]]
* [[Dragūnu dzimta]]
* [[Kalēju dzimta]]
* [[Krēķu dzimta]]
* [[Bergholcu dzimta]]
* [[Grinbergu dzimta]]
* [[Snēpeļu dzimta]]

== Atsauces ==
{{atsauces}}

== Ārējās saites ==
{{Commons category|Curonian Kings|Kuršu ķoniņi}}
* [https://web.archive.org/web/20100412152006/http://www.historia.lv/alfabets/K/ku/konini/dok/heinsius/1761.11.02.latv.htm Izvilkums no Lipaiķu draudzes mācītāja Kārļa Heinsiusa 1. vēstules par kuršu ķoniņiem] {{latviski}}
* [https://web.archive.org/web/20080509075626/http://www.historia.lv/alfabets/K/ku/konini/dok/heinsius/1761.11.06.latv.htm Izvilkums no Lipaiķu draudzes mācītāja Kārļa Heinsiusa 2. vēstules par kuršu ķoniņiem] {{latviski}}
* [https://web.archive.org/web/20080509075632/http://www.historia.lv/alfabets/K/ku/konini/dok/heinsius/1761.12.14.latv.htm Izvilkums no Lipaiķu draudzes mācītāja Kārļa Heinsiusa 3. vēstules par kuršu ķoniņiem] {{latviski}}
* [https://web.archive.org/web/20080521005619/http://apslepta-vesture.blogiem.lv/2008/05/17/18926.html Dzenis A. Kuršu ķoniņu ceļš laikā un telpā. 1. daļa] {{latviski}}
* [https://web.archive.org/web/20080521165950/http://apslepta-vesture.blogiem.lv/2008/05/17/18927.html Dzenis A. Kuršu ķoniņu ceļš laikā un telpā. 2. daļa] {{latviski}}

[[Kategorija:Kuršu ķoniņi|*]]
[[Kategorija:Kurzemes un Zemgales hercogiste]]
[[Kategorija:Livonija]]
[[Kategorija:Krievijas Impērijas zemniecība]]