{{Personas infokaste
|          vārds = Bertolds
|     vārds_orig = ''Berthold''
|         attēls = Bertold2.jpg
|     att_izmērs = 150px
|  att_nosaukums = 
|     dz_dat_alt = 
|        dz_gads = 
|     dz_mēnesis = 
|       dz_diena = 
|       dz_vieta = 
|      m_dat_alt = 
|         m_gads = 1198
|      m_mēnesis = 7
|        m_diena = 24
|        m_vieta = [[Rīga]], [[Daugavas Līvzeme]]<br />(tagad - {{LAT}})
|   dzīves_vieta = 
|      pilsonība = 
|        tautība = 
|   nodarbošanās = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}

'''Bertolds''' jeb '''Bertolds Skulte''' ({{val|la|Bertoldus}}, [[vidusaugšvācu valoda|vidusaugšvācu]]: ''Bertolt'', {{val|de|Berthold, Berthold Schulte, Bertold}}, {{val|ru|Бертольд}}, {{val|et|Bertold}}; miris {{dat|1198|7|24}}) bija katoļu garīdznieks [[Vācija|Vācijā]], otrais [[Ikšķiles bīskapija|Ikšķiles bīskaps]] (1196—1198), [[Livonijas krusta kari|Livonijas krusta karu]] uzsācējs.

== Biogrāfija ==
Cēlies no feodāļu kalpotājiem (ministeriāļiem) ar uzvārdu Šulte vai, lejasvācu dialektā, Skulte (''Schulte''), kas dzīvojuši Ziemeļvācijā, Štades pilsētas tuvumā ([[Elba]]s lejtece, tagadējā [[Lejassaksija]]). Pirms pārcelšanās uz Latviju Bertolds bija Lokumas (''Luccaburg'') [[Cisterciešu ordenis|cisterciešu]] klostera abats netālu no [[Hanovera]]s. Romas kūrijai Bertolds bija pazīstams kā cisterciešu ordeņa darbinieks, par to liecina kaut vai tas, ka viņam 1188. gadā bija uzdots izšķirt [[Brēmene]]s arhibīskapa strīdus ar kanoniķiem. Pēc [[Lībeka]]s Arnolda un Alberika ziņām, Bertolds par misionāru Līvzemē bija it kā darbojies jau bīskapa Meinarda laikā.

1196. gadā, pēc [[Meinards|Meinarda]] nāves, kļuva par [[Ikšķiles bīskapija|Ikšķiles bīskapu]]. Bertoldu par bīskapu 1196./97. gada ziemā iesvētīja [[Brēmenes arhibīskapi|Brēmenes arhibīskaps]] [[Hartvigs II]], un nākamajā vasarā Bertolds ieradās Livonijā, lai noskaidrotu situāciju [[Ikšķile|Ikšķilē]]. Bertolds, kuru vietējie [[līvi]] sagaidīja ļoti naidīgi, nolēma izmantot varu un 1197./98. gados apbraukāja Saksiju un Vestfāli, aicinot uz [[krusta kari]]em pret līviem. Viņš sūdzējās Brēmenes arhibīskapam par lībiešu atkrišanu no ticības, un vienojās nākamgad nosūtīt uz Livoniju karaspēku — ar pāvesta ziņu bija izsludināta grēku atlaišana visiem krustnešiem. Drošas ziņas par šiem notikumiem sniedz vienīgi [[Livonijas Indriķa hronika]], kamēr pāvesta [[Celestīns III|Celestīna III]] šai jautājumā veiktā dokumentācija prasa papildu pētījumus.{{nepieciešama atsauce}}

=== Kauja pie Rīgas kalna ===
: ''Skat. [[Kauja pie Rīgas kalna]]''
1198. gada vasarā Bertolds ieradās Līvzemē ar karaspēku un devās augšup gar [[Daugava|Daugavu]] uz Mārtiņsalas pili (''Holme'', ''Holmia''). Pilī bija sapulcējušies kareivīgi noskaņotie Salas novada lībieši ([[Doles sala|Dole]] un [[Salaspils]]), pēc īsām pārunām viņa priekšlikumi tiek noraidīti, un krustneši spiesti atgriezties Rīgā. Drīz šeit ieradās apvienotais lībiešu karaspēks, un, lai iegūtu laiku papildspēku sagaidīšanai, uzsāka miera sarunas ar krustnešiem. Abas puses noslēdza pamieru uz 3 dienām, taču tā laikā tika nogalināti vairāki krustneši. Pamieru pārtrauca un karaspēki pie Rīgas Senākalna (''mons Antiquus, mons Rige'') sagatavojās cīņai. Straujais bruņinieku uzbrukums piespieda lībiešus atkāpties kauju nemaz neuzsākot, taču bīskapu zirgs ienesa bēgošajā pūlī. Tur, diviem pieturot, viņu ar šķēpu no mugurpuses nodūra lībietis [[Imauts]] (''Ymaut'').

Bertolds tika apglabāts Ikšķiles baznīcas altāra telpā, kādā no trim 1927. un 1972. gada izrakumos atsegtajām mūra kapličām. 14. gadsimta beigās viņu pārapbedīja [[Rīgas Doma baznīca|Rīgas Doma baznīcā]], Svētā Krusta altāra priekšā.<ref>Gints Skutāns, mag.hist., [http://www.historia.lv/alfabets/B/BE/bertolds/bertolds.htm Bertolds (? — 1198), Historia.lv] {{Webarchive|url=https://web.archive.org/web/20130530142839/http://www.historia.lv/alfabets/B/BE/bertolds/bertolds.htm |date={{dat|2013|05|30||bez}} }}</ref>

== Atsauces ==
{{atsauces}}

{{kastes sākums}}
{{S-rel}}
{{Amatu secība | pirms=[[Meinards no Zēgebergas|Meinards]] | virsraksts=[[Rīgas arhibīskapi (1255—1562)#Ikšķiles bīskapi|Ikšķiles bīskaps]] | periods= [[1196]] - [[1198]] | pēc=[[Alberts fon Bukshēvdens|Alberts]] }}
{{kastes beigas}}

[[Kategorija:12. gadsimtā dzimušie]]
[[Kategorija:Latvijas Romas katoļu bīskapi]]
[[Kategorija:Vācijas Romas katoļu garīdznieki]]
[[Kategorija:Cistercieši]]
[[Kategorija:Livonijas cilvēki]]
[[Kategorija:Valdnieki Latvijas teritorijā]]
[[Kategorija:Kaujās kritušie]]