Par '''kritisko domāšanu''' parasti sauc disciplinētu [[prāts|prāta]] procesu, kura laikā tiek analizēta un vērtēta [[informācija]]. Attiecīgā informācija var būt iegūta no [[pieredze]]s, [[refleksija]]s, novērojumiem, [[komunikācija]]s utt. Kritiskās domāšanas pamatā ir intelektuāli kritēriji, piemēram, [[domāšana]]s skaidrība, ticamība, precizitāte, akurātums, pamatotība, nozīmīgums, pilnīgums, godīgums u.c.

Mūsdienu valodas lietojumā vārds "kritisks" ir ieguvis negatīvu konotāciju jeb blakus nozīmi,<ref>''Oksfordas angļu valodas vārdnīcā'' minēts, ka sākotnēji (1580.g.) vārds "kritisks" bija ar negatīvu konotāciju. Kopš 1650. gada šo vārdu sāka apzīmēt "rūpīgu spriešanu vai novērošanu", tomēr vārdnīcā teikts, ka šāda šī vārda nozīme ir novecojusi. Tomēr frāzi "kritiskā domāšana" var uzskatīt piemēru, kurā šī pozitīvā nozīme ir saglabājusies.</ref> taču kritiskajai domāšanai nav saistības ar negatīvismu, piemēram, centieniem kādu pazemot.

== Pārskats ==
Kritiskā domāšana ir mērķtiecīgs [[refleksija|reflektīvas]] spriešanas veids. Ar tās palīdzību refleksijas ceļā tiek pieņemti lēmumi, piemēram, kuram uzskatam piekrist vai kā rīkoties. Tiek aplūkoti [[arguments|argumenti]], [[spriedums|sprieduma]] konteksts, būtiskie kritēriji veiksmīgai sprieduma izdarīšanai, sprieduma veidošanas metodes un konkrētā jautājuma izprašanai nepieciešamie teorētiskie konstrukti. Šie elementi atbilst arī akadēmisko disciplīnu un profesionālo jomu raksturojumam, tāpēc kritiskā domāšana var parādīties dažādās jomās un starp tām (ņemot vērā konkrēto jomu specifiskos kritērijus, argumentācijas avotus utt.) - gadījumos, kad nepieciešams vienoties, izlemt, atrisināt problēmas u.tml.

[[Zinātniskais skepticisms|Zinātniskā skepticisma]] kontekstā kritiskā domāšana ietver informācijas apgūšanu un tā rezultātā nonākšanu līdz pamatotam slēdzienam vai risinājumam. Kritiskā domāšana daļēji ietver [[neformālā loģika|neformālo loģiku]], tomēr liela daļa apsvērumu sniedzas tālāk, piemēram, novērtējot uzskatus, identificējot [[aizspriedums|aizspriedumus]], [[propaganda|propagandu]], pašapmānu, informācijas sagrozīšanu vai maldināšanu utt. Balstoties [[Kognitīvā psiholoģija|kognitīvās psiholoģijas]] pētījumos, daļa [[Izglītība|pedagogu]] uzskata, ka skolās vajadzētu vairāk apgūt kritisko domāšanu un attīstīt intelektuālās [[prasme]]s (piemēram, intelektuālu pazemību, [[iejūtība|iejūtību]], [[godīgums|godīgumu]] un [[godprātība|godprātību]]) nekā koncentrēties uz [[fakts|faktu]] atcerēšanos.

Kritiskā domāšana ir nozīmīga domāšanas analīzei, izskaidrošanai, novērtēšanai un strukturēšanai, tā ļauj samazināt maldīšanās risku rīcībā un domāšanā. Tomēr, arī lietojot kritiskās domāšanas prasmes, var rasties kļūdas, piemēram, domātāja [[egocentrisms|egocentrisma]], nekorektas savu uzskatu universalizēšanas vai faktu nezināšanas dēļ. Turklāt vienmēr pastāv iespēja kļūdīties neuzmanības dēļ.

== Atsauces ==
{{Atsauces}}

== Skatīt arī ==
* [[Kritika]]
* [[Literatūras kritika]]
* [[Argumentācijas kļūda]]
* [[Domāšana]]
* [[Skepticisms]]
* [[Zinātniskā metode]]

== Ārējās saites ==
* "[https://web.archive.org/web/20170308101256/http://www.iac.edu.lv/istenotie-projekti/kritiska-domasana-daudzveidibas-veicinasanai/kas-ir-kritiska-domasana Kas ir kritiskā domāšana?]". Izglītības attīstības centrs.
* "[https://dspace.lu.lv/dspace/bitstream/handle/7/45982/Euro_Kritiska_domasanas.pdf Kritiskā domāšana: izglītība, medijpratība, spriestspēja]". LU Filozofijas un socioloģijas institūts.


{{Filozofija-aizmetnis}}
{{autoritatīvā vadība}}

[[Kategorija:Domāšana]]
[[Kategorija:Filozofija]]
[[Kategorija:Izglītība]]
[[Kategorija:Tikumi]]
[[Kategorija:Zinātne]]