{{Militārpersonas infokaste
|             platums = 
|               vārds = Antons Deņikins
|          vārds_orig = ''Анто́н Ива́нович Дени́кин''
|              attēls = Anton Denikin 1918.jpg
|          att_izmērs = 200px
|       att_nosaukums = 
|             dz_gads = 1872
|          dz_mēnesis = 12
|            dz_diena = 16
|            dz_vieta = [[Vloclaveka]], [[Attēls:Flag of the Russian Empire (black-yellow-white).svg|24px|border]] [[Krievijas Impērija]]<br />(tagad {{POL}})
|              m_gads = 1947
|           m_mēnesis = 08
|             m_diena = 08
|             m_vieta = [[Annārbora]], [[Mičigana]], {{USA}}
|           pilsonība = 
|             tautība = [[krievi|krievs]]
|            paraksts = 
|              pakāpe = ģenerālleitnants
|      dienesta_laiks = 1890-1920
|              valsts = 
|           struktūra = 
|             vienība = {{flaga|Krievija}} [[Krievijas Impērija]]
|        nodarbošanās = 
|           komandēja = 
|              kaujas = [[Krievu-japāņu karš]]<br />[[Pirmais pasaules karš]]<br />[[Krievijas pilsoņu karš]]
|         apbalvojumi = [[File:Order of Saint Anna ribbon bar.svg|30px]] Svētās Annas ordenis
|           izglītība = [[Krievijas ģenerālštāba akadēmija]]
|          cits_darbs = 
}}

'''Antons Deņikins''' ({{val-ru|Антон Иванович Деникин}}; dzimis {{dat|1872|12|16}}, miris {{dat|1947|08|08}}) bija [[Krievija]]s armijas [[ģenerālis]] [[Pirmais pasaules karš|Pirmā pasaules kara]] laikā un viens no [[Baltā kustība|baltās kustības]] vadītājiem [[Krievijas pilsoņu karš|Krievijas pilsoņu kara laikā]].

== Dzīves gājums ==
Dzimis [[Vloclaveka|Vloclavekā]] mūsdienu [[Polija|Polijā]] atvaļināta krievu virsnieka un polietes ģimenē. No 1890. gada Deņikins mācījās [[Kijiva]]s junkeru skolā, bet 1895. gadā Deņikins mēģina iestāties [[Krievijas ģenerālštāba akadēmija]], tomēr netiek uzņemts. Vēlāk Deņikins tomēr tiek uzņemts, bet, mainoties apmācības sistēmai, Ģenerālštāba akadēmiju nebeidz.

1905. gadā piedalījās [[Krievu-japāņu karš|Krievu-japāņu karā]]. Īsi pirms [[Pirmais pasaules karš|Pirmā pasaules kara]] ieguva ģenerāļa pakāpi. Sākoties karam Deņikins bija Kijivas kara apgabala štāba priekšnieks. [[Brusilova pārrāvums|Brusilova pārrāvuma]] laikā komandēja armijas VIII korpusu, kas iebruka [[Rumānijas Karaliste|Rumānijā]]. Pēc [[Februāra revolūcija]]s bija ģenerāļa [[Laurs Korņilovs|Laura Korņilova]] štāba priekšnieks un piedalījās [[Korņilova dumpis|Korņilova dumpī]].

Pēc [[Oktobra revolūcija]]s kopā ar domubiedriem bēga uz [[Novočerkaska|Novočerkasku]], kur izveidoja [[Brīvprātīgo armija (Krievija)|Brīvprātīgo armiju]] cīņai pret [[boļševiki]]em. Kaujās pie [[Jekaterinograda]]s krita Korņilovs, un Deņikins kļuva par armijas komandieri. Apvienojoties ar [[Donas kazaki|Donas kazaku]] spēkiem, Deņikinam izdevās pārņemt iniciatīvu un doties triecienā pret [[Maskava|Maskavu]]. 1919. gada oktobrī tika ieņemta [[Orla]]. Tomēr sakoncentrējot spēkus un vienojoties par sadarbību ar [[Nestors Mahno|Nestora Mahno]] armiju, boļševikiem [[Orlas-Kromu operācija]]s laikā izdevās atsist uzbrukumu un sākt pretuzbrukumu. Lielu ieguldījumu boļševiku uzvarā deva [[Latviešu strēlnieki|Sarkano latviešu strēlnieku]] spēki. Līdz 1920. gada martam Balto spēki bija atkāpušies līdz [[Krima]]i. 1920. gada aprīlī Deņikins nodeva komandēšanu [[Pjotrs Vrangelis|Pjotram Vrangelim]], bet pats caur [[Stambula|Stambulu]] emigrēja uz [[Lielbritānija|Lielbritāniju]].

Kopš 1926. gada Deņikins dzīvoja [[Francija|Francijā]], kur nenodarbojās ar politiku, rakstīja memuārus un apceres, kā arī sadraudzējās ar krievu emigrācijas rakstniekiem [[Ivans Buņins|Ivanu Buņinu]] un [[Aleksandrs Kuprins|Aleksandru Kuprinu]]. Pēc [[Kauja par Franciju|Francijas okupācijas]] un [[Vācija]]s iebrukuma [[Padomju Savienība|PSRS]] Deņikins atteicās sadarboties ar vācu varas iestādēm. Pēc kara aicināja Rietumu Sabiedrotos neizdot krievu karagūstekņus PSRS, tomēr netika uzklausīts. No 1945. gada dzīvoja [[Amerikas Savienotās Valstis|ASV]], kur 1947. gadā mira un tika apglabāts krievu kapsētā Džeksonā [[Ņūdžersija|Ņūdžersijā]]. 2005. gada 3. oktobrī pēc Deņikina meitas lūguma un ar Krievijas prezidenta [[Vladimirs Putins|Vladimira Putina]] atbalstu pārapbedīts [[Maskava|Maskavā]].

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Deņikins, Antons}}
[[Kategorija:1872. gadā dzimušie]]
[[Kategorija:1947. gadā mirušie]]
[[Kategorija:Jura ordeņa kavalieri]]
[[Kategorija:Pirmā pasaules kara dalībnieki]]
[[Kategorija:Krievijas pilsoņu kara dalībnieki]]
[[Kategorija:Krievijas Impērijas ģenerāļi]]
[[Kategorija:Krievijas karavadoņi]]
[[Kategorija:Kujāvijas-Pomožes vojevodistē dzimušie]]