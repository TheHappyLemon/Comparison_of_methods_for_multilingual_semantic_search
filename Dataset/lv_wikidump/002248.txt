'''Cenzūra''' (no {{val|la|censura}} — 'stingrs spriedums, kritika') ir varas izmantošana, lai kontrolētu vai ierobežotu [[vārda brīvība|vārda brīvību]]. Šo varu parasti realizē [[valsts]], kāda ietekmīga cilvēku grupa vai organizācija. Cenzūra ir ikviens mēģinājums aizliegt [[informācija]]s, viedokļu vai izpausmes veidu brīvību, piemēram, ierobežojot [[māksla|mākslu]] vai [[vulgārisms|vulgārismu]] lietojumu valodā. Parasti to pielieto, lai kontrolētu publiskas darbības, bieži — pasludinot šīs darbības par krimināli sodāmām. Cenzūras objekts var būt jebkas, sākot no vārda līdz pat veselai idejai. Teorētiskais cenzūras mērķis ir stabilizēt vai uzlabot sabiedrību, pār kuru cenzoram ir vara.

Cenzūra var būt tieša — piemēram, ja likums aizliedz publicēt vai izplatīt noteiktu informāciju, kā [[Austrālija|Austrālijā]], [[Saūda Arābija|Saūda Arābijā]] vai [[Ķīnas Tautas Republika|Ķīnas Tautas Republikā]], kur aizliegts aplūkot atsevišķas [[Internets|Interneta]] lappuses, — vai netieša (piemēram, ja cilvēkiem ir bail paust savu viedokli, jo, to darot, viņi riskētu ar dzīvību, darbavietu, vietu sabiedrībā, akadēmisko statusu utt.; skat., piemēram, [[Makartisms]]).

Cenzūra ir raksturīga [[diktatūra|diktatūrām]] un citām autoritārām politiskām sistēmām, kā arī atsevišķiem reliģiskiem grupējumiem. [[Latvijas Republikas Satversme|Latvijas Republikas Satversmes]] 100. pants nosaka, ka ikvienam ir tiesības uz vārda brīvību, kas ietver tiesības brīvi iegūt, paturēt un izplatīt informāciju, paust savus uzskatus. Cenzūra ir aizliegta, cenzori kā institūcija nepastāv, tāpēc ar cenzēšanu nodarbojas dažādas valsts un pašvaldību iestādes, piemēram, 2011. gadā [[Latvijas Republikas Izglītības un zinātnes ministrija]] kā "neētiskus" lika izņemt no mācību grāmatas bērnu dzejoļus<ref>[http://www.delfi.lv/news/national/politics/izm-lugusi-no-macibu-lidzekla-berniem-svitrot-bruvera-dzejolus.d?id=42207468 IZM lūgusi no mācību līdzekļa bērniem svītrot Brūvera dzejoļus - LETA | 14. marts 2012]</ref> u.tml.

Pastāv arī uzskats, ka cenzūrā ietilpst citi ideju vai viedokļu ierobežošanas veidi, piemēram, [[propaganda]], [[plašsaziņas līdzekļi|plašsaziņas līdzekļu]] ietekmēšana, nepareizas vai nepilnīgas informācijas sniegšana, jo šīs metodes neļauj cilvēkiem saņemt pilnīgu un precīzu informāciju, kas savukārt ierobežo cilvēku atvērtību jaunām idejām un viedokļiem. Līdzīgā kārtā par cenzūras formu mēdz uzskatīt arī "vārda brīvības zonas" (''free speech zones'') — publiskās vietās speciāli nodalītas teritorijas, kurās politiskie aktīvisti drīkst paust savu viedokli.

Arī [[politkorektums|politkorektumu]] uzskata par cenzūras paveidu, jo tas nozīmē informācijas izmainīšanu, lai tā atbilstu noteiktiem oficiāliem vai neoficiāliem uzskatiem. Pastāvīgi lietots, politkorektums var kļūt arī par [[Pašcenzūra|pašcenzūras]] formu. Sākotnēji šis jēdziens ar negatīvu nozīmi izplatījās [[ASV]] kreisās politikas piekritēju vidū, lai kritizētu savu pašcenzūru attiecībā uz politisko radikālismu.<ref>[http://inthesetimes.com/article/3027/a_politically_correct_lexicon "In These Times": February 21, 2007 - A Politically Correct Lexicon, Your ‘how-to’ guide to avoid offending anyone BY Joel Bleifuss]</ref> Jēdzienu "politkorektums" bieži vien izmanto arī labējās politikas piekritēji, lai attaisnotu savas [[naida runa]]s kā, viņuprāt, pretsvaru politkorektumam.<ref>{{Tīmekļa atsauce|url=https://www.theguardian.com/us-news/2016/nov/30/political-correctness-how-the-right-invented-phantom-enemy-donald-trump|title=Political correctness: how the right invented a phantom enemy|last=|first=|access-date=2019. gada 21. decembris|date=2016. gada 30. novembris}}</ref>

Cenzūra ir bieži sastopama [[antiutopija|antiutopiskajos]] romānos aprakstīto valsts režīmu iezīme. Sevišķi plaši tās sekas aprakstītas [[Rejs Bredberijs|Reja Bredberija]] romānā "[[451 grāds pēc Fārenheita]]".

== Citāti ==

* "Cenzūra ir dzīvs apliecinājums tam, ka šīs pasaules varenie spēj pārvaldīt tikai apstulbotus vergus, nevis brīvas tautas." ([[Johans Nestrojs]])

* "Vācu cenzori — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — aitasgalvas — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — — —." ([[Heinrihs Heine]], ''Ideen. Das Buch Le Grand'', XII nodaļa)

== Atsauces ==

{{atsauces}}

== Ārējās saites ==
* [https://web.archive.org/web/20080626193253/http://vip.latnet.lv/LPRA/cenzura.htm Zirnis E. Cenzūra]
* [http://www.diena.lv/arhivs/pinokio-gadijums-un-cenzura-13374925 Inese Lūsiņa «Pinokio gadījums» un cenzūra // Diena. 2008. gada 5. februāris]

{{autoritatīvā vadība}}

[[Kategorija:Vārda brīvība]]
[[Kategorija:Ētikas pamatproblēmas]]