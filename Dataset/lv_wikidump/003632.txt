{{Jūras infokaste
 |        jūra = Sarkanā jūra
 |      attēls = Red Sea topographic map-en.jpg
 |attēls_izm    = 250
 |vietaskarte  = Indijas okeāns
 |latd = 22 |latm =  |lats =  |latNS = N
 |longd = 38 |longm =  |longs =  |longEW = E
 |paraksta_izvietojums = right
 |alt_karte    = Indian Ocean laea relief location map.jpg
| okeāns       = Indijas okeāns
 |     platība = 450 000
 |      garums = 1932
 |     platums = 354
 | Max_dziļums = 3039
 | Vid_dziļums = 490
 |     tilpums = 233 000
 |      sāļums = 36—42
 |     valstis = {{DJI}}<br />{{ERI}}<br />{{SDN}}<br />{{EGY}}<br />{{ISR}}<br />{{JOR}}<br />{{SAU}}<br />{{YEM}}
 |    pilsētas = [[Akaba]]<br />[[Džida]]<br />[[Elata]]<br />[[Hodeida]]<br />[[Masava]]<br/>[[Būrsūdāna]]<br />[[Sueca]]
}}
'''Sarkanā jūra''' ({{val|ar|‏البحر الأحمر}}, {{val|he|‏'ים סוף}}, {{val|ti|ቀይሕ ባሕሪ}}) ir [[Indijas okeāns|Indijas okeāna]] [[iekšējā jūra]] starp [[Arābijas pussala|Arābijas pussalu]] un [[Āfrika|Āfriku]], vistālāk ziemeļos esošā tropiskā jūra pasaulē. Vidējais dziļums — 440—500 metri, dziļākā daļa — centrālā daļa, kas vietām atgādina [[kanjons|kanjonu]]. Piekrastē un vietām arī centrālajā daļā sekla (40% jūras ir seklāka par 100 m). Seklās daļas robežu daudzviet iezīmē [[koraļļu rifs|koraļļu rifi]], kuru kopējais garums ir ap 2000&nbsp;km.

Viena no sāļākajām jūrām pasaulē — 36-42 ‰ (citur parasti ir ap 35 ‰). Lielo sāļumu nosaka tas, ka Sarkanā jūra atrodas sausā un karstā apvidū, ir vāji savienota ar pārējo okeānu un jūrā neietek praktiski neviena pastāvīga upe.

== Nosaukums ==
[[Attēls:SharmView.jpg|200px|left|thumb|Skats uz Sarkano jūru no [[Šarm eš Šeiha]]s ''Sheraton'' viesnīcas balkona]]
Sarkanā jūra ir tiešs tulkojums no [[latīņu valoda]]s — ''Mare Erythraeum'', [[arābu valoda|arābu]] un [[Tigrinja|tigraju]] valodām. Vārds neapzīmē jūras krāsu, jo Sarkanās jūras ūdens ir ļoti dzidrs un zilā krāsā. Iespējams, jūras nosaukums saistīts ar sezonālu sarkanas krāsas [[zilaļģe]]s ''Trichodesmium erythraeum'' ziedēšanu. Cita versija — jūra tā nosaukta tāpēc, ka tajā atspoguļojas ar rūdu bagātie, sarkanīgie kalni [[Sīnāja pussala|Sīnāja pussalā]]. Ir arī vairākas citas hipotēzes par jūras nosaukuma izcelsmi.<ref>{{Tīmekļa atsauce|url=https://www.smithsonianjourneys.org/blog/how-the-red-sea-got-its-name-180950850/|title=How the Red Sea Got its Name|last=Smitsonian|access-date={{dat|2023|06|23||bez}}|archive-date={{dat|2019|09|26||bez}}|archive-url=https://web.archive.org/web/20190926131326/https://www.smithsonianjourneys.org/blog/how-the-red-sea-got-its-name-180950850/}}</ref>

== Robežas ==
Sarkanā jūra ir gandrīz pilnībā norobežota no pārējā Pasaules okeāna ar sauszemi. Vienīgais dabiskais savienojums ir 29 kilometrus platais [[Bābelmandebs|Bābelmandeba]] šaurums jūras dienvidos, kas izved uz [[Arābijas jūra]]i piederošo [[Adenas līcis|Adenas līci]]. Ziemeļos ar [[Vidusjūra|Vidusjūru]] savieno mākslīgi veidotais [[Suecas kanāls]].

== Vispārējais raksturojums ==
=== Ūdens apmaiņa un dzidrums ===
26 kilometrus platais Bābelmandeba šaurums ir tikai 130 metrus dziļš, kas kavē ūdens apmaiņu ar Indijas okeānu. Rezultātā Sarkanās jūras ūdens ir ievērojami sāļāks nekā pārējā [[Pasaules okeāns|Pasaules okeāna]] sāļums. Sarkano jūru ielenc [[tuksnesis|tuksneši]] un sausa zeme. Sausā klimata dēļ jūrā tikpat kā neietek upes un līdz ar to tajā neiekļūst tik daudz sanešu. Rezultātā jūrā ir arī mazāk barības vielu un tāpēc ūdenī ir maz [[planktons|planktona]]. Tāpēc Sarkanās jūras ūdens ir ļoti dzidrs — redzamība ir tuvu maksimālajai teorētiskajai redzamībai ūdenī — 200 metrus dziļi.<ref>{{Publikācijas atsauce|last=Sofianos|first=Sarantis S.|date=2002|title=An Oceanic General Circulation Model (OGCM) investigation of the Red Sea circulation, 1. Exchange between the Red Sea and the Indian Ocean|url=http://doi.wiley.com/10.1029/2001JC001184|journal=Journal of Geophysical Research|language=en|volume=107|issue=C11|doi=10.1029/2001JC001184|issn=0148-0227}}</ref>

=== Klimats un ūdens temperatūra ===
[[Attēls:RedSeaEgyptReef.jpg|250px|right|thumb|Koraļļu rifs Ēģiptes piekrastē]]
Sarkanās jūras reģionā klimatu nosaka [[musons|musonu]] sezonas — šeit ir divas sezonas, kad vējš attiecīgi pūš no ziemeļaustrumiem vasarās un no dienvidrietumiem ziemās. Lietus jūrā un tās piekrastē ir ļoti reti, gada nokrišņu daudzums — ap 60&nbsp;mm. Arī šis lietus nolīst pēkšņās, īslaicīgās lietusgāzēs, pērkona negaisos, arī putekļu [[vētra|vētru]] laikā. Sausais, karstais klimats un mazā upju ūdens pietece izraisa augstu iztvaikojumu — ja no Adenas līča nepieplūstu Indijas okeāna ūdens, Sarkanās jūras līmenis kristos par 2,05 metriem gadā.

Jūras ziemeļu daļā ūdens virsējā slāņa temperatūra vasarā ir ap {{nobr|26 °C}}, dienvidu daļā — ap {{nobr|30 °C}}. Gada vidējā ūdens temperatūra — {{nobr|22 °C}}.

=== Plūdmaiņas un ūdens līmenis ===
[[plūdmaiņas|Plūdmaiņu]] augstums ziemeļu daļā ir 0,6 metri, dienvidu daļā — 0,9 metri. Centrālajā daļā plūdmaiņas tikpat kā nav jūtamas. Ūdens līmeņa izmaiņas vētru rezultātā ir jūtamas daudz vairāk nekā plūdmaiņas.

Ziemā Sarkanās jūras līmenis vidēji ir par 0,5 metriem augstāks nekā vasarā.

=== Straumju režīms ===
Sarkanajā jūrā noteikts straumju režīms nepastāv vai arī ir vāji izteikts. Straumju režīmu lielā mērā nosaka vēja virziens. Vasarās ūdens virsējais slānis tiek dzīts uz dienvidiem, savukārt ziemās — pretējā virzienā. Sarkanajai jūrai raksturīgas spēcīgas un mainīgas lokālās straumes starp rifiem un klintīm, kas daudzviet kuģošanu padara ļoti bīstamu.

== Ģeoloģiskā uzbūve un vēsture ==
[[Attēls:Mer rouge1b.jpg|right|thumb|250px|Sarkanā jūra no kosmosa]]
Sarkanā jūra izveidojusies [[Kontinentu dreifs|kontinentu dreifa]] ietvaros — Arābijas pussalai atdaloties no Āfrikas. Atdalīšanās sākās [[eocēns|eocēnā]] (pirms 55-35 miljoniem gadu) un kļuva intensīvāka [[oligocēns|oligocēnā]] (pirms 34-23 miljoniem gadu). Sarkanās jūras paplašināšanās turpinās arī tagad un teorētiski nākotnē Sarkanā jūra var kļūt par [[okeāns|okeānu]]. Pašlaik jūras ziemeļu daļā krasti attālinās ar ātrumu 8 milimetri gadā, bet dienvidu daļā — 16 milimetri gadā.<ref>{{Grāmatas atsauce|title=Oceans: exploring the hidden depths of the underwater world|url=https://archive.org/details/oceansexploringh0000rose|publisher=BBC Books|date=2008|location=London|isbn=978-1-84607-505-6|first=Paul|last=Rose|first2=Anne|last2=Laking}}</ref>

Sarkanās jūras attīstības laikā Bābelmandeba šaurums vairākkārt bijis slēgts un Sarkanā jūra ne reizi vien iztvaikojusi pilnībā, atstājot aiz sevis ar biezu [[sāls]] slāni klātu gultni. Pašreizējā veidolā jūra pastāv tikai 5000 gadus.

[[lūzums (tektonika)|Lūzums]] virzās uz ziemeļiem pa Akabas līci, tālāk veidojot [[Nāves jūra|Nāves jūru]]. Tieši lūzuma dēļ šaurais Akabas līcis ir ļoti dziļš — tā dziļums sasniedz 1 600 metrus.

== Bioloģiskā daudzveidība ==
Tā kā Sarkanā jūra ir vāji savienota ar pārējo Pasaules okeānu un tajā valda īpatnēji vides apstākļi, šeit izveidojušās daudz [[endēms|endēmu]] sugu, taču šeit sastopamas arī daudzas Indijas okeāna dzīvnieku sugas.

Sarkanajā jūrā ir mazāks jūras organismu sugu skaits nekā līdzīgās tropiskajās jūrās citur, kas arī ir izskaidrojams ar jūras norobežotību un īpatnējiem vides apstākļiem. Tomēr jūrā vairāk kā 1 000 [[bezmugurkaulnieki|bezmugurkaulnieku]] sugas, ap 200 [[koraļļi|koraļļu]] sugu. Sarkanās jūras dzidrajā ūdenī nirējiem ir ļoti ērti aplūkot krāšņos koraļļu rifus.<ref>{{Grāmatas atsauce|title=Fishes of the Red Sea.|last=Siliotti|first=A.|publisher=Geodia|year=2002|isbn=88-87177-42-2.|location=Verona}}</ref>

== Vēsture ==
Pirmie Sarkano jūru mēģināja izpētīt jau [[Senā Ēģipte|senie ēģiptieši]].<ref name=":0">{{Grāmatas atsauce|edition=1. publ. as a Norton paperback|title=Pathfinders: a global history of exploration|publisher=Norton|date=2007|location=New York|isbn=978-0-393-06259-5|first=Felipe|last=Fernández-Armesto}}</ref> [[Bībele|Bībelē]] Sarkanā jūra pieminēta saistībā ar [[Mozus|Mozu]], kurš vedis pāri tai Izraēļa tautu un ar [[Dievs|Dieva]] palīdzību panācis, ka jūras ūdeņi pašķiras. Mozus gājiens visdrīzāk notika pār t.s. Niedru jūru — ezeru ziemeļos no Suecas, kuru nosusināja līdz ar Suecas kanāla izbūvi.<ref>''Tafsir'', Saadia Gaon, s.v. Exodus 15:22, ''et al''.</ref>

Uzskata, ka tikai [[Senā Grieķija|grieķis]] Hipaluss 1. gadsimtā p.m.ē. ar kuģi sasniedza [[Arābijas jūra|Arābijas jūru]] un līdz ar to atklāja jūras tirdzniecību ar [[Āzija|Āziju]].<ref name=":0" />

[[Attēls:SuezCanalElGuisr.jpg|250px|right|thumb|Suecas kanāla būvniecība]]
[[Eiropa]]s valstis interesi par Sarkano jūru sāka izrādīt tikai sākot ar 15. gadsimtu. 1798. gadā [[Francija]] uzticēja ģenerālim [[Napoleons Bonaparts|Napoleonam]] iekarot Ēģipti un pārņemt kontroli pār Sarkano jūru. Napoleonam tas neizdevās, taču karagājiena dalībnieks — inženieris Leperē — aktualizēja ideju par kanāla izbūvi, kas savienotu Vidusjūru un Sarkano jūru. Šāds plāns jau pastāvēja Senajā Ēģiptē, taču netika realizēts.<ref name="Linda Hall">{{grāmatas atsauce|first=Linda|last=Hall|publisher=Kansas City, Missouri|url=http://www.lhl.lib.mo.us/events_exhib/exhibit/exhibits/napoleon/suez_canal.shtml|archive-url=https://web.archive.org/web/20090214040954/http://www.lhl.lib.mo.us/events_exhib/exhibit/exhibits/napoleon/suez_canal.shtml|dead-url=yes|archive-date=14 February 2009|title=The Search for the Ancient Suez Canal}}</ref>

[[Suecas kanāls]] tika atvērts kuģu satiksmei 1869. gada novembrī un pārvērta Sarkano jūru par vienu no nozīmīgākajiem planētas kuģu satiksmes tranzīta ceļiem. Šajā laikā tirdzniecības bāzes Sarkanajā jūrā piederēja britiem, francūžiem un itāļiem. Pēc [[Pirmais pasaules karš|Pirmā pasaules kara]] lielākā daļa šo bāzu tika pamestas.

Pēc [[Otrais pasaules karš|Otrā pasaules kara]] par ietekmi reģionā sacentās [[Amerikas Savienotās Valstis|ASV]] un [[Padomju Savienība|PSRS]], Sarkanajā jūrā kursēja aizvien vairāk [[nafta]]s pārvadātājkuģu no Persijas reģiona. Suecas kanāls tika slēgts [[Sešu dienu karš|Sešu dienu kara]] laikā 1967. gadā un palika slēgts līdz 1975. gadam. Pēc šī notikuma Sarkanā jūra kā tranzīta ceļš kļuva nepopulāra un savu popularitāti lielā mērā atguva garākais, bet drošākais ceļš ap [[Dienvidāfrika|Dienvidāfriku]].<ref>Feyrer, James. 2021. “Distance, Trade, and Income — the 1967 to 1975 Closing of the Suez Canal as a Natural Experiment.” ''Journal of Development Economics'' 153 (102708): 1–32.</ref>

== Saimniecība ==
=== Ūdens nozīme un vides problēmas ===
Par spīti savam sāļumam Sarkanās jūras ūdens ir nozīmīgs dzeramā ūdens resurss piekrastē dzīvojošajiem. Jūras krastos daudzviet atrodas ūdens atsāļošanas iekārtas — piemēram, Saūda Arābijas krastā atrodas vismaz 18 lielas atsāļošanas rūpnīcas. Diemžēl atsāļošanas procesā notiek jūras vides piesārņošana ar karstu, pārsālītu ūdeni un [[hlors|hlora]] savienojumiem. Pagaidām šo atsāļošanas rūpnīcu ietekme uz vidi ir lokāla, taču ilgākā laika posmā var ietekmēt visu Sarkano jūru.<ref>{{Publikācijas atsauce|last=Mabrook|first=Badr|date=1994-08|title=Environmental impact of waste brine disposal of desalination plants, Red Sea, Egypt|url=https://linkinghub.elsevier.com/retrieve/pii/0011916494001081|journal=Desalination|language=en|volume=97|issue=1-3|pages=453–465|doi=10.1016/0011-9164(94)00108-1}}</ref>

Sarkanās jūras ūdeni izmanto arī naftas pārstrādes rūpnīcās un cementa rūpnīcās.

=== Tūrisms ===
[[Attēls:North Beach Eilat.jpg|250px|right|thumb|Viesnīcas [[Elata|Elatā]]]]
Pateicoties augstajai bioloģiskajai daudzveidībai un ērtam novietojumam tuvu Eiropai, Sarkanā jūra ir viens no populārākajiem [[niršana]]s tūrisma objektiem. Populārākās niršanas tūrisma vietas — [[Hurgada]], [[Marsaalama]] un [[Šarm eš Šeiha]] Ēģiptē. [[Elata]] Izraēlā ir pazīstama kā Sarkanās jūras [[Rivjēra]].<ref>{{tīmekļa atsauce|url=http://www.dive-the-world.com/diving-sites-red-sea.php|title=Scuba Diving in Egypt - Red Sea - Dive The World Vacations|website=www.dive-the-world.com|access-date=2013-03-15|dead-url=no|archive-url=https://web.archive.org/web/20130623214316/http://www.dive-the-world.com/diving-sites-red-sea.php|archive-date=2013-06-23}}</ref>

Pēdējās desmitgadēs pieaugušais masu tūrisms strauji degradē Sarkanās jūras vidi ar nepietiekami attīrītiem notekūdeņiem, malu zvejniecību, koraļļu zādzībām un rifu noplicināšanu.

1992. gadā Hurgadā tika nodibināta sabiedriskā vides aizsardzības organizācija HEPCA (''Hurghada Environmental Protection and Conservation Association''), kuras mērķis ir pasargāt Ēģiptes Sarkanās jūras piekrasti no videi kaitīga masu tūrisma.

== Līči un salas ==
Sarkanās jūras ziemeļu daļā atrodas divi dziļi līči:
* [[Akabas līcis]], kura krastā atrodas Izraēlas un Jordānijas kūrortpilsētas Elata un Akaba;
* [[Suecas līcis]], kura galā atrodas Ēģiptes pilsēta Sueca un sākas Suecas kanāls.

Starp abiem līčiem atrodas [[Sīnāja pussala]].

Sarkanās jūras salas un salu grupas:
* [[Antūfaša]] (Jemena)
* [[Dahlakas salas]] (Eritreja)
* [[Farasānu salas]] (Saūda Arābija)
* [[Hānišelkabīra]] (Jemena)
* [[Kamarāna]] (Jemena)
* [[Perīma]] (Džibuti)
* [[Suvākinas salas]] (Sudāna)
* [[Ukbāna]] (Jemena)
* [[Zebergedas sala]] (Ēģipte)
* [[Zubaira]] (Jemena)
* [[Zukara]] (Jemena)

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Indijas okeāna jūras}}

{{autoritatīvā vadība}}

[[Kategorija:Jūras]]
[[Kategorija:Indijas okeāns]]
[[Kategorija:Džibutijas jūras]]
[[Kategorija:Eritrejas jūras]]
[[Kategorija:Sudānas jūras]]
[[Kategorija:Ēģiptes jūras]]
[[Kategorija:Izraēlas jūras]]
[[Kategorija:Jordānijas jūras]]
[[Kategorija:Saūda Arābijas jūras]]
[[Kategorija:Jemenas jūras]]