{{cita nozīme|objektu Stambulā|objektu Kijivā|Kijivas Svētās Sofijas katedrāle}}
{{Ēkas infokaste|architectural_style=|building_type=[[Muzejs]]|end_date=537|height=55 m|image=Hagia Sophia Mars 2013.jpg|latNS=N|latd=41|latm=00|lats=31|longEW=E|longd=28|longm=58|longs=48|location={{vieta|Turcija|Stambula}}|map=Stambula|name=Svētā Sofija|start_date=532|completion date=537}}[[Attēls:Aya sofya.jpg|thumb|300px|Svētās Sofijas katedrāle]]
'''Svētā Sofija''', '''Svētā gudrība''', jeb mūsdienu '''Ajasofjas mošeja''', ir bijusī [[Austrumu pareizticīgā baznīca|Austrumu pareizticīgo]] [[Baznīca (celtne)|baznīca]], kuru [[1453]]. gadā [[Osmaņu impērija|Osmaņu]] turki pārveidoja par [[mošeja|mošeju]] un 1935. gadā — par [[muzejs|muzeju]]. 2020. gadā tā tika atkal pārveidota par mošeju.<ref>[https://apnews.com/article/4bc9aeea3f21e438187a6c2b76c52aa0 AP:Turkey's president formally makes Hagia Sophia a mosque]</ref><ref>[https://ria.ru/20200710/1574182372.html RIA: Эрдоган подписал указ сделать собор Святой Софии мечетью]</ref> Katedrāle atrodas [[Sirkedži|Sirkedži mikrorajonā]] ([[Eminēnī rajons]], [[Stambula]], [[Turcija]]) un tā vēsturē tiek uzskatīta par vienu no diženākajām pasaules celtnēm. [[Konstantinopoles krišana|Konstantinopoles krišanu]] un šīs ēkas nokļūšanu [[Osmaņu impērija|Osmaņu]] varā [[Grieķu pareizticīgā baznīca]] uzskata par vienu no lielākajām [[kristietība]]s traģēdijām.

== Nosaukuma cilme ==
Baznīcas nosaukums cēlies no [[grieķu valoda|grieķu]] nosaukuma {{gree|Ἁγία Σοφία}}, kas ir saīsināts variants no {{gree|Ναὸς τῆς Ἁγίας τοῦ Θεοῦ Σοφίας}} (Svētās gudrības baznīca). Baznīca pazīstama arī kā ''Sancta Sophia'' (latīņu valodā) vai ''Ayasofya'' (turku valodā). Lai arī latviešu valodā bieži to sauc par Svētās Sofijas baznīcu (vai katedrāli), tam nav sakars ar kādas svētās vārdu Sofija, jo nosaukums cēlies no grieķu vārda ''Σοφία'' (''sofia'' — ‘gudrība’).

== Apraksts ==
[[Attēls:Hagia sofia miniaturk 02824.jpg|thumb|Miniaturkas modelis]]
Svēto sofiju sedz centrālais [[kupols]] un tā diametrs ir 31 m, garums: 56 m, kas ir ļoti nedaudz mazāks par [[Panteons (Roma)|Romas Panteonu]]. Kupols izskatās it kā viegls, izbūvējot logu arkādi zem tā. Pa šiem logiem ieplūst gaisma, kas padara skatu uz krāšņo interjeru diezgan aizraujošu.

Kupolu tur četri īpaši ķieģeļu balsti, kas atrisina noturēšanas problēmu, jo pati baznīca ir četrstūra formas. Viss lielākais Svētās Sofijas kupola svars ar balstu palīdzību tiek novirzīts uz četrām milzīgām estakādēm baznīcas stūros.

Rietumos (ieeja) un austrumos (altāris) arkveidīgos izvirzījumus sedz pus-kupoli, kuri turas uz papildus mazākiem kupoliem. Tā tiek panākts īpašs tajos laikos nepieredzēts risinājums, ka lielais kupols vizuāli izskatās uzlikts uz apkārtējiem mazākajiem kupoliem.

Visa baznīcas iekšpuse apšūta ar daudzkrāsainu marmoru zaļā un baltā krāsā, uz kura veidotas porfīra un zelta mozaīkas. Ārpusē vienkāršs apmetums atklāj skaidrus masveidīgos kupolus un velves.

== Celtniecība ==
[[Attēls:Hagia-Sophia-Laengsschnitt.jpg|thumb|250px|Svētās Sofijas daļa, kas saglabājusies oriģināla]]
No pirmās baznīcas, kas tika uzbūvēta 4. gadsimtā, nekas nav saglabājies. Tā tika celta [[Konstantīns II|Konstantīna II]] ([[Konstantīns I|Konstantīna I]] dēla) valdīšanas laikā. Tā nodega nemieru laikā 5. gadsimta sākumā. Vēlāk [[Teodosijs II]] lika uzcelt jaunu baznīcu, bet arī tā nodega (532. gadā Nikas nemieru laikā). Imperatora [[Justiniāns I|Justiniāna I]] personīgā uzraudzībā ēka tika uzcelta no jauna un to iesvētīja 537. gada 27. decembrī.

Justiniāns par arhitektiem izvēlējās fiziķi Miletas Izidoru un matemātiķi Tralles Antēmiju, bet Antēmijs mira jau pirmajā gadā.

Svētā Sofija ir viens no varenākajiem izdzīvojušajiem Bizantijas arhitektūras paraugiem. Īpaša vēsturiska nozīme piešķirta tieši iekšējai apdarei — mozaīkām un marmora pīlāriem un apšuvumiem. Pats Justiniāns pieredzēja vislielākās katedrāles celtniecības pabeigšanu un katedrāle bija lielākā pasaulē 1’000 gadus, līdz tika uzbūvēta katedrāle Seviļā.

[[Attēls:Hagia-Sofia-Int-01s.jpg|right|thumb|225px|Svētās Sofijas interjers, 1994. gada jūnijs]]

Justiniāna bazilika bija vienlaicīgi gan arhitekūras sasniegumu kulminācija, gan pirmais Bizantijas arhitektūras šedevrs. Šī arhitektūra vēlāk gan arhitektoniski, gan liturģiski plaši izplatījās un iesakņojās Austrumu pareizticīgo, Romas katoļu un musulmaņu pasaulēs. Pēc Justiniāna rīkojuma, no Baalbekas Libānā tika paņemtas astoņas korintiešu kolonnas un nogādātas Konstantinopolē Svētās Sofijas celtniecībai.

Svētās Sofijas kupols izraisīja īpašu vēsturnieku un arhitektu uzmanību, jo tajā izmantoti jauni paņēmieni tā izveidošanai. Kupolu tur papildus balsti, kādus nekad iepriekš neizmantoja šādās celtnēs. Šie balsti ļauj kupolam veiksmīgi uzgulties četrstūra formas pamatiem un novada smagumu tieši zemē.

Neskatoties uz to, ka balsti veiksmīgi turēja kupolu, uzceltās sienas visu konstrukciju vājināja. Mūrnieki lietoja vairāk javu nekā ķieģeļus, kā rezultātā siena tika uzcelta par vāju. Konstrukcija būtu bijusi daudz izturīgāka, ja mūrnieki pagaidītu, kamēr uzliktais slānis nožūst un tikai tad liktu nākamo slāni, tomēr tā netika darīts. Kad uz celtnes tika uzlikts kupols, sienas izliecās uz ārpusi dēļ mitrās javas. Kad Izidors Jaunākais pārbūvēja kupolu, viņam bija jāpārbūvē sienu interjers, lai tās spētu izturēt jaunā kupola svaru. Otrs iemesls, kādēļ vēlāk tika pārbūvēts kupols, bija tā augstums. Izidors Jaunākais paaugstināja katedrāles kupolu par aptuveni 6 metriem, lai spiediens uz malām nebūtu tik spēcīgs un viss spēks tiktu novirzīts vairāk uz sienām.

Otra lieta, kas pētniekiem likusies interesanta ir tas, kā arhitekti bija spējuši iebūvēt četrdesmit logus kupola apakšdaļā. Svētā Sofija ir slavena ar to, ka iekšā spīd īpaši kvalitatīvs dabīgais apgaismojums, kas atspīd gandrīz visur iekšpusē. Noslēpums slēpjas tajā, ka kupols būvēts līdzīgi lietussargam, kas ar saviem spieķiem tur visu pārējo pārklājumu.

Visas šīs katedrāles celtniecībā īstenotās atkāpes no normām ir tas, kas atšķir šo celtni no visām tā laika celtnēm.

== Vēsture ==
Svētā Sofija bija pareizticīgo Konstantinopoles patriarha krēsls un tajā notika visas galvenās Bizantijas impērijas ceremonijas.

Celtni vairākas reizes bojājušas zemestrīces. 558. gadā pēc zemestrīces sabruka katedrāles kupols un jaunuzstādītais kupols sabruka pēc 563. gada zemestrīces. Daļēji bojājumi tika nodarīti 989. gadā, kad to novēršanai tika nolīgts armēņu arhitekts Tiridats. Romas katoļu okupācijas laikā (1204—1261) baznīca kļuva par katoļu katedrāli. Pēc Osmaņu ienākšanas Konstantinopolē 1453. gadā Svēto Sofiju pārveidoja par mošeju. Saskaņā ar [[Turcija]]s prezidenta [[Mustafa Kemals Ataturks|Mustafa Kemala Ataturka]] rīkojumu kopš 1935. gada Svētā Sofija ir muzejs.

Katedrāle, kas gandrīz 500 gadus bija galvenā Stambulas mošeja, kalpoja par modeli vairākām Osmaņu mošejām: Šehzades mošejai, Suleimana mošejai un Rustema pašā mošejai.

Sakarā ar to, ka islāmā izvairās no cilvēku attēlošanas, vairākas mozaīkas tika apklātas ar virskārtu vai iznīcinātas. Vairākas reizes Osmaņu sultāni šīs mozaīkas lika apkopt un tad pirms atkārtotas aizklāšanas tās tika atklātas un dažādi Osmaņu arhitekti veica profesionālu mozaīku apkopi. Vislielākie un vērienīgākie rekonstrukcijas darbi 16. gadsimtā tika veikti Osmaņu arhitekta [[Sinans|Sinana]] vadībā. Tika piebūvēti papildus balsti no ārpuses, nomainīti vecie minareti ar tiem, kurus var redzēt mūsdienās, kā arī tika ielikti islāma lūgšanām nepieciešamie papildinājumi.

19. gadsimta rekonstrukcijā tika iznīcināta liela daļa oriģinālo mozaīku. Fossati brāļi interjeram pievienoja minbaru un četrus milzīgus medaljonus ar Muhameda un pirmo [[kalifs|kalifu]] vārdiem.

== 20. gadsimta atjaunošana ==
[[Attēls:Aya Sophia Under Restoration.jpg|thumb|right|200px|Kupola iekšpuses restaurācija]]
20. gadsimtā restaurāciju uzsāka 1932. gadā Amerikas Bizantijas institūts un šajā laikā tika atklātas lielākā daļa apklāto mozaīku.

Sakarā ar to, ka ēkai ir ļoti sena vēsture gan kā baznīcai, gan mošejai, restaurācijas laikā radušies vairāki neskaidri jautājumi. Kristiešu mozaīkas pamazām tiek atklātas, bet, lai to varētu izdarīt pilnībā, jāiznīcina vērtīgi vēsturiski islāma mākslas darbi. Restauratori cenšas saglabāt līdzsvaru starp abu kultūru mantojumu. Ļoti spraiga diskusija joprojām risinās par to, vai no kupola būtu noņemami islāma kaligrāfiskie uzraksti, lai varētu atklāt apakšā esošo Kristus un Pasaules Kunga mozaīku.

== Nesaskaņas par atjaunošanu ==
Atjaunošanas darbi nenotiek vajadzīgajā ātrumā dēļ Austrumu pareizticīgās baznīcas nostājas. Grieķu pareizticīgās baznīcas patriarhs paziņoja, ka Turcijas valdība atteikusies turpmāk finansēt Svētās Sofijas turpmāku atjaunošanu, padarot to par maznozīmīgu jautājumu. Vairāki pareizticīgo un katoļu pārstāvji pat pieprasījuši, lai Svētās Sofijas atdošana pareizticīgajai baznīcai būtu viens no priekšnoteikumiem Turcijas uzņemšanai Eiropas Savienībā.

2002. gadā ziņu sabiedrība Reuters ziņoja, ka vairākas mozaīkas sabojājušās, jo noglabātas katedrāles pagrabā, kur esot pārāk mitrs un, apšaubīja Turcijas valdības spēju saglabāt šo vēstures pieminekli.

== Attēli ==
<gallery>
Attēls:Hagia Sophia Southwestern entrance mosaics.jpg|Justiniāns I (kreisajā pusē) Svētās Gudrības baznīcu piedāvā Konstantīnam I (labajā pusē), kurš Marijai (vidū) piedāvā Konstantinopoli.
Attēls:Christ Pantocrator Deesis mosaic Hagia Sophia.jpg|Jēzus mozaīka.
Attēls:Johnchrysostom.jpg|Jāņa Zeltamutes mozaīka.
Attēls:Haga Sofia RB5.jpg|Mihrāba
Attēls:Istanbul - Hagia Sophia - 01.JPG|Marmors otrajā stāvā
Attēls:Hagia Sophia Close Up.jpg|Svētās Sofijas tuvplāns
Attēls:Aya Sophia Floor Plan.jpg|Celtnes izkārtojums
Attēls:Hagia Sophia Altar.jpg|Apsīda
Attēls:Comnenus mosaics Hagia Sophia.jpg|12. gadsimta mozaīka: Jaunava Marija un bērns, imperators Johanness Komnenoss II (kreisajā pusē) un imperatore Irene (labajā pusē)
Attēls:Ceiling decorations in Hagia Sofia.jpg|Krusta silueta līnijas, kas saglabājušās no ikonoklastiskā perioda
Attēls:Istanbul asv2020-02 img45 Hagia Sophia.jpg|Svētā Sofija naktī
Attēls:DSC03812 Istanbul - Aya Sophia - Fontana ottomana per abluzioni (1740) - Foto G. Dall'Orto 24-5-2006.jpg|Apmazgāšanās strūklaka (''Şadirvan''), uzbūvēta 1740. gadā.
Attēls:DSC03813 Istanbul - Aya Sophia - Fontana ottomana per abluzioni (1740) - Foto G. Dall'Orto 24-5-2006 tagliata.jpg|Strūklakas dekorējums
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Celtnes un būves Stambulā]]
[[Kategorija:Bizantijas arhitektūra]]
[[Kategorija:Pareizticīgo baznīcas]]
[[Kategorija:Katedrāles]]
[[Kategorija:Mošejas Stambulā]]
[[Kategorija:Muzeji Turcijā]]