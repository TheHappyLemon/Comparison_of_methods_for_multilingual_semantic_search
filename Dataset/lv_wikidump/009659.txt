{{Jūras infokaste
 |jūra           = Alvoranas jūra
 |attēls         = AlboranasJura.JPG
 |attēls_izm     = 300
 |vietaskarte    = Vidusjūra#Spānija#Maroka
 | relief = jā
 |latd = 36 |latm =  |lats =  |latNS = N
 |longd = 3 |longm =  |longs =  |longEW = W
 |paraksta_izvietojums = 
 | okeāns      = Atlantijas okeāns
 |     platība = 
 |      garums = 350
 |     platums = 200
 | Max_dziļums = 1500
 | Vid_dziļums = 445
 |     valstis = {{ALG}}<br />{{GIB}}<br />{{MAR}}<br />{{ESP}}
 |    pilsētas = [[Almerija]] (Spānija)<br />[[Malaga]] (Spānija)<br />[[Melilja]] (Spānija)<br />[[Seūta]] (Spānija)<br />[[Tetuāna]] (Marika)
}}
'''Alvoranas jūra''' ({{val-es|Mar de Alborán}}, {{val|en|Alboran Sea}}, {{val|ar|بحر البوران}} , ''Bahr al Būrān'') ir [[Vidusjūra]]s rietumu daļa starp [[Ibērijas pussala|Ibērijas pussalu]] un [[Āfrika]]s [[Magriba]]s piekrasti, apskalojot [[Spānija]]s, [[Gibraltārs|Gibraltāra]], [[Maroka]]s un [[Alžīrija]]s krastus. Rietumos atrodas [[Gibraltāra šaurums]], kas savieno Vidusjūru ar [[Altantijas okeāns|Atlantijas okeānu]].

Jūras centrālajā daļā atrodas nelielā Spānijai piederošā [[Alvorana]]s sala, kas devusi jūrai tās nosaukumu. Jūras krasti kalnaini; nereti jūru ielencošās kalnu grēdas tiek dēvētas par «Gibraltāra arku».

Pretstatā pārējai Vidusjūrai, Alvoranas jūrā ir ļoti šaurs [[kontinentālais šelfs]].

== Straumes ==
Alvoranas jūras virsējais ūdens slānis plūst austrumu virzienā, nesot Atlantijas okeāna mazāk sāļos un salīdzinoši vēsākos ūdeņus uz Vidusjūras austrumu daļu. Savukārt dziļākie jūras slāņi plūst pretējā virzienā — uz rietumiem, nesot sāļāko Vidusjūras ūdeni uz Atlantijas okeānu. Bieži Alvoranas jūrā vērojamas arī virpuļveida straumes, kas rodas abiem šiem slāņiem sajaucoties.

== Bioloģija ==
Alvoranas jūra kalpo par pārejas zonu starp vēsāko un ar barības vielām bagātāko Atlantijas okeānu un siltāko, sāļāko un ar barības vielām nabadzīgāko Vidusjūru. Šeit sastopamas gan Atlantijas okeāna, gan Vidusjūras sugas.

Alvoranas jūrā dzīvo lielākā [[cūkdelfīns|cūkdelfīnu]] populācija Vidusjūras rietumu daļā. Šeit dzīvo arī citi vaļveidīgie, jūras bruņurupuči. Jūrā notiek komerciālā zveja — tiek zvejotas [[sardīne]]s un [[zobenzivs|zobenzivis]].

Arī jūras piekrastes kalni ir pārejas zona starp Vidusjūras un Atlantijas biotopiem. Atlantijas okeāna ietekmē klimata svārstības šeit nav bijušas tik krasas, tāpēc Spānijas un Marokas kalnos izdzīvojušas tādas dzīvnieku sugas, kas citur Vidusjūra spiekrastē ir izmirušas.

Lielās bioloģiskās nozīmības dēļ Alvoranas jūrā nodibināta jūras aizsargājamā teritorija.

== Ārējās saites ==
{{commonscat-inline|Alboran Sea|Alvoranas jūra}}
* [https://web.archive.org/web/20070222102806/http://www.tve.org/ho/doc.cfm?aid=1653&lang=English Alvoranas jūras bioloģiskā izpēte] {{en ikona}}

{{Atlantijas okeāna jūras}}

[[Kategorija:Vidusjūra]]
[[Kategorija:Jūras]]
[[Kategorija:Spānijas jūras]]
[[Kategorija:Alžīrijas jūras]]
[[Kategorija:Marokas jūras]]
[[Kategorija:Apvienotās Karalistes jūras]]