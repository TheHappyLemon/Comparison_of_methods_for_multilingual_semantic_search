{{Krievijas republikas infokaste
| nosaukums = Tomskas apgabals 
| karte = Map of Russia - Tomsk Oblast.svg
| oriģ = Томская область
 | karoga_attēls = Flag of Tomsk Oblast.svg
| karoga_nosaukums = Tomskas apgabala karogs
| ģerboņa_attēls = Coat of arms of Tomsk Oblast, Russia.svg
| ģerboņa_nosaukums = Tomskas apgabala ģerbonis
| ģerboņa_platums = 80px
| galvaspilsēta = [[Tomska]]
| valoda = [[krievu valoda|krievu]]
| tautas = [[krievi]] (90,84%)
| platība = 316 900
| iedzīvotāji = 1 036 600
| iedz blīvums = 3,3
| pilsētas = 6
| rajoni = 16
| fedapgabals = [[Sibīrijas federālais apgabals|Sibīrijas]]
| url = http://www.tomsk.gov.ru/
|ainavas_skats=Потаповы_лужки_IMG_1836_7.jpg}}
'''Tomskas apgabals''' ({{val|ru|То́мская о́бласть}}) ir viena no [[Krievijas Federācija]]s pirmā līmeņa administratīvajām vienībām, kas atrodas [[Sibīrija]]s rietumos [[Oba]]s upes baseina teritorijā.

== Vēsture ==

Tomskas apgabala attīstības pirmsākumi ir meklējami 16. gadsimta beigās un 17. gadsimta sākumā, kad [[Krievijas cariste]] izvērsa savu ekspansiju austrumu virzienā un 1596. gadā dibināja pirmo apmetni tās teritorijā (Narima), pēc kuras 1604. gadā sekoja arī [[Tomska]]s cietokšņa izveide.<ref name="russiatrek"/>

No 1708. līdz 1782. gadam Tomskas apgabals atradās [[Sibīrijas guberņa]]s sastāvā, kas pati par sevi ietilpa [[Krievijas Impērija|Krievijas Impērijā]].<ref name="russiatrek"/> 1804. gadā Tomskas apgabals kļuva par atsevišķu guberņu, kuras sastāvā ietilpa mūsdienu [[Altaja novads]], [[Novosibirskas apgabals]], [[Kemerovas apgabals]], kā arī daļa no [[Krasnojarskas novads|Krasnojarskas novada]] un [[Kazahstāna]]s austrumiem.<ref name="russiatrek"/> Līdz 1913. gadam [[Tomskas guberņa]] bija kļuvusi par [[Sibīrija]]s saimnieciski attīstītāko daļu, kas sevī ietvēra 40% no Sibīrijas un 1% no Krievijas Impērijas kopējā [[rūpniecība]]s apjoma.<ref name="governorate">{{Publikācijas atsauce|first=Richard E.|last=Lonsdale|year=1963|title=Siberian Industry Before 1917: The Example of Tomsk Guberniya|journal=Annals of the Association of American Geographers|publisher=University of North Carolina Press|volume=53|issue=4|pages=479|url= https://www.tandfonline.com/doi/abs/10.1111/j.1467-8306.1963.tb00461.x |doi= 10.1111/j.1467-8306.1963.tb00461.x
}}</ref>

1925. gadā tika likvidēta Tomskas guberņa, kas tika iekļauta jaunizveidotajā [[Sibīrijas novads|Sibīrijas novadā]] un par kuras administratīvo centru kļuva [[Novosibirska]].<ref name="russiatrek"/><ref name="siberia">{{Grāmatas atsauce|title=The History of Siberia|first=Igor V.|last=Naumov|place=London; New York|publisher=Routledge|year=2006|page=195|isbn=978-0-203-02798-1|url= https://www.amazon.com/History-Siberia-Routledge-Studies-Eastern/dp/0415368197}}</ref> 1930. gadā Sibīrijas novads tika sadalīts divās daļās – [[Rietumsibīrijas novads|Rietumsibīrijas]] (ar pārvaldes centru Novosibirskā) un [[Austrumsibīrijas novads|Austrumsibīrijas novadā]] (ar pārvaldes centru [[Irkutska|Irkutskā]]), kur Tomskas apgabals nonāca Rietumsibīrijas novada sastāvā.<ref name="siberia"/>

1933. gadā [[Padomju Savienība|PSRS]] varasiestādes uz Tomskas apgabala teritorijā esošo [[Nazino sala|Nazino salu]], kas atrodas [[Oba]]s upē, nolēma deportēt vairāk kā 6000 notiesātos no [[Maskava]]s un [[Sanktpēterburga|Ļeņingradas]], lai eksperimentētu ar pašpietiekamas [[kolonija]]s izveidi Sibīrijas klimatiskajos apstākļos.<ref name="Sun">{{Tīmekļa atsauce|url= https://www.thesun.co.uk/news/4559114/cannibal-island-netflix-the-bad-batch/amp/|title= Russia’s ‘Cannibal Island’ was home to over 6,000 social outcasts who were eventually driven mad and ate each other… and is now the premise of Netflix film The Bad Batch|first=George|last=Harrison|work=thesun.co.uk.|publisher=The Sun|date=27 September 2017|accessdate=29 October 2022}}</ref> Notiesātajiem tika piešķirti ierobežoti darbarīki un pārtikas resursi, kas īsā laika posmā noveda pie dažādu slimību izplatības, bada, [[kanibālisms|kanibālisma]] un gandrīz 4000 bojāgājušajiem.<ref name="Sun"/>

1937. gadā Rietumsibīrijas novads tika sadalīts starp atsevišķiem mazākiem apgabaliem, kur Tomskas apgabala teritorija nonāca [[Novosibirskas apgabals|Novosibirskas apgabala]] sastāvā.<ref name="siberia"/>

Tomskas apgabala teritorija kalpoja par vienu no galvenajām vietām, kur pēc padomju varas īstenotajām [[1941. gada jūnija deportācijas|1941.]] un [[1949. gada marta deportācijas|1949. gada deportācijām]] tika nometināta liela daļa no [[represijas|represētajiem]] latviešu iedzīvotājiem.<ref>{{Tīmekļa atsauce|url=https://www.la.lv/bada-gadi-sibirija|title=Bada gadi Sibīrijā: par mēģinājumiem sagādāt maizi “nelikumīgā veidā” latviešus bargi sodīja|first=Jānis|last=Riekstiņš|work=la.lv|publisher=[[Latvijas Avīze]]|date=25 March 2022|accessdate=29 October 2022}}</ref><ref name="deportacijas">{{Grāmatas atsauce|title=Lielā Latvijas vēstures grāmata|first=Ilgvars|last=Butulis|first2=Antonijs|last2=Zunda|place=Rīga|publisher=[[Jumava]]|page=197|isbn=978-9934-11-823-4}}</ref> Izsūtītie latvieši tika nodarbināti smagos lauku darbos – [[kolhozs|kolhozos]] un [[mežsaimniecība|mežsaimniecībā]].<ref name="deportacijas"/>

[[Otrais pasaules karš|Otrā pasaules kara]] laikā no PSRS rietumiem uz Tomskas apgabala teritoriju tika evakuētas vairākas [[rūpnīca]]s un pētnieciskās iestādes, kas palīdzēja attīstīt tā saimniecisko izaugsmi.<ref name="russiatrek"/> 1944. gada augustā Tomskas apgabals tika oficiāli atdalīts no Novosibirskas apgabala un izveidots tās esošajās robežās.<ref name="neargov"/>

== Ģeogrāfija ==
=== Daba un klimats ===

[[Attēls:Asinovsky District, Tomsk Oblast, Russia - panoramio (42).jpg|thumb|Purva ainavas attēlojums Tomskas apgabalā.]]
Tomskas apgabals atrodas [[Sibīrija]]s rietumos [[Oba]]s upes baseina teritorijā.<ref name="britannicaencyclopedia">{{Tīmekļa atsauce|url= https://www.britannica.com/place/Tomsk-Russia|title=Tomsk oblast|first=Amy|last=Tikkanen|work=britannica.com|publisher=[[Encyclopædia Britannica]]|date=|accessdate=29 October 2022}}</ref> Tas robežojas ar [[Omskas apgabals|Omskas apgabalu]] rietumos, [[Tjumeņas apgabals|Tjumeņas apgabala]] [[Hantu-mansu autonomais apvidus-Jugra|Hantu-mansu autonomo apvidu]] ziemeļos, [[Krasnojarskas novads|Krasnojarskas novadu]] austrumos, [[Kemerovas apgabals|Kemerovas]] un [[Novosibirskas apgabals|Novosibirskas]] apgabaliem dienvidos. Tā kopējā platība ir 316 900 km<sup>2</sup>, kuru galvenokārt aizņem skujkoku meži ([[taiga]]).<ref name="britannicaencyclopedia"/> Kopumā Tomskas apgabalā atrodas aptuveni 20% no visiem [[Rietumsibīrija]]s mežiem.<ref name="russiatrek">{{Tīmekļa atsauce|url=https://russiatrek.org/tomsk-oblast|title=Tomsk oblast, Russia|first=|last=|work=russiatrek.org|date=|accessdate=30 October 2022}}</ref> Visvairāk dabā sastopamas [[priedes]], [[egles]], [[lapegle]]s un [[bērzi]]. <ref name="britannicaencyclopedia"/> Apgabala [[reljefs]] ir samērā līdzens un [[purvs|purvains]], kur aptuveni 30% no tā teritorijas veido purvāji, to skaitā [[Vasjuganas purvi]], kas ir lielākā purvu sistēma [[Ziemeļu puslode|Ziemeļu puslodē]].<ref name="russiatrek"/><ref name="britannicaencyclopedia"/>

Tomskas apgabalā atrodas vairāk kā 18 000 upes un strautu, no kurām nozīmīgākā ir [[Oba]] un tās pietekas – [[Toma (upe)|Toma]], [[Čulima]], [[Čaja]], [[Keta]], [[Parabela]], [[Vasjugana]] un [[Tima]].<ref name="russiatrek"/>

[[Klimats]] ir izteikti kontinentāls ar lielām [[temperatūra]]s svārstībām starp [[ziema]]s un [[vasara]]s mēnešiem, kur it īpaši apgabala ziemeļos ir novērojamas garas un bargas ziemas.<ref name="neargov">{{Tīmekļa atsauce|url= http://www.neargov.org/en/m_2018/page.jsp?mnu_uid=3856|title=Tomsk Region|first=|last=|work=neargov.org|publisher=The Association of North East Asia Regional Governments|date=|accessdate=30 October 2022}}</ref> Vidējā gaisa temperatūra janvārī ir -19,2° [[Celsija grāds|C]], bet jūlijā tā ir ap +18,1° C.<ref name="neargov"/> Vidējais [[nokrišņi|nokrišņu]] daudzums gadā – 435 mm.<ref name="neargov"/>

=== Demogrāfija un pilsētas ===

2020. gadā Tomskas apgabalā tika reģistrēti nedaudz mazāk kā 1 079 300 iedzīvotāju, no kuriem gandrīz 75% uzturējās apgabala administratīvajā centrā [[Tomska|Tomskā]] un tās apkārtnē, pārējās apdzīvotās vietas ir relatīvi mazas.<ref name="neargov"/><ref name="britannicaencyclopedia"/>
{{VietasKarte+|Tomskas apgabals|width=400 |float=center|caption = Tomskas apgabala pilsētu izvietojums; '''treknrakstā''' — apgabala centrs
|places =
{{VietasKarte~|Tomskas apgabals|lat=56.488611|long= 84.952222|position = right |label='''[[Tomska]]''' }}
{{VietasKarte~|Tomskas apgabals|lat=57.001|long= 86.15|position = top |label=[[Asina]] }}
{{VietasKarte~|Tomskas apgabals|lat=  57.566667|long= 79.566667|position = top |label=[[Kedrovi]] }}
{{VietasKarte~|Tomskas apgabals|lat=  58.316667|long= 82.916667|position = top |label=[[Kolpaševa]] }}
{{VietasKarte~|Tomskas apgabals|lat=  56.61|long= 84.85|position = left |label=[[Severska (Krievija)|Severska]] }}
{{VietasKarte~|Tomskas apgabals|lat=60.733333|long= 77.583333|position = top |label=[[Streževoja]] }}
}}

Kopumā Tomskas apgabalā ir tikai 6 [[apdzīvota vieta|apdzīvotas vieta]]s ar [[pilsēta]]s tiesībām:
{|class="wikitable" style="width:1200"; style="font-size: 85%"
|-
!width="25"|Nr.
!width="100"|Nosaukums
!width="100"|Nosaukums (krieviski)
!width="100"|Iedzīvotāju skaits (2021)
|-
| align="center"| '''1'''
| align="center"| '''[[Tomska]]'''
| align="center"| ''Томск''
| align="center"| 556 478
|-
| align="center"| '''2'''
| align="center"| '''[[Severska (Krievija)|Severska]]'''
| align="center"| ''Северск''
| align="center"| 106 648
|-
| align="center"| '''3'''
| align="center"| '''[[Streževoja]]'''
| align="center"| ''Стрежевой''
| align="center"| 39 169
|-
| align="center"| '''4'''
| align="center"| '''[[Asino]]'''
| align="center"| ''Асино''
| align="center"| 24 913
|-
| align="center"| '''5'''
| align="center"| '''[[Belijara]]'''
| align="center"| ''Белый Яр''
| align="center"| 7920
|-
| align="center"| '''6'''
| align="center"| '''[[Kedrovija]]'''
| align="center"| ''Кедровый''
| align="center"| 1818
|-
!colspan="4"|Avots:<ref>{{Tīmekļa atsauce|url= https://www.citypopulation.de/en/russia/tomsk/|title=Tomsk Oblast|first=Thomas|last=Brinkhoff|work=citypopulation.de|publisher=City Population|date=9 October 2022|accessdate=30 October 2022}}</ref>
|}

== Saimniecība ==

[[Attēls:Tomsk plant (8840848556).jpg|thumb|Rūpniecības attēlojums Tomskas apgabalā.]]
Kontinentālā klimata un purvainās augsnes dēļ Tomskas apgabalā ir ierobežotas [[lauksaimniecība]]s platības, kas sastāda tikai 7% no kopējās teritorijas un ir galvenokārt koncentrētas apgabala dienvidaustrumu daļā.<ref name="britannicaencyclopedia"/> Nozīmīgākie ražas produkti ir [[rudzi]], [[auzas]] un [[kartupeļi]], kur mazākā apjomā tiek kultivēti arī [[kvieši]] un [[kukurūza]].<ref name="britannicaencyclopedia"/> Tāpat arvien lielāku lomu apgabala saimniecībā ir pieteikusi [[lini|linu]] audzēšana.<ref name="britannicaencyclopedia"/>

Tomskas apgabalā ir attīstīts [[rūpniecība]]s sektors, kas atbild par 60% no kopējā [[iekšzemes kopprodukts|iekšzemes kopprodukta]] (IKP).<ref name="neargov"/> Nozīmīgākās rūpniecības nozares ir [[nafta]]s un [[dabasgāze]]s apstrāde, kam seko [[ķīmiskā rūpniecība]], [[metālapstrāde]] un [[enerģētika]].<ref name="neargov"/> Tā kā 57% no apgabala teritorijas ir pārklāta ar mežiem, arī [[kokapstrāde]]s uzņēmumi ir attīstītā līmenī.<ref name="neargov"/>

[[Saimniecība]]s ziņā Tomskas apgabala IKP 2019. gadā bija 622,8 miljardu [[Krievijas rublis|Krievijas rubļu]] jeb 8,3 miljardu [[ASV dolārs|ASV dolāru]] apmērā.<ref name="neargov"/> Savukārt IKP uz vienu iedzīvotāju bija 577 550 Krievijas rubļi jeb 7762 ASV dolāri.<ref name="neargov"/>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Krievija-aizmetnis}}
{{Krievijas administratīvais iedalījums}}
{{Sibīrijas federālais apgabals}}

{{autoritatīvā vadība}}

[[Kategorija:Krievijas Federācijas apgabali]]
[[Kategorija:Sibīrija]]
[[Kategorija:Tomskas apgabals| ]]