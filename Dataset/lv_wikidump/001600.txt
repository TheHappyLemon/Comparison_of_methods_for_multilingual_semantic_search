{{citas nozīmes|pilsētu|Ķegums (nozīmju atdalīšana)|Ķegums}}
{{Apdzīvotas vietas infokaste
| name = Ķegums
| settlement_type = Novada pilsēta
| image_skyline = Ķegums Power Station.jpg
| image_caption = [[Ķeguma HES]]
| image_shield = Kegums COA.svg
| shield_link = Ķeguma ģerbonis
| shield_size = 
| pushpin_map = Latvija
| latd = 56
| latm = 44
| lats = 40
| latNS = N
| longd = 24
| longm = 43
| longs = 17
| longEW = E
| subdivision_type = Valsts
| subdivision_type1 = Novads
| subdivision_name = {{LAT}}
| subdivision_name1 = [[Ogres novads]]
| established_title = Pilsētciemats
| established_date = kopš 1949.&nbsp;gada 16.&nbsp;jūnija
| established_title2 = Pilsēta
| established_date2 = kopš 1993.&nbsp;gada 11.&nbsp;marta
| leader_title = Ķeguma pilsētas pārvaldes vadītājs
| leader_name = Juris Laizāns
| seat_type = Vēsturiskie<br>nosaukumi
| seat = {{val-de|Keggum}}
| area_total_km2 = 6.8
| elevation_m = 40
| population_as_of = {{iedzsk|dat}}
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Ķegums}}
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas vasaras laiks|EEST]]
| utc_offset_DST = +3
| postal_code_type = Pasta nodaļa
| postal_code = LV-5020 Ķegums
| website = [https://www.kegums.lv/ www.kegums.lv]
}}

'''Ķegums''' ir [[pilsēta]] [[Daugava]]s labajā krastā, [[Ogres novads|Ogres novadā]]. Ķegumā atrodas pirmā Daugavas [[hidroelektrostacija]] — [[Ķeguma HES]], kas uzbūvēta 1939. gadā. Upes kreisajā krastā Ķegumam piekļaujas bijusī [[Ķeguma pilsētas lauku teritorija]], kopš 2010. gada — [[Tomes pagasts]].

Ķegums atrodas no transporta viedokļa izdevīgā vietā — pie [[Dzelzceļa līnija Rīga—Daugavpils|Rīgas—Daugavpils dzelzceļa līnijas]] (stacija [[Ķegums (stacija)|Ķegums]]) un [[Latvijas galvenie autoceļi|galvenā autoceļa]] {{A ceļš|6}}. [[reģionālie Latvijas autoceļi|Reģionālais autoceļš]] {{P ceļš|8}} savieno Ķegumu ar [[Sigulda|Siguldu]], bet Daugavas kreisajā krastā iet autoceļš {{P ceļš|85}} ([[Jaunjelgava]]—[[Ķekava]]). Attālums līdz Rīgai — {{nobr|47 km}}, Ogrei — {{nobr|12 km}}, Lielvārdei — {{nobr|6 km}}.

== Vēsture ==
Lai gan mūsdienu Ķeguma apbūve uzsākta līdz ar Ķeguma HES celtniecību, taču apkaime bijusi apdzīvota arī senāk. Tagadējā Lāčplēša iela senāk ir bijis ceļš uz [[Rautenfeldi|Rautenfeldu]] jeb Ķeguma muižu, kas pēc HES izbūves applūdināta.

Ķegums par apdzīvotu vietu sācis veidoties tikai 1936. gadā līdz ar Ķeguma HES celtniecību. Pirmās mājas spēkstacijas darbiniekiem celtas tagadējā Skolas ielā un Liepu alejā. Savu nosaukumu pilsēta ir ieguvusi no šai Daugavas posmā bijušajām un vēlāk applūdinātajām Ķeguma [[krāces|krācēm]]. Bīstamās Ķeguma krāces un straumes piemin arī [[Andrejs Pumpurs]] eposā "[[Lāčplēsis]]". Senos laikos Daugava bija visai intensīvs tirdzniecības ceļš — tad pa to uz [[Rīga|Rīgu]] kuģojuši arī [[Krievija|Krievzemes]] tirgotāji. Pēc vietējiem nostāstiem, krievu plostnieki un laivinieki, tuvojoties bīstamajām krācēm, esot saukuši "Tjagom, tjagom!", tādējādi ar saskaņotu rīcību izvairoties no avārijām.

Sākotnēji Ķeguma apvidus ietilpa [[Rembates pagasts|Rembates pagastā]]. 1949. gadā Ķegumam piešķīra [[pilsētciemats|strādnieku ciemata]] (pilsētciemata) statusu un iekļāva izveidotajā [[Ogres rajons|Ogres rajonā]]. 1960. gadā, likvidējot [[Baldones rajons|Baldones rajonu]], Ķegumam pievienoja [[Tome]]s apkaimi — vēlāko Ķeguma pilsētas lauku teritoriju. 1978. gadā līdz Ķegumam sāka kursēt elektriskie vilcieni. 1991. gadā, likvidējot pilsētciematu statusu, Ķegumam tika piešķirts pilsētas statuss.

Izveidojoties [[Ķeguma ūdenskrātuve]]i, pavisam applūda ap 13 km² liela zemes platība. Ūdens skāra vairāk nekā 400 saimniecību, no kurām pilnīgi applūda 50. Latvijas valdība samaksāja saimniekiem par īpašuma atsavināšanu, par zemi, ēkām u.c., jo Latvijai bija ļoti nepieciešama elektriskā enerģija un Ķeguma HES tolaik bija lielākā starp pārējām 63 Latvijas spēkstacijām. Ķeguma HES celtniecību veica zviedru firma ''"Svenska Entreprenad A. B."'' no 1936. līdz 1940. gadam. 1944. gada oktobrī vācu iebrucēji atkāpjoties hidroelektrostaciju saspridzināja, taču līdz 1947. gadam tā tika atjaunota un paplašināta. Lieli nopelni HES saglabāšanā un atjaunošanā bija elektrostacijas direktoram Pāvilam Krasovskim.<ref>{{Tīmekļa atsauce|url=http://www.ziedzeme.lv/uploads/publikacijasprese/2014.10.24.knz.pdf|title=Ķegumam 75. Notikumi Ķeguma spēkstacijas būvē 
oktobrī pirms 75 gadiem|publisher=ziedzeme.lv|accessdate={{dat|2016|12|25||bez}}}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Ogres novads-aizmetnis}}

{{Ogres novads}}
{{Latvijas pilsētas}}
{{Novadu centri}}
{{navboxes|title=Vēsturiskā administratīvā piederība|list1=
{{Ķeguma novads}}
{{Ogres rajons}}
}}
{{autoritatīvā vadība}}

[[Kategorija:Vidzeme]]
[[Kategorija:Zemgale]]
[[Kategorija:Ķegums| ]]
[[Kategorija:Latvijas pilsētciemati]]