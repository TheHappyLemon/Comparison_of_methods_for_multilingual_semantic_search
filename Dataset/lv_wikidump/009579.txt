[[Attēls:Edward S. Curtis Collection People 035.jpg|thumb|[[Aļaska]]s zēni smailītē. 1930. gads.]]
'''Smailīte''' vai '''kajaks''' ([[iniktuts]]: ''qajaq''; [[alueutu valoda|alueutu]]: ''iqyax'') — augšēji slēgta [[laiva]], kurā airētājs sēž ar seju braukšanas virzienā un, izmantojot divlāpstiņu airi, virza to uz priekšu tikai ar savu spēku.

== Vēsture ==
[[Attēls:Greenland kayak seal hunter 2006.jpg|thumb|[[Grenlande]]s roņu mednieka smailīte]]
Airēšanas smailītēs jeb smaiļošanas priekštecis ir pirmatnējā cilvēka vienkoce (no masīva koka izgrebta laiva), kas līdz ar cilvēces attīstības vēsturei ir mainījis savu izskatu. Senāk smailītes tika izmantotas kā pārvietošanās un medību līdzeklis. Nav īsti zināms, kur ir šo laivu dzimtene, jo tās attīstība notika vienlaicīgi dažādās pasaules daļās.

[[Amerika]]s kontinenta iedzīvotāji izmantoja audumu un dzīvnieku ādas, lai pārklātu izdobtus koka klučus. Laivas tika gatavotas ar mazu iegrimi un manevrējošas, lai pārvietotos caur [[Ziemeļamerika]]s upju krācēm un straujtecēm. Uzskata, ka pirmās smailītes uzbūvēja [[eskimosi]] ap 2000 g. [[p.m.ē.]] Viņu medību laiva bija pagatavota no viegla [[Koks|koka]] rāmja, kurš priekšā un aizmugurē beidzās ar smaili, kā arī bija pārvilkts ar roņādu.<ref>{{Grāmatas atsauce|title="Tehnika" Nozīmīgi dati, fakti, notikumi un ievērojamas personas|last=Ročāns|first=Gints|publisher="Avots"|year=2008.gads|isbn=978-9984-800-45-5}}</ref> Airētājs vai airētāji sēdēja laivas vidū daļēji norobežotā sēdeklī.

[[Arktika]]s iezemiešu kultūras, gadsimtu gaitā uzlabojot tehnoloģiju, radīja smailīšu paveidus atbilstoši vietējām vajadzībām un materiāliem. Lielākoties smailītes tika gatavotas izmantojot [[koks|koku]] par rāmi, kas bija sasiets ar dzīvnieku cīpslām un pārklāts ar [[roņi|roņa]] ādu. Citas smailītes tika gatavotas no [[vaļi|vaļa]] kauliem vai izdobta koka, par apvalku izmantoja [[jūras lauva]]s ādu un vaļa taukus kā vielu spraugu blīvēšanai.

Konstrukcijas no [[Grenlande]]s, [[Bafina Zeme]]s un [[Aleutu salas|Aleutu]] salām, kā arī [[Beringa šaurums|Beringa šauruma]], bija atšķirīgas. Smailītes no Grenlandes bijušas seklas un zemas, turpretī Bafina Zemes smailītes bija zināmas, kā platākas, garākas un daudz lielāka tilpuma. Augsts savienojums apkārt kokpitam bija ļoti veiksmīgs izgudrojums, kas atstāja airētāju sausu arī vētrainos laika apstākļos. Smailītes no Beringa šauruma bija īsas un labi pazīstamas ar to stabilitāti. Aleutu salu smailītes bija zināmas ar konstrukciju, kurai bija izgudrots sazarots loks, ar kuru labi šķelt viļņus.

== Mūsdienu laivas ==
[[Attēls:Kanuslalom.jpg|thumb|Slaloma laiva]]
Mūsdienās kajakus izmanto ne tikai transportam un medībām, bet arī izklaidēm — sportam un atpūtai. Ir vairāku veidu smailītes:

* Jūras kajaki — paredzēti braukšanai pa [[jūra|jūru]]. Parasti ļoti stabili un ir paredzēta vieta bagāžas glabāšanai.
* Slaloma kajaki — sporta laivas, kas paredzētas [[airēšanas slaloms|airēšanas slalomam]].
* WW kajaki (''white water'') — sporta laivas, līdzīgas slaloma kajakiem, bet daudz izturīgākas. Paredzētas nobraucieniem pa krāčainām, straujām upēm.

* Rodeo kajaki — vismazākie kajaki, izmanto dažādu triku veikšanai.
* Nobrauciena kajaki — izmanto nobraucienā uz maksimālo ātrumu pa strauju upi.
* Atpūtas kajaki — līdzīgas jūras kajakiem, taču īsākas un platākas. Izmanto atpūtas braucieniem pa upi.
* Gludūdens smailītes — sporta laivas. Visšaurākās un nestabilākās, izmanto [[smaiļošana un kanoe airēšana|smaiļošanas un kanoe airēšanas]] sacensībās.
* Kanupolo — sporta laiva, kuru izmanto kanupolo spēlēšanai.
* ''Sit-on-top'' kajaki — laiva, kurā nesēž iekšā, bet gan virsū.

== Atsauces ==
{{atsauces}}

== Skatīt arī ==
* [[Smaiļošana un kanoe airēšana]]
* [[Kanoe]]

{{autoritatīvā vadība}}

[[Kategorija:Laivas]]
[[Kategorija:Smaiļošana un kanoe airēšana]]