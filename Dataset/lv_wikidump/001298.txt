{{infokaste+}}
[[Attēls:Baumanis_Liktena_zirgs.jpg|thumb|350px|[[Artūrs Baumanis]]. Likteņa zirgs (1887).]]
[[Attēls:Teoderihs_liktenzirgs.jpg|thumb|350px|Turaidas Teoderihs kā Igaunijas bīskaps (kreisajā pusē). Zem viņa attēla brīnumainā izglābšanās no nāves ar pagāniskā „likteņzirga” palīdzību. Romas pāvestam dāvātā albuma "[[Terra Mariana]]" lapa.]]

'''Teoderihs no Turaidas''' ({{val-la|Theodericus de Thoreida, Thidericus}}) (ap 1150. - 1219. gada 15. jūnijā) bija [[Romas katoļu baznīca]]s misionārs [[Livonija|Līvzemē]] un [[Igaunija]]s ziemeļu daļā, bīskapa [[Meinards|Meinarda]] līdzgaitnieks evaņģēlija sludināšanā, [[Cisterciešu ordenis|cisterciešu ordeņa]] brālis, [[Daugavgrīvas klosteris|Daugavgrīvas klostera]] abats (1202 - 1211), [[Igaunijas bīskapija|Igaunijas bīskaps]] (1211 - 1219).

== Dzīvesstāsts ==

=== Izcelsme ===

Vēsturnieki par Turaidas Teoderiha izcelsmi izsaka dažādus viedokļus, pēc vienu domām viņš nācis no Altenkampas klostera Morimundas filiāles (Lejasreina), kurai vienīgai tai laikā bija kontakti ar ziemeļu valstīm. Tā kā Teoderihs vēlāk Daugavgrīvas klostera konventu veidoja pēc Morimundas klostera filiāles - Marienfeldas abatijas Vestfālenē (Benninghoven, 1965). Taču pats Teoderihs no tās gan nevarētu būt nācis, jo Marienfelda dibināta tikai 1185. gadā. Daži pētnieki izsakās par Pfortas klosteri pie Naumburgas, kā domāja dāņu pētnieki P.Johansens un T.Grentrups.

=== Sludinātājs Turaidā ===

Teoderiha ierašanās laiks Livonijā nav droši zināms, taču pastāv hipotēze, ka Meinards ap 1186. gadu, dodoties uz savu iesvētīšanu par bīskapu, [[Brēmene|Brēmenē]] bija saticis mūku Teoderihu. Livonijā viņš pirmoreiz pieminēts [[Indriķa hronika|Latviešu Indriķa hronikā]] kā sludinātājs un dziednieks [[Turaida (zeme)|Turaidā]]. Pirmais kristīgo ticību pieņēma kāds ievainots Turaidas [[līvi|līvu]] karavīrs ([[Kaupo]]?), kas lūdza brāli Teoderihu viņu izdziedināt, apsoloties kristīties. Pēc viņa izveseļošanās arī citi slimnieki sauca brāli Teoderihu pie sevis un lūdza, lai viņš to kristī. Kad līvu sējumi lietavās aizgāja postā, viņi apvainoja Teoderihu burvestībā un nolēma ziedot saviem dieviem, taču likteņa zirgs spēra trīs reizes labo kāju.<ref>{{Tīmekļa atsauce |url=http://www.old.historia.lv/alfabets/I/In/Indrika%20hronika/teksts/001_latv.htm |title=Latviešu Indriķa hronika I.-10. |access-date={{dat|2017|10|09||bez}} |archiveurl=https://web.archive.org/web/20171019170132/http://www.old.historia.lv/alfabets/I/In/Indrika%20hronika/teksts/001_latv.htm |archivedate={{dat|2017|10|19||bez}} }}</ref> Tāpat sludināja [[Igaunija|Igaunijā]], kur 1191. gada 23. jūnijā, [[Saules aptumsums|saules aptumsuma]] dēļ arī tika apdraudēta tā dzīvība - igauņi domāja, ka Teoderihs apēdot sauli. Pēc tam, kad līvi deviņdesmito gadu pirmā pusē sāka atkrist no katoļu ticības, Teoderiham izdevās izbēgt uz [[Vācija|Vāciju]], kur viņš kopā ar Kaupo devās uz [[Roma|Romu]] un no [[Romas pāvests|pāvesta]] [[Celestīns III|Celestīna III]] saņēma atļauju organizēt pirmo krusta karu (1194? - 1196) pret līviem. Diemžēl, rakstiskas liecības no [[Vatikāns|Vatikāna]] arhīva par šiem notikumiem līdz šim nav konstatētas.

=== Zobenbrāļu ordeņa dibinātājs un Daugavgrīvas abats ===

1199. gadā pirmo reizi ierodoties Livonijā un pakļaujot lībiešus, bīskaps Alberts sūtīja brāli Teodorihu no Turaidas uz Romu pēc krusta kara bullas pie pāvesta [[Inocents III|Inocenta III]].
1202. gadā viņš piedalījās [[Zobenbrāļu ordenis|Zobenbrāļu ordeņa]] dibināšanā, bet 1205. gadā kļuva par jaundibinātā [[Daugavgrīvas klosteris|Daugavgrīvas klostera]] pirmo abatu. 1207. gadā abats Teoderihs vadīja [[1208. gada Sēlpils aplenkums|karagājienu uz Sēlpili]], kas vēlāk kļuva par viņa pēcteča abata [[Bernhards no Lipes|Bernharda no Lipes]] rezidenci pēc viņa iecelšanas par [[Sēlijas bīskapija|Sēlijas bīskapu]] 1218. gadā.

=== Igaunijas bīskaps ===

1211. gadā, tūlīt pēc savas atgriešanās no Vācijas, bīskaps Alberts viņu iecēla par Igaunijas bīskapu (''Estiensis episcopus''). Savukārt viņa vietā par Daugavgrīvas abatu tika nozīmēts [[Bernhards no Lipes]]. Viņa iesvētīšanā piedalījās trīs no Vācijas atbraukušie bīskapi - [[Fīlips no Raceburgas]], [[Īzo no Verdenas]] un [[Helmolds no Pleses]], Pādebornas bīskaps. Šķiet, ka tieši tādēļ ir bijusi nepieciešama viņu vizīte, jo Albertam nebija tiesību iesvētīt jaunus bīskapus Livonijā. 1218. gadā viņš kopā ar Livonijas bīskapu [[Alberts fon Bukshēvdens|Albertu]] Šlēzvigā lūdza palīdzību [[Dānija]]s karalim [[Valdemārs II Iekarotājs|Valdemāram II]], kļūstot par tā sabiedroto un padomdevēju Igaunijas iekarošanā. 1219. gadā viņš kopā ar dāņiem devās karagājienā uz [[Tallina|Rēveli]] 1219. gada jūnija sākumā, kur tika nogalināts pēkšņa rēveliešu un hariešu uzbrukuma laikā.

== Skatīt arī ==
* [[Daugavgrīvas klosteris]]
* [[Leales bīskapija]]
* [[Livonijas krusta kari]]

== Atsauces ==
{{atsauces}}
* Teoderihs no Turaidas, [https://web.archive.org/web/20110113152614/http://www.historia.lv/alfabets/T/Te/teoderihs/teoderihs.htm Historia.lv]

{{autoritatīvā vadība}}

[[Kategorija:1219. gadā mirušie]]
[[Kategorija:Igaunijas Romas katoļu bīskapi]]
[[Kategorija:Latvijas Romas katoļu garīdznieki]]
[[Kategorija:Livonijas krusta kari]]
[[Kategorija:Cistercieši]]
[[Kategorija:Livonijas cilvēki]]
[[Kategorija:Slepkavību upuri]]