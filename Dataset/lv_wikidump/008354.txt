{{cita nozīme|dzīvnieku|pilsētu|Tegu}}
{{BioTakso infokaste
|      attēls = Octodon Degus fr.jpg
|      valsts = Animalia
|   valsts_lv = Dzīvnieki
|        tips = Chordata
|     tips_lv = Hordaiņi
|       klase = Mammalia
|    klase_lv = Zīdītāji
|       kārta = Rodentia
|    kārta_lv = Grauzēji
|      dzimta = Octodontidae
|   dzimta_lv = Degu dzimta
|       ģints = Octodon
|    ģints_lv = Degu ģints
|        suga = Octodon degus
|     suga_lv = Degu
|    binomial = Octodon degus <small>([[Juan Ignacio Molina|Molina]], 1782)</small>
| kategorijas = nē
}}

'''Degu''' (''Octodon degus'') ir mazi [[Grauzēji|grauzēju kārtas]] (''Rodentia'') [[dzīvnieki]]. Degu mēdz saukt arī par '''Čīles vāveri''', lai gan degu nav tuvs radinieks [[vāveres|vāverēm]], kā arī to bieži sauc par '''parasto degu''', lai nodalītu no pārējām [[degu ģints]] (''Octodon'') sugām. Degu ir tuvi radinieki [[šinšillas|šinšillām]] (''Chinchilla'') un [[jūrascūciņas|jūrascūciņām]] (''Cavia''). Visi šie dzīvnieki ir [[jūrascūciņveidīgie]] (''Caviomorpha'').

Degu ir populārs [[mājdzīvnieks]] visā pasaulē, bet dabā tas dzīvo [[Čīle|Čīlē]] [[Andi|Andu kalnos]]<ref>[http://www.iucnredlist.org/details/15088 Octodon degus (Degu)<!-- Bota izveidots nosaukums -->]{{Novecojusi saite}}</ref>. Tas dzīvo Andu kalnu rietumu nogāzes krūmiem apaugušajā pustuksneša [[bioma|biomā]] starp 28 un 35 dienvidu [[paralēle|paralēlēm]]. Vairāk uz [[dienvidi]]em [[klimats]] kļūst pārāk mitrs, bet uz [[ziemeļi]]em pārāk sauss, kā arī tie nedzīvo augstāk kalnos par 1200 [[metrs|metriem]] virs [[jūra]]s līmeņa, jo nepanes retinātu [[gaiss|gaisu]]<ref>[http://animaldiversity.ummz.umich.edu/site/accounts/information/Octodon_degus.html ADW: Octodon degus: Information<!-- Bota izveidots nosaukums -->]</ref>.

== Izskats ==
[[Attēls:Zandbadje.jpg|thumb|left|240px|Tālākais degu peldas smilšu vannā.]]
Degu ir mazs dzīvnieciņš, tā ķermeņa garums ir 12—18 [[Centimetrs|cm]], svars līdz 300 [[grams|g]]<ref name="di">{{Tīmekļa atsauce |url=http://www.dinozoo.lv/content/view/346/51/ |title=DinoZoo - Degu (Octodon degu)<!-- Bota izveidots nosaukums --> |access-date={{dat|2009|04|27||bez}} |archiveurl=https://web.archive.org/web/20090422030918/http://www.dinozoo.lv/content/view/346/51 |archivedate={{dat|2009|04|22||bez}} }}</ref>. Tā kažoks ir mīksts un biezs, [[aste]], kas ir gandrīz tikpat gara kā ķermenis, ir reti spalvota, galā veidojot tumšu, pūkainu pušķi. [[Ausis]] ir relatīvi lielas, bez apspalvojuma. Kažoka [[krāsa]] ir tumši [[brūnā krāsa|brūna]]. Dabā degu ir tikai brūni, bet nebrīvē ir selekcionēti arī [[Baltā krāsa|balti]], smilšu krāsas, [[Melnā krāsa|melni]], zilgan [[Pelēkā krāsa|pelēki]] un [[ruds|rudi]] degu.

== Ieradumi ==
Degu ir ļoti sabiedrisks [[dzīvnieks]]. Dabā tie dzīvo nelielās grupās, kas sastāv no pieauguša tēviņa un 2—3 pieaugušām mātītēm. Grupas dzīvo cieši viena otrai blakus, veidojot [[kolonija]]s līdz 300 dzīvniekiem uz 1 [[hektārs|hektāra]] zemes<ref>{{Tīmekļa atsauce |url=http://cavy.lv/rodent/degu |title=Degu « Cavies & Co<!-- Bota izveidots nosaukums --> |access-date={{dat|2009|04|27||bez}} |archive-date={{dat|2009|07|09||bez}} |archive-url=https://web.archive.org/web/20090709232628/http://cavy.lv/rodent/degu }}</ref>. Degu dzīvo [[ala|alās]]. Alu sistēma tiek rakta kopīgi, un ar kopīgu darbu tā izveidojas diezgan liela. Rokot degu organizē kolektīvo darbu, [[zeme|zemi]] padodot pa ķēdi. [[Mātīte]]s, kad tām ir bērni, veido kopīgas mazuļu alas un pieskata, un zīda viena otras bērnus.

Degu daudz laika pavada virszemē, meklējot barību. Tas arī tiek darīts kopīgi lielākās grupās. Kamēr citi meklē barību, citi vēro apkārtni, vai nenāk [[plēsēji]]. Degu ir izkopti sazināšanās veidi; viņu sazināšanās ar [[balss|balsi]] ir ļoti attīstīta, mazais degu spēj atpazīt savas mātes saucienu. Degu iezīmē savu teritoriju ar [[urīns|urīnu]] un [[smarža|smaržu]] dziedzeru izdalījumiem.

Atšķirībā no citiem grauzējiem degu ir [[diena]]s dzīvnieki, un tiem ir ļoti laba [[redze]]. Zinātniskie pētījumi ir pierādījuši, ka degu var redzēt arī [[ultravioletie stari|ultravioletos starus]]. Kā arī zinātnieki ir atklājuši, ka degu kažoks un svaigs urīns atstaro ultravioletos starus, kas nozīmē, ka degu var redzēt urīnu, ar ko ir iezīmēta teritorija<ref>[http://www.iovs.org/cgi/content/abstract/44/5/2290 Retinal Spectral Sensitivity, Fur Coloration, and Urine Reflectance in the Genus Octodon (Rodentia): Implications for Visual Ecology - Chávez et al. 44 (5): 2290 - Investigati...<!-- Bota izveidots nosaukums -->]</ref>. Karstā vasaras [[saule|saulē]] degu alu nepamet, lai gan ir dienas dzīvnieki. Degu arī barojoties cenšas uzturēties ēnā, tādā veidā sevi slēpjot ienaidniekiem.

== Barība ==
[[Attēls:BabyGoosNursing.jpg|thumb|230px|Degu mazuļi zīž pienu.]]
Degu ir veģetārieši, tie ēd dažādus [[augi|augus]], [[krūmi|krūmu]] un [[koks|koku]] [[lapas]] un zarus, [[sēklas]]. Nebrīvē degu nedrīkst barot ar cukuru saturošu barību, tā kā degu gremošanas sistēma nepārstrādā [[cukurs|cukuru]], līdz ar to, ēdot cukuru saturošu barību, tam veidojas [[cukura diabēts]].

== Vairošanās ==
Degu vairojas vienu reizi [[gads|gadā]], [[riests|riesta]] laiks ir Čīles [[ziema|ziemā]], mazuļi dzimst [[pavasaris|pavasarī]]. Grūsnības periods ilgst 90 [[diena]]s, kas ir daudz ilgāk nekā citiem grauzējiem. Parasti piedzimst 4—7 mazuļi, bet var piedzimt arī viens vai divi, vai 15 mazuļi. Mazuļi ir labi attīstījušies, tiem ir kažoki un [[zobi]], [[acs|acis]] un [[auss|ausis]] ir atvērtas, tie spēj drīz pēc piedzimšanas kustēties pa alu.

Degu dzīvo 5—8 gadus, bet var nodzīvot arī 10 gadus<ref name="di"/>.

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20070203080037/http://www.myhomezone.co.uk/degus/ Degu turētāju forums, padomi] {{en ikona}}
* [https://web.archive.org/web/20070203080037/http://www.myhomezone.co.uk/degus/ Sugas zinātniskais apraksts ] {{en ikona}}
* [http://animaldiversity.ummz.umich.edu/site/accounts/information/Octodon_degus.html Degu savvaļā] {{en ikona}}
* http://msmarii.wordpress.com/2007/05/11/mans-maigais-zvers-degu/ {{lv ikona}}
* http://www.tvnet.lv/zalazeme/animals/article.php?id=69340 {{lv ikona}}

{{mājdzīvnieki}}

[[Kategorija:Degu dzimta]]
[[Kategorija:Mājdzīvnieki]]
[[Kategorija:Andi]]
[[Kategorija:Dienvidamerikas fauna]]