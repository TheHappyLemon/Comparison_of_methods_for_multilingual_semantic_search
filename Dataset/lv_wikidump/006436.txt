{{Literatūras vēsture| atteels=[[Attēls:Portrait of Stéphane Mallarmé (Manet).jpg|150px]]}}
Jēdziens '''impresionisma literatūra''' ir visai neskaidrs. Jēdzienu "impresionisms" mēdz attiecināt uz dažādu 19.gs. nogales un 20.gs. sākuma rakstnieku literāro darbību. Par impresionistiem dažkārt mēdz uzskatīt vairākus franču un angļu [[simbolisms|simbolisma]] dzejniekus ([[Stefans Malarmē|Stefanu Malarmē]], [[Arturs Rembo|Arturu Rembo]], [[Pols Verlēns|Polu Verlēnu]], [[Oskars Vailds|Oskaru Vaildu]], [[Arturs Saimonss|Arturu Saimonsu]]). Lielākoties impresionisti bija dzejnieki, taču par impresionistisku dažkārt dēvē arī modernisma prozu, kas gandrīz pilnībā pievēršas tikai varoņu iekšējās dzīves atklāsmei ([[Marsels Prusts]], [[Virdžīnija Vulfa]] u.c.).

Tiek uzskatīts, ka viens no impresionisma literatūrā avotiem ir naturālisms: tam - tāpat kā impresionismam - raksturīga pievēršanās detaļām, un, attēlojot fizisko pasauli, gan naturālisms, gan impresionisms bieži vien tiecas to savā ziņā kopēt. Taču impresionisma literatūra ir daudz lielākā mērā subjektīva: pasaule impresionisma literatūrā tiek attēlota nevis tāda, kāda tā it kā ir, bet gan tāda, kāda tā tiek uztverta. Impresionisma literatūra ir iespaidu literatūra - šie iespaidi var būt gan iekšēji (psiholoģiski), gan ārēji. Impresionisma dzeja tiek uzskatīta gan par pamatā [[romantisms|romantismam]] (vai [[jaunromantisms|jaunromantismam]]) piederīgu [[modernisms|modernisma]] priekšteci, gan arī par modernisma sastāvdaļu.

== Saites ==

* [[Impresionisms]]
* [[Modernisms]]

{{Modernisms}}
{{Literatūra-aizmetnis}}

{{autoritatīvā vadība}}

[[Kategorija:Impresionisms]]
[[Kategorija:Literatūras vēsture]]
[[Kategorija:Literatūras virzieni]]
[[Kategorija:Modernisms]]