{{ezera infokaste
|ezeros=Baikāls
|attēls=Olchon Shaman Rock.jpg
|paraksts=Šamaņu klints Oļhonas salā
|karte=Baikal-S1999276045323.png
|kartes_paraksts=Baikāls no kosmosa
| map = Krievija#Burjatija
| plat_d=52 | plat_m=45 | plat_s=58 | plat_NS=N
| gar_d=107 | gar_m=14 | gar_s=45 | gar_EW=E
|vieta={{RUS}}
|platība=31 500
|garums=636
|Vid_dziļums=758
|Max_dziļums=1637
|tilpums=23 600
|platums=79,5
|augstums_vjl=456
|izteka=[[Angara]]
|baseins=560 000
|valstis=[[Krievija]]<br />[[Mongolija]]
|salas=[[Oļhona]], 22 mazākas salas
|pilsētas=[[Baikaļska]], [[Sļudjanka]], [[Babuškina]]
}}
'''Baikāls''' ({{val|ru|Байкал}}, {{val|bua|Байгал далай}}) ir viens no pasaulē unikālākajiem [[ezers|ezeriem]], atrodas [[Krievija|Krievijā]]. Tas ir pasaules dziļākais un vecākais ezers, pēc platības (31 500 km²) septītais lielākais ezers pasaulē, taču pēc tilpuma lielākais saldūdens ezers pasaulē. Satur vairāk nekā 20% no pasaules virszemes šķidrā saldūdens krājumiem un vairāk nekā 90% no Krievijas šķidrā virszemes saldūdens krājumiem. Otrs lielākais ezers [[Krievija]]s teritorijā. Baikāls atrodas [[Sibīrija]]s dienvidos starp [[Irkutskas apgabals|Irkutskas apgabalu]] un [[Burjatija|Burjatiju]]. Iekļauts [[UNESCO Pasaules mantojuma saraksts|UNESCO Pasaules mantojuma sarakstā]]. Ezerā atrodas pasaulē trešā lielākā ezera sala [[Oļhona]], kas ir 72 km gara, platība 730 km².

== Ģeogrāfija un hidroloģija ==
[[Attēls:Baikal_south.jpg|thumb|left|200px|Baikāls vasarā, dienvidrietumu daļa.]]
Ezera pētījumi 19. gadsimta beigās parādīja, ka Baikālā atrodas vairāk saldūdens ūdens nekā visos Amerikas [[Lielie ezeri|Lielajos ezeros]] kopā. Ezera lielais vecums un izolācija no citiem nozīmīgiem ūdens baseiniem nodrošinājuši, ka šajā ezerā attīstās savdabīga [[ekosistēma]], kam ir ļoti liela nozīme [[evolūcija]]s procesu pētīšanā.

Ezers ir dziļākais pasaulē — 1637 metri. Līdz ar to ezera gultne atrodas 1285 metrus zem jūras līmeņa; Baikāls ir arī dziļākā [[kriptodepresija]] pasaulē. Taču ezera gultni klāj vēl ap 7 km biezs ezera nogulumu slānis, tātad kontinentālā [[Zemes garoza]] zem Baikāla sākas tikai 8—9 km dziļumā, līdz ar to Baikāls ir uz planētas dziļākā vaga kontinentālajā Zemes garozā.

Baikāla lūzuma zona ir aktīva — lūzums ik gadu paplašinās par aptuveni 2 cm. Ezera apkaimē notiek [[seismoloģija|seismiskas aktivitātes]]; šeit atrodas [[karstais avots|karstie avoti]], diezgan bieži notiek [[zemestrīce]]s.

Uzskata, ka ezera vecums ir 25—30 miljoni gadu — tas ir viens no vecākajiem zināmajiem ezeriem. Vēl viens aspekts, kas padara ezeru ļoti vērtīgu no Zemes vēstures pētījumu viedokļa ir fakts, ka ezeru nekad nav klājis [[ledājs]] un līdz ar to tā nogulumi ir veidojušies nepārtraukti, veidojot kvalitatīvu Zemes vēstures šķērsgriezumu, kas potenciāli dos precīzus datus par Zemes klimatu ļoti senā pagātnē.

[[Attēls:Olchon1.jpg|200px|left|thumb|Baikāls, Oļhonas sala, priekšplānā burjatu svētā klints]]
Par spīti lielajam dziļumam, ezera ūdeņos notiek apmaiņas procesi un ezerā neveidojas ūdens slāņi, kā, piemēram, [[Tangaņikas ezers|Tangaņikas ezerā]] vai [[Melnā jūra|Melnajā jūrā]].

Baikālā ietek 336 upes un strauti. Vasarā ezera ūdens temperatūra sasniedz {{nobr|8—9&nbsp;°C}}, dažos līčos ūdens sasilst līdz {{nobr|15&nbsp;°C}}. Baikāla dziļumā ūdens sasilst līdz {{nobr|4&nbsp;°C}}. Baikāls parasti aizsalst ap 20. janvāri. Ziemas beigās ledus biezums sasniedz {{nobr|1 m}}, līčos — {{nobr|1,5-2 m}}.

Visapkārt ezeram atrodas kalni. [[Baikāla grēda]] ziemeļos no ezera un ap ezeru esošie [[taiga]]s masīvi kopā ar pašu ezeru un tā 22 salām veido [[nacionālais parks|nacionālo parku]]. Par spīti valsts institūciju daļēji slāpētiem protestiem, ezera dienvidu piekrastē uzcelts [[celuloze]]s pārstrādes kombināts (1966), kas izmanto [[hlora balināšana]]s procesu un ezerā iepludina neattīrītus notekūdeņus.

Ezeru apdraud arī [[Austrumsibīrijas—Klusā okeāna naftas vads]], kura būvniecība iecerēta {{nobr|800 m}} no ezera krasta. Tā kā šeit atrodas seismiska zona, ezeru apdraudēs naftas piesārņojums. Pēc ilgstošiem un plašiem protestiem valsts prezidents [[Vladimirs Putins]] licis projekta attīstītājiem plānot naftas vadu tālāk no ezera krastiem un pašlaik šis projekts vairs nerada tiešus draudus ezeram.

== Dzīvā daba ==
[[Attēls:Omul Fish.jpg|thumb|200px|left|Kūpināti omuļi Ļistvjankas tirgū]]
Baikālā atrastas 1085 augu sugas un 1550 dzīvnieku sugas un pasugas. Vairāk nekā 60% šo dzīvnieku sugu ir [[endēms|endēmas]], tai skaitā endēmas ir arī 27 no ezerā sastopamajām 52 zivju sugām. Vienīgais ezerā sastopamais [[zīdītājs]] ir endēmais [[Baikāla ronis]] (''Phoca sibirica'').

No saimnieciskā un tūrisma piesaistes viedokļa vērtīga zivs ir [[omulis]] (''Coregonus autumnalis migratorius''), kuru pārdod kūpinātu Baikāla apkaimes tirgos. Šī zivs uzskatāma par izcilu delikatesi.

== Ezera dziļākā punkta sasniegšana ==
2008. gada 28. jūlijā Krievijas dziļūdens izpētes aparāts "Mir-1" Anatolija Sagaļeviča un Vjačeslava Nagovicina vadībā sasniedza pasaules ieniršanas dziļuma rekordu saldūdens vidē. Aparāts iegremdējās starp Ižimejas un Uhanas ragiem, sasniedzot līdz šim neizpētītas dzelmes dibenu {{nobr|1580 m}} zem ezera līmeņa.<ref> [http://www.lenta.ru/articles/2008/07/29/mir/ Лента.Ру. В глубины севера] </ref>

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bww.irk.ru/ Informācija par Baikālu angliski] {{Webarchive|url=https://web.archive.org/web/20061107104400/http://www.bww.irk.ru/ |date={{dat|2006|11|07||bez}} }}
* [https://web.archive.org/web/20110224174804/http://baikalinfo.com/ Neatkarīga ceļojumu rokasgrāmata, angliski un vāciski]
* [http://www.savebaikal.org/index.php?lang=1 Save Baikal Greenpeace — angliski] {{Webarchive|url=https://web.archive.org/web/20060908015109/http://www.savebaikal.org/index.php?lang=1 |date={{dat|2006|09|08||bez}} }}
* [https://web.archive.org/web/20061206222649/http://www.baikal.ru/old.baikal.ru/baikal/maps/rezko.jpg Baikāla reģiona karte]
* [http://mybaikal.net/gallery/ Baikāla fotogrāfijas]{{Novecojusi saite}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]
* [[Pasaulē dziļākie ezeri]]

{{Krievija UNESCO}}
{{autoritatīvā vadība}}

[[Kategorija:Krievijas ezeri]]
[[Kategorija:UNESCO Pasaules mantojuma vietas Krievijā]]
[[Kategorija:Fiziskās ģeogrāfijas rekordi]]
[[Kategorija:Baikāls]]
[[Kategorija:Burjatija]]
[[Kategorija:Irkutskas apgabals]]