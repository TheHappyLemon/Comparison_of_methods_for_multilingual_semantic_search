{{citas nozīmes|datu pārraides maģistrāli|kopne|kopne}}
[[Attēls:PCI-E & PCI slots on DFI LanParty nF4 SLI-DR 20050531.jpg|right|250px|thumb|4 [[PCI Express]] kopnes sloti (no augšas uz leju: x4, x16, x1 un x16). Apakšā 32 bitu [[PCI]] kopne.]]

'''Kopne''', saukta arī par '''maģistrāli''', ir elektrisko signālu [[Elektriskais vadītājs|vadītāju]] (vadu) komplekts, pa kuru notiek informācijas apmaiņa starp dažādiem datora funkcionālajiem blokiem ([[procesors|procesoriem]], atmiņu, [[pieslēgvieta|pieslēgvietām]], ārējo iekārtu vadības ierīcēm u.c.). [[Personālie datori|Personālajos datoros]] parasti izmanto standartizētās kopnes, ko veido trīs dažādu kopņu apvienojums. Pa tām tiek pārsūtīti dati (datu kopne, darbojas abos virzienos, no un uz procesoru), informācija par datu atrašanās vietu (adrešu kopne) un vadības informācija, kas nosaka, vai dati tiek nolasīti vai ierakstīti (vadības kopne). Kopnes galvenokārt raksturo ar [[bits|bitu]] skaitu, ko vienlaicīgi var pārsūtīt pa kopni (izšķir 8, 16, 32 utt. bitu kopnes), un ar maksimālo datu ātrumu, ko norāda [[Hercs|MHz]].

== Iedalījums ==
Pēc datu vienlaicīgas pārraides veida kopnes tiek iedalītas:
* [[virknes datu pārraide|virknes]] (seriālā) — vienā laika vienībā vienā virzienā var pārraidīt vienu datu vienību; kopnē datu pārraidei atvēlēts viens vads; elektrobarošanai, [[taktētājs|taktēšanai]] un citām funkcijām var būt vairāki vadi;
* [[paralēlā datu pārraide|paralēlā]] — vienā laika vienībā vienā virzienā var pārraidīt vairākas datu vienības, katru pa savu vadu.

Pēc datu sūtīšanas virziena iespējām kopne var būt:<ref name="Serial Protocols Compared" />
* [[duplekss|pilndupleksa]] — datu apmaiņa var notikt abos virzienos vienlaicīgi;
* [[duplekss|pusdupleksa]] — datu apmaiņu var veikt tikai pārmaiņus abos virzienos, vienā laika vienība var sūtīt datus tikai vienā virzienā;
* [[simplekss|simpleksa]] — datu apmaiņa var notikt tikai vienā virzienā.

Pēc [[sinhronizācija (sakari)|sinhronizācijas]] veida kopne var būt:<ref name="Serial Protocols Compared" />
* [[asinhronie sakari|asinhrona]] — dati tiek sūtīti bez sinhronizācijas [[taktētājs|taktētāja]];
* [[sinhronie sakari|sinhrona]] — dati tiek sūtīti ar sinhronizācijas taktētāju.

Pēc spējas datus pārraidīt vienlaicīgi vairākiem mezgliem:
* [[punkta-punkta savienojums|punkta-punkta]] (''point-to-point'') kopnei ir vienlīdzīgs savienojums starp divām ierīcēm; kopnē nav vedēja un sekotāja; punkta-punkta savienojums visbiežāk ir asinhrons;
* ''[[Multidrop kopne|multi-drop]]'' kopnei ir vairāki uztvērēji un viens raidītājs; simpleksa metode;
* daudzpunktu (''multi-point'') kopnei ir vairāk nekā divi vienlīdzīgi [[raiduztvērējs|raiduztvērēji]]; atšķirība no ''multi-drop'' ir tāda, ka kopnē iespējama divpusēja datu pārraide.

Pēc [[vedējsekotājsistēma]]s veida kopne var būt:<ref name="Serial Protocols Compared" />
* [[vedējsekotājkopne]] (''master/slave'') — kopne ar vienu kopnes vedēju un vienu vai vairākiem kopnes sekotājiem; vedējs iniciē datu pārraidi; kopne parasti ir sinhrona, vedējam nodrošinot taktētāja funkcijas datu sūtīšanai abos virzienos;
* vairāku vedēju kopne (''multi-master'') ir vedējsekotājkopne paveids, kurai var būt vairāki vedēji; jābūt [[kopnes arbitrāža]]i, kas atrisina konfliktus, kad vairāki vedēji vienlaicīgi cenšas iegūt kontroli pār kopni.

== Atsauces ==
{{atsauces|refs=
<ref name="Serial Protocols Compared">[http://www.embedded.com/design/connectivity/4023975/Serial-Protocols-Compared Serial Protocols Compared] John Patrick, AspenCore, 2002-05-31</ref> 
}}


{{IT-aizmetnis}}

{{autoritatīvā vadība}}

[[Kategorija:Datoru arhitektūra]]
[[Kategorija:Tīkla kopnes]]