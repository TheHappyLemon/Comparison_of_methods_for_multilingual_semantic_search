{{infokaste+}}
[[Attēls:Solon.jpg|thumb|Solons]]

'''Solons''' (638-558 pr.Kr.) - [[Atēnas|Atēnu]] valstsvīrs, likumdevējs un dzejnieks. Solons bija cēlies no [[Aristokrātija|aristokrātiskas]] ģimenes, savas dzīves sākuma posmā viņš bija veiksmīgs tirgotājs. Jau no jaunības dienām viņš izcēlās ar gudrību un asu prātu. Atēnām 7.gs. pr.Kr. beigās nonākot ekonomiskās un politiskās grūtībās, viņš tika ievēlēts par galveno [[Miertiesnesis|miertiesnesi]]. Tas deva viņam iespēju īstenot plašas, demokrātiskas [[reformas]], kuras viņš uzsāka izstrādājot jaunu [[Likumdošana|likumdošanu]].

== Solona reformas ==
Vispirms Solons panāca, ka tiek ieviesti rakstīti likumi un tikai šādiem likumiem ir juridisks spēks. Viena no progresīvākajām jauno likumu izmaiņām bija aizliegums aizņemties [[Nauda|naudu]] par [[Nodrošinājums|nodrošinājumu]] izmantojot cilvēku — pašu [[Kredīts|kredīta]] ņēmēju vai kādu citu personu. Līdz ar to vairs nebija iespējams [[Parādnieks|parādnieku]] nodot [[Verdzība|verdzībā]], ja tas nespēja atmaksāt [[Parāds|parādu]]. Solons panāca arī, ka tika atcelti vecie parādi un saistības. Viņš aicināja tos [[Zemnieks|zemniekus]], kas nespēja ar [[Lauksaimniecība|lauksaimniecību]] nodrošināt sev iztiku, meklēt citus nodarbošanās veidus. Tādējādi tika stimulēta [[amatniecība]]s un [[tirdzniecība]]s attīstība.

Sevišķi sarežģītas Atēnās bija reformas, kas bija saistītas ar pārmaiņām [[Īpašuma tiesības|īpašuma tiesībās]] uz zemi un lauksaimniecībā kā nodarbošanās veidā. Galvenais lauksaimniecības produkts Atēnās bija [[Olīves|olīvu]] eļļa, bet olīvu [[Plantācija|plantācijām]] bija ļoti liela vērtība — relatīvi daudz lielāka, nekā mūsdienās. Tas saistīts ar to, ka [[Senā Grieķija|Senajā Grieķijā]] olīvu eļļu izmantoja ne tikai [[Pārtika|pārtikā]], bet arī eļļas lampās apgaismei dzīvojamās un sabiedriskās telpās, [[pilsēta]]s ielās. Taču lai tikko iestādīts olīvu koks sāktu dot pirmo ražu, paiet apmēram 16 gadi un apmēram 40 gadi līdz tas sasniedz savu maksimālo [[Produktivitāte|produktivitāti]]. Tādēļ olīvu audzēšana ir ļoti darbietilpīga un daudzus gadus šis darbs nedod nekādus ienākumus. Līdz ar to īpašuma pārdale Solona reformu rezultātā dažiem deva augļus, kurus tie nebija audzējuši, citiem — [[vērtība]]s zaudēšanu, kuru tie uzskatīja par savējo.

Neskatoties uz šo pretrunu, šie jaunievedumi pavēra ceļu arī citām ekonomiskām un sociālām reformām. Tā, Atēnās notika būtiska varas pārdale. Aristokrātu vara tika pārdalīta četriem slāņiem, kuriem piederēja īpašums. Īpašnieku sadalīšana slāņos tika veikta saskaņā ar to ienākumiem no īpašumiem.
Lai gan populārs ir teiciens, ka Solons atnesa Grieķijai demokrātiju, minētie demokrātijas principi vēl bija ļoti tālu no mūsdienu demokrātijas izpratnes. Vēl jo vairāk tādēļ, ka Solona likumi nekādas tiesības neparedzēja divām lielām Atēnu iedzīvotāju grupām - [[Vergs|vergiem]] un sievietēm.

== Solona reformu nozīme ==
Solona likumi no visas iepriekšējās vēstures viedokļa kopumā bija [[Inovācija|inovatīvi]] — tas bija viens no pirmajiem lielākajiem soļiem daudz efektīvākas un progresēt spējīgākas demokrātiskas [[Eiropa]]s sabiedrības attīstības virzienā - tika likvidēts aristokrātu varas [[monopols]], kurš pieļāva vieglu [[tirānija]]s izveidošanās iespējamību.
Jāatzīmē gan, ka Solona veiktās reformas neradīja ideālu sabiedrību. Tā, aristokrāti nebija mierā ar to, ka viņiem atņemta liela daļa agrāko [[Privilēģija|privilēģiju]]. Savukārt pārējiem slāņiem šķita, ka viņiem ticis piešķirts pārāk maz privilēģiju. Tas radīja potenciāli jaunu [[Sociālie konflikti|sociālo konfliktu]] iespējamību. Arī pašam Solonam viņa veiktās reformas nenāca par labu. Tā kā neviens no jaunizveidotajiem iedzīvotāju slāņiem nebija pilnībā apmierināts ar viņa darbību, viņam uz ilgu laiku nācās pamest aktīvu politisko darbību un pat atstāt Atēnas.

Solons tiek uzskatīts arī par pirmo plašu popularitāti ieguvušu Atēnu dzejnieku. Līdz ar to viņa ieguldījums Grieķijas un Eiropas kultūras attīstībā ir ne mazāk nozīmīgs, kā uz likumiem balstītas sabiedrības veidošanā un demokrātijas veicināšanā.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20060427010453/http://www.e-classics.com/solon.htm Solons] 
* [http://classics.mit.edu/Plutarch/solon.html Solons (pēc Plutarha)] {{Webarchive|url=https://web.archive.org/web/20050209103801/http://classics.mit.edu/Plutarch/solon.html |date={{dat|2005|02|09||bez}} }}

{{sengrlit}}

{{autoritatīvā vadība}}

[[Kategorija:Sabiedrība]]
[[Kategorija:Vēsture]]
[[Kategorija:Antīkā kultūra]]
[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:638. gadā p.m.ē. dzimušie]]
[[Kategorija:558. gadā p.m.ē. mirušie]]