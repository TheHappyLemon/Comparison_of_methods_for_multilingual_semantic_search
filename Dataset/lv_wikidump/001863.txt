{{Mūzikas izpildītāja infokaste
|Vārds = NSR Darbnīca
|Attēls = 
|Att_izm = 
|Fons = grupa
|Vieta = {{vieta|Latvija|Rīga}}
|Žanrs = [[Avangarda mūzika|Avangards]]<br />[[Elektroniskā mūzika]]<br />[[Eksperimentālā mūzika]]<br />[[Jaunais vilnis (mūzikas žanrs)|New Wave]]<br />[[Disko]]
|Gadi = 1982 - 1989
|Izdevējkompānija = [[Seque]] (1983-2004)<br />[[Aptuvenās Mākslas Aģentūra]] (1989-2005)<br />[[Idea Media Baltija]] (2006)
|Mlapa = 
|Dalībnieki = [[Hardijs Lediņš]]<br />[[Juris Boiko]]<br />[[Mārtiņš Rutkis]]
|Bij_dalībnieki =  [[Hardijs Lediņš]]<br />[[Juris Boiko]]<br />[[Imants Žodžiks]]<br />[[Aigars Sparāns]]<br />[[Dace Šēnberga]]<br />[[Inguna Černova]]<br />[[Mārtiņš Rutkis]]<br />[[Leonards Laganovskis]]<br />[[Daiga Mazvērsīte]]<br />[[Nils Īle]]<br />[[Ieva Akurātere]]<br />[[Boriss Avramecs]]<br />[[Edīte Baušķeniece]]<br />[[Roberts Gobziņš|Roberts Gobziņš (Eastbam)]]<br />[[Mikijs Rēmans]]<br />[[Indulis Bilzēns]]<br />[[Maksimiljāns Lencs|Maksimiljāns Lencs (Westbam)]]
}}

'''NSRD''' jeb '''Nebijušu sajūtu restaurēšanas darbnīca''' ir latviešu [[eksperimentālā mūzika|eksperimentālās mūzikas]] grupa, kuru 1982. gadā nodibināja [[Hardijs Lediņš]] kopā ar [[Juris Boiko|Juri Boiko]]. Tā aktīvi darbojās līdz 1989. gadam. Grupas sastāvs laika gaitā mainījās, tur darbojās [[mākslinieks|mākslinieki]], [[arhitekts|arhitekti]], [[mūziķis|mūziķi]], [[modes dizaineris|modes dizaineri]], [[aktieris|aktieri]] u.c. Veidojot alternatīvu 80. gadu [[profesionālā māksla|profesionālajai mākslas]] ainai un paplašinot [[māksla]]s izpratnes robežas, NSRD ieviesa vairākus Latvijas videi būtiskus jauninājumus - eksperimentus dažādos medijos un mākslas nozarēs ([[performance]]s, akcijas, [[videoinstalācijas]], fotogrāfijas, [[videomāksla]], mūzika un dziesmu teksti), kā arī ietekmēja mūzikas vides attīstību Latvijā un eksperimentālo "[[Demo ieraksts|demo]]" ierakstu kultūru. Lai gan darbnīcas kodols: Hardijs Lediņš un Juris Boiko, palika nemainīgs, tur darbojās arī tādi cilvēki kā [[Imants Žodžiks]], [[Aigars Sparāns]], [[Dace Šēnberga]], [[Inguna Černova]] un [[Mārtiņš Rutkis]]. 
NSRD mākslinieki bija vieni no pirmajiem Latvijā, kas aizsāka darboties videomākslas jomā. Spilgtākās NSRD akcijas bija ikgadējie [[gājiens uz Bolderāju|ceļojumi-gājieni uz Bolderāju]], [[izstāde]] “[[Vējš vītolos (izstāde)|Vējš vītolos]]” Rīgā, performance [[“Dr. Enesera binokulāro deju kursi”]] [[Salaspils Botāniskais dārzs|Salaspils Botāniskajā dārzā]], akcijas “[[Pavasara tecīla]]”, [[Aptuvenās mākslas izstāde]]s, [[Starptautiskais telefonkoncerts]], kurā mūzika tika atskaņota vienlaicīgi no 6 pasaules pilsētām, translējot koncertu no tīklā saslēgtām telefona līnijām; 24 stundu akcija bijušajā Japānas vēstniecības garāžā Rīgā.
NSRD aktivitātes ir nošķirta un neordināra parādība [[80. gadu mūzika Latvijā|80. gadu mūzikā]], [[80. gadu māksla Latvijā|mākslā]] un [[80. gadu literatūra Latvijā|literatūrā]]. Dažas no grupas teorijām iezīmējas jau Hardija Lediņa [[arhitektūra]]s analīzēs, [[postmodernisms|postmodernisma]] interpretācijās un "laika gara" un "vietas atmosfēras" koncepcijās.

== Vēsture ==
=== 1970. gadi ===

NSRD dibinātāju Jura Boiko (izmēģinājis spēkus [[literatūra|literatūrā]], [[dzeja|dzejā]], [[zīmēšana|zīmēšanā]] un [[gleznošana|gleznošanā]]) un Hardija Lediņa (iepriekš - arhitekts, kas nodarbojas ar [[dzīvojamā vide|dzīvojamās vides]] [[humanizācija|humanizāciju]], kā arī [[diskžokejs]] Rīgā, [[Jūrmala|Jūrmalā]] un laukos) pirmie radošie eksperimenti 70. gadu sākumā notiek [[samizdata literatūra]]s jomā. Interese par nopietno - [[Antons Vēberns|Vēberna]], [[Karlheincs Štokhauzens|Štokhauzena]], [[Arvo Perts|Perta]], [[Džons Keidžs|Keidža]] u.c. - un populāro laikmetīgo mūziku pasaulē ir impulss Hardija Lediņa organizētajām diskotēkām-lektorijiem, kas notiek no 1974. gada. Sākot ar 1976. gadu, Hardija Lediņa dibinātajā skaņu studijā [[Seque]] mākslinieki ieraksta pašu veidotu eksperimentālo mūziku, eksperimentē ar [[melodija|melodiju]] un [[ritms|ritma]] struktūrām. Seque studijas katalogā līdz septiņdesmito gadu beigām jau ir aptuveni 25 kopā ar draugiem ierakstītas [[magnetofons|magnetofona]] lentes. Šī produkcija plašāk gan nav pazīstama, taču diezgan daudz tālaika ideju un tēmu masās iznesuši [[Dzeltenie pastnieki]] (tādi hiti kā "[[Nāc ārā no ūdens]]" un "[[Kafejnīca (dziesma)|Kafejnīca]]") - pastāvīgi domubiedri un partneri ierakstos.

=== 1980. gadi ===

Juris Boiko kļūst par vairāku grupas "Dzeltenie pastnieki" un vēlāk arī NSRD dziesmu autoru. Mūzika ietekmē Boiko un Lediņa paplašināto izpratni par skaņu kā rituālu, kā laika dimensiju un rosina skaņdarbos rastās idejas pārnest apkārtējā realitātē - akcijās. 80. gadu sākumā Hardijs Lediņš, [[Imants Žodžiks]], reizēm pievienojoties arī Jurim Boiko un [[Leonards Laganovskis|Leonardam Laganovskim]], īsteno vairākas akcijas: ikgadējās [[gleznošanas akcija]]s uz/pie [[transporta maģistrāle|transporta maģistrālēm]]; akcijas "[[Bedre 1x1x1]]", "[[pārcelšanās (akcija)|Pārcelšanās]]" un "[[Līnija Kurzemē]]".<br />
Agrāk aizrāvušies ar [[avangarda mūzika|avangardu]], tagad ieraksta dažas dziesmas (to skaitā vēlāk plaši pazīstamās "[[Labrīt, putra!]]" un "[[Ciku caku caurā tumba]]") Lediņa [[diskotēka]]s vajadzībām - tas ir N.S.R. Darbnīcas sākums. Turpmāk tā kļūst par savdabīgu novatorisku eksperimentu salu [[latviešu māksla]]s dzīvē. Darbnīca sastāv no šādām nodaļām: [[Aptuvenās mākslas studija]], [[Doktora Enesera binokulāro deju kursi]], [[Aptuvenā pārpratuma laboratorija]], [[durvis jord|Durvis "JORD"]] un [[Atkritumu kamera]]. 
Darbnīcas muzikālā darbība lielākoties izpaužas spontānās ierakstu sesijās Dzelteno pastnieku un Seque studijās vai Boiko lauku mājās, kā arī ļoti retos koncertos. Parasti tas ir vairāk vai mazāk elitāri [[elektroniskā mūzika|elektronisks]] produkts: sākotnēji progresīva diskotēku mūzika - [[Jaunais vilnis (mūzikas žanrs)|new wave]] un [[disko|disco]] maisījums, vēlāk dominē citādākas strāvas, parādās tīri jutekliskas, meditatīvas noskaņas, izteiktāks kļūst [[minimālisma mūzika|muzikālais minimālisms]], pēdējā laikā - [[new age mūzika]]s idejas, ko nereti pavada [[absurds]] un [[ironija]]s pilns vispārinājums. Par iedvesmas avotu te noder visdažādākās dzīves situācijas, avīžu sludinājumi, vecas telefongrāmatas un ceļveži pa [[Luvra|Luvru]], [[Ēģipte|Ēģipti]], [[Bolderāja|Bolderāju]] u.tml. Savukārt albuma "[[Kuncendorfs un Osendovskis]]" pamatā ir literāri dramatiska situācija, kas muzikālā noformējumā ir viens no Darbnīcas aizraujošākajiem veikumiem.<br />
Grupas pamatkodolu ilgstoši veido Lediņš un Boiko, ierakstos pēc vajadzības pieaicinot visdažādākos izpildītājus (Dzeltenie pastnieki, [[Inguna Černova]] un [[Daiga Mazvērsīte]], [[Nils Īle]], [[Ieva Akurātere]], [[Boriss Avramecs]], [[Edīte Baušķeniece]], [[Roberts Gobziņš|Eastbam]] u.c. ). 1988. gadā, Boiko vairāk pievēršoties citām darbības sfērām, par otru Darbnīcas meistaru kļūst kādreizējais "pastnieks" Mārtiņš Rutkis, bet tās mūziku kopš 1989. gada izplata Lediņa dibinātā un vadītā [[Aptuvenās mākslas aģentūra]]. 1988. gadā, ilggadīgas draudzības rezutātā ar Ievu Akurāteri, top magnētiskais albums „[[Ieva Akurātere un NSRD]]”.<br />
NSRD latviešu mūzikā ienesusi vairākas iepriekš neapgūtas, taču pasaules kultūrā aktuālas atziņas, kuras nereti tālāku izplatību guvušas Dzelteno pastnieku, [[19 gadi pirms sākuma|19 gadu pirms sākuma]] u.c. tulkojumā. Kaut intelekts un koncepcija te dominē pār dabisku muzikalitāti, NSRD ir viena no astoņdesmito gadu savrupākajām un savdabīgākajām parādībām vietējā mūzikā.<br />
NSRD aktivitātes neaprobežojās tikai ar muzikālu darbību, bet saistījās arī ar [[videoieraksti]]em, akciju ("[[Pastaiga uz Itāliju]]" [[Piebalga|Piebalgā]] u.c.) un izstāžu ([[Aptuvenās mākslas izstāde|Aptuvenās mākslas pirmā izstāde]] [[Planetārijs|Planetārijā]] 1987. gadā, "[[Kurmis alā]]" - 1988. gadā) organizēšanu.<br />
Līdzās praksei, akcijām, mūzikai, video, utt. NSRD sniedz nozīmīgu ieguldījumu arī mākslas teorētisko aspektu skaidrošanā - "[[postmodernisms|postmodernisma]]" virziena interpretācijā, kā arī attīsta patstāvīgu aptuvenās mākslas koncepciju, kas pirmo reizi īstenota 1987. gada [[Mākslas dienas|Mākslas dienās]] notikušajā izstādē [[Zinību nams|Zinību namā]]. 80. gadu beigās NSRD aktivitātēs iesaistās [[Mikijs Rēmans]], [[Indulis Bilzēns]], kā arī Latvijas [[tape-art]] kustības krusttēvs Roberts Gobziņš, u.c. 1988. un 1989. gadā NSRD piedalās izstādē "[[Rīga - latviešu avangards]]" [[Rietumvācija|Rietumvācijā]]. Drīz pēc šīs izstādes NSRD beidz savu pastāvēšanu.

=== 1990. gadi ===

1991. gadā NSRD uzved [[performance māja|performanci “Māja”]], kuru 2006. gadā restaurē [[Raimonda Vazdika]] un [[Dzintars Krūmiņš]].<br />
Pēdējā [[avangarda mūzika|avangarda]] ansambļa "19 gadi pirms sākuma" uzstāšanās notiek 1991. gada pavasarī „[[zaļie|zaļo]]” rīkotajā festivālā [[Arkādijas parks|Arkādijas parkā]] — Inguna un Daiga ir nesen kā izgājušas pie vīriem, privātās dzīves aktualitātes kavē muzikālo daiļradi. [[Ilgvars Rišķis|Rišķis]] deviņdesmitajos pieslēdzas [[blūzs|blūza]] grupai [[Fortress]], [[Viesturs Slava|Slava]] sadarbojas ar [[Kaspars Rolšteins|Kasparu Rolšteinu]], Inguna šad tad uzspēlē ar brāli, afroperkusionistu Nilu Īli, fragmentāri piedaloties NSRD retajos uznācienos. Pateicoties Hardija Lediņa iniciatīvai, 1992. gadā tika izdota 19 gadu kasete, kurā gan nav ietvertas ne tuvu visas radītās dziesmas. Šo robu aizpilda pilnais ierakstu albums „[[1988 — 1990 (albums)|1988 — 1990]]”.<br />
1997. gada 3. septembrī [[Sorosa Mūsdienu mākslas centrs-Rīga]], kas 90. gados bija nozīmīgākā institūcija, kas nodrošināja pilnvērtīgu [[laikmetīgā māksla|laikmetīgās mākslas]] pastāvēšanu un procesu fiksēšanu, atklāja gadskārtējo izstādi "Opera". Tās centrālais notikums bija H. Lediņa un K. Rolšteina [[eksperimentālā opera|eksperimentālās operas]] "[[Rolstein On The Beach]]" uzvedums [[Dailes teātris|Dailes teātrī]], kurā piedalījās populāri aktieri, mūziķi un sabiedrībā pazīstami cilvēki - Roberts Gobziņš, [[Laimis Rācenājs]], [[Aurēlija Anužīte]], Viesturs Slava u.c. Operas [[režisors]] bija [[Regnārs Vaivars]], [[scenogrāfs]] - [[Indulis Gailāns]]. "“Rolstein On The Beach” nebūtu jāuzskata par [[portretopera|portretoperu]]. Galvenās faktu līnijas, kas tematizējas šajā izrādē, ir starptautiskais [[terorisms]], [[eitanāzija]] un atkritumu [[ekoloģija|ekoloģiskais]] kaitīgums”, operu komentē Kaspars Rolšteins. [[konceptuālisms|Konceptuālo]] un ironisko operu veido mūzikas, teksta, kustības un [[scenogrāfija]]s sintēze, un tās postmodernistiskajā kompozīcijā paralēli risinās vairākas sižeta līnijas, kuru rašanos operas autori ir izvērsuši no visdažādākajiem tematiem - nejauši atklātas skaniskas radniecības, kas, iespējams, pastāv tikai latviešu valodā - starp [[lībieši]]em, mazskaitlīgu tautu, kas apdzīvo [[Baltijas jūra]]s piekrasti, un lībiešiem, cilvēkiem, kas dzīvo [[Āfrika|Āfrikā]], [[Lībija|Lībijas valstī]]; Rīgas [[Zemgales priekšpilsēta]]s bezkonteineru atkritumu izvešanas grafika "Maršruts Nr. 20", no priekšstatiem par dzelzceļa strādnieka Aiņa Tunbiņa dzīvi un citiem iedvesmas avotiem. Ieraksts 2007. gadā tiek pārizdots [[DVD]] formātā.

=== 2000.—2004. gads ===

2002. gadā mirst viens no grupas dibinātājiem - Juris Boiko. Tā paša gada 20. decembrī ar koncertu un deju stundu [[Depo (klubs)|klubā Depo]] tika atzīmēta NSRD [[labāko dziesmu izlase]]s izlaišana. Izlasē apkopotas 16 dziesmas, kuras tapušas grupas 20 darbības gadu laikā. Tieši Jurim arī tiek veltīts šis albums. Albuma tapšanā piedalījušies arī daudzas citas, latviešu new wave šūpulim tuvu stāvošas personas — [[Ingus Baušķenieks]], Inguna Černova, Roberts Gobziņš, [[Kaspars Upacieris|Ufo]], [[Uģis Vītiņš]], Ilgvars Rišķis, Viesturs Slava, Kaspars Rolšteins un citi. Koncertā Depo kopā ar Hardiju Lediņu muzicē Nils Īle, Viesturs Slava un Edīte Baušķeniece. Tūlīt pēc koncerta Hardijs Lediņš visiem klātesošajiem nolemj pasniegt deju stundu, kuras laikā atmiņā tiks atsvaidzinātas 80. gadu sākumā it īpaši [[Oktobris (klubs)|klubā Oktobris]] ļoti populārās NSRD dejas. Bez NSRD vēl šajā pasākumā dalību ņēma [[dīdžejs|dīdžeji]] [[Kaspars Ozols]], [[Pulkvedim Neviens Neraksta (klubs)|Pulkveža]] šefs [[Miks Pētersons|Miks]], kā arī [[radio NABA]] dīdžeji, kuri spēlē dažāda novirziena new wave klasiku.<br />
2003. gadā tiek izdots [[Kapars Rolšteins|Kaspara Rolšteina]] un Hardija Lediņa jeb apvienības [[Ideal Standart]] albums „[[Genādijs klauvē pie durvīm]]” ([[Radošā Laboratorija]]), kas ir viens no retajiem eksperimentālās mūzikas precedentiem Latvijas mūzikas dzīvē. Ideal Standart „Genādijs klauvē pie durvīm” ir dziesmu cikls, kura galvenais varonis ir santehniķis Genādijs — cilvēks ar zelta rokām, tā aizmetņi meklējami jau dažās 1997. gada idejās, kad tapa garadarbs „Rolstein On The Beach”. Kopumā ieraksts sasaucas ar Hardija Lediņa radošo darbību leģendārajā Latvijas elektronikas pionieru grupā NSRD, protams, skaņas tehniskā kvalitāte ir atbilstoša mūsdienām, ko varētu teikt arī par [[Kompaktdisks|kompaktdiska]] vizuālo noformējumu. Plate tiek iesaiņota [[digi pack]] formātā. Paši autori, smejoties, šo darbu dēvē par „[[popmūzika|popmūziku]] inteliģentam cilvēkam”. Spilgts piemērs tam, ka albums ir saistīts ar NSRD, ir albuma otrais skaņdarbs „[[Sūdi (dziesma)|Sūdi]]”, kuram cauri vijas dīvainas skaņas, kas brīžiem atgādina veca modinātājpulksteņa atsperes tirkšķēšanu, bet brīžiem asociējas ar ko nedaudz rupjāku. Papildus ļoti jaukajam un jautrajam dziesmas tekstam (“Viss iekrita sūdos. Tad pienāca klāt Genādijs un teica: “Labdien, kungs. Ņebespokoitjes, ja viskrebu”), iespējams vilkt paralēles ar NSRD pērli — dziesmu „[[Fridrihsons (dziesma)]]” no albuma „[[Medicīna un māksla]]”. Arī to caurvija lielākoties neartikulētas skaņas un [[kakofonija]], kas radās, čīgājot kādā pamestā [[Kristapa iela]]s dzīvoklī atrastu [[čells|čellu]] un vienlaicīgi mēģinot dziedāt. Vairāk nekā stundu ilgajā albumā, kas tapis Kaspara Rolšteina mājas ierakstu studijā laika posmā no 2001. līdz 2003. gadam Rolšteins un Lediņš klausītājam vēstī par santehniķa Genādija dzīvi un tās raibumiem („[[Laimīgais Genādijs]]”, „[[Genādijs klonē ceturto sievu]]” utml.). Skaņas materiālam iedvesmu vīri ir smēluši grupas [[King Crimson]] ģitārista [[Roberts Frips|Roberta Fripa]] un [[ambientā mūzika|ambientās mūzikas]] vectētiņa [[Braiens Īno|Braiena Īno]] daiļradē.<br />
2004. gada 15. maijā [[Rātslaukums (Rīga)|Rātslaukuma]] pazemē NSRD ieskandēja [[arhitektu karnevāls|arhitektu karnevālu „Kājām gaisā”]]. Vieglā dūmakā pāris metrus zem [[Rolanda statuja (Vecrīga)|Rolanda statujas]] starp skaņām, krāšņām gaismas izrādēm slīdēja nebijušu sajūtu baudītāji — tika izveidoti sanākušo dalībnieku tēli un maskas: vīreļi un sieveles kājām gaisā, velns draudzīgā eņģeļa [[Apskāviens|apskāvienā]], tukla balerīna ar botēm kājās un citi maskās tērpušies. Hardija Lediņa paraugdemonstrējumiem roku, kāju un kakla staipīšanā sekoja gandrīz visi. Pasākumā piedalījās arī citas grupas: [[Dzelzs Vilks]], [[Anastacia Sound Factory]], [[Keksi]] ar basģitāristu [[Aleksandrs Sircovs|Aleksandru Sircovu]] un [[Regīna (grupa)]]. Pasākuma organizētāji ir apvienība [[AF2000]], arhitektūras studenti, kas mācības profesijā sāka 2000. gadā. <br />
2004. gadā mirst otrs grupas dibinātājs - Hardijs Ledinš.

=== 2005.—2009. gads ===
2005. gada februārī Latviešu [[avangarda māksla]]s grāmatā un izstāžu zālē „[[Arsenāls]]” gaismā tiek celtas latviešu 80. gadu avangarda mākslas parādības - izstāde "[[Robežpārkāpēji: Laikmetīgā māksla 80 gadi]]". Nozīmīga vieta tajā ir mākslas un mūzikas grupas NSRD veikumam. Savukārt grāmatas veidolu tikko ieguvis šīs grupas pārstāvju Jura Boiko (1954-2002) un Hardija Lediņa (1955-2004) [[avangarda romāns]] "[[Zun]]". Romāns "Zun" sarakstīts septiņdesmito gadu beigās, un par romānu to var dēvēt visai nosacīti - drīzāk tas ir mēģinājums sacerēt radikālu, plašai auditorijai neakceptējamu tekstu, kurā 20. gadsimta [[modernisms|modernismam]] raksturīgā absurda un [[sirrealitāte]]s izjūta tiktu papildināta ar sadzīvisku [[Padomju Savienība|padomju]] absurdu. Lai gan grāmatas pēcvārdā [[Pēteris Bankovskis]] NSRD poētiku skata tikai sociālā kontekstā kā alkatīgu vēlmi absorbēt mākslas parādības, kurām aiz padomju "[[dzelzs priekškars|dzelzs priekškara]]" ienākt nebija ļauts, tīši juceklīgais, fragmentārais un pareizrakstību ignorējošais romāns ir interesanta liecība par laiku, kad veidojās Jura Boiko un Hardija Lediņa savdabīgā humora izjūta, literārais un muzikālais talants. Vairāki tajā klejojošie tēli un pateicieni vēlāk kļuva par viņu dziesmu vai akciju sastāvdaļu. Turklāt Boiko vēlāk izdeva dzejoļu krājumu un divas atdzejojumu grāmatas.<br />
Divus gadus pēc mākslinieka un mūziķa Hardija Lediņa nāves, klajā tika laists kompaktdisks „[[Dziesmas neuzrakstītai lugai]]”, ko mākslinieks kopā ar NSRD pārstāvjiem un draugiem sāka veidot 2003. gadā. Platē dzirdamas jaunas Hardija Lediņa un viņa sadarbības partnera un drauga [[Ojārs Apinis|Ojāra Apiņa]] komponētās dziesmas ar dzejnieces [[Liāna Langa|Liānas Langas]] vārdiem. Dziesmas iedziedājuši: Edīte Baušķeniece, Roberts Gobziņš un aktrise [[Gundega Ozolīte]]. Dziesmu ieraksti tapuši [[Eksperimentālās mūzikas laboratorija]]s studijā, ko vada Ojārs Apinis.<br />
„Šeit vienlaikus sastopamas gan agrīnajiem NSRD ierakstiem raksturīgas notis („[[Baklažāna kungs]]” nez kāpēc prātā atsauc „[[Resnie putni|Resnos putnus]]”, savukārt „[[Devītā dziesma]]” — Kuncendorfa piedzīvojumus [[Ķīnā esmu bijis es|Ķīnā]] un [[karstvīna receptes]]), gan arī svaigāku veikumu atblāzmas. Tā, piemēram, „[[Biju Inde, Biju Klons]]” tīri labi iederas „Genādija” eksperimentālajā skaņu plūsmā, savukārt instrumentālais 'S' atgādina „Rolstein On The Beach” un „[[Lambs In City Landscape]]”. ([[Andrejs Veitners]])<br />
Papildus platē ietverti trīs unikāli, līdz šim nedzirdēti Hardija Lediņa iedziedāto dziesmu ieraksti, no kuriem viens ir 1962. gadā tapušais „[[Zviedru Tautasdziesma]]”. Plates vāku rotā [[Lilija Dinere|Lilijas Dineres]] zīmējums. Izdevuma bukletā lasāms muzikoloģes Daigas Mazvērsītes ievadraksts, kurā vērtēts jaunais ieraksts un Hardija Lediņa radošā darbība kopumā. Disku izdeva projektu un sabiedrisko attiecību birojs [[Idea Media]] sadarbībā ar [[VKKF]]. Informatīvo atbalstu projektam sniedza [[Radio Naba]], un albumu varēja iegādāties mūzikas ierakstu veikalos „[[Upe (ierakstu kompānija)|Upe]]”.<br />
Tā paša gada 13. jūlijā [[Latvijas Nacionālais mākslas muzejs|Latvijas Nacionālā mākslas muzeja]] izstāžu zāles „Arsenāls” [[Radošā darbnīca|Radošajā darbnīcā]] tika atklāta laikmetīgās mākslas izstāde “[[Manā Mežā Nav Neviens]]”. Izstādes atklāšanā notika „[[Dziesmu neuzrakstītai lugai]]” pirmā noklausīšanās. Izstādē bija skatāmi 20. gadsimta 80. gadu Latvijas [[Multimediālā māksla|multimediālās mākslas]] un mūzikas pioniera Hardija Lediņa darbi, kurus mākslinieks radījis kopā ar NSRD un saviem draugiem. Izstādē bija apskatāmi gan jau savulaik demonstrēti, gan mazāk zināmi Hardija Lediņa un NSRD videodarbi no 20. gadsimta 80. gadiem un 90. gadu sākuma — “[[Cilvēks dzīvojamā vidē]]”, “[[Aisberga Ilgas/Vulkāna sapņi]]”, “[[Dr. Enesera binokulāro deju kursi]]”, “[[Trīs brāļi (performance)]]”, Mākslas dienu noslēguma [[performance]] bijušajā Japānas vēstniecības garāžā, “[[Parīzes binokulārā deja]]”, “[[Gājiens uz Bolderāju]]”, “[[Māja (performance)|Māja]]” un “[[Atvadas no impērijas]]”. Izstādē tika eksponēta arī fotodokumentācija - fotogrāfijas no Hardija Lediņa personīgā arhīva: Foto no projekta “Māja” (1991.), Hardijs Lediņš. (2003.) - foto: [[Ieva Vīriņa|I.Vīriņa]] un Hardijs Lediņš. (2000. gadu sākums.) - foto: L. Laganovskis, priekšmeti un instalācijas no Hardija Lediņa un NSRD performancēm.
2007. gada jūnijā grupa [[Hospitāļu iela (grupa)|Hospitāļu iela]] piedāvā savu trešo albumu „[[Pūķis (albums)|Pūķis]]”. Albumā ir desmit jaunas dziesmas, divas dziesmas no iepriekšējiem albumiem jaunā skanējumā un divas kaverversijas - viena no tām veidota [[Viktors Cojs|Viktora Coja]] ([[Kino (grupa)|Kino]]) dziesmai „[[Rjadom So Mnoi]]” bet otra - leģendārās grupas NSRD dziesmai „Ķīnā esmu bijis es”, kas "Hospitāļu ielas" izpildījumā saucas vienkāši „[[Ķīna (dziesma)]]”. Visu ierakstīja un [[Mūzikas producents|producēja]] [[Gatis Gaujenieks]] studijā [[G.E.M.]]. Albuma izdevējs — [[biedrība HI]].<br /> 
2007. gada septembrī projektā "[[Mobilais Muzejs]]" [[Laikmetīgās mākslas centrs]] DVD formātā izdeva Hardija Lediņa un Kaspara Rolšteina operas "Rolstein On The Beach" (1997) ierakstu. Izstāde "Mobilais Muzejs" tika atvērta [[Andrejsala|Andrejsalā]], Korpusu cehā, un izstādē piedalījās latviešu un ārvalstu mākslinieki, savukārt [[Ēdnīca (projektu telpa)|projektu telpā "Ēdnīca"]] bija apskatāma būtiska izstādes sastāvdaļa — Sorosa Mūsdienu mākslas centra-Rīga (SMMC-Rīga) materiālu [[retrospekcija|retrospektīva]], kas ir arī viens no [[Sorosa fonds Latvija|Sorosa fonda Latvija]] 15 gadu jubilejas notikumiem. 90. gados SMMC-Rīga bija nozīmīgākā institūcija, kas nodrošināja pilnvērtīgu laikmetīgās mākslas pastāvēšanu un procesu fiksēšanu. Albuma izdevējs ir Laikmetīgās mākslas centrs (sadarbībā ar "[[DV studija|DV Studiju]]") un vāciņa dizainu veidojis Indulis Gailāns.

== Grupas dalībnieki ==
=== Pēdējie dalībnieki ===
* [[Hardijs Lediņš]] ([[bungas|lielās bungas]], [[taustiņinstrumenti]]) 
* [[Juris Boiko]] ([[kontrabass]], [[pūšamie instrumenti]]) 
* [[Mārtiņš Rutkis]] ([[datorprogrammas]])

=== Pirmie dalībnieki ===
* Hardijs Lediņš (lielās bungas, taustiņinstrumenti) 
* Juris Boiko (kontrabass, pūšamie instrumenti)

=== Bijušie dalībnieki ===
* Hardijs Lediņš
* Juris Boiko
* Imants Žodžiks
* [[Aigars Sparāns]]
* [[Dace Šēnberga]]
* Inguna Černova
* Mārtiņš Rutkis
* Leonards Laganovskis
* Daiga Mazvērsīte
* Nils Īle
* Ieva Akurātere
* Boriss Avramecs
* Edīte Baušķeniece
* Roberts Gobziņš (Eastbam)
* Mikijs Rēmans
* Indulis Bilzēns
* Ninuce Leimane
* [[Maksimiljāns Lencs|Maksimiljāns Lencs (Westbam)]]

== Diskogrāfija ==
{{Skaņas piemēra kaste pa labi|Audio piemērs:}}
{{multi klausīšanās sākums}}
{{multi klausīšanās objekts
  | fails = invalidutramvajs.ogg
  | nosaukums = Invalīdu Tramvajs
  | apraksts = [[Invalīdu Tramvajs]]}}
{{multi klausīšanās objekts
  | fails = labritputra.ogg
  | nosaukums = Labrīt, putra!
  | apraksts = [[Medicīna un māksla]]}}
{{multi klausīšanās objekts
  | fails = cikucakucauratumba.ogg
  | nosaukums = Ciku caku caurā tumba
  | apraksts = [[Medicīna un māksla]]}}
{{multi klausīšanās objekts
  | fails = kabinets.ogg
  | nosaukums = Kabinets
  | apraksts = [[Medicīna un māksla]]}}
{{multi klausīšanās objekts
  | fails = kinaesmubijises.ogg
  | nosaukums = Ķīnā esmu bijis es
  | apraksts = [[Labākās dziesmas 1982-2002]]}}
{{multi klausīšanās objekts
  | fails = tango.ogg
  | nosaukums = Tango
  | apraksts = [[Ieva Akurātere un NSRD]]}}
{{multi klausīšanās beigas}}
{{skaņas piemēra kastes beigas}}

=== Studijas albumi ===
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 95%;"
|-
|'''Gads'''
|'''Vāciņš'''
|'''Nosaukums'''
|'''Formāts'''
|'''Izdevējs'''
|-
|1983
|
|[[Invalīdu tramvajs]]
|ML
|Seque
|-
|1984/1999
|[[Attēls:kuncendorfsunsendovskis.jpg|100px]]
|Kuncendorfs un Osendovskis
|ML / CD
|Seque
|-
|1984/1999
|
|Medicīna un māksla
|ML/CDR
|Seque
|-
|1986
|
|[[Vējš Vītolos]]
|ML
|Seque
|-
|1987
|
|[[Dr. Enesera binokularo deju kursi]]
|ML
|Seque
|-
|1987
|
|[[Faktu Vispār Nav]]
|ML
|Seque
|-
|1988
|
|[[30/15]]
|ML
|Seque
|-
|1988
|
|[[Neskaties]]
|ML
|Seque
|-
|1989/2001/2003
|[[Attēls:ievaakuratereunnsrd.jpg|100px]]
|Ieva Akurātere un NSRD
|ML / MC / CD
|[[Aptuvenās Mākslas Aģentūra]]
|-
|1989/2002
|[[Attēls:sarkanierakordi.jpg|100px]]
|[[Sarkanie Rakordi]]
|MC
|Seque / Aptuvenās Mākslas Aģentūra
|-
|1992
|
|[[Viegli 3 mana sirds]]
|
|Neizdots
|-
|2006
|[[Attēls:dziesmasneuzrakstitailugai.jpg|100px]]
|Dziesmas neuzrakstītai lugai
|CD
|[[Idea Media Baltija]]
|}

=== Izlases ===
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 95%;"
|-
|'''Gads'''
|'''Vāciņš'''
|'''Nosaukums'''
|'''Formāts'''
|'''Izdevējs'''
|-
|1989
|[[Attēls:fakti.jpg|100px]]
|[[Fakti]]
|MC
|Seque / Aptuvenās Mākslas Aģentūra
|-
|1989
|[[Attēls:skatiesvaineskaties.jpg|100px]]
|[[Skaties vai neskaties]]
|MC
|Aptuvenās Mākslas Aģentūra
|-
||2002
|[[Attēls:labakasdziesmas19822002.jpg|100px]]
|[[Labākās dziesmas 1982-2002]]
|CD
|Seque
|}

== Videogrāfija ==
* ''Cilvēks dzīvojamā vidē'' (1986)
* ''[[Transwelt/Transzeit]]'' (1986)
* ''[[Aisberga ilgas/Vulkāna sapņi]] (1986)
* ''[[Pavasara tecīla]]'' (1987)
* ''Dr. Enesera binokulāro deju kursi'' (1987)
* ''Gājiens uz Bolderāju'' (1987/1991)
* ''[[Pavasara sekvences]]'' (1988/1991)
* ''[[Garie acumirkļi]]'' (1989)
* ''[[Ābeļziedi]] ([[V.Poikāns]], [[Māra Ķimele|M.Ķimele]], [[Māris Martinsons]])'' (1989)
* ''La Dance Binoculaire de Paris (Parīzes binokulārā deja)'' (1990)
* ''[[Zelta kurpīte]] ([[Krupis Baravika]])'' (1991)
* ''Atvadas no impērijas (Krupis Baravika)'' (1996)
* ''[[Ko lai es tagad daru?]] ([[videoinstalācija]])'' (2003)

== Akcijas un izstādes ==
* ''Ikgadējais gājiens uz Bolderāju'' (1982-1987)
* ''Projekts-dzeja [[Slepenais dārznieks]], [[Arhitektu nams]], [[Rīga]]'' (1984)
* ''[[Ceļojums uz Itāliju|Ceļojums uz Itāliju, pa ceļam iegriežoties Zviedrijā]], Piebalga'' (1985)
* ''Izstāde [[Vējš vītolos (izstāde)]] Mākslas dienās '86, Arhitektu nams, Rīga'' (1986)
* ''[[Performance klubā Ziemeļblāzma]], Rīga'' (1987)
* ''Performance Dr. Enesera binokulāro deju kursi, [[Salaspils Botāniskais dārzs|Salaspils Botāniskā dārza]] [[Palmu māja|Palmu mājā]]'' (1987)
* ''Akcija Pavasara tecīla'' (1987)
* ''Akcija Aisberga ilgas/Vulkāna sapņi'' (1987)
* ''Pirmā Aptuvenās mākslas izstāde Zinību namā, Rīga'' (1987)
* ''Otrā Aptuvenās mākslas izstāde Kurmis alā, [[Aizrobežu mākslas muzejs|Aizrobežu mākslas muzeja]] [[Velvju zāle]], Rīga'' (1988)
* ''2. [[starptautiskais telefonkoncerts]], Rīga. Piedalās: [[Katmandu]], [[Damaska]], [[Frankfurte pie Mainas]], [[Sanfrancisko]], [[Gambija]], Rīga, [[Maskava]]'' (1988)
* ''Akcija [[Randiņš Ogrē]]'', [[OTK kultūras nams]], [[Ogre]]'' (1989)

== Ārējās saites ==
* [https://web.archive.org/web/20090208111805/http://pietura.lv/ Pietura nebijušām sajūtām]
* [http://www.lcca.lv/projekti/robezparkapeji/nsrd/ Laikmetīgās mākslas centrs]{{Novecojusi saite}}
* Sanita Mičule [http://www.punctummagazine.lv/2016/11/29/nebijuso-sajutu-nezudamibas-likums/ Nebijušo sajūtu nezūdamības likums] {{Webarchive|url=https://web.archive.org/web/20200930162911/https://www.punctummagazine.lv/2016/11/29/nebijuso-sajutu-nezudamibas-likums/ |date={{dat|2020|09|30||bez}} }}
* [https://web.archive.org/web/20080404121301/http://www.home.lv/raymond/home.html Pie Raimonda]
* [https://web.archive.org/web/20131226205628/http://nsrd.lv/ Hardija Lediņa piemiņai]

== Skatīt arī ==
* [[Hardijs Lediņš]]

{{autoritatīvā vadība}}

[[Kategorija:1980. gadu mūzikas grupas]]
[[Kategorija:Latvijas avangarda grupas]]
[[Kategorija:Latvijas elektroniskās mūzikas grupas]]
[[Kategorija:Latvijas eksperimentālās mūzikas grupas]]
[[Kategorija:Latvijas disko grupas]]
[[Kategorija:Latvijas jaunā viļņa grupas]]