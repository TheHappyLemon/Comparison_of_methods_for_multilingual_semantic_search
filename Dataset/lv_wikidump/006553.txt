[[Attēls:Parallel_computer_printer_port.jpg|thumb|right|280px|Printera paralēlā pieslēgvieta]]
'''Paralēlā pieslēgvieta''' ({{val-en|parallel port}}) ir ievadizvades [[pieslēgvieta]], kas nodrošina informācijas pārsūtīšanu paralēlā formātā starp [[dators|datoru]] un [[perifērija|ārējām ierīcēm]]. Pirms plašas [[USB]] izplatības tā bija ātrākā PC savietojamo datoru ārējā pieslēgvieta. Lai arī [[SCSI]] bija ātrāks, tas nebija iebūvēts [[pamatplate|pamatplatē]]. Pie paralēlās pieslēgvietas parasti mēdza pieslēgt [[printeris|printeri]], tāpēc to bieži vien sauc arī par printera pieslēgvietu.

== Vēsture ==

Sākotnējās paralēlās pieslēgvietas versijās datus bija iespējams pārsūtīt tikai vienā virzienā — no datora uz ārējo ierīci. Divvirzienu datu pārsūtīšanas iespēja tika pievienota vēlāk. Šo saskarni nosauca par EPP (''Enhances Parallel Port''). Tas radīja iespējas ražot relatīvi lētus skenerus un ārējās datu glabāšanas iekārtas. Mūsdienās visas paralēlās pieslēgvietas funkcijas spēj nodrošināt USB pieslēgvietas. Tās ir mazākas, mehāniski vienkāršākas, spēj nodrošināt lielāku datu pārsūtīšanas ātrumu un signāli ir noturīgāki pret traucējumiem, taču to programmēšana ir nesalīdzināmi sarežģītāka.

Visbiežāk paralēlajām pieslēgvietām tika pieslēgts printeris, tādēļ tās sauc arī par '''LPT pieslēgvietām''' (''Line Printer Terminal''). [[DOS]] vidē paralēlajai pieslēgvietai var piekļūt kā LPTx, kur x — pieslēgvietas numurs. Parasti datoriem ir tikai viena paralēlā pieslēgvieta (ļoti reti — 2), tāpēc parasti tā ir LPT1. Arī ''[[Microsoft Windows|Windows]]'' vidē paralēlās pieslēgvietas apzīmē kā LPT. Paralēlā pieslēgvieta parasti ir ligzda ar 25 caurumiem 2 rindās (attēlā). Vecu modeļu datoros dažreiz ir sastopamas līdzīgas formas [[virknes pieslēgvieta]]s (arī ar 25 kontaktiem), taču tām ir adatas, nevis caurumi.


{{IT-aizmetnis}}
{{Datora pamatkomponentes}}

[[Kategorija:Datoru aparatūra]]