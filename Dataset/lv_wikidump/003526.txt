[[Attēls:FriggSpinning.jpg|thumb|250px|"Friga vērpjot mākoņus", Dž. Č. Dolmena glezna.]]
'''Friga''' ({{val-non|Frigg}}) [[skandināvu mitoloģija|senskandināvu mitoloģijā]] ir debesu, laulības, auglības, mīlestības un pavarda dieviete, dieva [[Odins|Odina]] galvenā sieva. Friga ir "pirmā starp dievietēm". Skandināvu mitoloģijā viņa pamatā saistīta ar sievas un mātes tēlu, taču tās nav viņas vienīgās funkcijas. Frigas funkcijas bieži saistītas arī ar Odina funkcijām — ja neskaita Odinu, viņa ir vienīgā, kas drīkst sēdēt viņa tronī [[Hlidskjalvs|Hlidskjalvā]], kopā ar Odinu piedalās [[mežonīgās medības|mežonīgajās medībās]] utt. Frigai bija 11 vai 12 pavadones — Eira, dziedēšanas dieviete, Hlina, sargātāja dieviete, Gna, ziņnešu aizgādne, Fulla, auglības dieviete, utt. Iespējams, ka Frigas pavadones ir tikai viņas pašas dažādas manifestācijas. Friga spēj ielūkoties nākotnē, taču redzēto nevienam neizpauž. Viņa ir arī dzemdētāju aizgādne.

[[Skandināvija|Skandināvijā]] [[Oriona josta|Oriona jostu]] [[Orions|Oriona zvaigznājā]] dēvēja par Frigas vērpjamo ratiņu (''Friggerock''). Tiek uzskatīts, ka viņa vērpusi mākoņus.

Viens no svarīgākajiem ar Frigu saistītajiem mītiem ir mīts par viņas dēla [[Baldrs|Baldra]] nāvi.

== Frigas atribūti ==

Par Frigas atribūtiem uzskata vērpjamo ratiņu, vārpstiņu, āmuli un atslēgas. Friga brauc zelta ratos, ko velk divi balti kaķi. Friga cilvēkiem devusi [[lini|linus]].

== Friga un Freija ==

Pastāv teorija, ka Friga un [[Freija]] varētu būt viena un tā pati dieviete.

Friga ir galvenā [[āsi|āsu]] dieviete, savukārt Freija ir galvenā [[vāni|vānu]] dieviete. Freija nebija pazīstama Dienvidvācijā, tikai ziemeļos. Abām dievībām ir daudz līdzīga — gan Frigai, gan Freijai bija apmetnis no piekūna spalvām, abas nodarbojās ar izskata izmainīšanu, Friga bija precējusies ar Odinu, savukārt Freija — ar [[Ods (dievs)|Odu]], abām tiek lūgta palīdzība dzemdībās u.tml. No otras puses, dažkārt abas dievietes pieminētas vienā un tajā pašā tekstā.

Ir arī uzskats, ka Friga un Freija (kopā ar [[Iduna|Idunu]] vai [[Hnosa|Hnosu]]) varētu būt dieviešu triādes daļa (triāde varētu būt saistīta ar sievieti dažādos dzīves posmos), taču tai nav klasisko triādes iezīmju.

== Ārējās saites ==
{{sisterlinks-inline}}
{{Enciklopēdiju ārējās saites}}

{{atsauces+}}

{{Skandināvu mitoloģija2}}
{{autoritatīvā vadība}}

[[Kategorija:Auglības dievi]]
[[Kategorija:Ģimenes dievi]]
[[Kategorija:Mīlas dievi]]
[[Kategorija:Skandināvu dievi]]