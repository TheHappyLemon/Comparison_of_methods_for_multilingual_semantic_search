{{citas nozīmes|valsti Ziemeļamerikā|Kuba (nozīmju atdalīšana)|Kuba}}
{{Valsts infokaste
|         vietējais_nosaukums = ''República de Cuba''
|    pilnais_valsts_nosaukums = Kubas Republika
|            valsts_nosaukums = Kuba
|               karoga_attēls = Flag of Cuba.svg
|            karoga_nosaukums = Kubas Republikas karogs
|              ģerboņa_attēls = Coat of Arms of Cuba.svg
|           ģerboņa_nosaukums = Kubas Republikas ģerbonis
|             ģerboņa_platums = 85px
|                 valsts_moto = ''Patria o Muerte ([[spāņu valoda|spāniski]])''<br />Tēvzeme vai nāve
|                valsts_himna = [[La Bayamesa]]
|               kartes_attēls = Cuba (orthographic projection).svg
|             kartes_paraksts = 
|               galvaspilsēta = [[Havana]]
| latd=23 | latm=8 | latNS=N | longd=82 | longm=23 | longEW=W
|             lielākā_pilsēta = galvaspilsēta
|              valsts_valodas = [[spāņu valoda]]
|             etniskās_grupas = 65,06% [[baltādainie]]<br />24,86% [[metisi]] un [[mulati]]<br />10,08% [[melnādainie]]
|        etniskās_grupas_gads = 
|              valsts_iekārta = [[Sociālistiska republika]]
|        valsts_galvas_tituls = [[Kubas prezidenti|Prezidents]]
|                valsts_galva = [[Miguels Diazs Kanels]]
|       valsts_galvas_tituls2 = [[Kubas viceprezidenti|Viceprezidents]]
|               valsts_galva2 =  [[Salvador Valdés Mesa]]
|        neatkarības_iegūšana = Neatkarība
|         neatkarības_piezīme = no [[Spānija]]s
|        neatkarības_notikums = Deklarēta
|          neatkarības_datums = {{Dat|1868|10|10}}
|       neatkarības_notikums2 = Izveidota republika
|         neatkarības_datums2 = {{Dat|1902|5|20}}
|       neatkarības_notikums3 = Revolūcija
|         neatkarības_datums3 = {{dat|1959|1|1}}
|                 platība_km2 = 110 861
|               platība_rangs = 105.
|          iedzīvotāju_skaits = 11 239 004
|     iedzīvotāju_skaita_gads = 2015
|    iedzīvotāju_skaits_rangs = 78.
|    apdzīvotības_blīvums_km2 = 102,3
|  apdzīvotības_blīvums_rangs = 104.
|                     IKP_PPP = [[ASV dolārs|$]] 234,624 miljardi
|                IKP_PPP_gads = 2013
|          IKP_PPP_per_capita = [[ASV dolārs|$]] 20 646
|                         HDI = {{palielinājās}} 0,769
|                    HDI_gads = 2014
|              HDI_kategorija = <font color="#009900">augsts</font>
|                   HDI_rangs = 67.
|                        Gini = 38,00
|                   Gini_gads = 2000
|             Gini_kategorija = 
|                  Gini_rangs = 
|                      valūta = [[Kubas peso]]
|                valūtas_kods = CUP
|                  laika_zona = [[EST]]
|                  utc_offset = -5
|              laika_zona_DST = 
|              utc_offset_DST = -4
|                      domēns = [[.cu]]
|              tālsarunu_kods = 53
|                iso_kods_num = 192
|              iso_kods_alfa2 = CU
|              iso_kods_alfa3 = CUB
}}
'''Kuba''' ({{val|es|Cuba}}), oficiāli '''Kubas Republika''' (''República de Cuba'') ir [[Sociālisms|sociālistiska]] salu valsts [[Ziemeļamerika|Ziemeļamerikā]], aizņem [[Kuba (sala)|Kubas]] salu (piecpadsmitā lielākā sala pasaulē) [[Lielās Antiļu salas|Lielo Antiļu salu]] arhipelāgā, [[Huventuda]]s salu un vairākas mazākas saliņas.<ref>Kopš 1903. gada ASV kontrolē teritorija ap [[Guantanamo]] līci — Kuba no savas puses uzskata šo nomas līgumu par spēku zaudējušu un teritoriju par okupētu.</ref> No kontinenta to atdala Floridas jūras šaurums ziemeļos un Jukatanas jūras šaurums rietumos. Lielākā pilsēta un galvaspilsēta ir [[Havana]].

== Vēsture ==
Pirmie eiropieši, kas nonāca Kubā, bija [[Kristofors Kolumbs|Kolumba]] ekspedīcijas dalībnieki 1492. gada oktobrī. 1511. gadā [[Spānija]]s karakuģu eskadra iekaroja arhipelāgu, pakļaujot pamatiedzīvotājus — [[indiāņi|indiāņu]] ''taino'' ciltis un padarīja to par savu [[Kolonija|koloniju]] (1514. gadā arhipelāgā bija jau 14 [[spāņi|spāņu]] apmetņu), bet 1515. gadā par kolonijas galvaspilsētu tika izvēlēta Santjago de Kuba. 1762. gadā Kubu iekaroja Lielbritānija, taču apmaiņā pret Floridu tā atdeva salu atpakaļ Spānijai. 18. gadsimta beigās sākās cukura bums, 1840. gadā Kuba bija pasaules lielākā cukura eksportētājzeme. 1868. gadā plantāciju īpašnieks Karlos Manuels de Sespedes dāvināja saviem vergiem brīvību un deklarēja Kubas neatkarību. Desmit gadus kopīga baltādaino un melnādaino [[Partizāni|partizānu]] armija cīnījās pret Spāniju, taču galu galā tika sakauti. 1895. gadā salinieki dzejnieka [[Hose Marti]] vadībā uzsāka karu par neatkarību, kā rezultātā tie dažu gadu laikā pārņēma savā kontrolē praktiski visu salu.

1898. gadā [[Amerikas Savienotās Valstis|ASV]] uzbruka Spānijai, kara rezultātā okupēja virkni tās koloniju, t.sk. arī Kubu. Kopš tā laika Kuba bija ASV [[protektorāts]], kur valdīja virkne [[Diktators|diktatoru]]. Kuba ieguva neatkarību tikai 1902. gadā, taču ASV ar uzspiestiem līgumiem nodrošināja sev tiesības jebkurā brīdī militāri iejaukties Kubas iekšējās lietās un ierīkoja kara flotes bāzi Gvantanamo līcī.

1933. gadā seržanta [[Fulhensio Batista]]s sarīkotajā apvērsumā gāza Džerardo Mačado i Moralesa diktatūru. 1940. gadā tika pieņemta jauna konstitūcija un sarīkotas prezidenta vēlēšanas, kurās uzvarēja Batista. Nākamajās, 1944. gada vēlēšanās Batista zaudēja Ramonam Gravam.
1952. gadā Batista kandidēja prezidenta amatam, taču, saprotot, ka vēlēšanās zaudēs, Batista 10. martā veica valsts apvērsumu un pasludināja sevi par pagaidu prezidentu. ASV atbalstītajai Batistas valdībai bija tieksme uz korupciju, vēlēšanu rezultātu viltošanu un politiskām slepkavībām, valstī bija augsts bezdarbnieku īpatsvars.

[[Attēls:CheyFidel.jpg|thumbnail|left|Če Gevara un Fidels Kastro 1961. gadā.]]
1956. gada decembrī Kubas piekrastē izkāpa 82 kaujinieki ar [[Fidels Kastro|Fidelu Kastro]] un [[Če Gevara|Ernesto Če Gevaru]] priekšgalā, kuri uzsāka partizānu karu pret Batistas režīmu. 1959. gada janvārī Batistas režīms tika gāzts un varu pārņēma ''kreisi'' orientētais Kastro un viņa domubiedri. Kastro režīms likvidēja arī rasu nevienlīdzības ekonomisko pamatu un izbeidza rasu segregāciju. 1961. gadā visai asās ASV reakcijas iespaidā, kura vēlējās atjaunot Batistas režīmu, Kuba ārpolitikā sāka orientēties uz draudzību ar [[Padomju Savienība|PSRS]] kā vienīgo pretspēku, kas salu valsti varētu aizstāvēt no iebrukuma. Revolucionāru nometnē aizvien lielāku ietekmi sāka iegūt [[Kubas komunistiskā partija]], kura 1965. gadā pārņēma varu, lielākajai daļai revolucionāru iestājoties šai partijā. Kubā tika ieviests sociālisms: veikta agrārā reforma, plantatoru zemes īpašumus sadalot zemniekiem, nacionalizēja rūpniecības un izklaides industrijas uzņēmumus, rezultātā sašķeļot Kubas sabiedrību (lielākajai daļai kubiešu diktatūras gāšana un sociālas reformas nozīmēja izraušanos no nabadzības, izglītību, uzlabotu dzīvošanas standartu un labu, visiem pieejamu veselības aprūpi, bet līdz tam dominējošā ekonomiskā un politiskā elite pameta valsti, emigrējot pamatā uz ASV un Meksiku). Otrais Kastro režīma leģitimitātes avots ir nacionālais lepnums. Kubieši uzskatīja, ka revolūcija bijušajai spāņu kolonijai, kas tūlīt pēc atbrīvošanās no Spānijas iekļuva pazemojošā atkarībā no ASV līdz tādai pakāpei, ka tika nicinoši saukta par „ASV bordeli”, atnesusi neatkarību un nacionālo lepnumu. Antiamerikāniskais nacionālisms ir viens no [[Fidels Kastro|Fidela Kastro]] ilgstošās globālās popularitātes iemesliem.

1962. gadā ASV noteica [[embargo]] režīmu, aizliedzot jebkādas ekonomiskās attiecības ar Kubu. Ekonomiskā blokāde turpina darboties vēl joprojām.<ref>[http://www.delfi.lv/news/world/other/article.php?id=22278338 Pasaules valstu vairākums regulāri aicina šo embargo atcelt kā netaisnīgu un graujošu nevis politisko režīmu, bet gan iedzīvotājus dzenošu nabadzībā.]</ref>

{{dat|1975}} Kuba aizsūtīja tūkstošiem savu karavīru uz [[Angola|Angolu]], lai palīdzētu [[Tautas kustība Angolas atbrīvošanai|Tautas kustībai Angolas atbrīvošanai]] cīnīties pret [[Dienvidāfrika]]s uzbrukumu un uzvarēt [[Angolas pilsoņu karš|pilsoņu karā]].<ref>{{Tīmekļa atsauce|url=http://www.nytimes.com/1987/02/01/magazine/cuba-s-strange-mission-in-angola.html?pagewanted=all|title=Cuba's strange mission in Angola|publisher=[[The New York Times]]|accessdate={{dat|2016|8|13||bez}}|author=|language=angliski}}</ref> Dienvidāfrikas atbrīvošanas vadītājs [[Nelsons Mandela]] uzskatīja, ka Kuba šādi ir palīdzējusi gāzt Dienvidāfrikas aparteīda režīmu, un pateicās tai, vaicājot: "Kurai citai valstij ir vēsture ar šādu nesavtīgu rīcību, kādu Kuba ir izrādījusi pret [[Āfrika]]s tautām?"<ref>{{Tīmekļa atsauce|url=http://www.telesurtv.net/english/analysis/Mandela-and-Castro-Friends-Comrades-and-Allies-20141205-0028.html|title=Mandela and Castro: Friends, Comrades and Allies|publisher=[[TeleSUR]]|accessdate={{dat|2016|8|13||bez}}|author=|language=angliski}}</ref>

Kuba arī palīdzēja [[Nikaragva|Nikaragvā]] valdošajai [[Sandīnistu nacionālās atbrīvošanas fronte]]i cīņā pret [[Amerikas Savienotās Valstis|ASV]] trenētajām un finansētajām [[kontras|kontrām]].<ref>{{Tīmekļa atsauce|url=http://www.upi.com/Archives/1983/06/19/US-Cuba-steps-up-Nicaragua-role/6554424843200/|title=U.S.: Cuba steps up Nicaragua role|publisher=[[United Press International]]|accessdate={{dat|2016|8|13||bez}}|author=|language=angliski}}</ref>

Kad 1989. gadā valsts lielākais ārējās tirdzniecības partneris PSRS ievērojami samazināja tirdzniecības apjomu ar Kubu, tajā iestājās dziļa sociāli ekonomiskā krīze. Pēc [[Ugo Čavess|Ugo Čavesa]] nākšanas pie varas [[Venecuēla|Venecuēlā]] pieauga šo valstu sadarbība. Investīcijas tūrisma nozares attīstībā, kā arī privātuzņēmumu pieļaušana pakalpojumu sfērā mīkstināja krīzi, taču valsts saimniecības izaugsme ievērojami palēninājusies.

2008. gadā, pēc 49 varas gadiem, 81 gadu vecais Fidels Kastro atkāpās no valsts un valdības vadītāja amatiem. Veselības problēmu dēļ jau 2006. gadā politisko jautājumu risināšanu Fidels bija uzticējis savam brālim [[Rauls Kastro|Raulam]], kurš tobrīd bija 75 gadus vecs.

== Klimats un ģeogrāfija ==
Tropu pasātu klimats — divi gadalaiki — lietaina vasara (no maija līdz oktobrim) un ziema (no novembra līdz aprīlim). Vidējā temperatūra gadā ir 25,5 °C. Vidējā temperatūra janvārī (pats aukstākais mēnesis) ir 22,5 °C, temperatūra augustā (pats karstākais mēnesis) ir 27,8 °C. Ūdens temperatūra piekrastē ziemā ir 22-24 °C, bet vasarā ir 28-30 °C. Vidējais nokrišņu daudzums gadā ir 1400 mm, kaut gadās sausuma pārņemti gadi. Izteiktas divas gadalaiku sezonas: lietus periods (maijs-oktobris), kurā ir 3/4 visu nokrišņu, un sausuma periods (novembris-aprīlis). Saulainākais laiks ir no janvāra līdz aprīlim. Mitruma dēļ šķiet, ka ir karstāks nekā patiesībā.

3 kalnu grēdas: rietumos — ''Sierra de los Organos'', centrālajā daļā — ''Sierra del Escambray'' un Austrumkubas dienvidu reģionā — ''Sierra Maestra'', kur atrodas valsts augstākais punkts — ''Pico Real del Turquino'' (1974 m vjl). Garākā upe ir 250 km garā Kauto (''Cauto'').

=== Administratīvais iedalījums ===
Teritorija sadalīta 14 provincēs un 169 municipalitātēs.

[[Attēls:2012-Catedral de San Cristobal anagoria 01.JPG|thumbnail|right|Havanas katedrāle.]]

== Iedzīvotāji ==
Pēc 2012. gada tautas skaitīšanas datiem Kubā bija 11 167 325 iedzīvotāji. Pēc rases pazīmēm 64% iedzīvotāju bija baltādainie, 9% — melnādainie, bet 27% — mulati.

=== Reliģija ===
Kopš 1992. gada ir aizliegta diskriminācija reliģiskās pārliecības dēļ. Dominējošā reliģija ir [[Romas Katoļu Baznīca|katolicisms]]. Katoļticība bieži tiek praktizēta kopā ar no Rietumāfrikas nākušu ticību ''Santeria''. Tajā katoļu svētie un jaunava Marija tiek asociēti ar [[jorubi|jorubu]] dievībām orišām. Atšķirībā no katoļu svētajiem orišas nesimbolizē pilnību, tām ir daudz cilvēcisku vājību.

== Valsts pārvalde ==
Kubas oficiālā politiskā sistēma ir [[demokrātiskais centrālisms]]. Augstākā likumdevēja iestāde ir vienpalātas [[Kubas Tautas Nacionālā Asambleja]] ar 609 deputātiem, kurus ievēl uz 5 gadiem. Asambleja darbojas sesiju režīmā (gadā notiek 2 kārtējās sesijas). Sesiju starplaikā augstākās valsts varas institūcijas funkcijas pilda Valsts padome, kurā ietilpst valsts prezidents, seši viceprezidenti un ministri. Kopumā Tautas Nacionālajā Asamblejā darbojas 10 pastāvīgās deputātu komisijas.

Valsts pārvalde — visi vadošie amati, — atrodas Kubas komunistiskās partijas rokās (kurā ir aptuveni 800 000 partijas biedru). Nacionālās Asamblejas un pašpārvalžu vēlēšanas ir nosacīti brīvas, taču kā kandidātiem ļauts piedalīties tikai partijas biedriem.

=== Iekšpolitika ===

==== Veselība un sociālais nodrošinājums ====
2006. gadā Kubā ir viens ārsts uz 140 iedzīvotājiem; vidējais dzīves ilgums ir 77 gadi. Valstī darbojas 498 [[poliklīnika]]s, 14 078 ģimenes [[Ārsts|ārstu]], 13 zinātniskie institūti. Bezmaksas veselības aprūpes sistēmai no valsts budžeta tiek atvēlēti 12%.<ref name="autogenerated2">[http://www.db.lv/images/files/abe7981c-e285-4c0a-afa7-fa938b1c9299.pdf LR 9. Saeimas delegācijas atskaite par komandējumu uz Havanu (Kubā) 2007. gada 10.-16. jūnijā (.pdf)]{{Novecojusi saite}}</ref>

Bezmaksas izglītība, bezmaksas bērnudārzi, apmaksāti atvaļinājumi, vispārēja valsts garantēta pensiju sistēma, u.c. sociālā palīdzība. Attiecīgi tas viss atbilstoši valsts ekonomiskajām iespējām. Bērniem līdz 6 gadu vecumam valsts nodrošināti bezmaksas piena produkti.

==== Izglītība ====
Pastāv bezmaksas (apmaksāta no valsts budžeta) pamata, vidējā un augstākā izglītība.

Ārvalstu studentiem domāts Latīņamerikas medicīnas institūts, kurā bez maksas studē studenti no maznodrošinātām ģimenēm, kuri pārsvarā nāk no visām Latīņamerikas valstīm.

==== Zinātne ====
1981. gadā Kuba pievērsās biotehnoloģijām, kur no 1983. gada līdz 2007. gadam ir ieguldīti 2 miljardu ASV dolāru. Ir gūti zināmi panākumi biotehnoloģiju un biomedicīnas vakcīnu jomā, izstrādājot pretērču vakcīnas dzīvniekiem, sintētiskās vakcīnas un kombinētās vakcīnas.<ref name="autogenerated2" />

==== Vides aizsardzība ====
Jau 60. gados Kubas valdība lika uz salas iestādīt 348 miljonus koku. Nacionālā Asambleja efektīvu un ilgstošu vides attīstību nostiprināja konstitūcijā un vienu piekto daļu salas noteica par aizsargājamu dabas teritoriju. Salā tika instalēti 15 000 000 enerģiju taupošo spuldžu, bet 3 000 000 ledusskapju, kuri patērēja ļoti daudz enerģijas, nomainīti pret videi draudzīgām sadzīves saldēšanas iekārtām. 90. gados Kubā importēja no Ķīnas 1 200 000 velosipēdu, lai iedzīvotāji no naftas, ogļu un dabasgāzes kurināmajiem transporta līdzekļiem pārietu uz videi draudzīgu transportu. No visa Karību jūras reģionā tieši Kubā ir saglabājusies vislielākā bioloģiskā daudzveidība. Apmēram puse Kubas dienvidu piekrastes sastāv no neskartiem mangrovju mežiem. Tās ir visplašākās mangrovju audzes visā Karību jūras baseinā — un lielākā jauno zivju attīstības vieta. Un arī koraļļu rifi visā apkārtnē nekur nav tik veselīgi kā Kubā. Taču lielāka loma te tomēr ir neattīstītajai rūpniecībai un transporta infrastruktūrai, kas ļauj saglabāt dabu maz skartu, nekā prasmīgai iekšpolitikai.<ref>[http://www.tvnet.lv/viriesiem/hobiji/81528-kuba_sarkano_zala_valstiba Kuba — sarkano zaļā valstība.]</ref>

==== Cilvēktiesības ====
Režīms deva kubiešiem labklājību un sociālo taisnīgumu, bet atņēma politiskās tiesības un brīvības. Autoritārā un personificētā valsts iekārta ir iemūžināta konstitūcijā. Uz valdošās partijas sirdsapziņas ir vairāki tūkstoši upuru — gan revolūcijas pretinieki režīma pirmajos gados, gan tie, kas neveiksmīgi mēģināja bēgt no Kubas. Jebkura atklāta uz valsts iekārtas maiņu orientēta un politiski organizēta opozīcija ir aizliegta.

Kubā pastāv arī opozicionāra disidentu kustība — ap 25 000 cilvēku, — kas izvēlējusies nevardarbīga [[Protests|protesta]] ceļu. Disidentu grupas ir ne tikai galvaspilsētā, kur tās bauda Rietumu valstu vēstniecību atbalstu, bet arī reģionos. Ir aptuveni 200 cilvēku, kas notiesāti par "pretvalstisku darbību", t.i. [[Politieslodzītais|politieslodzītie]].<ref>{{Tīmekļa atsauce |url=http://www.chamber.lv/lv/jaunumi/leta-zinas/2009-12-29/F5C2D1BB-5C9A-4472-AA5E-B42A519DD1F9 |title=Spānija savas ES prezidentūras laikā galveno uzmanību veltīs Kubai un ekonomikai. — LETA, 29.12.2009. |access-date=2010-01-21 |archiveurl=https://web.archive.org/web/20160304222505/http://www.chamber.lv/lv/jaunumi/leta-zinas/2009-12-29/F5C2D1BB-5C9A-4472-AA5E-B42A519DD1F9 |archivedate=2016-03-04 }}</ref>

90. gadu sākumā strauji saruka ārējā tirdzniecība ar [[Austrumu bloks|austrumu bloka]] valstīm, kas ievērojami pazemināja dzīves līmeni valstī. 1994. gada 5. augustā simtiem Havanas iedzīvotāju piedalījās plašākajos nemieros kopš revolūcijas laikiem. Tā paša gada augustā un septembrī nedrošos plostos un laivās Kubu pameta vairāk nekā 35 000 iedzīvotāju. Šīs krīzes rezultātā tika noslēgts imigrācijas līgums ar ASV, kas apņēmās ik gadu kubiešiem izsniegt vismaz 20 000 ieceļošanas vīzu.<ref>{{Tīmekļa atsauce |url=http://www.dzirkstele.lv/portals/pasaules/raksts.html?xml_id=4932 |title=Kastro atsakās no Kubas prezidenta amata. |access-date={{dat|2010|01|21||bez}} |archive-date={{dat|2011|07|22||bez}} |archive-url=https://web.archive.org/web/20110722161429/http://www.dzirkstele.lv/portals/pasaules/raksts.html?xml_id=4932 }}</ref>

=== Ārpolitiskās attiecības ===
1996. gadā pieņemta [[Eiropas Savienība|ES]] kopējā nostāja Kubas jautājumā, kas aicina vispirms gūt progresu cilvēktiesību un demokrātijas jomā un tikai pēc tam normalizēt attiecības. [[Eiropas Parlaments|Eiropas Parlamentā]] ir izveidota EP-Kubas sadarbības grupa, kurā darbojas 45 deputāti.

1998. gadā no 21. līdz 25. janvārim pirmo reizi Kubā viesojās [[Romas katoļu baznīca]]s [[Romas pāvests|pāvests]] [[Jānis Pāvils II]].

==== Attiecības ar Latviju ====
[[Latvija]]s valsti Kuba atzina 1921. gada 10. septembrī, bet pēc neatkarības atjaunošanas — 1991. gada 9. decembrī. Diplomātiskās attiecības starp Latviju un Kubu tika nodibinātas 1991. gada 20. decembrī. No 1993. gada beigām līdz 1998. gada septembrim Rīgā atradās Kubas Republikas vēstniecība. Vēlāk tā tika pārcelta uz [[Helsinki]]em, no kurienes arī pašlaik sedz Latviju un pārējās Baltijas valstis. 2007. gada 6. novembrī Latvijā akreditējās Kubas vēstnieks Serhio Gonsales Gonsaless (''Sergio Gonzalez Gonzalez'').

2004. gada 25. novembrī LR Saeimā tika nodibināta Latvijas-Kubas parlamentārās sadarbības grupa.

==== Attiecības ar ASV ====
{{pamatraksts|Kubas—ASV diplomātiskās attiecības}}
1962. gadā ASV noteica pret Kubu totālu ekonomikas [[embargo]] — pret valstīm un uzņēmumiem, kas ekonomiski sadarbosies ar Kubu, tiek vērstas [[Amerikas Savienotās Valstis|ASV]] politiskas un ekonomiskas sankcijas.<ref>1992. un 1993. gados gandrīz vienbalsīgi tika pieņemtas ANO rezolūcijas 47/19 un 48/16, pieprasot ASV atcelt embargo kā nelikumīgu. Šāds embargo ir arī Ženēvas konvenciju 1. Papildprotokola 54§ pārkāpums, jo aizliegta kā kara metode ir pārtikas liegšana civiliedzīvotājiem. — Nagla I. Atkal viss notiek amerikāņprāt. // Diena. 23.02.1998.</ref> 1992. gadā ASV pieņēma [[Toričelli akts|Toričelli aktu]], kas jebkuras valsts kuģiem, kuri apmeklējuši Kubu, pēc tam sešus mēnešus liedz ieiet ASV ostās. ASV prezidenta Dž. V. Buša administrācija 2003.-2005. gados vēl vairāk pastiprināja embargo, vēl stingrāk ierobežojot kontaktus starp abu valstu iedzīvotājiem: apmaiņu izglītības jomā, ģimeņu kontaktus un ar reliģiju saistītus ceļojumus.<ref>[http://www.fas.org/sgp/crs/row/RL31139.pdf Congressional Research Service Report for Congress, 'Cuba: US Restrictions on Travel and Remittances']</ref> 2009. gada martā [[ASV Senāts]] atcēla iepriekšējā prezidenta Džordža Buša noteiktās sankcijas Kubai — tagad Savienoto Valstu kubieši varēja apmeklēt salu reizi gadā, kā arī sūtīt tur mītošajiem radiniekiem naudu. Mazināti arī ierobežojumi attiecībā uz medikamentu un pārtikas sūtīšanu.<ref>{{Tīmekļa atsauce |url=http://www.bbi.lv/lv/news.php?r=1&news=1834 |title=ASV Kongress atceļ Buša noteiktās sankcijas Kubai. |access-date={{dat|2010|01|21||bez}} |archiveurl=https://web.archive.org/web/20110722161420/http://www.bbi.lv/lv/news.php?r=1&news=1834 |archivedate={{dat|2011|07|22||bez}} }}</ref>
2015. gada 20. jūlijā tika atjaunotas diplomātiskās attiecības ar ASV.

== Sabiedrība ==
Iedzīvotāju vairums ir spāņu konkistadoru, no [[Āfrika]]s atvesto [[nēģeris|melnādaino]] — [[Vergs|vergu]], — un vietējo [[Indiāņi|indiāņu]] pēcteči, kas ir metisizējušies. Oficiālā valoda ir spāņu (bieži var dzirdēt arī franču un angļu valodu). Augsts iedzīvotāju izglītības līmenis, kā arī attīstīta kultūra.

=== Kultūra ===
Ļoti liela loma iedzīvotāju sadzīvē ir mūzikai, muzicēšanai un dejai visur — ielās, restorānos, bāros, autobusos, pludmalēs. Kubieši dzied un spēlē paši. Diskotēkas ir tikai lepnajos hoteļos. Lielākais gandarījums mūziķiem, ja klausītāji dejo. Ja neviens nedejo, tas nozīmē, ka publikai muzikanti nepatīk. Izņēmums ir ''trova'' — romantiskās balādes. Katrā lielākā pilsētā ir ''Casa de la Trova'' jeb "trovas māja". Dažādo mūzikas stilu pamats ir ''son'' (no [[spāņu valoda]]s — "skaņa"), kas parādījusies 19. gadsimta beigās kalnos Kubas austrumos — netālu no [[Santjago de Kuba]] pilsētas. No ''son'', kas saplūda ar citiem latīņamerikāņu ritmiem, radusies [[salsa]], kas ir viena no populārākajām dejām pasaulē.<ref>[http://www.travellatvia.lv/1/9/1161/lv/?country=52 Olga Garsia, Klauss Susiluoto. Garā zaļā ķirzaka.]</ref>

==== Svētki ====
Februāra nogalē vai marta sākumā svin Havanas [[Karnevāls|karnevālu]] (''Havana Carnival'') ar savām vērienīgajām un krāšņajām parādēm piektdienu, sestdienu un svētdienu vakaros. Februāra pirmajās divās nedēļās notiek festivāls ''Jornadas de la Cultura Camagneyana'', bet Havanas Starptautiskais džeza festivāls (Havana International Jazz Festival), kas notiek februārī katru otro gadu. Aprīlī notiek ''Semana de la Cultura'', kas tiek svinēts Barakoas pilsētā, tai pašā laikā Elektroakustiskais mūzikas festivāls (''Electroacoustic Music Festival''), kas tiek svinēts Varadeao pilsētā. Maija pirmā nedēļā svin ''Romeria de Mayo'' Holguinā. Jūnija beigās Trinidadā notiek ''Fiestas Sanjuaneras''. San Diego bungu karnevāls tiek svinēts jūlija pēdējās divās nedēļās un augusta pirmajā nedēļā, kas sakrīt ar 26. jūlija brīvdienām — tiek svinēts cukura ražas novākšanas laiks.

=== Sadzīve ===
Viena no lielākajām problēmām, ar ko ikdienā sastopas šīs valsts iedzīvotāji, ir lielais preču deficīts. Kopš 1962. gada (kad ASV noteica pret Kubu embargo) spēkā ir pārtikas talonu sistēma, saskaņā ar kuru katram iedzīvotājam pienākas noteikts daudzums noteiktu pārtikas produktu (visu, kas virs šīs normas, jāmeklē "melnajā tirgū"). Katrs var saņemt minimālo mēneša pārtikas devu, ja nav līdzekļu. Virkni produktu un saimniecības preču, kuras pienākas oficiāli, taču nav pieejamas (jo tās vienkārši neieved embargo dēļ), tāpat jāmeklē "[[Melnais tirgus|melnajā tirgū]]", vai jāiztiek bez tām. Šī iemesla dēļ praktiski nav jaunu automašīnu, ļoti mazs skaits televizoru, radioaparātu, ledusskapju u.c. sadzīves tehnikas, ko pašā Kubā neražo.

Kubas imports 2009. gadā samazinājies par 20% (Kuba importē 60% sadzīves preču). Tā kā trūkst produktu, valdība pieņēmusi lēmumu samazināt cenas 24 sociāli nozīmīgām precēm. Dažām pārtikas, personīgās higiēnas precēm un medikamentiem cenas samazinātas par 5-27%.<ref>[http://www.diena.lv/lat/politics/arzemes/kuba-krize-trukst-pat-tualetes-papira Kubā krīze, trūkst pat tualetes papīra. // Diena. 8.08.2009.]</ref> Spriegums tīklā: 110 volti, nesen uzceltās viesnīcās arī 220 volti.

Kopš 2005. gada februāra ir spēkā [[smēķēšanas ierobežojumi]], aizliedzot smēķēt dažās sabiedriskajās vietās (aizliegums attiecas uz teātriem, autobusiem, taksometriem, vilcieniem, skolām, pārtikas sagatavošanas vietām un sporta laukumiem; aizliegts pārdot bērniem, kas jaunāki par 16 gadiem, un veikaliem simt metru attālumā no skolām aizliegts pārdot tabakas produktus).<ref name="autogenerated1">[http://www.apollo.lv/portal/news/1843/articles/39236 Kubā stāsies spēkā smēķēšanas aizliegumi. LETA, 20. janvāris (2005.)]{{Novecojusi saite}}</ref>

==== Nacionālā virtuve ====
Kubas nacionālā virtuvē ir jūtama spāņu, Āfrikas, un Āzijas ietekme. Ēdienos dominē pārsvarā rīsi, pupiņas, juka, [[kukurūza]], [[banāni]] un [[Cūka|cūkgaļa]], tāpat liela tropisko augļu dažādība. Tipisks Kubas ēdiens ir ''ajiaco'' — gaļas zupa. Liels pieprasījums ir cūkgaļai un teļa gaļai. Zivju ēdienus pārsvarā patērē pilsētās. Vispieprasītākā ir ''pargo'' zivs, tāpat arī [[garneles]], [[vēži]] un citi jūras veidīgie. Daudz [[Kreoli|kreolu]] (''creole'') ēdienu — [[rīsi]] ar [[vista]]s gaļu un ''romeritos''.

==== Sports ====
Sports un terapeitiskās procedūras ir bezmaksas un pieejamas visām vecuma grupām. Populārākie sporta veidi ir [[beisbols]], [[volejbols]], [[basketbols]] un [[bokss]].

== Saimniecība ==
[[Sociālisms|Sociālistiska]] saimniecības sistēma: personai nevar piederēt ražošanas līdzekļi (rūpnīcas, derīgo izrakteņu ieguves karjeri u.tml.) un resursi. Privātpersonām ir atļauta individuāla uzņēmējdarbība, taču nav atļauts izmantot citu personu algotu darbu lielākas peļņas gūšanai. Ekonomikas izaugsmi ievērojami kavē kopš 1962. gada ASV noteiktais pilnīgais ekonomikas [[embargo]] — pret valstīm un uzņēmumiem, kas ekonomiski sadarbosies ar Kubu, tiks vērstas ASV politiskas un ekonomiskas sankcijas<ref>Šī iemesla dēļ praktiski vienīgās valstis, kas līdz 20. gadsimta 90. gadiem ignorēja šo embargo, bija [[Padomju Savienība|PSRS]] un tās satelītvalstis. Savukārt kopš 2004. gada lielākais investors un sadarbības partneris ir [[Ķīnas Tautas Republika]].</ref> Tomēr Kubas IKP uz vienu iedzīvotāju 2008. gadā bija 9500 ASV dolāru un tā ierindojās 107. vietā no 229 valstīm, atstājot aiz sevis daudzus desmitus t.s. "brīvā tirgus" ekonomikas zemes.<ref>{{Tīmekļa atsauce |url=https://www.cia.gov/library/publications/the-world-factbook/rankorder/2004rank.html?countryName=Cuba&countryCode=cu&regionCode=ca&rank=107#cu |title=Cuba GDP — per capita (PPP) — Central Intelligence Agency Factbook |access-date={{dat|2009|08|15||bez}} |archive-date={{dat|2011|05|25||bez}} |archive-url=https://web.archive.org/web/20110525073402/https://www.cia.gov/library/publications/the-world-factbook/rankorder/2004rank.html?countryName=Cuba&countryCode=cu&regionCode=ca&rank=107#cu }}</ref> Ražots tiek rums, cigāri un kafija, kas ir iecienīti visā pasaulē. Ir rajoni, kuri ir bagāti ar dažādiem derīgiem izrakteņiem un naftu, un ir rajoni, kuri ir bagātīgi ar tropu augļu ražām. Liela uzmanība tiek veltīta izglītības un veselības iestādēm un to attīstībai.
[[Attēls:SantiagoPeople 01.JPG|thumbnail|left|Cigāru izgatavošana Kubā]]

Līdz 1989. gadam vairāk nekā 85% tirdzniecības Kuba īstenoja ar PSRS. Mūsdienās ārējā tirdzniecība tiek realizēta caur 3 brīvajām ekonomiskajām zonām: Marielu, Havanu un Vahaju. Lielākās [[Eksports|eksporta]] valstis ir: [[Ķīna]], [[Kanāda]] un [[Nīderlande]]; lielākās [[Imports|importa]] valstis ir: Ķīna, [[Spānija]] un [[Venecuēla]].

Svarīgākās nozares un ienesīgākie uzņēmumi atrodas militārās elites tiešā pakļautībā. Piemēram, kopuzņēmumu ar globālajām viesnīcu ķēdēm ''Sol Melia'' un ''Club Med'' (vislabākās viesnīcas šajā valstī) izveidoja kompānija ''Gaesa'', kas pieder Kubas Aizsardzības ministrijai. Līdzīgi karaspēks kontrolē citus tūrisma uzņēmumus, arī zvejniecību, cukura ražotni, telesakaru, elektronikas un IT uzņēmumus. Armijai pakļautā ekonomiskā impērija kontrolē 89% Kubas eksporta un 59% ienākumu, ko Kuba saņem no tūrisma. Karaspēks ir kvalificētu menedžeru kalve, un uzņēmumu vadošie darbinieki ārzemēs vai elitāros kursos Havanā apgūst [[vadībzinība]]s.<ref>[http://www.walterlippmann.com/docs1151-e.html Por DeWayne Wickham. En cuanto a los Derechos de los Homosexuales, le lleva Cuba la delantera a Estados Unidos?]</ref>

Vidējā alga mēnesī ir aptuveni 20—25 ASV dolāru<ref>[http://www2.la.lv/lat/latvijas_avize/jaunakaja_numura/arzemju.zinas/?doc=44250 Kuba atzīmē revolūcijas 50. gadskārtu]{{Novecojusi saite}}</ref> (papildus virkne bezmaksas pakalpojumu, kurus sedz valsts: bezmaksas darba apģērbs, ēdiens trūcīgajiem u.tml.). Apgrozībā lieto divu veidu naudaszīmes: kubiešu rīcībā ir melnbaltie Kubas peso, bet ārzemju tūristi lieto krāsainos Kubas peso (norēķini bieži notiek, izmantojot arī ASV dolārus).

'''Izaugsme:'''
* 2009. — 1,4%<ref>[http://www.delfi.lv/news/world/other/kubas-ekonomika-sogad-pieaugusi-par-14.d?id=28832439 Kubas ekonomika šogad pieaugusi par 1,4%.]</ref>

'''Muita:''' Kuba aizliedz ievest [[narkotikas]] un jebkādus [[Pornogrāfija|pornogrāfiskos]] materiālus. Šaujamieročus drīkst ievest, ja tie ir domāti medībām. Tūristiem ir jāiegādājas pavadzīme ilgstošām precēm, kuras ir nopirktas uz salas. Pavadzīme ir jāuzrāda pēc muitnieka pieprasījuma. Tūristiem ir atļauts ievest valstī personīgās lietas pieņemamā daudzumā. Ir aizliegts izvest no valsts noteikta veida dzīvniekus un augus, gliemežvākus, senlietas, dārgakmeņus un priekšmetus, kas tiek uzskatīti par nacionālo bagātību.

=== Derīgie izrakteņi ===
Ievērojamos daudzumos iegūst [[Azbests|azbestu]], [[Fosfāti|fosfātus]], [[Sāls|sāli]], kā arī [[Hroms|hromu]], [[dzelzs]] un [[Varš|vara]] rūdas. Valsts rietumdaļā vērāņemamas [[nafta]]s un [[dabasgāze]]s iegulas (vēl neapgūtas).

=== Lauksaimniecība ===
Lauksaimniecībā dominē [[tabaka]]s un [[cukurniedres|cukurniedru]] [[Cukurs|cukura]] (~9-9,5 000 000 t gadā) audzēšana un galaprodukta ražošana. Tāpat audzē un eksportē [[Kafija|kafiju]] un citrusaugļus.

=== Rūpniecība ===
Smagajā rūpniecībā dominē ir metālrūpniecība (rūdu pārstrāde). Viena no pasaulē lielākajām [[Niķelis|niķeļa]] ražotājvalstīm.

Vieglajā rūpniecībā attīstīta ir farmācijas rūpniecība — medikamenti ieņem svarīgu vietu Kubas eksportā un ir pieprasīti daudzās valstīs (kuras nekontrolē Rietumu farmācijas karteļi), jo kvalitātes ziņā neatpaliek, toties cenas ziņā ir ievērojami lētāki par Rietumu analogiem.

Visai attīstīta ir tabakas izstrādājumu rūpniecība (slaveno Kubas [[Cigārs|cigāru]] tirdzniecība Kubas saimniecībai nes 200 000 000 USD — 108 miljonus latu, — gadā<ref name="autogenerated1" />) un [[alkoholiskie dzērieni|alkoholisko dzērienu]] (slavenais Kubas [[rums]]) ražošana.

=== Tūrisms ===
Valsts saimniecībā nozīmīgs sektors ir [[tūrisms]]. Salas politiskā izolācija ir to pasargājusi no tūristu tūkstošiem, tāpēc vietējo iedzīvotāju attieksme pret tiem ir patiesi sirsnīga. Atpūtniekus no citām zemēm vilina ne tikai tīrās pludmales, dzīvespriecīgie un viesmīlīgie, "naudas nesabojātie" iedzīvotāji, "sociālistiskā eksotika" un lētās cenas, bet arī liela loma ir kvalitatīvajiem un lētajiem medicīnas pakalpojumiem (no daudzām valstīm cilvēkiem izdevīgāk ir doties uz Kubu veikt operāciju vai izmantot [[Stomatoloģija|stomatologa]] pakalpojumus ir izdevīgāk, nekā to pašu meklēt mītnes zemē). 2006. gadā valdība atļāva privātpersonām izvietot pie sevis tūristus, jo valsts viesnīcās pietrūka vietu.

Kruīzu kuģu bizness sasniedza kulmināciju 2005. gadā, kad Kubas ostās ienāca 122 kuģi, atvedot 102 440 pasažieru, un Kubai deva 15 miljonus dolāru (13,2 miljoni eiro) ieņēmumu no preču un pakalpojumu piegādes, sākot no degvielas un ūdens piegādes un atkritumu izvešanas līdz ieņēmumiem restorānos, bāros, taksometros un no suvenīru pārdošanas. ASV prezidenta Dž.V.Buša administrācija 2005. gadā vēl vairāk pastiprināja embargo, kā rezultātā 2007. gadā Kubā ieradās tikai 23 kuģi (11 000 pasažieri). [[Vācija]]s kruīza kuģi, kas pieder “Hapag-Lloyd” līnijai, kuru pārzina kuģniecības un tūrisma grupa ''TUI AG'', 15 reizes ieradās Kubas ostās, taču atteicās no Kubas, kad kruīza programmā tika iekļautas ASV ostas.<ref>{{Tīmekļa atsauce |url=http://news.frut.lv/lv/economics/42482 |title=ASV sankcijas paralizē Kubas kruīzu biznesu. |access-date={{dat|2010|01|21||bez}} |archiveurl=https://web.archive.org/web/20110722161940/http://news.frut.lv/lv/economics/42482 |archivedate={{dat|2011|07|22||bez}} }}</ref>

Vislielākais tūristu skaits Kubā ir no ES valstīm un Kanādas (ap 2 miljoniem tūristu gadā). ASV tūristu skaits ir mazs, jo ASV ir liegušas saviem pilsoņiem apmeklēt Kubu un noteikusi sodu par šī aizlieguma pārkāpšanu 50 000 dolāru apmērā.<ref name="autogenerated2" /> 2000. gadā Kubu apmeklējuši 50 tūristi no [[Latvija]]s, 2006. gadā — 710 tūristi, bet līdz 2007. gada maijam — 400 tūristi.<ref name="autogenerated2" />

== Piezīmes un atsauces ==
{{atsauces}}

== Literatūra ==
* Belfūrs Sebastjans. Fidels Kastro. — Jumava: Rīga, 2006., — 172 lpp. {{ISBN|1-234-56789-X}}
* [https://web.archive.org/web/20080924054620/http://www.essex.ac.uk/sociology/people/staff/blackburn.shtm Robin Blackburn]. The economies oh the Cuban revolution// Fidel Castro's Personal Revolution in Cuba: 1953-1973. / Edited with an Introduction by James Nelson Goodsell, The Christian Science monitor. Consulting Editor Lewis hanke. — University of Massachusetts, Amherst. New York, 1975

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://www.cia.gov/library/publications/the-world-factbook/geos/cu.html Cuba — Central Intelligence Agency Factbook] {{Webarchive|url=https://web.archive.org/web/20200516203938/https://www.cia.gov/library/publications/the-world-factbook/geos/cu.html |date={{dat|2020|05|16||bez}} }}
* [http://www.vesture.eu/index.php/Kastro_Fidels Fidels Alehandro Russ Kastro — Vēstures terminu skaidrojošā vārdnīca]
* [http://www.posolstvo-cuba.ru Сайт посольства Республики Куба в Российской Федерации]
* [https://web.archive.org/web/20081208093905/http://www.explan.ru/archive/2001/04/s3.htm Александр Трушин. НЭП по-кубински. Эхо планеты. Общественно-политический еженедельник ИТАР-ТАСС]
* [http://sandraveinberga.lv/2013/03/07/kubas-komplicetas-koordinates-fidels-kioski-un-izeja-no-krizes/ Sandras Veinbergas Kubas iespaidi]

{{Ziemeļamerikas valstis}}
{{Padomju impērijas valstis}}
{{autoritatīvā vadība}}

[[Kategorija:Kuba| ]]
[[Kategorija:Republikas]]
[[Kategorija:Ziemeļamerikas valstis]]