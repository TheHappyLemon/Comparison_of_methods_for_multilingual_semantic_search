{{BioTakso infokaste
|        attēls = Arenaria interpres (habitus).jpg
| att_nosaukums = Akmeņtārtiņš riesta tērpā
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Aves
|      klase_lv = Putni
|         kārta = Charadriiformes
|      kārta_lv = Tārtiņveidīgie
|        dzimta = Scolopacidae
|     dzimta_lv = Sloku dzimta
|         ģints = Arenaria
|      ģints_lv = Akmeņtārtiņi
|          suga = A. interpres
|       suga_lv = Akmeņtārtiņš
|      binomial = Arenaria interpres <small>([[Kārlis Linnejs|Linnaeus]], 1758)</small>
|   kategorijas = nē
}}
'''Akmeņtārtiņš''' (''Arenaria interpres'') ir [[sloku dzimta]]s (''Scolopacidae'') [[Tārtiņveidīgie|tārtiņveidīgo]] kārtas [[bridējputns]]. Izšķir divas [[pasuga]]s.<ref name=world>[https://www.worldbirdnames.org/bow/sandpipers/ IOC World Bird List: Sandpipers, snipes, courser, 2020]</ref> Akmeņtārtiņš ir gājputns, kas ligzdo [[Eirāzija]]s un [[Ziemeļamerika]]s [[arktika|arktiskajā]] joslā, bet ziemo, pārlidojot uz dienvidiem, okeānu un jūras krastos gandrīz visā pasaulē.<ref>[http://www.iucnredlist.org/details/106003034/0 IUCN: Arenaria interpres]{{Novecojusi saite}}</ref>

== Nosaukuma izcelsme un raksturīgās pazīmes ==
[[Attēls:Arenaria_interpres_plumage.jpg|thumb|240px|left|Akmeņtārtiņi piekrastes oļos]]
[[Attēls:Arenaria_interpres_flock.jpg|thumb|240px|left|Akmeņtārtiņi Sentmeri salā [[Lielbritānija]]s piekrastē]]
Akmeņtārtiņš ir vidēja lieluma [[putns]] ar spēcīgu [[kakls|kaklu]] un [[knābis|knābi]], ko tas prasmīgi pielieto [[barība]]s meklējumos [[jūra]]s vai [[okeāns|okeāna]] [[piekraste|piekrastē]].<br />

Visticamāk, arī putna nosaukums saistīts ar tā barības meklējumu īpatnībām. Putns skraida pa piekrasti, apseko [[pludmale]]s oļus, [[akmens|akmeņus]], [[jūraszāle]]s un [[dūņas]], un “apgāž” vai pārcilā tos, meklējot tur paslēpušos [[bezmugurkaulnieks|bezmugurkaulniekus]]. Vēl precīzāk to ilustrē putnu angliskais nosaukums — ''“turnstone”'', ko varētu aptuveni tulkot kā “akmeņvēlējs”. Akmeņtārtiņš ir izteikts [[piekraste]]s putns, kas dos priekšroku drīzāk akmeņainām, nekā smilšainām pludmalēm, un pie [[ūdens]] nereti sastopams kopā ar [[Jūras šņibītis|jūras šņibīti]] ''(Calidris maritima)''. <br />

== Mājvieta un migrēšanas vietas ==
Akmeņtārtiņš ir [[gājputns]]. Galvenokārt tas apdzīvo [[polārā zona|polārās zonas]] — [[Eirāzija]]s (t.sk. [[Eiropa]]s [[ziemeļi|ziemeļu]] daļu un īpaši [[Skandināvija|Skandināviju]]) un [[Amerika]]s arktiskās piekrastes, arī [[Grenlande|Grenlandi]]. Bet ziemot putns dodas gar jūru un okeānu piekrastēm, un reizēm tā tālie ziemošanas [[ceļojums|ceļojumi]] aizsniedz pat [[Dienvidāfrika]]s un [[Austrālija]]s [[krasts|krastus]]. [[Migrēšana]]s laikā nelielā skaitā tas sastopams arī [[Latvija]]s [[piejūras zona|piejūras zonās]] — [[Kolka|Kolkā]], [[Mazirbe|Mazirbē]], [[Mērsrags|Mērsragā]], [[Jaunķemeri|Jaunķemeros]], [[Pape|Papē]], [[Ainaži|Ainažos]], u.c.<br />

Uz Eiropu ligzdot un ziemot dodas 15 000—25 000 pāru; aptuveni 64 000 pāru šai laikā sastopami pie [[Lielbritānija]]s krastiem un 5 000 pie [[Īrija]]s.

==Izskats==
[[Attēls:Arenaria interpres SK.jpg|thumb|right|220px|Akmeņtārtiņa apspalvojums ārpus vairošanās sezonas]]
[[Attēls:Arenaria interpres4.jpg|thumb|220px|Akmeņtārtiņš ligzdā]]
Akmeņtārtiņš ir vidēji liels, spēcīgs bridējputns. Tā ķermeņa garums ir 21—26 [[centimetrs|cm]], [[spārnu plētums]] 50—57 cm, svars 84—190 [[grams|g]].<ref name=adw>[http://animaldiversity.ummz.umich.edu/accounts/Arenaria_interpres/ ADW: Arenaria interpres]</ref> Tumšais [[knābis]] — ass un smails, apmēram 2,5 cm garš. [[Kājas]] ir koši [[oranžs|oranžas]] un ļoti īsas, apmēram 3,5 cm garas. Abi dzimumi izskatās vienādi, lai gan mātīte ir nedaudz mazāk koša kā tēviņš, un tās [[galva]] ir brūnāka. Akmeņtārtiņu ne vienmēr izdosies uzreiz pamanīt. Lai arī tam ir salīdzinoši košs [[apspalvojums]], ko viegli saskatīt putna [[lidojums|lidojuma]] laikā — baltās svītras uz [[mugura]]s, spārniem un [[aste]]s — putns ir [[kamuflāža]]s jeb maskēšanās meistars pludmalē. Tur putna raibais tērps pazūd un saplūst ar raibajiem piekrastes oļiem un akmeņiem.<br />

Akmeņtārtiņa ietērps [[vairošanās]] laikā ir krāšņs — melnbalta galviņa, kastaņbrūnas krāsas mugura, balta apakšdaļa un sarkanas kājas. Toties tā ziemas “tērps” ir daudz pieticīgāks — brūna augšdaļa un balta lejasdaļa un [[vēders]].

== Uzvedība un barība==
Piekrastē putns — parasti tie ir vairāki bariņā — ar savām sarkanajām [[kāja|kājām]] pārvietojas ļoti ātri. Ja reiz iztraucēts, tas pacelsies [[spārni|spārnos]], lai pēc mirkļa turpat vai mazliet tālāk atkal nolaistos un turpinātu skraidīšanu un barības meklējumus. Akmeņtārtiņš labprāt biedrosies ar saviem [[suga]]s brāļiem, kuru palīdzība var lieti noderēt — piemēram, ja kāds akmens būs vienam putnam par smagu, to pārvelt palīgā nāks arī citi.<br /> Ārpus ligzdošanas sezonas akmeņtārtiņi ir sabiedriski un veido lielus barus, kuros var būt vairāki tūkstoši putni, jaukti ar citiem jūras piekrastes putniem. Ligzdošanas laikā akmeņtārtiņš kļūst teritoriāls un agresīvs. Arī ārpus ligzdošanas sezonas akmeņtārtiņš ir samērā agresīvs pret citām putnu sugām, ja jāsadala barība. Tie aktīvi cenšas ievērot nelielu attālumu starp akmeņtārtiņiem un pārējiem krasta putniem. Lai iebiedētu kaimiņu, akmeņtārtiņš sabož spalvas un kliegdams skrien virsū. Lai arī to kājiņas ir īsas, akmņtārtiņi ir ātri skrējēji. Tie ir arī ātri lidotāji. Vienā dienā migrācijas laikā akmeņtārtiņi veic vairāk kā 1000 km.<ref name=adw/>

Akmeņtārtiņš vasarā pamatā barojas ar [[kukaiņi]]em, lai gan tas neatsakās arī no citiem [[bezmugurkaulnieki]]em, piemēram, [[vēžveidīgie|vēžveidīgajiem]], [[gliemji]]em un [[tārpi]]em. Reizēm var novērot, ka akmeņtārtiņš cenšas izzagt [[ola]]s no citu putnu ligzdām, piemēram, no [[kaiju dzimta|kaijāmm]], [[zīriņu dzimta|zīriņiem]], [[meža pīles|meža pīlēm]] un pat no citiem akmeņtārtiņiem, lai gan tas nav tipiski. Olas tiek izēstas atstātās un neapsargātās ligzdās. Tārtiņš ar savu smailo knābi pārsit čaumalu un izēd olu.<ref>[http://www.jstor.org/discover/10.2307/4160107?uid=3738496&uid=2&uid=4&sid=21102248800971 The Ruddy Turnstone as an Egg Predator]</ref>

===Barošanās paņēmieni===
Lai atrastu barību, akmeņtārtiņš izmanto sešus dažādus paņēmienus.<ref>[http://www.jstor.org/discover/10.2307/5168?uid=3738496&uid=2&uid=4&sid=21102248800971 Individual Feeding Specializations of Wintering Turnstone Arenaria interpres]</ref> Purināšana — akmeņtārtiņš pārbauda jūraszāļu kaudzes, tās pārstumjot, izdurstot un izpurinot. Akmeņu apvelšana — akmeņtārtiņš apveļ akmeņus, lai atrastu noslēpušos bezmugurkaulniekus. Rakšana — ar nelieliem vēzieniem akmeņtārtiņš ar knābi izrok smiltīs vai dubļos nelielas bedrītes, pēc tam uzlasa atklātos kukaiņus. [[Augsne]]s pārbaudīšana — akmeņtārtiņš iedur ceturtdaļu knābja augsnē un to izčamda. Knābja izmantošana līdzīgi [[āmurs|āmuram]] — lai piekļūtu pie barības, kas slēpjas čaulā, akmeņtārtiņš ar knābi kā ar āmuru pārsit vēžveidīgā, gliemja vai olas čaulu.<ref>[http://www.tandfonline.com/doi/abs/10.1080/00063658509476881#.UZyOfZXnmqQ Survival, winter population stability and site fidelity in the Turnstone Arenaria interpres]</ref> Virsmas seklā knābāšana — ar sekliem knābieniem akmeņtārtiņš izknābā augsni, atrodot kukaiņus, kas slēpjas pašā augsnes virskārtā. Novērojumi liecina, ka šie paņēmieni var būt dažādi atkarībā no īpatņa, dzimuma un pat hierarhijas barā. Bars barojas, atdarinot dominantos putnus. Ja no bara atdala līderus, pārējie putni uzreiz nomaina barošanās paņēmienu atbilstoši īpatņa iemīļotākajiem paņēmieniem. Barošanās laikā akmeņtārtiņam atkarībā no tā vietas bara hierarhijā ir atšķirīgs izskats un uzvedība. Nolaista aste un uzmests kupris liecina par agresiju un dominanci. Parasti vecāki putni dominē pār jaunajiem.<ref>[http://www.jstor.org/discover/10.2307/4085499?uid=3738496&uid=2&uid=4&sid=21102248907071 Age related Differences in Ruddy Turnstone Foraging and Aggressive Behavior]</ref>

==Ligzdošana==
[[Attēls:Arenaria interpres MHNT.jpg|thumb|180px|Akmeņtārtiņa ola]]
Dzimumbriedumu akmeņtārtiņi sasniedz 2 gadu vecumā. Tie veido ilgstošus, monogāmus pārus, kas atkārtoti ligzdo vienā un tai pašā vietā. P"aris katru pavasari atjauno attiecības ar īpašiem [[riests|riesta]] lidojumiem un dejām uz zemes. Kad attiecības atjaunotas, pāris nešķiras līdz tiek uzsākta olu dēšana. Ligzdošanas laikā akmeņtārtiņi kļūst teritoriāli un katrs pāris nostiprina savu teritoriju. Atkarībā no barības daudzuma 1 km krasta joslā var būt 1,6—4,5 pāri.<ref name=adw/> Terirorija tiek agresīvi aizsargāta. Agresijas līmenis ir tik augsts, ka akmeņtārtiņu pāris pat uzbrūk viens otram, kad viens no tiem atgriežas pie ligzdas.<ref name=adw/> 

Akmeņtārtiņi ligzdošanas vietās ierodas maija beigās. Ligzda tiek izveidota vienkāršā zemes iedobē, to izklājot ar sausu [[zālaugi|zāli]], [[ķērpji]]em un [[lapas|lapām]]. Jūnija vidū mātīte sāk dēt olas. Dējumā ir 2—5 tumši brūnas, raibumotas olas. Perē abi vecāki, bet galvenokārt to dara mātīte. Tikmēr tēviņš nerimstoši pārbauda teritoriju un brīdina ar saucieniem mātīti, ja tuvojas ienaidnieks. Tādā gadījumā mātīte pamet ligzdu, lai novērstu uzmanību no olām. Inkubācijas periods ilgts 21—24 dienas. Izšķiļoties putnēniem ir dūnas un tie spēj staigāt jau pēc dažām stundām. Par mazuļiem rūpējas abi vecāki, bet pienākumi ir dalīti. Mātīte rūpējas par mazajiem cālēniem, bet vēlāk līdz tie pieaug pilnībā rūpējas tēviņš. Vecāki agresīvi aizsargā mazuļus un par tiem uzmanīgi rūpējas. Jauniem putniem spalvas izaug, sasniedzot 19—21 dienu vecumu. Līdz 2 gadu vecumam jaunie putni pavada ziemošanas vietās, barojoties un nobriestot.<ref name=adw/>

== Citi interesanti fakti ==
Akmeņtārtiņš, pretēji citiem bridējputniem, nesmādēs arī rakņāšanos [[atkritumi|atkritumos]]. Zināms, ka akmeņtārtiņš spējīgs apēst visneiedomājamākās [[lieta]]s, tai skaitā, pamieloties ar [[cilvēks|cilvēka]] [[līķis|līķi]] vai [[kokosrieksts|kokosriekstu]].

==Atsauces==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20191127024219/http://www.putni.lv/ Putni Latvijā un pasaulē]
* [https://web.archive.org/web/20050829110616/http://www.putni.lv/lvp_frames.htm Sugu saraksts ar komentāriem par skaitu un izplatību.] Detalizēta retumu uzskaite. Dažādi rekordi: pirmie un pēdējie migranti, neparasti ziemotāji un citi fakti.
* [http://www.lob.lv/ Latvijas Ornitoloģijas Biedrība]
*[https://web.archive.org/web/20130703052856/http://www.arkive.org/ruddy-turnstone/arenaria-interpres/ ARKive: Ruddy turnstone (Arenaria interpres)]




[[Kategorija:Akmeņtārtiņi]]
[[Kategorija:Latvijas putni]]
[[Kategorija:Eiropas putni]]
[[Kategorija:Islandes fauna]]
[[Kategorija:Āzijas putni]]
[[Kategorija:Āfrikas putni]]
[[Kategorija:Austrālijas putni]]
[[Kategorija:Ziemeļamerikas putni]]
[[Kategorija:Grenlandes fauna]]
[[Kategorija:Dienvidamerikas putni]]