{{citas nozīmes|nāciju|Vācietis (nozīmju atdalīšana)|Vācietis}}
{{Tautas infokaste
| attēls = [[Attēls:Map_of_the_German_Diaspora_in_the_World.svg|314px]]
| tauta = <big>Vācieši</big>
| skaits = apmēram 80 miljoni
| vieta = 
| valoda = [[vācu valoda|vācu]]
| reliģija = 
| grupas = [[indoeiropieši]], [[ģermāņi]]
| radi = [[angļi]], [[franči]], [[skoti]], [[nīderlandieši]], [[flāmi]], [[frīzi]], [[zviedri]], [[dāņi]], [[norvēģi]], [[islandieši]]
| image_caption = Vācieši pasaulē
}}
'''Vācieši''' ({{val|de|Deutsche}}) ir [[ģermāņi|ģermāņu]] [[tauta]], kuras izcelsme ir [[Centrāleiropa]]. Tos vieno kopēja [[kultūra]] un [[vācu valoda]], nevis pilsonība vai kopēja izcelsmes valsts. 

Līdz 19. gadsmitam ar jēdzienu ''vācieši'' apzīmēja visu vācvalodīgo cilvēku kopumu. Pašlaik aptuveni 100 miljoniem cilvēku vācu valoda ir [[dzimtā valoda]], taču tikai aptuveni 80 miljoni uzskata sevi par vāciešiem.

== Nosaukuma izcelsme ==
[[Attēls:Pre Migration Age Germanic.png|thumb|280px|Ģermāņu ciltis pirms "Lielās tautu staigāšanas" (ap 100.—400. g. m. ē)]]
Vārds ''Deutsche'' cēlies no senaugšvācu valodas vārda ''thiutisk'', kas nozīmēja "tautas valodai raksturīgs". Senaugšvācu valoda izveidojās 8. gadsimtā no [[Reina]]s [[franki|franku]] dialekta, kādā runāja [[Karolingu dinastija|Karolingu]] galmā, taču 10. gadsimtā tā atkal izzuda. Vidusaugšvācu valodas vārds ''diutsch'' pirmoreiz parādās ap 1080. gadu tapušajā "Anno dziesmā", kurā stāstīts par ''diutsche lant''- vācu zemēm, ne vienotu valsti, bet švābu, bavāriešu, [[sakši|sakšu]] un franku zemēm, kuras vienoja līdzīgas valodas.<ref>Hāgens Šulce. Vācijas vēsture. — Jumava: Rīga, 2012. {{ISBN|9789934110252}} 19. lpp.</ref>

[[Baltu valodas|Baltu valodās]] vācu tautas nosaukums (''vācieši — vuocīši — vokiečiai — vuokītē'') stipri atšķiras no daudzās ģermāņu valodās lietotajiem nosaukumiem (''Deutsche — Duitsers — Tyskar''), [[slāvu valodas|slāvu valodās]] lietotajiem nosaukumiem (''Nijemci — Němci — Nijemci — Niemcy — Немцы — Nemci — Німці'') un [[romāņu valodas|romāņu valodās]] lietotajiem vācu tautas apzīmējumiem (''Allemands — Alemães'').
Vārda izcelme nav pilnīgi skaidra, tomēr visticamāk, ka senākā forma ''vāca'' vai ''vākiā'' ir bijis rietumbaltu tautu dots apzīmējums ''[[vikingi|vikingu]]'' jeb ''[[varjagi|varjagu]]'' sirotāju apzīmēšanai. [[Kazimirs Būga]] šo vārdu saista ar 6. gadsimta hronista [[Jordans|Jordana]] pieminēto Zviedrijas cilti ''vagoth''. Pēc K.Karuļa domām, vārda ''vāca'' pamatā var būt indoeiropiešu vārds ''uek'' ("runāt"), no kā prūšu valodā radies vārds ''wackis'' ("kliedziens, kara sauciens"), arī latviešu vārds ''vēkšķis''.
Tamlīdzīgi vārdi sākotnēji varēja būt lietoti nesaprotamā valodā runājošo rietumu kaimiņtautu piederīgo apzīmēšanai.

== Vācijas vēsture ==
{{Pamatraksts|Vācijas vēsture}}

=== Svētās Romas impērijas rašanās ===
[[Attēls:Map of the Imperial Circles (1512)-en.png|thumb|280px|Vācu Nācijas Svētā Romas impērija 1512. gadā]]
Izirstot [[franki|franku]] karaļvalstij tās austrumu daļas hercogistes, galvenokārt [[Saksija]], [[Frankija]] (Frankonija), [[Švābija]] un [[Bavārija]], politiskā ziņā izrādījās samērā stabilas. Par to droši vien jāpateicas tam, ka tās aptuveni sakrita ar vēsturiskajām [[ģermāņi|ģermāņu]] cilšu teritorijām, kur bija saglabājušās vecās cilšu saites, tradīcijas un pat valodas dialekti.

Pēc karaļa Konrāda I nāves [[Vācija]]s (austrumfranku) magnāti Saksijas hercogu ievēlēja par karali [[Heinrihs I|Heinrihu I]]. Iespējams, ka viņi nebūtu steigušies ar šādu soli (sevi padarīt par vasaļiem), ja ne nepieciešamība atvairīt bīstamu ārējo ienaidnieku — [[maģāri|maģārus]]. Tikai organizēta pretestība varēja paglābt austrumfranku zemes no izpostīšanas. Heinrihs I to samērā veiksmīgi arī uzsāka. Lai gan maģāru uzmākšanās atvairīšana viņam bija grūts uzdevums, ārējie draudi palīdzēja konsolidēt spēkus un nostiprināt [[monarhija]]s autoritāti. Starp citu, šis ir viens no neskaitāmiem piemēriem vēsturē kurš parāda, ka riski un draudošas briesmas nereti virza [[sabiedrība]]s progresu daudz straujāk, nekā jebkādi citi faktori.

Tomēr pilnībā sakaut maģārus izdevās tikai Heinriha I dēlam [[Oto I]]. Atšķirībā no sava tēva, Oto I (936—973) pats sevi 936. gadā pasludināja par vāciešu, vai kā viņus vēl ilgi [[Eiropa|Eiropā]] dēvēja — austrumfranku, karali. Tiesa, šāda [[uzurpācija|uzurpatoriska]] soļa rezultātā viņam nākamos 25 gadus nācās cīnīties ar radinieku un citu [[magnāts|magnātu]] pretestību. Šajā cīņa Oto I nevarēja uzvarēt bez spēcīgiem sabiedrotajiem. Par tādiem izrādījās augstākā [[garīdzniecība]], kura arī bez centralizētas laicīgās varas atbalsta nevarēja nostiprināt savu stāvokli — provinču magnāti parasti nekautrējās papildināt savus īpašumus uz baznīcu un klosteru rēķina.

Oto I un garīdzniecības [[alianse|aliansi]] atbalstīja arī Roma, kura, savukārt, cerēja uz Vācijas monarha palīdzību grūtā brīdī. Šādi brīži nebija retums, jo Romai tuvējās valstiņas, it sevišķi Ziemeļitālijā, un [[Burgundija]], [[Provansa]] bija politiski nestabilas. Lai nostiprinātu savienību ar Oto I, [[Romas pāvests]] 962. gadā viņu pasludināja par imperatoru. Tagad tā laika civilizētajā pasaulē vairs nebija viena, bet gan divas impērijas — [[Austrumromas impērija|Bizantija]] un [[Svētā Romas impērija]]. Pēdējā jau bija nākamās Vācijas prototips.

Pēc Oto I nāves Vācijā valdīja viņa dēls [[Oto II]], bet pēc viņa, mazdēls [[Oto III Otons|Oto III]]. Šie abi pēcnācēji katrs mira jauni un viņu valdīšanas laiks nebija ilgstošs. Tomēr vēl Oto I laikā monarhija Vācijā jau bija pietiekami nostiprinājusies, lai valdnieku maiņa nespētu to destabilizējoši ietekmēt.

== Vācieši latvju dainās ==
{|
|
Es vācietis kā tie citi,<br />
Citi mani neierauga;<br />
Citi ēda cāļa gaļu,<br />
Es skābos kāpostiņus.<br />
31871.
|
Kad man būtu tā naudiņa,<br />
Kas guļ jūras dibenā,<br />
Es nopirktu Rīgas pili<br />
Ar visiemi vāciešiem.<br />
Es vācietim tā darītu,<br />
Kā vācietis man darīja;<br />
Es vācieti dancinātu<br />
Uz karstiemi ķieģeļiem;<br />
Jo vācietis augstu lēktu,<br />
Es pakurtu uguntiņu.<br />
31873.
|
Ko vācietis man darīja,<br />
To darīšu vācietim:<br />
Dienu likšu mežā braukt,<br />
Nakti riju kuldināt.<br />
Es vācieti dancināšu<br />
Vez sarkanu stieģelīti;<br />
Jo vācietis augstu lēca,<br />
Es pakoršu uguntiņu;<br />
Jo tā dega uguntiņa,<br />
Jo es viņu sabikstīju.<br />
31874-200
|
Kur, vācieti, tava zeme,<br />
Kur tie tavi kumeliņi?<br />
Kam tu nāci šai zemē<br />
Manus grūtus sviedrus ēst?<br />
31876-28
|
Pieci kaķi arklu vilka,<br />
Vāciets ara raudādams.<br />
Redz, vācieti, redz, vācieti,<br />
Kā maizīte jāpelnī!<br />
31883-26
|
Vāciešam gari mati,<br />
Pakaram ozolā,<br />
Kam tas manu brāleliņu<br />
Kā putniņu spīdzināja!<br />
31891-319
|
Vācietim lielas bēdas,<br />
Kur būs ņemt līgaviņu.<br />
Purva dzērve garu kaklu,<br />
Tā vācieša līgaviņa.<br />
31894-241
|
Ak nabaga vācietīti,<br />
Ko tu nāci Kurzemē?<br />
Sausa maize kulītē,<br />
Ūdens koka mēriņā.<br />
52856-378
|
|}

== Skatīt arī ==
* [[Vācbaltieši]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Eiropa-aizmetnis}}

{{autoritatīvā vadība}}

[[Kategorija:Vācieši| ]]
[[Kategorija:Vācijas cilvēki]]
[[Kategorija:Eiropas tautas]]
[[Kategorija:Ģermāņi]]