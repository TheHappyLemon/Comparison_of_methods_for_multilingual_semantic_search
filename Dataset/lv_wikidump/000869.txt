{{Apdzīvotas vietas infokaste
| name                     = Sevastopole
| official_name            = ''Севастополь''
| settlement_type          = [[Uz laiku okupētās Ukrainas teritorijas|Krievijas okupēta Ukrainas daļa]]
| image_skyline            = Sevastopol004.jpg
| image_caption            = Sevastopoles osta
| image_flag               = Sevastopol-flag.gif
| image_shield             = COA of Sevastopol.svg
| shield_link              = 
| flag_link                = 
| shield_size              = 
| pushpin_map              = Ukraine#Krima
| pushpin_image            = 
| pushpin_label_position   = left
| map_caption              = 
| subdivision_type         = Valsts
| subdivision_type1        = Statuss
| subdivision_type2        = 
| subdivision_name         = {{UKR}}
| subdivision_name1        = Īpaša statusa pilsēta
| subdivision_name2        = 
| established_title        = Dibināta
| established_date         = 1783. gads
| established_title1       = 
| established_date1        = 
| established_title2       = 
| established_date2        = 
| government_type          = 
| leader_title             = 
| leader_name              = 
| area_total_km2           = 1079
| population_as_of         = 2015
| population_footnotes     = 
| population_total         = 414315
| population_density_km2   = auto
| timezone                 = MSK
| utc_offset               = +3
| timezone_DST             = 
| utc_offset_DST           = 
| latd = 44 | latm = 36 | lats = 0 | latNS = N
| longd = 33 | longm = 31 | longs = 50 | longEW = E
| elevation_footnotes      = 
| elevation_ft             = 
| elevation_m              = 
| website                  = {{URL|http://sevastopol.gov.ru}}
| footnotes                = 
}}
'''Sevastopole''' ([[ukraiņu valoda|ukraiņu]] un {{val|ru|Севастополь}}, {{val|crh|Aqyar}}, {{val|gr|Σεβαστούπολη}}, ''Sevastoupoli'') ir [[osta]]s pilsēta, kas izvietojusies [[Melnā jūra|Melnās jūra]]s [[Kalamitas līcis|Kalamitas līča]] krastā [[Krima|Krimas pussalā]].

Starptautiski atzīta [[Ukraina]]s sastāvdaļa, ko [[Krievijas—Ukrainas karš|Krievijas—Ukrainas kara]] laikā  2014. gadā anektēja [[Krievija]] un pasludināja par [[Krievijas administratīvais iedalījums|federālās nozīmes pilsētu]].  Administratīvi Sevastopolei pakļauta [[Inkermana]]s pilsēta.
 
== Vēsture ==
[[Attēls:Chersonesos ruins.jpg|200px|left|thumb|Hersonesas drupas ar Sv. Vladimira pareizticīgo baznīcu pie mūsdienu Sevastopoles.=]]
Sākot no 7. gadsimta p.m.ē. [[Senā Grieķija|Senās Grieķijas]] kolonisti Krimas pussalas dienvidu krastā pie tagadējās Sevastopoles izveidoja Hersonesas koloniju. 63. gadā p.m.ē. Krima kļuva atkarīga no [[Romas impērija]]s. Lai arī 7. gadsimta beigās Krimu iekaroja [[hazāri]], [[Hersonesa]]s pilsēta palika [[Austrumromas impērija|Bizantijas]] pakļautībā. 988. gadā Kijivas rūsu lielkņazs [[Vladimirs Svjatoslavičs]] ieņēma Hersonēsu ({{val|ru|Корсунь}}) un pieprasīja par sievu Bizantijas princesi Annu, pretējā gadījumā draudot uzbrukt [[Konstantinopole]]i. Bizantieši piekrita, ja kņazs Vladimirs kristītos, kas arī tika izdarīts Hersonēsas baznīcā, ko uzskata par sākumu [[Kijivas Krievzeme]]s pārejai [[kristīgā ticība|kristīgajā ticībā]]. Kad 1239. gadā [[Batuhans]] iekaroja Krimas ziemeļu daļu, tagadējās Sevastopoles teritorija ietilpa kristiešu [[Teodoras valsts]] sastāvā. 1475. gadā to pakļāva [[Osmaņu impērija]]s vasaļvalsts [[Krimas haniste]]. 1774. gadā [[Krievijas Impērija]] piespieda Osmaņu impēriju atteikties no Krimas hanistes, kas nokļuva Krievijas Impērijas atkarībā. 1783. gada 19. aprīlī Krievijas Impērija anektēja Krimu un inkorporēja to impērijas sastāvā. Krimas tatāru ostu Ahtjaru (''Aqyar'' — "Baltais krasts") pārdēvēja par Sevastopoli (no {{val|el| Σεβαστός πόλη}} — "Godājamā pilsēta"). Pēc ķeizarienes Katrīnas II nāves viņas dēls Pāvils I lika cietoksnim atgriezt seno nosaukumu, bet ķeizars Nikolajs I to 1826. gadā atkal lika to pārdēvēt par Sevastopoli.

1853.—1856. gadā Sevastopoles apkārtnē notika galvenās [[Krimas karš|Krimas kara]] kaujas, pēc kurām krievu armija bija spiesta atstāt pilsētu un nogremdēt kara kuģus, lai tie nenokļūtu pretinieku rokās. [[Krievijas pilsoņu karš|Krievijas pilsoņu kara]] sākumā Krimā nodibināja Taurijas padomju republiku, 1918.-1920. gadā vara atradās vācu okupācijas iestāžu, vēlāk [[Deņikins|Deņikina]] un [[Pēteris Vrangelis|Vrangeļa]] valdību rokās. Pēc uzvaras [[Perekopa-Čongaras operācija|Perekopa kaujā]] 1920. gada novembrī [[Sarkanā armija]] iekaroja Sevastopoli. No 1921. gada 18. oktobra Sevastopole ietilpa Krimas APSR [[Krievijas PFSR]] sastāvā. Otrā pasaules kara laikā Sevastopoles aizstāvji apmēram 250 dienas pretojās vācu karaspēka [[Sevastopoles aplenkums (1941—1942)|aplenkumam]] 1941.-1942. gadā. Pēc [[Staļins|Staļina]] nāves jaunā PSRS valdība 1954. gada 19. februārī nolēma nodot Krimas apgabalu un Sevastopoli Ukrainas PSR pakļautībā, atzīmējot 300 gadus kopš 1654. gada [[Krievijas cariste]]s sadarbības līguma ar ukraiņu kazakiem [[Bohdans Hmeļnickis|Bohdana Hmeļnicka]] vadībā. Tomēr Sevastopole kā padomju flotes militārā bāze bija "slēgtā pilsēta", kas reāli pakļāvās PSRS Aizsardzības ministrijai.

1991. gadā Sevastopole nokļuva Ukrainas Republikas pārvaldībā, kas tai piešķīra īpašu statusu ārpus Krimas Autonomās Republikas. 1997. gadā Ukraina un Krievija parakstīja Draudzības, Sadarbības un Partnerības līgumu, kura vienojās par bijušas PSRS Melnās jūras flotes sadalīšanu un Sevastopoles kara bāzes un Sevastopoles rajona nodošanu [[Krievijas Federācija]]s pārvaldībā. Pēc promaskaviskā prezidenta [[Viktors Janukovičs|Janukoviča]] nākšanas pie varas 2010. gada aprīlī Ukrainas parlaments pagarināja Sevastopoles kara bāzes teritorijas iznomāšanu Krievijai līdz 2042. gadam.

[[Attēls:Putin with Vladimir Konstantinov, Sergey Aksyonov and Alexey Chaly 4.jpeg|thumb|270px|left|V. Putins Maskavas Kremlī paraksta līgumu ar Krimas Autonomās Republikas valdības un Sevastopoles pašvaldības vadītājiem par Krimas un Sevastopoles iekļaušanu Krievijas Federācijas sastāvā (2014. gada 18. marts)]]

Pēc [[Eiromaidans|Eiromaidana]] sacelšanās un Ukrainas valdības nomaiņas 2014. gada 23. februārī Sevastopolē notika pret jauno Kijivas valdību vērsts mītiņš "pret fašismu", kurā par jauno pilsētas mēru tika pasludināts uzņēmējs Aleksejs Čalijs (''Чалый''). 24. februārī Sevastopoles pilsētas padomes ārkārtas sesijā viņu ievēlēja par izpildkomitejas vadītāju, kaut arī iepriekšējais pilsētas mērs Vladimirs Jacuba formāli turpināja atrasties savā amatā. 26. februārī A. Čalijs deklarēja, ka Sevastopole nepakļausies Ukrainas valdības rīkojumiem. 28. februārī karavīri bez pazīšanās zīmēm ieņēma valdības ēkas, kas iezīmēja [[Krimas krīze (2014)|Krimas krīze]]s sākumu. Starptautisko situāciju saasināja Krievijas prezidenta Vladimira Putina vēršanās pie Krievijas Valsts domes 1. martā ar lūgumu atļaut izmantot Krievijas karaspēku Krimas teritorijā.<ref>[http://www.delfi.lv/news/world/other/putins-ludz-parlamenta-atlauju-karaspeka-ievesanai-krima.d?id=44262239 Putins lūdz parlamenta atļauju karaspēka ievešanai Krimā] DELFI, 2014. gada 1. martā</ref> Ukrainas armijas kara bāzē tika izsludināta pilna kaujas gatavība.

16. martā Krievijas karaspēka klātbūtnē Sevastopolē notika referendums, kurā pēc balsu skaitīšanas komisijas ziņām par "atkalapvienošanos ar Krieviju" nobalsoja 96,59% referenduma dalībnieku.<ref>[http://www.delfi.lv/news/world/other/krimas-pievienosanu-krievijai-atbalstijusi-97-balsotaju.d?id=44307013 Krimas pievienošanu Krievijai atbalstījuši 97% balsotāju], DELFI, 2014. gada 17. martā</ref> 18. martā Maskavas Kremlī A. Čalijs kopā ar Krimas premjerministru S. Aksjonovu un parlamenta spīkeru V. Konstantinovu parakstīja līgumu par Krimas un Sevastopoles iekļaušanu Krievijas Federācijas sastāvā.<ref>[http://www.delfi.lv/news/world/other/putins-paraksta-vienosanos-par-krimas-uznemsanu-krievijas-sastava.d?id=44312805 Putins paraksta vienošanos par Krimas uzņemšanu Krievijas sastāvā], DELFI, 2014. gada 18. martā</ref> Ukrainas valdība referendumu pasludināja par neleģitīmu.

== Skatīt arī ==
* [[Krimas karš]]
* [[Sevastopoles aplenkums (1941—1942)]]

== Atsauces ==
{{atsauces}}

== Ārējās saites ==
{{sisterlinks-inline}}

{{Ukrainas administratīvais iedalījums}}
{{Krievijas administratīvais iedalījums}}
{{Dienvidu federālais apgabals}}
{{Ukrainas varoņpilsētas}}
{{autoritatīvā vadība}}

[[Kategorija:Krimas pilsētas]]
[[Kategorija:Krievijas Federācijas federālās nozīmes pilsētas]]
[[Kategorija:Sevastopole]]
[[Kategorija:Ukrainas pilsētas]]
[[Kategorija:PSRS kara flotes bāzes]]