{{citas nozīmes|elektronisku ierīci|LCD|LCD}}
'''Šķidro kristālu displejs''' jeb '''LCD''' ({{val|en|liquid crystal display}}) ir plakano displeju tehnoloģija. Šie displeji ir ļoti populāri, tos visbiežāk izmanto [[monitors|monitoros]] un dažādās pārnēsājamās ierīcēs, piemēram, [[portatīvais dators|portatīvajos datoros]], [[mobilais telefons|mobilajos telefonos]], digitālajos pulksteņos un [[plaukstdators|plaukstdatoros]] to mazā enerģijas patēriņa dēļ. Šķidro kristālu ekrāni pamatojas uz [[šķidrie kristāli|šķidro kristālu]] spēju griezt gaismas polarizācijas plakni. Gaismas polarizācijas plaknes griešana ir atkarīga no šķidro kristālu šūnai pieliktā sprieguma.

== Darbības princips ==
[[Attēls:LCD subpixel (en).png|thumb|250px|Krāsu LCD displeja subpikselis]]
[[Attēls:LCD displeja simulacija.png|thumb|250px|LCD displeja tuvplāna simulācija]]

LCD (šķidro kristālu displejs) sastāv no šķidrā kristāla molekulu kārtas, kas atrodas starp diviem stikliem ar caurspīdīgiem elektrodiem un diviem perpendikulāri novietotiem polarizējošajiem filtriem. Ja starp filtriem nebūtu šķidrā kristāla slāņa, displeja šūnas būtu necaurspīdīgas. Šķidrā kristāla molekulas starp filtriem izkārtojas spirālveidīgi un polarizē caur tām plūstošo gaismu. Līdz ar to filtri neaiztur gaismu, ko polarizējušas molekulas. Sprieguma pievadīšana caurspīdīgajiem elektrodiem liek šķidrā kristāla molekulām virzīties paralēli elektriskajam laukam, izjaucot spirālisko struktūru un samazinot gaismas polarizāciju. Kad šķidrie kristāli ir pilnīgi nesagriezti, otrais polarizācijas filtrs nobloķē gaismu, kas spīd tiem cauri. Pikselis netiek izgaismots. Kontrolējot šķidrā kristāla molekulu pagriezienu, gaisma caur tām tiek laista dažādos daudzumos, attiecīgi izgaismojot pikseli.
Krāsainajos LCD displejos katrs pikselis ir sadalīts trīs daļās jeb subpikseļos sarkanā, zaļā un zilā krāsā ar attiecīgajiem filtriem. Neatkarīgi kontrolējot katru subpikseli, var iegūt miljoniem pikseļa krāsu. Līdzīga metode tiek izmantota arī vecākajos [[Kineskops|CRT]] displejos.

== Pasīvās un aktīvās matrices displeji ==
Digitālajos pulksteņos, kabatas kalkulatoros un vecākos monitoros tiek izmantota pasīvās matrices tehnoloģija ([[STN]] vai [[DSTN]]). Šiem displejiem ir visai vājš kontrasts un lēns attēla atbildes laiks.
Augstas izšķirtspējas LCD displejos, piemēram, televizoros vai datoru monitoros tiek izmantota aktīvās matrices tehnoloģija ([[TFT]]), kurā katram pikselim ir savs atsevišķs tranzistors. Aktīvās matrices displeji ir daudz spožāki, asāki un ar ātrāku atbildes laiku nekā pasīvās matrices displeji.

== LCD priekšrocības un trūkumi ==

=== Priekšrocības ===
* Šķidro kristālu displeji ir daudz plānāki un vieglāki par CRT displejiem.
* Tie patērē daudz mazāk elektroenerģijas, tāpēc ir labi lietojami portatīvajos datoros, mobilajos telefonos un citās ar baterijām darbināmās ierīcēs. 
* LCD nav kaitīgi veselībai kā CRT displeji.{{cn}}

=== Trūkumi ===
* LCD displejiem ir zemāka kontrasta attiecība nekā plazmas displejiem vai CRT. Šī parādība notiek tāpēc, ka nedaudz gaismas vienmēr izkļūst cauri polarizējošajiem filtriem, tomēr šis trūkums veiksmīgi tiek kompensēts ar dinamiskā kontrasta palīdzību.
* Šķidro kristālu displejiem ir lēnāks atbildes laiks nekā CRT un plazmas displejiem. Taču arvien jaunākos displejos šis trūkums tiek novērsts.
* LCD displejiem ir ierobežots skata leņķis. Apskatot šādus displejus no malas krāsa un kontrasts pasliktinās.
* CRT displejos ir iespējams rādīt attēlu ar dažādām izšķirtspējām, taču šķidro kristālu displeji attēlu rāda perfekti tikai to normālajā izšķirtspējā. Mēģinot lietot zemāku izšķirtspēju attēls parasti kļūst izplūdis vai stūrains.
* LCD monitoros mēdz būt "mirušie" pikseļi, kas nevar tikt pareizi izgaismoti.

== Ražotāji ==
{{columns  |width=300px
|col1=
* [[Acer]]
* [[Aoc]]
* [[AU Optronics]]
* [[Barco]]
* [[BenQ]]
* [[Casio]]
* [[Chi Mei|Chi Mei Optoelectronics]]
* [[CoolTouch Monitors]]
* [[Corning Inc.]]
* [[Dell]]
* [[Eizo]]
* [[Epson]]
* [[Fujitsu]]
|col2=
* [[Hansol]]
* [[Hewlett-Packard]]
* [[iiyama]]
* [[International Display Works]]
* [[JVC]]
* [[Kyocera]]
* [[Lenovo]]
* [[LG Display]]
* [[LXD Incorporated]]
* [[Medion]]
* [[NEC Display Solutions]]
* [[Panasonic]]
* [[Polaroid Corporation]]
|col3=
* [[Powerlight]]
* [[Samsung Electronics]]
* [[Sharp Corporation]]
* [[S-LCD]]
* [[Sony]]
* [[Soyo Group|Soyo]]
* [[Toshiba]]
* [[Videocon]]
* [[Viewsonic]]
* [[Vizio]]
* [[Xerox]]
}}

== Vēl ==

* [[Kineskops]] (CRT)
* PDP - [[Plazmas displejs]]
* [[AMLCD]]
* [[OLED]]
* [[Augstas izšķirtspējas televīzija|HDTV]]
* [[LED]]

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Displeju tehnoloģijas| ]]
[[Kategorija:Elektronika]]