[[Attēls:Wooden hourglass 3.jpg|thumbnail|175px|Laiku visbiežāk mēra ar pulksteņiem. Attēlā viens no tiem — [[smilšu pulkstenis]]]]
'''Laiks''' ir galvenais [[mērīšanas sistēma]]s elements, kuru lieto, lai varētu sakārtot secīgi [[notikums|notikumus]], noteikt notikumu [[ilgums|ilgumu]], [[laika intervāls|intervālu]] starp tiem, kā arī kvalitatīvi raksturot [[fizikāls ķermenis|ķermeņu]] kustību. Laiks ir bijis gan [[reliģija]]s, gan [[filozofija]]s, gan [[zinātne]]s galvenais temats, bet pat visizcilākie dažādu nozaru [[zinātnieki]] vēl nav vienojušies par to, kāda tad īsti ir laika [[definīcija]]. Laiks pēc būtības ir ātrums, ar kādu notiek izmaiņas. Laiku uzskata par ceturto [[dimensija|dimensiju]] (blakus trim [[telpa]]s dimensijām), un parasti to iedala [[pagātne|pagātnē]], [[tagadne|tagadnē]] un [[nākotne|nākotnē]]. [[Starptautiskā mērvienību sistēma|SI]] laika pamatvienība ir [[sekunde]] (s).

Pastāv arī [[ģeoloģiskais laiks]] (ģeoloģiskās ēras, kas tiek mērītas miljonos gadu), [[gramatiskie laiki]] utt. Par "laiku" sarunvalodā mēdz dēvēt arī [[laikapstākļi|laikapstākļus]].

== Laiks fizikā ==
[[Klasiskā fizika|Klasiskajā fizikā]] laiks ir mainīgs lielums, kas (blakus telpai) nepieciešams, lai precīzi nodefinētu priekšmeta vai kustības pozīciju. Šis pieņēmums ir saskaņā ar [[Imanuels Kants|Kanta]] filozofiskajām idejām, kurās laiks un telpa tiek uzskatīti par nepieciešamiem jebkurai cilvēka pieredzes uztveršanai. [[Relativitātes teorija|Relativitātes teorijā]] laiks ir atkarīgs no [[novērotājs (fizikā)|novērotāja]], un dažādiem novērotājiem notikumi "A" un "B" var norisināties vienlaicīgi, A pirms B vai B pirms A atkarībā no novērotāja. Tikai tad, ja divus notikumus saista cēloņsakarība, visi novērotāji vienu notikumu redz kā "cēloni" un otru kā "sekas". Arī procesa ilgums atkarīgs no novērotāja (skatīt [[Dvīņu paradokss]]). Relativitātes teorijā laiks ir no telpas neatdalāma dimensija, tāpēc šajā teorijā jāstrādā ar jēdzienu "[[laiktelpa]]".

== Laiks filozofijā ==
Amerikāņu psihologs [[Filips Zimbardo]] ({{val|en|Philip G. Zimbardo}}) savā darbā ''The Time Paradox: The New Psychology of Time That Will Change Your Life'' postulē, ka indivīdu attieksme pret laiku ir lielā mērā iemācīta, un tas, kā indivīdi attiecas pret laiku, pamatā notiek neapzināti, zemapziņas līmenī. Viņaprāt, Rietumu kultūrai ir identificējami seši laiki: divi pagātnes (negatīva; pozitīva), divi tagadnes (hēdoniska; fatāliska), un divi nākotnes (transcendentāla un nākotnes). Laika perspektīvas ir nesaistītas un tās visas dažādās pakāpēs piemīt visiem cilvēkiem. Pozitīva pagātnes laika orientācija nozīmē, ka cilvēks pagātni asociē ar pozitīviem notikumiem, tā viņu stiprina un dod drošības sajūtu; negatīva, gluži otrādāk, nozīmē bailes un nepatīkamus pārdzīvojumus pagātnē. Kopumā uz pagātni orientētie ir salīdzinoši konservatīvāki. Tagadnes orientācijā izšķirama hedoniskā laika orientācija, šādi cilvēki dod priekšroku tūlītējam gandarījumam un atlīdzība, tiecas uz visu, kas sniedz baudu, cenšas izvairīties no visa, kas izraisa sāpes, savukārt fatāliskā laika orientācijas cilvēks uzskata, ka viņa dzīvi nosaka citi (piem., liktenis), tāpēc neuztraucas par nākotni, ir ar mazu pašvērtējumu un bieži ir depresīvi un mazāk laimīgi; vienlaicīgi tie tomēr tiecas meklēt ko jaunu - jaunā meklējumi tiem kompensē jau iepriekš noteikto, paredzamo (parasti ne pārāk labvēlīgo) dzīves gājumu. Tagadnes orientācijas cilvēki vairāk paļaujas uz citu izteiktajiem solījumiem (ģimenes draugu, valdības). Transcedentālā nākotnes laika perspektīva raksturojama ar sociologa [[Makss Vēbers|Maksa Vēbera]] darba [[Protestantiskā ētika un kapitālisma gars]] fragmentu, kurā viņš norāda, ka protestantisma ētika „novērsa plāna un sistēmas trūkumu ticīgā ikdienas dzīvē un radīja konsekventu visa dzīvesveduma metodi. […] dzīve bija orientēta tikai uz transcedento mērķi – uz aizkapa svētlaimi, taču tieši tāpēc viņa pasaulīga eksistence bija stingri racionalizēta”.<ref>Vēbers Makss. Reliģijas socioloģija. LU Filozofijas un socioloģijas institūts, Rīga, 2004.</ref> Savukārt vienkāršā nākotnes laika orientācijas cilvēki netiecas uz laimīgu aizkapa dzīvi, bet koncentrējas uz nākotnes mērķiem (nodarbojas ar sportu, ēd veselīgu ēdienu, netērē laiku, apcerot pagātnes kļūdas, taču retāk gatavi ziedot laiku altruistiskiem mērķiem).

Socioloģiskās firmas [[SKDS]] pētījums liecina, ka Latvijas sabiedrībā visizteiktākā ir nākotnes orientācija (62%), pagātnes orientācija konstatēta 44% aptaujāto, bet uz tagadni orientējušies vien 27%. No 44% aptaujāto, kuriem raksturīga laika orientācija uz pagātni, divām trešdaļām pagātne orientācija ir pozitīva, bet 17% aptaujāto laika orientācija ir pagātnes negatīva. Vairāk nekā trešdaļai (35%) Latvijas iedzīvotāju pastāv transcendentāla nākotnes orientācija, bet gandrīz pusei iedzīvotāju raksturīga vienkāršā nākotnes laika orientācija.

== Laika mērvienības ==
[[Starptautiskā mērvienību sistēma|Starptautiskās mērvienību sistēmas]] (SI sistēmas) laika pamatmērvienība ir [[sekunde]].
{{div col}}
* [[mikrosekunde]] = 0,000001 sekunde
* [[milisekunde]] = 0,001 sekunde
* [[sekunde]]
* [[minūte]] = 60 sekundes
* [[stunda]] = 60 minūtes = 3600 sekundes
* [[Diennakts|diena]] = 24 stundas = 1440 minūtes = 86400 sekundes
* [[nedēļa]] = 7 dienas = 168 stundas = 10080 minūtes = 604800 sekundes
* [[dekāde]] = 10 dienas
* [[mēnesis]] = 30 vai 31 diena (februārī 28 vai 29 dienas)
* [[gada ceturksnis]] = 3 mēneši
* [[gads]] = 4 ceturkšņi = 12 mēneši = 365,2425 dienas
* [[gadsimts]] = 100 gadi
* [[tūkstošgade]] = 1000 gadi
{{div col end}}

== Laika joslas ==
{{pamatraksts|laika josla}}
Par pasaules laiku uzskata [[Griničas laiks|Griničas laiku]], kas ir [[laika josla]], kuru veido 0° [[meridiāna]] ±7,5° no šīs meridiānas. Pavisam ir 24 laika joslas, kas viena no otras blakus esošajām atšķiras par vienu stundu, bet kopējais [[UTC nobīde|laika nobīžu]] skaits ir 51, no kurām mūsdienās izmanto tikai 42. Pārējās 9 laika nobīdes mūsdienās vairs netiek izmantotas.

== Brīdis ==
Brīdis (dažreiz arī moments) ir ļoti īss laika sprīdis. Dažreiz to pat definē kā [[nulle]] sekundes garu, kaut gan labāk ir apgalvot, ka tā ir daļa no [[sekunde]]s.

Brīdis [[ebreju kalendārs|ebreju kalendārā]] ir arī [[mērvienība]]. Viņi šo mērvienību sauc par ''regu''.<ref name="utoronto"/>

== Literatūra ==

* Zimbardo, Philip G. The Time Paradox: The New Psychology of Time That Will Change Your Life, [[Simon & Schuster]], New York, 2008, {{ISBN|1-4165-4198-5}}

== Skatīt arī ==
* [[Laika zīmogs]]

== Atsauces ==
{{atsauces|refs=
<ref name="utoronto">{{tīmekļa atsauce | url= http://individual.utoronto.ca/kalendis/hebrew/chelek.htm | title= Hebrew Calendar Studies: Why Divide Hours into 1080 Parts? | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Laiks| ]]