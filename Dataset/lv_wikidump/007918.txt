{{infokaste+}}
[[Attēls:Carpaccio-venetian.jpg|thumb|250px|"Divas venēcietes" (1495)]]
'''Vitore Karpačo''' ({{val-it| Vittore Carpaccio}}, * apm. 1465. gadā [[Venēcija|Venēcijā]], † 1525.-1526. gadā Kapodistrijā, mūsdienu [[Kopera|Koperā]]) bija itāliešu gleznotājs, viens no nozīmīgākajiem [[Venēcijas skola]]s pārstāvjiem. Par Karpačo nozīmīgāko darbu uzskata divus gleznu ciklus par [[Svētā Ursula|Svētās Ursulas]] dzīvi (īpaši jāizceļ glezna "Sv. Ursulas sapnis"). Uzskata, ka Karpačo inovatīvi izmantojis gaismu un perspektīvu.

Par Karpačo dzīvi ziņu ir maz. Viņš varētu būt bijis ādu tirgotāja Pjēro Skarapacas dēls. Karapačo ietekmējies no [[Džentile Bellīni|Džentiles Bellīni]] (iespējams, bijis arī viņa skolnieks) un [[Antonello da Mesīna]]s. Uzskata, ka ''Salvator Mundi'' un Piti pils ''Pietà'' varētu būt Karpačo agrīnākie darbi; tajos redzama Antonello da Mesīnas un [[Džovanni Bellīni]] ietekme, īpaši gaismas un krāsu izjūtā. Laika periodā starp 1490. un 1495. gadu viņš uzgleznoja darbus "Divas venēcietes" (''Due Dame Veneziane'') un "Medības lagūnā" (''Caccia in laguna''), kas aplūkojami kopā, lai arī patlaban atrodas dažādos muzejos. Starp 1490. un 1496. gadu Karpačo pēc [[Varadžinas Jakopo]] "[[Zelta leģenda]]s" motīviem uzgleznoja deviņus darbus par Sv. Ursulas dzīvi un vēlāk uzgleznojis vēl trīs ciklus — par [[Sv. Hieronīms|Sv. Hieronīmu]] (apm. 1502. gadā), [[Jaunava Marija|Jaunavu Mariju]] (apm. 1504. gadā) un [[Svētais Stefans|Sv. Stefanu]] (1511-1520). Aptuveni 1510. gadā Karpačo uzgleznoja "Kristus apraudāšanu" (''Compianto sul Cristo morto'') un "Pārdomas par Kristus ciešanām" (''Meditazione sulla Passione'').

== Galerija ==
<gallery>
Vittore_Carpaccio_079.jpg|Divas dāmas venēcietes. Koreras muzejs. [[Venēcija]]
(Venice) Carpaccio, crocifissione e apoteosi dei diecimila martiri del monte ararat - gallerie Accademia.jpg|Desmit tūkstošu mocības. [[1516]]. Akadēmijas galerija. [[Venēcija]]
Vittore_Carpaccio_044.jpg|Leģenda par sv. Ursulu: Tikšanās ar papu Kirjaku. [[1490]]-[[1496]]. Akadēmijas galerija. [[Venēcija]]
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

{{DEFAULTSORT:Karpaczo, Vitore}}
[[Kategorija:1460. gados dzimušie]]
[[Kategorija:1520. gados mirušie]]
[[Kategorija:Veneto dzimušie]]
[[Kategorija:Itāliešu gleznotāji]]
[[Kategorija:Renesanses gleznotāji]]