[[Attēls:JeanGenet-HansKoechler1983-cropped.jpg|thumb|Žans Ženē]]
{{infokaste+}}
'''Žans Ženē''' (''Jean Genet'', dzimis 1910. gada 19. decembrī [[Parīze|Parīzē]], miris 1986. gada 15. aprīlī [[Parīze|Parīzē]]) bija [[franču literatūra|franču]] rakstnieks un politiskais aktīvists. Starp viņa slavenākajiem darbiem jāmin literārā autobiogrāfija "Zagļa dienasgrāmata" (''Journal du voleur''), lugas "Balkons" (''Le Balcon'') un "Melnie" (''Les Nègres'').

1952. gadā [[Žans Pols Sartrs]] par Ženē publicēja garu pētījumu ar nosaukumu "Svētais Ženē, komediants un moceklis" (''Saint Genet, Comédien et martyr''). Tajā viņš pauda viedokli, ka Ženē uzskatāms par vienu no ievērojamākajiem 20. gadsimta franču rakstniekiem.

== Biogrāfija ==

Ženē piedzima [[Parīze|Parīzē]] 1910. gadā. Viņš pieņēma mātes uzvārdu. Vecāki Ženē pameta, un viņu uzaudzināja audžuvecāki Lemorvānā. No 1926. līdz 1929. gadam Ženē tika ievietots pāraudzināšanas iestādē par sīkiem noziegumiem. Vēlāk viņš iestājās [[Franču Ārzemnieku leģions|Franču Ārzemnieku leģionā]] un no 1932. līdz 1933. gadam dienēja [[Maroka|Marokā]]. 1936. un pēc tam arī 1939. gadā Ženē dezertēja. Līdz 1942. gadam viņš dzīvoja dažādās valstīs kā noziedznieks.

Ženē sāka rakstīt, izciešot sodu Frenē cietumā. 1940. gadu sākumā viņš sastapa [[Žans Kokto|Žanu Kokto]] un drīz sāka publicēt savus darbus. 1944. gadā viņš pirmoreiz satika [[Žans Pols Sartrs|Žanu Polu Sartru]] un [[Simona de Bovuāra|Simonu de Bovuāru]]. 1948. gadā viņam tika piespriests nāvessods par atkārtotu zādzību, taču draugi un atbalstītāji panāca, ka viņš tiek apžēlots.

Pēc 1966. gada Ženē praktiski vairs nerakstīja. Ženē atbalstīja dažādus radikālus grupējumus, piemēram, [[Melnās panteras]] [[Amerikas Savienotās Valstis|ASV]], palestīniešu atbrīvošanas grupas un ''Baader-Meinhof'' grupu [[Vācija|Vācijā]]. Ženē nomira 1986. gada 15. aprīlī.

== Darbi ==

=== Romāni ===

* ''Notre Dame des Fleurs'' (1944)
* ''Miracle de la Rose'' (1946)
* ''Pompes Funèbres'' (1947)
* ''Querelle de Brest'' (1947)
* ''Journal du voleur'' (1949)
* ''Un Captif Amoureux'' (1986)

=== Lugas ===

* ''Haute surveillance'' (1947, publicēts 1949.g.)
* ''Les Bonnes'' (1947)
* ''’Adame Miroir'' (1948; baleta scenārijs)
* ''Le Balcon'' (1956)
* ''Les Nègres'' (1959)
* ''Les Paravents'' (1961)
* ''Le Bagne'' (1994, izdots pēc nāves)

=== Dzeja ===

* ''Le Condamné à mort'' (1942)
* ''Chants secrets''(1947)
* ''La Galère'' (1947)
* ''Poèmes'' (1948)

=== Kinoscenāriji ===

* ''Un chant d’amour'' (1950)
* ''Goubbiah'' (1955)
* ''Mademoiselle'' (1966)

== Latviešu valodā ==
* 1998. gadā luga "Kalpones" [[Regnārs Vaivars|Regnāra Vaivara]] režijā iestudēta [[Latvijas Nacionālais teātris|Nacionālajā teātrī]]. 
* 2007. gadā romāns "Kerels no Brestas" izdots apgādā "Atēna" Janas Grostiņas tulkojumā.
* 2008. gadā žurnāla "Studija" 4. numurā publicēti fragmenti no esejas "Alberto Džakometi darbnīca" Janas Grostiņas tulkojumā.
* 2019. gadā lugu "Kalpones" paredzēts iestudēt [[Dailes teātris|Dailes teātrī]] Viestura Meikšāna režijā.<ref>{{Tīmekļa atsauce |url=http://www.dailesteatris.lv/lv/izrades/kalpones |title=Žans Ženē, "Kalpones" |access-date={{dat|2019|02|20||bez}} |archive-date={{dat|2019|01|13||bez}} |archive-url=https://web.archive.org/web/20190113012547/http://dailesteatris.lv/lv/izrades/kalpones }}</ref>

=== Ārējās saites ===
* [http://studija.lv/?parent=811 Alberto Džakometi darbnīca (fragmenti).]

== Atsauces ==
{{atsauces}}

{{autoritatīvā vadība}}

{{DEFAULTSORT:Ženē, Žans}}
[[Kategorija:1910. gadā dzimušie]]
[[Kategorija:1986. gadā mirušie]]
[[Kategorija:Parīzē dzimušie]]
[[Kategorija:Franču rakstnieki]]
[[Kategorija:Franču valodā rakstošie]]
[[Kategorija:Francijas dramaturgi]]