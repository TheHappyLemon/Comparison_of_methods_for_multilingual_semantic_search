{{atsauces+}}
'''Dadaisms''' (vārda ''dada'' [[etimoloģija]] neskaidra) ir virziens 20. gadsimta pirmās puses (aptuveni 1916.—1922./1923. gads) [[literatūra|literatūrā]] (galvenokārt [[dzeja|dzejā]]), [[tēlotāja māksla|tēlotājā mākslā]], [[teātris|teātrī]] un [[grafiskais dizains|grafiskajā dizainā]] (dadaismam raksturīgs dažādu mākslas formu [[sinkrētisms]]). Tas bija kā [[protests]] pret Pirmā pasaules kara šausmām. Tam bija raksturīgi noliegt visus pastāvošos tēlotājmākslas principus, formas un idejas. Tas noved līdz absurdam visus līdzšinējos priekšstatus par skaistumu. Dadaismu raksturo [[nihilisms]], apzināta iracionalitāte, ilūziju zaudējums, [[cinisms]] un pastāvošo mākslas principu noraidījums.

Dadaisma mākslinieki vērsās pret cilvēces saprātu (tas izraisījis [[Pirmais pasaules karš|Pirmo pasaules karu]], tātad tam nevar uzticēties) un līdz ar to arī pret vārdu kā šī saprāta izpausmes formu ("Es nevēlos nevienu vārdu, ko izdomājuši citi. Visus vārdus ir izdomājuši citi. (..) Vārds, mani kungi, ir nozīmīga sabiedriska problēma." — [[Hugo Balls]]).

Dadaisms uzskatāms par pirmo patiešām starptautisko mākslas virzienu, jo emigrantu grupas, kurās dadaisms izveidojās, bija izteikti daudznacionālas, turklāt dadaistu grupas dažādās valstīs sadarbojās.

Daudzi dadaisti atbalstīja [[komunisms|komunismu]] un [[anarhija|anarhiju]].

== Dadaisms literatūrā ==

=== Vēsture ===

Dadaisms aizsākās [[Pirmais pasaules karš|Pirmā pasaules kara]] laikā 1916. gada februārī [[Cīrihe|Cīrihē]], [[Šveice|Šveicē]], kur tolaik kā bēgļi uzturējās daudzi dažādu tautību rakstnieki un mākslinieki. Par dadaisma aizsācējiem uzskatāmi vācieši [[Hugo Balls]] (1886-1927), [[Rihards Hīlzenbeks]] (1892-1974) un [[Hanss Arps]] (1886-1966), kā arī rumānis [[Tristans Carā]] (1896-1963).

Cīrihes grupa 1916. gada februāra sākumā izveidoja klubu "[[Kabarē Voltērs]]", kurā organizēja dzejas lasījumus, teātra priekšnesumus, mūziku utt. Priekšnesumiem bija raksturīgs dramatiskums un mākslas formu apvienojums (piemēram, dzejas lasījums, ko pavada bungu sišana, paralēlas uzstāšanās, teātris u.tml.). Kluba darbība izraisīja skandālu, tāpēc tajā pašā gadā tas tika slēgts.
[[Attēls:Duchamp Fountaine.jpg|thumb|left|200px|Marsels Dišāns, "Fontāns"]]
Pastāvēja arī citas dadaistu grupas, piemēram, [[Ņujorka]]s grupa, kuras sastāvā bija [[Marsels Dišāns]] (1887-1968) un [[Frānsiss Pikābija]] (1879-1953), [[Berlīne]]s grupa, kuras sastāvā bija [[Georgs Gross]] un [[Hannovere]]s grupa, kurā darbojās tikai viens cilvēks — [[Kurts Šviterss]] (viņš izveidoja tā saucamos "skaņu dzejoļus").

Dadaisma [[Parīze]]s grupa pastiprināti pievērsās tieši literatūrai. Izteikts šīs grupas līderis bija [[Andrē Bretons]] (1896-1966), kurš izdeva arī žurnālu "Literatūra" (tam bija 33 numuri no 1919. līdz 1924. gadam; savu žurnālu ("Bārdainā sirds"), ieradies Parīzē, izdeva arī Carā, taču tam bija tikai viens numurs). Parīzes grupa izveidoja "automātiskās rakstīšanas metodi", ko vēlāk plaši izmantoja [[sirreālisms|sirreālisti]], — rakstīt nedomājot.

Kā uzskata daļa angļu un amerikāņu literatūrzinātnieku un kulturologu, dadaisma ietekme vērojama [[Ezra Paunds|Ezras Paunda]] un [[Tomass Eliots|Tomasa Eliota]] dzejā un [[Makss Ernsts|Maksa Ernsta]] un [[Renē Magrits|Renē Magrita]] mākslas darbos.

Dadaisms daļēji ir [[sirreālisms|sirreālisma]] pamatā; daudzi sirreālisma aizsācēji sākotnēji bijuši dadaisti, piemēram, [[Andrē Bretons]], [[Filips Supo]], [[Pols Eliārs]], [[Luijs Aragons]] u. c.

=== Vārda ''dada'' izcelsme ===

Pastāv uzskats, ka vārds ''dada'' pēc sākotnējas ieceres nenozīmē pilnīgi neko nevienā pasaules valodā, tādējādi atbilstot dadaistu dzejas haotiskajam, nihilistiskajam, izaicinoši bezjēdzīgajam raksturam. Tomēr iespējams, ka vārds radies, rumāņiem Tristanam Carā un [[Marsels Janko|Marselam Janko]] bieži atkārtojot vārdus ''da, da'', kas rumāņu valodā nozīmē "jā', jā". Savukārt citi uzskata, ka vārds nejauši atrasts kādā franču—vācu vārdnīcā: franču valodā tas apzīmē bērnu rotaļu zirdziņu. Pats Carā esot apgalvojis, ka vārds kādā [[Āfrika]]s valodā apzīmējot govs asti.

=== Raksturojums ===

Dadaisma [[poētika]]i raksturīga kolāžas tehnika, nejaušības principa ievērošana, tradicionālās poētikas radikāls noliegums. Dadaisma dzejolis var sastāvēt no semantiski nesaistītām, kontekstā bezjēdzīgām avīžu rindām, nejauši apziņā ienākušām frāzēm vai, kā Hugo Ballam, no skaņu kopām bez jebkādas nozīmes.

== Dadaisms mākslā ==

Daļa dzejnieku — dadaistu darbojošies arī mākslā. To vidū minami Kurts Šviterss, Frānsiss Pikābija, Hanss Arps. Atsevišķi minami tādi mākslinieki kā [[Hanna Hoha]], gleznotāja un tēlniece [[Sofija Teubere-Arpa]], gleznotājs Marsels Dišāns, gleznotājs un arhitekts Marsels Janko un citi. Tāpat kā dadaisma dzejai, arī [[tēlotāja māksla]]i raksturīgs [[kolāža]]s, rotaļas princips, haotisms, [[eklektisms]]. Dadaisti bija pirmie, kas lietoja [[redīmeids|redīmeida]] konceptu.

== Ārējās saites ==
* [http://www.satori.lv/raksts/1182/Hugo_Balls/1_Dadas_Vakara_atklasanas_manifests 1. Dadas Vakara atklāšanas manifests (LV)] {{Webarchive|url=https://web.archive.org/web/20080423134442/http://www.satori.lv/raksts/1182/Hugo_Balls/1_Dadas_Vakara_atklasanas_manifests |date={{dat|2008|04|23||bez}} }}
* [http://www.satori.lv/raksts/1155 Fragmenti no Hugo Balla Dienasgrāmatas (LV)] {{Webarchive|url=https://web.archive.org/web/20080616043039/http://www.satori.lv/raksts/1155 |date={{dat|2008|06|16||bez}} }}
* [http://www.satori.lv/raksts/1154 Eseja par Dadaismu, Hugo Ballu un Heidegeru (LV)] {{Webarchive|url=https://web.archive.org/web/20160313070644/http://satori.lv/raksts/1154 |date={{dat|2016|03|13||bez}} }}
* [http://www.lib.uiowa.edu/dada/index.html Starptautiskais dadas arhīvs]
* [http://www.peak.org/~dadaist/Art/index.html Dadaisms mākslā]
* [https://web.archive.org/web/20051105034720/http://dev.null.org/dadaengine/ Dadas tekstu ģenerators]
* [http://www.391.org/manifestos/hugoball_dadamanifesto.htm Hugo Balla dadaisma manifests]
* [http://www.391.org/manifestos/tristantzara_dadamanifesto.htm Tristana Carā dadaisma manifests]

{{avangards}}
{{modernisms}}

{{autoritatīvā vadība}}

[[Kategorija:Dadaisms]]
[[Kategorija:Literatūras virzieni|Dadaisms]]
[[Kategorija:Mākslas virzieni|Dadaisms]]
[[Kategorija:Modernisms]]