{{ezera infokaste
|ezers=Balatons
|attēls=Tihany Balaton.JPG
|paraksts=Balatona ainava
|karte=Satellite Image of Lake Balaton.jpg
|kartes_paraksts=Balatons no kosmosa
| map = Ungārija
| plat_d=46 | plat_m=50 | plat_s= | plat_NS=N
| gar_d=17 | gar_m=44 | gar_s= | gar_EW=E
|vieta={{HUN}}
|platība=594
|garums=79
|Vid_dziļums=3,2
|Max_dziļums=12,2
|tilpums=1,9
|augstums_vjl=104,8
|izteka=[[Šio]]
|baseins=5181
|valstis=
|salas=
|pilsētas=[[Balatonfīreda]], [[Kestheja]],<br />[[Šiofoka]]
}}
'''Balatons''' ({{val|hu|Balaton}}) ir liels [[ezers]] [[Ungārija|Ungārijā]], lielākais ezers [[Centrāleiropa|Centrāleiropā]]. Garenās formas ezera vidusdaļā atrodas [[Tihaņas pussala]], kas ezeru gandrīz pārdala uz pusēm. Ziemeļu krasts ir stāvs, kalnains, dienvidu krasts — lēzens.

Ezers radies pirms apmēram {{nobr|15 000}} gadiem [[vēja erozija]]s rezultātā. Ezera apkaime ģeoloģiskā pagātnē ir bijusi vulkāniski aktīva. Tihaņas pussalā atrodas nu jau apsīkušu [[geizers|geizeru]] atliekas. Ezers ziemā aizsalst.

Seklajā, lielajā ezerā veidojas salīdzinoši lieli viļņi. Krasta tuvumā reģistrēti 1,82 m augsti viļņi, centrālajā daļā — 1,95 m augsti. Vēja ietekmē ezera vienā krastā var vērot līmeņa krišanos, otrā krastā — celšanos līdz pusmetram.

Ezera ziemeļu krastā atrodas [[Balatona augstienes nacionālais parks]].

== Bioloģiskā daudzveidība ==
[[Attēls:Balaton on a rainy day.jpg|thumb|left|200px|Balatons lietainā dienā]]
Lielais ezers ietekmē apkārtnes klimatu — Balatona apkaimē klimats ir nedaudz mitrāks, maigāks, kā pārējā Ungārijā, laiks biežāk apmācies. Pret dienvidiem vērstajās ziemeļu krasta nogāzēs aug pat mandeļkoki, [[vīģe]]s, [[granātābols|granātāboli]].

Ezera apkaimē reģistrētas vairāk kā 270 putnu sugas, liela kukaiņu daudzveidība, 50 zivju sugas. [[1997]]. gadā izveidots nacionālais parks (''Balaton-Felvidéki Nemzeti Park'') {{nobr|56 000 ha}} platībā.

Ezera dienvidrietumu daļā atrodas Kišbalatons — pārpurvojusies agrākā ezera daļa. Kādreiz ap {{nobr|60 km²}} lielais Balatona līcis tagad ir atdalīts no ezera un ūdens virsmas spogulis ir ap {{nobr|0,5 km²}}. Liela daļa šī purva ir nosusināta. Kišbalatons iekļauts [[Ramsāres saraksts|Rāmsaras sarakstā]].

20. gadsimta laikā Balatons tika ievērojami piesārņots, līdz [[1966]]. gadā notika masveida [[zilaļģes|zilaļģu]] ziedēšana. Kopš šī laika piesārņojums tiek samazināts, [[1976]]. gadā tika uzsākta arī Kišbalatona renaturalizācija.

== Tūrisms ==
[[Attēls:Map of Balaton.png|thumb|left|200px|Apdzīvotās vietas ap Balatonu]]
Jau [[1861]]. gadā gar ezera dienvidu krastu izbūvēts [[dzelzceļš]], kas savienoja [[Budapešta|Budapeštu]] ar [[Trieste|Triesti]]. [[1909]]. gadā tika izbūvēta līnija arī gar ziemeļu krastu. Ezera rietumu galā atrodas starptautiska lidosta. Jau 18. gadsimta beigās ezerā nolaida pirmos kuģus, prāmji un izpriecu kuģi ezerā kursē arī mūsdienās.

Ūdens temperatūra vasarā ir ap {{nobr|25—28&nbsp;°C}}, kas padara peldēšanos ezerā patīkamu. No jūnija līdz augusta beigām ezera krastos ir daudz tūristu un atpūtnieku. Populāra atrakcija ir vīna audzēšanas reģionu apmeklējums ziemeļos no ezera un aktīvā nakts dzīve dienvidu krasta kūrortos. Vīna audzēšanai ezera ziemeļu piekrastē ir jau ap 2000 gadus sena vēsture. Populārs tūrisma objekts ir [[Tihaņas pussala]], kurā atrodas daudz vēstures pieminekļu.

== Ārējās saites ==
* [https://web.archive.org/web/20051124104358/http://www.hungary.com/images/mtrt/tartalom/balaton/pic/terkep_de.jpg www.hungary.com Ezera karte]
* [https://web.archive.org/web/20060621052618/http://www.1ungarn.de/info/balaton_plattensee/ Informācija ceļotājiem (vāciski)]
* [http://www.bfnpi.hu Plattensee-Hochland Nationalpark Nacionālais parks - mājaslapa]
* [https://web.archive.org/web/20070129141951/http://www.blki.hu/BLRI.htm Balatona limnoloģiskās izpētes institūts]
{{enciklopēdiju ārējās saites}}

{{autoritatīvā vadība}}

[[Kategorija:Ungārijas ezeri]]