[[Attēls:Code-de-Hammurabi-2.jpg|thumb|200px|Hammurapi likumu kodekss. [[Luvra]].]]
'''Babilonija''' bija sens kultūras reģions [[Senā Divupe|Senās Divupes]] centrālajā un dienvidu daļā (mūsdienu [[Irāka]]s teritorijā). Tās galvaspilsēta bija [[Babilona]] (Bābele).

Babilonija bija daudz noturīgāka civilizācija par tās priekšteci - [[Šumera|Šumeru]] - tā pastāvēja no 18. līdz 6. gadsimtam p.m.ē. Babilonija attīstīja tālāk [[Sargons|Sargona]] iedibināto absolūto monarhiju, kā arī izveidoja unikālu likumdošanas, tiesu un izpildvaras aparātu. Saglabājies arī Babilonijas likumu krājums (pirmie rakstītie likumi parādījās vēl šumeru laikā), kas izstrādāts 18. gadsimtā p.m.ē. un kuru vēsturē pazīst kā [[Hammurapi]] (valdīja 1792.-1750. gadā p.m.ē.) likumus. Kopumā Hammurapi kodekss aptvēra apmēram 300 šumeru un akadiešu likumu.

== Babilonijas sasniegumi ==
[[Attēls:Walls of Babylon 1 RB.JPG|thumb|200px|Babilonas pilsētas mūri.]]
Tā kā Babilonija bija galvenokārt [[pilsētvalsts]], tajā izveidojās arī labi organizēta pilsētu pārvaldes administratīvā sistēma ar pilsētu mēriem un padomēm (domēm). Likumi un valsts pārvaldes organizācija acīmredzot bija tie jaunievedumi, kuri nodrošināja Babilonijas ilgtspēju — tā gandrīz nemainītā veidā pastāvēja 12 gadsimtus. To gandrīz pilnībā, kā arī lielā mērā Babilonijas kultūru kopumā pārņēma kaimiņvalsts [[Asīrija]].

Babilonijā pastāvēja arī [[skola]]s. Tajās galvenokārt tika mācītas praktiskas iemaņas un zināšanas. Piemēram, saglabājusies šumeru valodā rakstīts zemkopja [[almanahs]], kas saturēja detalizētus zemes kopšanas padomus, ieskaitot lauku apūdeņošanu, graudu vētīšanas paņēmienus u.c. Līdz ar to jāatzīmē, ka bija parādījies vēl vien [[civilizācija]]s attīstību noteicošs faktors — zināšanas un zināšanu vadība, kura nozīme tālākā laika gaitā arvien vairāk pieauga.

Babilonijas amatnieki bija labi meistari daudzās tehnikas un tehnoloģijas jomās. Tie bija apguvuši [[Metalurģija|metalurģiju]], audumu balināšanu, krāsošanu, krāsu un pigmentu izgatavošanu, [[Kosmētika|kosmētiku]], [[Parfirmērija|parfimēriju]], [[Farmācija|farmāciju]] u.c. Babilonijas ārsti izdarīja [[Ķirurģija|ķirurģiskas]] operācijas un pat Hammurapi likumu krājumā vairāki paragrāfi veltīti ķirurģijai. Valdnieka [[Nebukadnecars II|Nebukadnecara II]] valdīšanas laikā tika uzbūvēts gan Babilonijas galvenajam dievam [[Marduks|Mardukam]] veltītais Esagila [[templis]], gan templim blakus esošais zikurāts Etemenanki, [[Bībele|Bībelē]] dēvēts par [[Bābeles tornis|Bābeles torni]], gan viens no [[Septiņi pasaules brīnumi|septiņiem pasaules brīnumiem]] — [[Babilonijas gaisa dārzi]].

== Noriets ==
[[Attēls:Hammurabi's Babylonia Locator Map 1.svg|right|thumb|280px|Babilonija valsts Hammurapi laikā, 1792. g. - 1750. g. p.m.ē.]]
Pēc Hammurapi nāves varas un saimnieciskā uzplaukuma centrs no senajām šumeru zemēm sāka arvien vairāk novirzīties uz ziemeļiem. Tas lielā mērā izskaidrojams ar tehnisko progresu un jaunievedumiem dažādās dzīves jomās, kas ļāva veiksmīgi piemēroties apkārtējās vides apstākļiem arī ārpus auglīgajām upju ielejām. Sākotnēji šo procesu izmantoja [[heti]], kuri trešā gadu tūkstoša p.m.ē. pēdējā ceturksnī attīstīja spēcīgu valsti, kas aptvēra lielu [[Anatolijas pussala]]s daļu. Labi nostiprinājušies, viņi uzsāka vairāku gadsimtu ilgu [[Ekspansija|ekspansiju]], līdz ap 1700. gadu p.m.ē. hetu rokās bija nonākušas plašas zemes no [[Sīrija]]s līdz pat [[Melnā jūra|Melnai jūrai]]. Šajā laikā Babilonija jau bija stipri novājināta. Tās teritorija bija sarukusi līdz senās [[Akada]]s robežām un spēcīgākajiem kaimiņiem tā vairs nelikās īpaši pievilcīga. Tādēļ heti vienā no savām militārajām ofensīvām iebruka Babilonā izpostīja un drīz to pameta likteņa varā. Pēc postošā hetu reida Mezopotāmija četrus gadsimtus pēc kārtas bija kā caurstaigājams pagalms, kur viena pēc otra iebruka dažādas tautas un klejojošas ciltis, kas cīnījās savā starpā par ietekmi, pakāpeniski, 13.-12. gadsimtu p.m.ē. laikā sadaloties divās atšķirīgās nometnēs — divās valstīs — Babilonijā un [[Asīrija|Asīrijā]].
Pēc Asīrijas norieta 7. gadsimta p.m.ē. beigās ķēniņš Nebukadnecars II atjaunoja Babilonijas lielvalsti, ko vēsturnieki dēvē par [[Jaunbabilonija|Jaunbabiloniju]], pēc viņa nāves to pakļāva [[Ahemenīdu valsts]]. 

== Vēsturiskā nozīme ==
No Hammurapi valdīšanas līdz Jaunbabilonijas sagrāvei pagāja vairāk kā 1200 gadu. Šajā ilgajā laikā Babilonijas sociālā struktūra, saimnieciskā organizācija, [[māksla]], [[literatūra]], [[Reliģija|reliģiskie]] ticējumi sasniedza augstu attīstības pakāpi. Tai pat laikā, neskatoties uz to, ka tajā dažādos laika posmos dominēja dažādas tautas un valdnieki, tā saglabāja savu sākotnējo šumeru kultūras mantojumu.

Šumeru civilizācijas un Babilonijas sasniegumi atstājuši dziļu ietekmi uz vēlāko Eiropas antīko pasauli, it sevišķi grieķu, bet no tās arī uz vēlāko Senās Romas kultūru. Šumeru un Babilonijas ietekme acīmredzama [[Homērs|Homēra]] darbos, grieķu matemātiķa [[Eiklīds|Eiklīda]] teorēmās, kā arī [[Astronomija|astronomijā]], [[Astroloģija|astroloģijā]] un daudzās citās dzīves jomās.

== Skatīt arī ==
* [[Jaunbabilonijas arhitektūra]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bible-history.com/babylonia/index.html Babilonija] {{Webarchive|url=https://web.archive.org/web/20060529215555/http://www.bible-history.com/babylonia/index.html |date={{dat|2006|05|29||bez}} }} (angliski)
* [https://web.archive.org/web/20060601112633/http://history-world.org/babylonia.htm Babilonija Pasaules vēsturē] (angliski)
{{Seno laiku lielvalstis}}
{{autoritatīvā vadība}}

[[Kategorija:Babilonija| ]]
[[Kategorija:Divupe]]
[[Kategorija:Senie laiki]]
[[Kategorija:Bībeles vietas]]
[[Kategorija:Irākas vēsture]]