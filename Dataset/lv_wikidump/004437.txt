[[Attēls:N110_ruuti.jpg|thumb|250px|Bezdūmu šaujampulveris]]
'''Šaujampulveris''' (novecojis termins — '''biszāles'''<ref>{{tīmekļa atsauce |url= http://tezaurs.lv/#/sv/bisz%C4%81les |title= biszāles |publisher= Tēzaurs |accessdate= 2019. gada 28. aprīlī |archiveurl= https://web.archive.org/web/20130226073636/http://www.tezaurs.lv/#/sv/bisz%C4%81les |archivedate= 2013. gada 26. Februāris }}</ref>) ir strauji degošs produkts, kam sadegot, izdalās gāzes, kuras darbojas kā virzošais spēks [[šaujamierocis|šaujamieročos]]. Šaujampulveris ir zemi eksplozīvs. Tam degot, rodas drīzāk sadegšanas zemskaņas ātruma vilnis, nekā virsskaņas sprādziena vilnis, kurš ir raksturīgs augsti eksplozīvām vielām (šaujampulveris ir ballistiskā, nevis brizantā sprāgstviela). Rezultātā spiediens šaujamieroča [[Stobrs|stobrā]] ir pietiekošs, lai dzītu uz priekšu [[Lode (munīcija)|lodi]], bet nepietiekošs, lai iznīcinātu [[Stobrs|stobru]]. Tajā pašā laikā šī īpašība padara šaujampulveri mazāk piemērotu klinšu vai nocietinājumu sagraušanai, kam ir vairāk piemērotas brizantās [[sprāgstvielas]].

== Vēsture un izcelsme ==
Par [[salpetris|salpetra]] izmantošanu pirmie dokumentētie pierādījumi ir no 5. gadsimta, bet šaujampulveri no salpetra, sēra un kokoglēm [[ķīnieši]] iemācījās izgatavot trīs līdz četrus gadsimtus vēlāk.<ref name="dymnym-porokh">{{tīmekļa atsauce | url= https://worldweapon.info/glosarii/dymnym-porokh | title= Дымным порох | publisher= Энциклопедия вооружения | language= ru | accessdate= 2019. gada 28. aprīlī | archive-date= 2019. gada 28. Aprīlis | archive-url= https://web.archive.org/web/20190428084734/https://worldweapon.info/glosarii/dymnym-porokh }}</ref> Šaujampulveri uzskata par vienu no ķīniešu "četriem diženajiem izgudrojumiem". [[Ķīna (reģions)|Ķīnas]] valdība aizliedza eksportēt šaujampulveri uz ārzemēm, un šaujampulvera ražošanas tehnoloģija nekad nebija parādīta ārzemju valstīm. Choe Mu-seon, [[Gorueo dinastija]]s [[korejieši|korejiešu]] zinātnieks, ar Ķīnas amatnieka [[Lī Juans|Lī Juana]] palīdzību pirmais ārpus Ķīnas izgudroja un uzlaboja šaujampulveri, lai atvairītu [[japāņi|japāņu]] pirātu uzbrukumus.

Melnais pulveris ir pasaules vēsturē pirmā izgudrotā sprāgstviela — tā bija vienīgā pazīstamā sprāgstviela ap tūkstoš gadus.<ref>Valdis Rēvalds. ''Fizikas un tehnikas vēstures lappuses''. Rīga : LU akadēmiskais apgāds, 2006, 225. lpp. {{ISBN|9984-802-20-5}}</ref>

== Sastāvs ==
{{pamatraksts|dūmu pulveris}}
Melnā pulvera sastāvā ietilpst 75% [[kālija nitrāts|kālija nitrāta]] (salpetra), 10% [[sērs|sēra]] un 15% [[kokogles]].<ref>''Краткая химическая энциклопедия''. Том IV. Москва : Советская энциклопедия, 1965, 267. lpp. {{krieviski}}</ref> Proporcijas var tikt mainītas, lai pielāgotu šaujampulveri kādiem konkrētākiem mērķiem. Atšķirībā no bezdūmu reaktīvajiem maisījumiem, tas uzvedas vairāk kā [[sprāgstvielas|sprāgstviela]], tā kā tā degšanas ātrumu neietekmē [[spiediens]], tomēr tā ir ļoti vāja sprāgstviela. Tā kā šī viela satur ogli, tā ir melnā krāsā. Degot šīm maisījumam, veidojas daudz dūmu (cieto daļiņu), tāpēc to sauc arī par dūmu pulveri.

{{pamatraksts|bezdūmu pulveris}}
Bezdūmu šaujampulveris sastāv no plastificētas [[nitroceluloze]]s vai nitrocelulozes un [[nitroglicerīns|nitroglicerīna]] maisījuma. Dinitroceluloze un trinitroceluloze šķīst [[acetons|acetonā]] un [[dietilēteris|dietilēterī]]. Nitrocelulozi izšķīdina nelielā daudzumā šķīdinātāja, un no iegūtās plastiskās masas izveido vajadzīgo izmēru pārslas.

Agrāk izmantoja arī tā saucamo balto šaujampulveri, kas ir [[kālija hlorāts|Bertolē sāls]] un [[saharoze|cukura]] maisījums. Šī sprāgstviela ir ļoti nedroša un izraisīja daudzus smagus nelaimes gadījumus.

== Atsauces ==
{{commonscat|Gunpowder|šaujampulveris}}
{{atsauces}}

[[Kategorija:Sprāgstvielas]]
[[Kategorija:Pirotehnika]]