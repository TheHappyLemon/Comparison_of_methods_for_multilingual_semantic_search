{{Elementa infokaste
|                 tips = halogēns
|      kārtas skaitlis = 85
|             7. čaula =
|             6. čaula = 7
|             5. čaula = 18
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = At
|             atommasa = [210]
|   valences elektroni = [Xe]4f<sup>14</sup>5d<sup>10</sup>6s<sup>2</sup>6p<sup>5</sup>
|       tabulas attēls = [[Attēls:At-TableImage.png|250px]]
|               attēls = 
|  oksidēšanas pakāpes = +7, +5, +3, +1, -1
|  elektronegativitāte = 2,2
|              blīvums = (prognozēts) 6200–6500
|  kušanas temperatūra = 575 K (302&nbsp;°C)
| viršanas temperatūra = 610 K (337&nbsp;°C)
}}

'''Astats''' ir [[ķīmiskais elements]] ar [[ķīmiskais simbols|simbolu]] '''At''' un [[atomskaitlis|atomskaitli]] 85. Astats ir [[radioaktivitāte|radioaktīvs]] un [[daba|dabā]] niecīgos daudzumos ir sastopams [[urāns (elements)|urāna]] rūdās. Astats ir smagākais [[halogēni|halogēns]]. Visi astata [[izotops|izotopi]] ir radioaktīvi, stabilākā izotopa <sup>210</sup>At [[pussabrukšanas periods]] ir 8,1 [[stunda]]. Astatu parasti iegūst, bombardējot [[bismuts|bismutu]] ar [[alfa daļiņa|alfa daļiņām]]. Astats ir sastopams kā divatomu [[molekula]] At<sub>2</sub>.

== Vēsture ==
[[Attēls:Segre.jpg|thumbnail|170px|[[Emīlio Segrē]] — viens no astata atklājējiem]]
1869. gadā [[Dmitrijs Mendeļejevs]], veidojot [[ķīmisko elementu periodiskā tabula|periodisko tabulu]], paredzēja astata pastāvēšanu. Viņš to nosauca par "eka[[jods (elements)|jodu]]". 1931. gadā [[Freds Elisons]] (''Fred Allison'') un viņa kolēģi no [[Alabamas Politehniskais institūts|Alabamas Politehniskā institūta]] ziņoja, ka ir atklājuši šo elementu. Viņi ieteica to saukt par "alabamīnu" (Ab). Tomēr šis atklājums netika apstiprināts.

Astats pirmo reizi tika sintezēts 1940. gadā [[Kalifornijas Universitāte (Bērkli)|Kalifornijas Universitātē]], bombardējot [[bismuts|bismutu]] ar [[alfa daļiņa|alfa daļiņām]]. To paveica [[Deils Korsons]], [[Kenets Ross Makenzijs]] un [[Emīlio Segrē]]. Viņi nosauca elementu par astatu, jo [[sengrieķu valoda|sengrieķu valodā]] vārds {{gree|αστατος}} (''astatos'') nozīmē "nestabils", kas ir raksturīgi elementam. Trīs gadus vēlāk tas tika atrasts arī dabā kā [[Radioaktivitāte|dabiskās sabrukšanas]] ķēdes produkts. To atrada fiziķes [[Berta Karlika]] un Traude Bernerta.

Astats līdz 1960. gadiem tika saukts arī par astatīnu. Bija ierosinājumi to saukt par helvetīnu (par godu [[Šveice]]i, kuras latīniskais nosaukums ir ''Helvetia'') un par leptīnu (vārda cilme ir meklējama grieķu valodā, un tas nozīmē "vājš").

== Atrašanās dabā ==
Astats nozīmīgā daudzumā nav atrodams [[Zemes garoza|Zemes garozā]]. Ir aprēķināts, ka Zemes garozā astata daudzums ir 25 [[grams|g]]. Daži astata [[izotops|izotopi]], piemēram, astats–215, astats–218 un astats–219, ir atrodami [[Urāns (elements)|urāna]] un [[torijs|torija]] rūdās, kur tas ir blakusprodukts [[Radioaktivitāte|radioaktīvās sabrukšanas]] rezultātā.

=== Izotopi ===
Ir zināmi 32 astata [[izotops|izotopi]], kuri visi ir [[radioaktīvitāte|radioaktīvi]] un ļoti nestabili. Vislielākais [[pussabrukšanas periods]] ir astata–210 izotopam, kuram tas ir 8,1 [[stunda]].

=== Bioloģiskā nozīme ===
Astatam nav konstatēta kaut kāda bioloģiskā nozīme.

== Iegūšana ==
Astats tiek iegūts tikai mākslīgā ceļā. Astatu iegūst, apstarojot [[bismuts|bismutu]] vai [[torijs|toriju]] ar [[alfa daļiņa|alfa daļiņām]].

== Fizikālās īpašības ==
Tā kā elements ir reti sastopams, tā fizikālās īpašības nav līdz galam izpētītas. Astats ir zili melnā krāsā, līdzīgs [[jods (elements)|jodam]]. Tam ir raksturīgas daudzas [[halogēni|halogēnu]] īpašības. Astats labi šķīst organiskos [[šķīdinātājs|šķīdinātājos]]. Tā [[kušanas temperatūra]] ir 575 K (302 °C), bet [[vārīšanās temperatūra]] ir 610 K (337 °C). Elementa [[blīvums]] nav zināms, bet tiek prognozēts, ka tas ir 6200–6500 kg/m<sup>3</sup>.

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Halogēni]]