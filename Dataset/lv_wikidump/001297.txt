{{infokaste+}}
[[Attēls:Rubenes baznīca 2000-04-29.jpg|thumb|300px|Rubenes baznīca (1739), zem kuras grīdas tika atrasta iespējamā Latviešu Indriķa kapavieta]]

'''Latviešu Indriķis''' ({{val-la|Henricus de Lettis}}, ap 1187 — pēc 1259) jeb '''Indriķis no Rubenes''' ({{val-la|Hinricus de Papendorpe}}) bija [[Imera]]s latviešu [[katoļi|katoļu]] draudzes priesteris, tulks un pirmās [[Latvija|Latvijā]] sarakstītās hronikas (t.s. [[Indriķa Livonijas hronika]]s) autors.

== Dzīves gājums ==
Indriķa dzimšanas vieta un laiks nav zināmi, bet labās [[līvu valoda|līvu]] un letu valodu zināšanas liecina, ka viņš varēja būt dzimis robežapgabalā. [[Arveds Švābe]] izteica pieņēmumu, ka viņš varēja būt viens no 30 līvu [[labieši|labiešu]] dēliem, kurus bīskaps Alberts 1200. gadā lika aizvest uz Vāczemi par ķīlniekiem ([[Indriķa hronika]] IV. 4.). Domājams, ka daļa no šiem ārzemēs izskolotiem labiešu dēliem vēlāk ieņēma garīdznieku amatus jaunkristīto [[līvi|līvu]], [[leti|letu]] un [[igauņi|igauņu]] zemēs.

1208. gadā Indriķis tika iesvētīts par priesteri un ieradās [[Imera]]s novadā, kur sāka sludināt katoļu ticību vietējo latviešu vidū. Uzcēla baznīcu tagadējā [[Rubene|Rubenē]]. 1212. gadā bijis šķīrējs strīdā starp [[Autine]]s latviešiem un [[Zobenbrāļu ordenis|ordeni]] (skat. [[Autines sacelšanās un kauja pie Satezeles]]). 1215. gadā pavadīja Raceburgas bīskapu Filipu ceļā uz [[Roma|Romu]]. Vēlāk piedalījās [[Livonijas krusta kari|Livonijas krusta karos]] pret [[igauņi]]em.

Kad 1225. gada pavasarī Rīgā ieradās Romas pāvesta legāts [[Vilhelms no Modenas]], Latviešu Indriķis kā tulks kopā ar legātu,  [[Alberts fon Bukshēvdens|Livonijas bīskapu Albertu]], [[Sēlijas bīskapija|Sēlijas bīskapu]] [[Lamberts (bīskaps)|Lambertu]] un citiem zemes kungiem apceļoja misijas apgabalu, apmeklējot [[Turaida (zeme)|Turaidu]], [[Lēdurga|Lēdurgu]], [[Metsepole|Metsepoli]], [[Idumeja|Idumeju]], [[Letija|Letiju]] un Igauniju.
Ap 1225./1226. gadu viņš bīskapa Alberta uzdevumā sacerēja [[Indriķa hronika|Livonijas, Letijas un Igaunijas pakļaušanas un kristīšanas hroniku]], bet 1227. gadā tai pievienoja vēl vienu nodaļu par [[Sāmsala]]s iekarošanu.

Dzīvoja Rubenē vismaz līdz 1259. gadam, kad viņu nopratināja kā liecinieku strīdā par [[Rīgas arhibīskapija|arhibīskapijas]] un [[Livonijas ordenis|ordeņa]] robežām pie [[Burtnieks|Burtnieku ezera]] un [[Salaca]]s. Šajā laikā viņš dēvēts par Papendorfas draudzes kungu Indriķi (''dominus Hinricus plebanus de Papendorpe''). [[Lejasvācu valoda|Lejasvācu]] vietvārda ''Papendorp'' nozīme ir “Mācītāja ciems”, kas liecina par augsto cieņu, ko pret Indriķi juta Imeras un plašākas apkārtnes tā laika iedzīvotāji.

== Izcelsme ==
Pats hronikas autors sevi dēvējis par Imeras letu mācītāju (''Henricus, Letthorum minister de Ymera'') vai arī svētnieku Indriķi no letiem (''sacerdos Henricus de Letthis'').

Par priestera Indriķa tautību nav vienota uzskata — sākumā viņu uzskatīja par [[Imera]]s [[leti|letu]] vai [[līvi|līvu]], kam piekrita hronikas vācu akadēmiskā tulkojuma autors [[Leipcigas Universitāte]]s profesors [[Vilhelms Arnts]] (1838—1895)<ref>W. Arndt. Heinrici Chronicon Lyvoniae ex recensione. p. XVI citāts: “De origine eius multum disputatum est. Cum prius omnes crederent, eum Lettum origine fuisse, nunc eum Germanum sibi vindicant Lyvones hodierni. Falso!” (latīniski) — “Par viņa [Indriķa] izcelšanos ir daudz debatēts. Ja agrāk visi ticēja, ka viņš cēlies no latviešiem, tad tagad mūsdienu livoņi piesavinās viņu kā vācieti. Aplam!</ref> un [[Latvijas Universitāte]]s profesors [[Arveds Švābe]].<ref>{{Tīmekļa atsauce |url=http://www.historia.lv/alfabets/H/he/heinrihs_no_papendorfas/raksti/shvabe.001.htm |title=Švābe, A. Kas bija Latviešu Indriķis. Senatne un Māksla. 1938. Nr.4, 11.—38.lpp. |access-date={{dat|2013|05|04||bez}} |archiveurl=https://web.archive.org/web/20130530142802/http://www.historia.lv/alfabets/H/he/heinrihs_no_papendorfas/raksti/shvabe.001.htm#028 |archivedate={{dat|2013|05|30||bez}} }}</ref> Vēlāk vācu historiogrāfijā sāka dominēt uzskats, ka Imeras priesteris bija [[Magdeburga|Magdeburgā]] dzimis [[vācieši|vācietis]],<ref>[R. Holtzmann. Studien zu Heinrich von Lettland. Neues Archiv der Gesellschaft für ältere deutsche Geschichtskunde, Bd. 43, Hannover, Leipzig, 1920.]</ref><ref>{{Tīmekļa atsauce |url=http://bsbndb.bsb.lrz-muenchen.de/sfz29286.html |title=Johansen, Paul. „Heinrich von Lettland“. In: Neue Deutsche Biographie 8 (1969), S. 413  |access-date={{dat|2013|05|04||bez}} |archiveurl=https://web.archive.org/web/20160305005920/http://bsbndb.bsb.lrz-muenchen.de/sfz29286.html |archivedate={{dat|2016|03|05||bez}} }}</ref> kas Latvijā ieradies ap 1205. gadu.

Latviešu vēsturnieks [[Arveds Švābe]] šādi mēģinājis atspēkot argumentus par Latviešu Indriķa vācisko izcelsmi:

# Viņa vārds ''Henricus'' ir vāciskas izcelsmes. Tomēr arī latvieši un līvi, kristoties un pārejot garīgā kārtā, varēja pieņemt vai nu sava krusttēva, vai kādu citu nozīmīgu vācu vārdu, piemēram, [[Kaupo]] pieņēma Jēkaba vārdu.
# Vācu īpašvārdi hronikā rakstīti [[lejasvācu valoda|lejasvācu valodā]], tātad Indriķis cēlies no Ziemeļvācijas. Tomēr lielākā daļa Livonijas garīgo un laicīgo kungu bija lejasvācu izcelsmes, no kuriem hronists dzirdēja Ziemeļvācijas vietu nosaukumus tikai lejasvācu formā.
# Indriķa dzimtene bija [[Raceburga|Raceburgā]] vai Magdeburgā, kas balstās uz to, ka dažos tālaika dokumentos minēts svētnieks ''Heinricus, sacerdos de Lon''. Tomēr pierādāms, ka [[Vestfālene]]s Īzerlonā (''Lon'') dzīvojušais garīdznieks Indriķis 1214.—1233. gadā dzīvoja nevis Livonijā, bet gan Vestfālenē.
# Indriķis savos tautu raksturojumos nostājās nevis latviešu, bet gan vācu pusē, piemēram, slavēja vācu uzticību un varonību, bet līvus un letus dēvēja cietsirdīgiem. Tomēr viņš kritiski rakstīja arī par vācu [[zobenbrāļi]]em un idealizēja bīskapu Albertu, bet visur tur, kur bij ķilda starp lībjiem un letiem, viņš aizstāvēja letus.  
# Rakstot par vāciešiem, Indriķis lietoja vietniekvārdu “mēs” (''nos''). Tomēr viņš par “mūsējiem” sauca visus katoļu ticībai piederīgos Livonijas iedzīvotājus, neatkarīgi no tautības — vāciešus, līvus, letus un igauņus, nostatot tiem pretim krievus (XIV.10), kuršus (XIV.5) vai zemgaļus (XXIII.8).
# Indriķis hronikā ne reizi nav lietojis latviešu vārdus, izņemot vienu vietu, kur viņš vārdu ''draugs'' lietojis nepareizā locījumā (XVI.4: ''Bertoldum... draugum suum, id est consocium, alloguitur'').<ref>C.G. v. Sievers. Die Lettenburg Autine und die Nationalität des Chronisten Henricus de Lettis.  Riga, 1878. — 26.—27.lpp.</ref> Tomēr kā gan hronists bez labām letgaļu valodas zināšanām varētu kalpot par letu misionāru un tulku miera sarunās ar līviem un letiem 1212. gada Autīnes sacelšanās (XVI.3) laikā?
# Indriķis nav lietojis latviešu valodas vietvārdus ''Daugava, Gauja, Burtnieku ezers, Straupe'', bet tā vietā līvu vietvārdus ''Duna, Coiwe, Astigerwe, Raupa''. Tomēr jau sen pirms Indriķa šie līvu vietvārdi bija ieviesušies vācu tirgotāju rakstu valodā, tādēļ viņš sekoja šai tradīcijai.
# Indriķa augstais izglītības līmenis tajā laikā varēja būt vienīgi vācietim. Tomēr šāds apgalvojums ir doktrinārs, nevis vēsturisks.

== Kaps Rubenes baznīcā? ==
Tagadējā [[Rubenes baznīca]] uzcelta 1739. gadā uz vecās koka ēkas pamatiem. Baznīcas grīdas atjaunošanas laikā 2000. gadā atrada senas kapenes, kas varētu būt Latviešu Indriķa apglabāšanas vieta.

== Literatūra ==
* [[Paul Johansen]]. Die Chronik als Biographie. Heinrichs von Lettland Lebensgang und Weltanschauung. Jahrbücher für Geschichte Osteuropas, NF, 1953, Bd.1, H.1, S.1-24. {{de}}
* Paul Johansen. Henrik af Letlands krønike. Kulturhistorisk leksikon for nordisk middelalder, Bd.6. København, 1961. S.460, 461. (dāniski)

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20091205185458/http://www.historia.lv/alfabets/I/In/Indrika%20hronika/teksts/saturs_indr_hr.htm Indriķa hronika] {{lv ikona}}
* [http://www.ailab.lv/Teksti/Senie/Zeiferts/3.Livhron/1.htm#a 1. Latviešu Indriķa hronika, Latviešu Indriķis] {{lv ikona}}

== Atsauces ==
{{atsauces}}

{{Autoritatīvā vadība}}

[[Kategorija:Latvijas vēsture|Indrikis]]
[[Kategorija:Latvijas rakstnieki]]
[[Kategorija:Livonija|Indrikis]]
[[Kategorija:Saksijā-Anhaltē dzimušie]]