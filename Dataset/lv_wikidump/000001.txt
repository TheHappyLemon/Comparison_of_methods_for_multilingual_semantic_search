[[Attēls:Excavations of a house in Pompeii at the End of the 19th Century.jpg|thumbnail|235px|Arheoloģiskie izrakumi [[Pompeji|Pompejos]] 19. gadsimta beigās]]
'''Arheoloģija''' ({{val|el|ἀρχαῖος}} (''arhaīos'') — ‘sens’; {{gree|-λογία}} (''-logiā'') — ‘mācība’) ir [[vēstures zinātne]]s nozare, kas pēta [[vēsture|vēsturi]], izmantojot lietiskos [[vēstures avoti|vēstures avotus]] — [[arheoloģiskie pieminekļi|arheoloģiskos pieminekļus]] ([[senlieta]]s, senās [[celtne]]s, [[apbedījumi|apbedījumus]]). Šīs liecības parasti iegūst [[arheoloģiskie izrakumi|arheoloģiskajos izrakumos]]. Kaut gan pirmie arheoloģiskie izrakumi izdarīti tālā senatnē ([[6. gadsimts p.m.ē.|6. gadsimtā p.m.ē.]]), par zinātni arheoloģija izveidojās tikai [[18. gadsimts|18. gadsimta]] beigās un [[19. gadsimts|19. gadsimta]] sākumā.

Par lielāko daļu cilvēces vēstures nav nekādu rakstisku liecību — [[rakstība]] parādījās tikai pirms 5000 gadiem, turklāt tikai atsevišķām [[civilizācija|civilizācijām]]. Šīs civilizācijas, protams, šobrīd ir vispazīstamākās — vēsturnieki tās ir varējuši pētīt jau ilgu laiku. Bet arī par vietām, no kurām saglabājušās rakstiskas liecības, zināms maz — bieži tās apraksta tikai valdnieku un augstāko šķiru situāciju un viedokli.

Tā kā arheoloģija ir plaša zinātne, tad to mēdz sīkāk iedalīt vai nu pēc perioda, piemēram, [[aizvēsture]]s vai [[jaunie laiki|jauno laiku]] arheoloģijā, vai nu pēc ģeogrāfiskās vietas, piemēram, [[klasiskā arheoloģija|klasiskajā]] vai [[Senā Divupe|Senās Divupes]] arheoloģijā. Dažreiz arheoloģijas apakšnozares ir praktiski neatkarīgas nozares, piemēram, [[zemūdens arheoloģija]], kas pēta kuģu [[vraks|vrakus]] vai citas ūdenī atstātas cilvēces darbības pēdas, un arheologiem ir jābūt prasmīgiem [[ūdenslīdējs|ūdenslīdējiem]]. Arheoloģiju dažreiz jauc ar [[paleontoloģija|paleontoloģiju]], kas pēta aizvēsturiskos [[augi|augus]] un [[dzīvnieki|dzīvniekus]] nevis cilvēkus un to priekštečus.<ref name="HSW"/>

== Arheoloģiskie izrakumi ==
{{pamatraksts|arheoloģiskie izrakumi}}
Arheoloģiskajos izrakumos arheologi vāc liecības par cilvēku pagātni. Arheoloģisko izrakumu veikšanas vieta tiek noteikta veicot vecu [[ģeogrāfiskā karte|karšu]], [[attēls|attēlu]] un [[dokuments|dokumentu]] analīzi, kā arī uzņemot [[aerofotogrāfija|aerofotouzņēmumus]]. Pirmie veicamie darbi izrakumu vietā ir rūpīga zemes virskārtas noņemšana, izmantojot nelielus darbarīkus, lai priekšlaicīgi nesabojāt iespējamos atradumus. Rakšana izrakumu vietā beidzās tikai tad, kad ir sasniegts zemes slānis, kurā nevar novērot cilvēka darbības pēdas.

== Arheoloģiskie periodi ==
Veicot arheoloģiskos izrakumus, atrastie priekšmeti tiek klasificēti pēc to piederības noteiktiem arheoloģiskajiem periodiem. Dažādos reģionos arheoloģiskie periodi var atšķirties. [[Eiropa|Eiropā]] klasiskais arheoloģisko periodu iedalījums ir šāds: [[akmens laikmets]] ([[paleolīts]], [[mezolīts]] un [[neolīts]]), [[bronzas laikmets]], [[dzelzs laikmets]], [[viduslaiki]], [[jaunie laiki]] un [[jaunākie laiki]] (dažreiz atsevišķi izdala [[Senā Roma|Senās Romas]] periodu). Protams, teritorijās, kas nebija romiešu pakļautībā, Senās Romas periods nepastāvēja, piemēram, [[Skandināvija|Skandināvijā]], kur toties tajā laikā bija [[vikingu laikmets]]. Līdzīgi ir arī ar citiem pasaules reģioniem.

== Arheoloģijas nozares ==
Līdzīgi kā citas akadēmiskās zinātnes arī arheoloģiju sīkāk var iedalīt apakšnozares. Nozares galvenokārt tiek klasificētas pēc tā, kam tiek pievērsta uzmanība. Piemēram, ja uzmanība tiek vērsta uz konkrētu ģeogrāfisku vietu, tad izšķir tādas nozares kā [[Āfrikas arheoloģija]], [[Eiropas arheoloģija]] vai [[Austrālijas arheoloģija]], savukārt ja pēta konkrētu laika periodu, tas pastāv tādas nozares kā [[viduslaiku arheoloģija]] vai [[Tuvie Austrumu arheoloģija]]. Arheoloģiju dala arī pēc to specialitātes, piemēram, [[zemūdens arheoloģija|zemūdens arheoloģijā]] vai [[kaujas lauku arheoloģija|kaujas lauku arheoloģijā]]. Arheoloģijai pastāv virkne apakšnozaru, ko nosaka pēc pētāmā objekta, vai galvenās metodes. Šādi izšķiramas, piemēram, zooarheoloģija, [[eksperimentālā arheoloģija]], zemūdens arheoloģija.

== Atsauces ==
{{atsauces|
<ref name="HSW">{{tīmekļa atsauce |url= http://science.howstuffworks.com/environmental/earth/geology/archaeology.htm |title= How Archaeology Works |publisher= HowStuffWorks |accessdate= 2011-08-24 |language= angliski}}</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Vēsture-aizmetnis}}
{{zinātne-aizmetnis}}

{{autoritatīvā vadība}}

[[Kategorija:Arheoloģija| ]]