[[Attēls:Levant 830.png|thumb|Jūdeja ap 830. gadu p. m. ē. (gaišzaļā krāsā)|250px]]

'''Jūdeja''' ({{val-he|יהודה}}, {{val-el|Ιουδαία}}, {{val-la|Iudaea}}) ir vēsturisks apgabals [[Tuvie Austrumi|Tuvajos Austrumos]], mūsdienās sadalīts starp [[Izraēla]]s dienviddaļu un [[Palestīnas autonomija|Palestīnas autonomiju]] ([[Rietumkrasts|Jordānas rietumkrastu]]). Ziemeļos tā robežojās ar [[Samārija|Samāriju]], rietumos ar [[Vidusjūra]]s piejūras līdzenumu, dienvidos ar [[Negevs|Negevas tuksnesi]], bet austrumos ar [[Jordāna]]s upi un [[Nāves jūra|Nāves jūru]]. 

Vēstures gaitā sapratne par to, kas ir Jūdeja, atšķiras. Piemēram, [[Senā Grieķija|grieķi]] un [[Senā Roma|romieši]] ar ''Iudaea'' saprata visu vēsturisko senās [[Izraēlas karaliste]]s teritoriju, bet [[Jaunā Derība|Jaunās Derības]] laikos Jūdeja bija vēsturiskās Izraēlas dienviddaļa.

Jūdejā atrodas viena no pasaules senākajām nepārtraukti apdzīvotājām pilsētām - 11 000 gadus vecā [[Jērika]], bet apgabala vēsturiskā galvaspilsēta - [[Jeruzaleme]] ir svētā pilsēta [[jūdaisms|jūdaismā]], [[kristietība|kristietībā]] un [[islāms|islāmā]]. [[Bībele|Bībelē]] un [[Tora|Torā]] aprakstītie notikumi lielā mērā norisinājušies Jūdejas teritorijā - [[Ābrams]], [[Īzāks]] un [[Jēkabs (patriarhs)|Jēkabs]] esot apbedīti [[Hebrona|Hebronā]] [[Patriarhu ala|Patriarhu alā]], bet [[Jēzus Kristus]] - [[Jeruzaleme|Jeruzalemē]].

[[930. gads p.m.ē.|930. gadā p.m.ē.]] teritorijā radās [[ebreji|ebreju]] [[Jūdejas karaliste]], kura izveidojās pēc [[Zālamans|Zālamana]] nāves, kad [[Izraēlas karaliste]] sadalījās divās neatkarīgās valstīs - Izraēlā un Jūdejā. [[585. gads p.m.ē.|585. gadā p.m.ē.]] Jūdeju iekaroja [[Babilonija]]s valdnieks [[Nebukadnecars II]], nopostīja [[Jeruzalemes templis|pirmo Jeruzalemes templi]] un aizveda ebrejus [[Babilonijas trimda|Babilonas trimdā]].

[[538. gads p.m.ē.|538. gadā p.m.ē.]] Jūdejas valsts atjaunojās kā [[Senā Persija|Persijas]] vasaļvalsts. [[356. gads p.m.ē.|356. gadā p.m.ē.]] to ieņēma [[Aleksandrs Lielais|Maķedonijas Aleksandrs]]. No [[323. gads p.m.ē.|323. gada p.m.ē.]] Jūdeja bija [[Ēģipte]]s [[Ptolemaji|Ptolemaju]] valsts province, bet no [[198. gads p.m.ē.|198. gada p.m.ē.]] - [[Seleikīdu impērija|Seleikīdu valstī]]. [[165. gads p.m.ē.|165. gadā p.m.ē.]] [[Makabeju sacelšanās]] rezultātā Jūdeja ieguva neatkarību. [[6. gads|6. gadā]]. gadā tā tika iekļauta [[Romas impērija]]s Sīrijas provincē.

Pēc [[Bar Kohbas sacelšanās]] ([[132. gads]] - [[135. gads]]) imperators [[Adriāns]] pieņēma lēmumu iznīdēt jebkādas atmiņas par Jūdeju. Jeruzalemes vietā viņš nodibināja pilsētu ''Aelia Capitolina'' un pārsauca Jūdeju par [[Palestīna|Palestīnu]] (''Palastina''). Represiju rezultātā ebreji devās trimdā, izklīzdami pa Romas impēriju un apkārtējām valstīm, izveidojot ebreju [[diaspora|diasporu]], kura izdzīvojusi līdz mūsdienām.

== Ārējās saites ==
{{sisterlinks-inline}}
{{Enciklopēdiju ārējās saites}}


[[Kategorija:Senā Izraēla un Jūdeja]]
[[Kategorija:Tuvie Austrumi]]
[[Kategorija:Izraēlas vēsture]]
[[Kategorija:Palestīnas vēsture]]
[[Kategorija:Bībeles vietas]]