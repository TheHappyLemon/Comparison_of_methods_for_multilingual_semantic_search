{{Citas nozīmes|Ameriku kā pasaules daļu|Amerika (nozīmju atdalīšana)|Amerika}}
[[Attēls:LocationAmericas.png|thumb|300px|right|Pasaules karte, zaļā krāsā — Amerika]]
'''Amerika''' ir pasaules daļa, kas apvieno divus [[kontinents|kontinentus]] — [[Dienvidamerika|Dienvidameriku]] un [[Ziemeļamerika|Ziemeļameriku]] — kopā ar tām tuvumā esošajām [[sala|salām]].

== Ģeogrāfiskā informācija ==
Amerika aizņem 8,3% no [[Zeme]]s virsmas un 28,4% no Zemes [[sauszeme]]s virsmas. Šeit dzīvo aptuveni 14% pasaules iedzīvotāju. Amerikas ģeogrāfiskais centrs atrodas [[Hondurasa|Hondurasā]], Sigvatepekē.

Ziemeļu-dienvidu virzienā Amerika stiepjas 15 000 kilometrus. Kopējā platība — ap 42 000 000 km² — tā ir nedaudz mazāka, kā [[Āzija]]. Amerikā dzīvo ap 800 miljoni iedzīvotāju.

== Amerikas nosaukums ==
Termins "Amerika" tā pašreizējā nozīmē lietots [[1507]]. gadā uz kāda [[globuss|globusa]] un [[Ģeogrāfiskā karte|kartes]], ko izdevis vācu [[kartogrāfs]] [[Mārtins Valdzēmillers]] tagadējā [[Elzasa|Elzasā]]. Pavadošajā grāmatā ''Cosmographiae Introductio'' tiek paskaidrots, ka vārds iegūts no pētnieka [[Amerigo Vespuči]] vārda [[latīņu valoda|latinizētās]] vārda formas ''Americus Vespucius''. Vārds tika pārveidots sieviešu dzimtē, jo arī pirms tam zināmajām pasaules daļām vārdi bija sieviešu dzimtē.

[[Attēls:Ct000725C-wh012_5-Universalis_cosmographia_secundum_Ptholomaei_traditionem_et_Americi_Vespucii_alioru-m-que_lustrationes..png|thumb|right|300px|Valzēmillera izdotā pasaules karte, kur pirmoreiz lietots termins "Amerika", 1507. gads]]
Nereti uzskata, ka Amerigo Vespuči vārda izmantošana Amerikas nodēvēšanā ir tikai nostāsts. Bazils Kotle savā darbā ''Dictionary of Surnames'' (1967) norāda, ka jaunas zemes vai kontinenti nekad netiek nodēvēti personu vārdos bet gan tikai uzvārdos, izņemot gadījumus, kad tiek lietoti karaļu vārdi.

Pastāv alternatīvs uzskats, ka Amerikas vārdu devis ''Amerrique'' novads [[Nikaragva|Nikaragvā]], kuru apmeklēja gan [[Kristofors Kolumbs|Kolumbs]], gan Vespuči, un kur ieguva zeltu.

Cita teorija (Alfrēds Hads, [[1908]]) pieņem, ka Amerika nosaukta [[Bristole]]s tirgotāja [[Ričards Amerike|Ričarda Amerikes]] vārdā. Amerike esot finansējis [[Džons Kabots|Džona Kabota]] ceļojumu uz [[Ņūfaundlenda|Ņūfaundlendu]] [[1497]]. gadā. Bristoles zvejnieki visdrīzāk apmeklēja Amerikas krastus jau gadsimtu pirms Kolumba un viņu ziņas papildina Valdzēmillera kartes. Teorija norāda, ka Amerikes vārds parādījies tagad zudušās angļu kartēs un kalpojis par pamatu Valdzēmillera piedāvātajai toponīmikai.

Pastāv arī teorija, ka Amerikas vārds cēlies no [[arābu valoda]]s.{{fact}} 11. gadsimtā [[Spānija]] atradās musulmaņu varā. Šeit darbojās labi zināmi karavadoņi Vadha El-'''Ameri''' (1009—1013) un Zohairs Al-'''Ameri''' (1018—1041) — jūrasbraucēji no [[Adrijas jūra]]s salām. 11. gadsimtā viņi organizēja arābu jūras ekspedīcijas pāri Atlantijas okeānam uz aizjūras "Rietumzemēm" (arābiski ''Ard-Maykola''). Šīs ekspedīcijas aprakstījis arābu viduslaiku vēsturnieks [[Al-Idrisi]] (1099—1166).

[[Attēls:GrandGranyon-sunset.jpg|300px|right|thumb|Lielais Kanjons (ASV) saulrieta laikā]]

== Termina pielietojums ==
Bieži, daudzās pasaules valodās termins "Amerika" (jo sevišķi vienskaitlī) apzīmē [[Amerikas Savienotās Valstis]]. Arī latviešu valodā vārds "Amerika" nereti attiecas uz ASV. Termins "amerikāņi" tiek attiecināts gan uz visiem Amerikas iedzīvotājiem, gan arī tikai uz ASV iedzīvotājiem.

== Ģeogrāfiskais iedalījums ==
Tradicionāli Ameriku iedala divos kontinentos:
* [[Dienvidamerika]]
* [[Ziemeļamerika]]
Teritoriju, kas savieno abus kontinentus, sauc par [[Centrālamerika|Centrālameriku]]. Šāds iedalījums trijās daļās atbilst arī [[ģeoloģija|ģeoloģiskajam]] iedalījumam, jo katra no šīm trim daļām atrodas uz savas [[tektoniskā plātne|tektoniskās plātnes]].

Bieži izdala arī [[Latīņamerika|Latīņameriku]] — Amerikas daļu, kurā runā no [[latīņu valoda]]s veidotajās valodās — [[portugāļu valoda|portugāļu valodā]] un [[spāņu valoda|spāņu valodā]].

== Amerikas iedzīvotāji ==
Amerikas iedzīvotājus var iedalīt trīs lielās grupās:
* Amerikas pirmiedzīvotāji — [[indiāņi]], [[eskimosi]], [[aleuti]].
* Agrāk ieceļojušie eiropieši — [[spāņi]], [[portugāļi]], [[angļi]], [[franči]], [[itāļi]], [[holandieši]] un citi.
* Nesenie ieceļotāji no [[Austrumeiropa]]s, [[Tuvie Austrumi|Tuvajiem Austrumiem]], [[Āzija]]s.
Lielāka iedzīvotāju daļa dzīvo [[Latīņamerika|Latīņamerikā]].

== Amerikas apgūšana ==
Laika posmā starp periodu, kad [[Beringa šaurums|Beringa šaurumu]] no [[Āzija]]s uz Ameriku bija šķērsojuši pirmie cilvēki, bet no Eiropas to bija apmeklējuši [[vikingi]], līdz pat Kolumba ceļojumam, Amerika tā arī palika neskarta.

Pirms eiropiešu ierašanās Ziemeļamerikas austrumu daļā 'indiāņi', kā šīs zemes pirmiedzīvotājus vēlāk nosauca eiropieši, jau bija pārsvarā pārgājuši uz [[zemkopība|zemkopību]]. Tālāk uz austrumiem kontinenta iekšienē dominēja vienkāršas [[Akmens laikmets|Akmens laikmeta]] kopienas, kuras nodarbojās ar augu vākšanu, [[medniecība|medībām]] un [[zvejniecība|zvejniecību]].

Indiāņu priekšteči eiropiešu ienākšanas laikā esot brīnījušies un teikuši, ka eiropieši "pielūdz dzelteno metālu" ar to domādami zeltu. Eiropieši ar savu ierašanos izpostīja šīs zemes kārtību. ASV un Kanādā vēl ir indiāņi. Ilgu laiku viņiem bija grūtības pielāgoties jaunajiem dzīves apstākļiem. Indiāņi sāka dzert eiropiešu ievesto alkoholu un, lai nopelnītu naudu tirgojās ar suvenīriem.

Ziemeļamerikas indiāņu vienīgais mājdzīvnieks bija suns. Eiropiešiem kolonizējot kontinentu, indiāņi no tiem pārņēma [[zirgs|zirgus]] kā pārvietošanās un [[transports|transporta]] līdzekli, [[metāls|metāla]] [[darbarīks|darbarīkus]] un saimniecības priekšmetus, kā arī [[šaujamierocis|šaujamieročus]].

Atšķirīga bija situācija uz dienvidiem no [[Riogrande]] upes — [[Centrālamerika|Centrālajā]] un [[Dienvidamerika|Dienvidamerikā]]. Eiropieši šeit ierodoties, atklāja attīstītas civilizācijas. Tām bija līdzīga [[kukurūza]]s augkopība, līdzīgi ticējumi dieviem, tās dzīvoja [[pilsēta|pilsētās]] ar [[templis|tempļiem]] centrā, un tās bija sākušas attīstīt [[rakstība|rakstību]].

Par izcilāko no šīm civilizācijām uzskatāmi [[maiji]], kuri apdzīvoja [[Jukatanas pussala|Jukatanas pussalu]], aptuveni mūsdienu [[Gvatemala|Gvatemalu]] un [[Hondurasa|Hondurasu]]. Tikpat kā visa maiju apdzīvotā teritorija atradās tropisko mūžzaļo mežu joslā, kur izdzīvošanas apstākļi bija sarežģīti, ņemot vērā, ka maiji nepazina metāla darbarīkus. Lauksaimniecībā izmantojamo zemi tiem no mežiem bija jāatkaro ar dedzināšanas palīdzību. Taču tika būvētas [[akmens]] [[celtne]]s, kuras salīdzināmas ar [[Senā Ēģipte|Senās Ēģiptes]] būvēm. Maiji lietoja arī paši savu [[kalendārs|kalendāru]], kas liecināja par samērā precīziem [[astronomija|astronomiskajiem]] novērojumiem.

Augstākā attīstības pakāpe maiju civilizācijai, eiropiešiem ierodoties, jau bija pagājusi pirms vairākiem gadsimtiem. Kā politisks veidojums tā pārstāja pastāvēt 1460. gadā, kad tika sagrauta tās galvaspilsēta. Tādēļ eiropieši, kā to apzīmē daži vēsturnieki, drīzāk uzskatāmi par šīs civilizācijas kapračiem, nekā [[Bende|bendēm]].<ref>Roberts J.M. History of Europe. London, 1996., p.320.</ref>

Par vēl attīstītāku pamatoti var uzskatīt [[acteki|acteku]] civilizāciju. Tie [[Meksika]]s ielejā ieradušies ap 1350. gadu un apmetušies pie [[Tekskoko]] (''Texcoco'') ezera, nodibinot savu vēlāko galvaspilsētu [[Tenočtitlana|Tenočtitlanu]]. Mazāk nekā divu gadsimtu laikā acteki ieguvuši kontroli pār lielāko centrālās Meksikas daļu, bet Tenočtitlana pilsētbūvniecības ziņā, pēc dažām liecībām, varētu būt pārspējusi [[Roma|Romu]] vai [[Konstantinopole|Konstantinopoli]].

== Atsauces ==
{{atsauces}}

<br />
{{Kontinenti}}
{{Pasaules reģioni}}

{{autoritatīvā vadība}}

[[Kategorija:Pasaules iedalījums]]