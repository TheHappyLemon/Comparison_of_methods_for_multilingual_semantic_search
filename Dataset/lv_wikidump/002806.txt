[[Attēls:Vishnu.jpg|thumb|[[Višnu]] sēžam uz [[lotoss|lotosa]] lapas]]
'''Upanišadas''' ([[dēvanāgarī]] उपनिषद, izrunā [ˈʊpɐnɪʂɐd̪]) ir [[hinduisms|hinduisma]] raksti, kuros pamatā aplūkota [[meditācija]] un [[filozofija]], taču atrodami arī garīgu debašu un strīdu pieraksti, kā arī [[mantra]]s, [[rituāls|rituālu]] norādījumi, pamācības priesteriem, [[joga]]s un meditācijas komentāri, pārdomas par Vienu un tā izpausmēm. Lielākā daļa hinduisma skolu tās uzskata par reliģiskām instrukcijām. Upanišadas ir [[Vēdas|vēdu]] interpretācijas, un tās sauc arī par [[vedānta|vedāntu]] ("vēdu beigām"). Vairums speciālistu uzskata, ka agrīnās upanišadas tika pierakstītas pirms [[Buda]]s laika (ap 700. gadu p.m.ē.), bet vēlākās ap 200. gadu m.ē.

== Saturs ==
Upanišadas ir 123 grāmatas, no kurām hinduismā par primārām uzskata 12. "Upanišada" — [[sanskrits|sanskritā]] "upa" ("pie"), "ni" ("lejā"), "šad" ("sēdēt") — nozīmē "piesēsties tuvu" Skolotājam, no kura mācies.

Upanišadās atrodama informācija par hinduisma pamatprincipiem, ieskaitot ticību pasaules dvēselei [[Brahmans|Brahmanam]] un individuālajai dvēselei [[Ātmans|Ātmanam]]. Brahmans — visu ātmanu apvienojums.

Upanišadas izskaidro "[[om]]" jeb "aum" kā dievišķo vārdu, kosmisko vibrāciju, kas ir visa pastāvošā pamatā.

Upanišadu izšķirīgās atziņas un pamatjēdzieni:
* Brahmans un Ātmans būtībā ir viens;
* [[karma]], [[samsāra]] (“plūst kopā”) un [[atdzimšana]];
* mūžīgais pasaules likums jeb [[darma]].

Pasaule upanišadās aprakstīta kā ciešanu pilna un pārejoša, pastāv vēlēšanās pēc pestīšanas jeb [[mokša (hinduisms)|mokšas]]. Pareizais ceļš ir [[askēze]].

== Citāts ==

''Celies! Mosties! Meklē apgaismota <br />
''Skolotāja palīdzību un īsteno Sevi. <br />
''Ass kā asmens ir ceļš <br />
''Un, saka gudrie, grūti pārvarams.'' <br />
(Nāve runā ar Načiketu Vārda upanišadā)

{{Hinduisms}}

{{autoritatīvā vadība}}

[[Kategorija:Hindu teksti]]