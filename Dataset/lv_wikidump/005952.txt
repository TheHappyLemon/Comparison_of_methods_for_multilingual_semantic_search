{{Atsauces+}}
'''Ražošana''' plašā izpratnē ir process, kurā tiek radīti [[pārdošana]]i [[tirgus|tirgū]] domāti [[produkts|produkti]]. Šaurākā izpratnē ražošana jeb [[apstrādes rūpniecība]] ir viena no [[saimniecība]]s nozarēm.

Ražošanas process [[uzņēmums|uzņēmuma]] līmenī ietver lēmumu pieņemšanu par ražojamo produktu izvēli, ražošanā lietojamo [[tehnoloģija|tehnoloģiju]], izmatojamiem [[ražošanas faktori]]em, [[tirgus]] stratēģiju utt.

Laika gaitā ražošanas loma tautsaimniecībā var mainīties. Jo ekonomiski attīstītāka ir valsts, jo produktu ražošanai (rūpniecībai) tās [[iekšzemes kopprodukts|iekšzemes kopprodukta]] (IK) struktūrā parasti ir mazāka daļa salīdzinājumā ar pakalpojumiem. Šī tendence vērojama arī Latvijā — pakalpojumu apjoms IK struktūrā XXI gs. pieaug ievērojami straujāk nekā rūpnieciskās ražošanas apjoms. Daļēji tas izskaidrojams ar derīgo [[izrakteņi|izrakteņu]] ierobežoto apjomu Latvijā, daļēji ar Latvijas ģeogrāfisko atrašanās vietu, kā arī citiem faktoriem.

== Ražošanas faktori ==

Ražošanas faktori klasiskās [[ekonomika]]s ražošanas teorijā ir [[produkts|produktu]] ražošanai vai [[pakalpojums|pakalpojumu]] sniegšanai nepieciešamie [[resurss|resursi]]. Izšķir šādus galvenos resursus (faktorus): [[zeme]], [[kapitāls]] un [[darbaspēks]]. Ražošanas faktori izskaidro ekonomikas darbības un attīstības, kā arī [[vērtība]]s būtību. Šīs teorijas pamatlicēji ir britu ekonomisti [[Ādams Smits]] (1723—1790), [[Dāvids Rikardo]] (1772—1823) un [[Džons Stjuarts Mills]] (1806—1873), kā arī vācu ekonomists [[Kārlis Markss]] (1818—1883).

No ražošanas faktoru jēdziena ekonomisti 20. gadsimtā atvasināja [[matemātika|matemātisko]] [[ražošanas funkcija|ražošanas funkciju]], ar kuras palīdzību bija iespējams skaitliski aprēķināt ražošanas rezultātu pie konkrētiem faktoru apjomiem un to kombinācijas. [[mikroekonomika|Mikroekonomikā]] tādējādi modelēja uzņēmuma, [[nozare]]s vai pat [[rūpniecība]]s kopumā produkcijas apjomu, bet [[makroekonomika|makroekonomikā]] tika pētīta [[nacionālais ienākums|nacionālā ienākuma]] vai [[iekšzemes kopprodukts|iekšzemes kopprodukta]] apjomu dinamika.

Mūsdienās pie ražošanas faktoriem mēdz pieskaitīt arī uzņēmumu vadītāju kvalifikāciju un prasmi, informāciju, ražošanas organizāciju un tehnoloģisko līmeni un citus faktorus.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.db.lv/razosana Dienas bizness — Ražošana]
* [https://web.archive.org/web/20120510093245/http://www.csb.gov.lv/statistikas-temas/buvnieciba-galvenie-raditaji-30294.html Latvijas statistika — Rūpniecības tēmas]
* [http://www.ekonomika.lv/category/razosana/ Ekonomika.lv — Ražošana]

{{ekonomika-aizmetnis}}

{{autoritatīvā vadība}}

[[Kategorija:Ekonomika]]