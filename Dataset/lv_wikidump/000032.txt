[[Attēls:Logic.svg|thumbnail|235px|Loģiska izteiksme, kas uzrakstīta, izmantojot loģiskos simbolus]]
'''Loģika''' ({{val-el|λογική}}, ''logiké'' — ‘pareizi domāt’)<ref name="ZTV"/> ir [[zinātne]] par intelektuālās izziņas formām, metodem un to savstarpējām [[likumsakarība|likumsakarībām]]. Būtībā loģika ir zinātne par [[domāšana|domāšanu]], kura nodarbojas ar domāšanas veidu un likumu pētīšanu. Loģika ļauj pamatot savu [[viedoklis|viedokli]] un nenonākt [[pretrunas|pretrunās]] pašam ar sevi. Viens no loģikas svarīgākajiem uzdevumiem ir iemācīt apzināti izmantot loģikas likumus un domāšanas formas. Tā ļauj izprast [[jēdziens|jēdzienus]] un izdarīt [[spriedums|spriedumus]] un [[secinājumi|secinājumus]].

Loģiskie spriedumi un elementi ir atrodami visās zinātņu nozarēs.

== Nozares ==
=== Matemātiskā loģika ===
{{pamatraksts|matemātiskā loģika}}
Matemātiskā loģika ir vairāku citu zinātņu nozaru pamatā, piemēram, teorētiskas [[datorzinātne]]s un [[filozofiska loģika|filozofiskās loģikas]] pamatā. Matemātiskajā loģikā pēta [[matemātiskais pierādījums|matemātisko pierādījumu]] formas, [[formālā valoda|formālās valodas]] izteikumus un operācijas ar [[izteikums|izteikumiem]]. Matemātiskā loģika apvieno vienā disciplīnā [[matemātika|matemātiku]] un loģiku, aprakstot pareizai domāšanai raksturīgās formālās [[kārtula]]s.

=== Filozofiskā loģika ===
Filozofiskā loģika ir akcentēta uz loģikas [[filozofija|filozofiskajiem]] aspektiem. Tajā tiek apskatīti tādi jautājumi kā, piemēram, vai [[patiesība]] ir absolūta, vai tā tomēr ir atkarīga no [[prāts|prāta]] un [[uztvere]]s.

=== Citas nozares ===
* [[Dialektiskā loģika]]
* [[Formālā loģika]]

=== Radniecīgās nozares ===
* [[Filozofija]]
* [[Psiholoģija]]

== Loģikas vēsture ==
Tiek uzskatīts, ka loģika radās pirms aptuveni trīs tūkstošiem gadu. Līdz ar to tā ir viena no senākajām [[zinātne|zinātnēm]]. Lielā mērā loģika ir bijusi saistīta ar [[filozofija|filozofiju]]. Līdz 19. gadsimtam loģika bija filozofijas sastāvdaļa. Tikai 20. gadsimtā tā kļuva par patstāvīgu zinātni. Loģika kļuva ne tikai par zinātni, bet arī kļuva par izziņas, darbības un komunikācijas [[organons|organonu]].

Starp [[Senā Grieķija|sengrieķu]] filozofiem, kas lika pamatus antīkās pasaules loģikai, bija [[Pitagors]], [[Zēnons Elejietis]], [[Megara|megarieši]], īpaši [[Eubulīds]], [[Sokrats]] un [[Platons]].<ref name="valdosta"/> Liels devums [[Rietumu pasaule]]s loģikas attīstībā bija arī vēlāk dzīvojošajam sengrieķu filozofam [[Aristotelis|Aristotelim]].

== Loģikā izmantotie simboli ==
Loģikā plaši tiek izmantoti dažādi simboli. Šeit ir uzskaitīti izplatītākie no tiem.
* [[&]] vai [[∧]] — papildoperācijas simbols, kas attēlo [[saiklis|saikli]] "un", piemēram, A&B (lasa "A un B");
* [[∨]] — papildoperācijas simbols, kas attēlo loģisko [[disjunkcija|disjunkciju]] "vai", piemēram, A∨B (lasa "A vai B");;
* [[¬]] — pamatoperācijas simbols, kas attēlo [[noliegums|noliegumu]], piemēram, ¬A (lasa "ne A");
* [[Tilde (zīme)|~]] — izmanto nolieguma attēlošanai "ne" (šī simbola vietā bieži izmanto simbolu ¬);
* [[⊕]] — izmanto izslēdzošā nolieguma attēlošanai, piemēram, A⊕B (lasa "A vai B, bet ne abi");
* [[→]] — pamatoperācijas simbols, kas norāda uz to, kas seko pēc iepriekš minētā, piemēram, A→B (lasa "ja A, tad B" vai "no A seko B");
* [[⊃]] — nosacījuma simbols, līdzīga nozīme kā iepriekšējam simbolam →;
* [[≡]] — simbols, kuru izmanto [[ekvivalence]]s apzīmēšanai, piemēram, A≡B (lasa "A līdzvērtīgs B" vai "A ekvivalents B");
* [[vertikālā svītra|{{Unicode|&#124;}}]] — izmanto, lai apzīmēt "ne un", angliski ''not and'';
* [[∀]] — universālais [[kvantors]], kas nozīmē "visiem ... (ir spēkā, ka)";
* [[∃]] — eksistences kvantors, kas nozīmē "eksistē tāds ..., ka";
* [[∃!]] — eksistences kvantors, kas nozīmē "eksistē tieši viens tāds ..., ka";
* [[⊤]] — loģiskais lielums, kas apzīmē [[Tautoloģija (loģika)|tautoloģiju]];
* [[⊥]] — loģiskais lielums, kas apzīmē [[pretruna|pretrunu]];
* [[⊢]] — norāda, ka izteikums ir [[pierādījums (loģika)|pierādāms]], piemēram, A⊢B nozīmē, ka "B ir pierādāms no A";
* [[⊨]] — norāda uz saistību, piemēram, A⊨B nozīmē, ka "A ir semantiski saistīts ar B";
* [[∴]] — simbols nozīmē "tādējādi";
* [[∵]] — simbols nozīmē "tāpēc, ka".

== Atsauces ==
{{commonscat|Logic|loģika}}
{{atsauces|refs=
<ref name="ZTV">{{grāmatas atsauce | title= Zinātnes un tehnoloģijas vārdnīca | publisher= Norden AB | location= Rīga | year= 2001 | isbn= 9984-9383-5-2 | page= 399}}</ref>
<ref name="valdosta">{{tīmekļa atsauce | url= http://chiron.valdosta.edu/jrpeace/history_of_logic%20f06.htm | title= THE HISTORY OF LOGIC | publisher= Valdosta State University | accessdate= 2012-12-03 | language= angliski | archiveurl= https://web.archive.org/web/20090619093701/http://chiron.valdosta.edu/jrpeace/history_of_logic%20f06.htm | archivedate= 2009-06-19 }}</ref>
}}

{{filozofija-aizmetnis}}
{{matemātika-aizmetnis}}

{{autoritatīvā vadība}}

[[Kategorija:Loģika| ]]