{{Cita nozīme|Dievu monoteismā|jēdziena "dievs" vispārīgo nozīmi|dievība}}
[[Attēls:God2-Sistine_Chapel.png|thumbnail|upright=1.5|Dievs rada [[Ādams|Ādamu]] ([[Mikelandželo]] freska [[Siksta kapela|Sikstas kapelā]])]]
'''Dievs''' ir visaugstākā būtne un vienīgā [[dievība]] [[Monoteisms|monoteismā]]. Dievs pēc savas būtības ir neradīts, mūžīgs un bezgalīgs [[gars]], kurš ir perfekts savā spēkā un gudrībā.<ref>{{Tīmekļa atsauce|url=https://www.merriam-webster.com/dictionary/god|title=Definition of GOD|website=www.merriam-webster.com|access-date=2023-06-10|date=2023-06-09|language=en}}</ref> Dievs parasti tiek raksturots kā radītājs, proti, tas, kurš ir devis sākotni visam esošajam, tai skaitā arī [[Laiktelpa|laiktelpai]], un tādēļ pastāv ārpus [[laiks|laika]] un [[telpa]]s. Dievs tiek raksturots arī kā [[tiesnesis]], jo no morāla skatpunkta Dievu uzskata par visa labā un taisnīgā avotu.<ref>{{Tīmekļa atsauce|url=https://www.britannica.com/topic/Christianity/God-as-Creator-Sustainer-and-Judge|title=Christianity - God as Creator, Sustainer, and Judge {{!}} Britannica|website=www.britannica.com|access-date=2023-06-10|language=en}}</ref> Tādā veidā Dievu izprot kā pamatu [[Visums|radītajai pasaulei]] un [[Morāle|morāles normām]].

Dievs, būdams ārpus laika un telpas, ar zinātniskām metodēm nav nedz pierādāms, nedz noliedzams, tādēļ cilvēku uzskati par Dievu bieži dalās. [[Humanitārās zinātnes]] nozare, kas pēta šos uzskatus ir [[teoloģija]].

Atkarīgi no cilvēka uzskatiem par Dievu, tiek iedalīti vairāki jēdzieni. [[Teisms]] ir uzskats, ka eksistē viens Dievs ([[monoteisms]]) vai vairāki dievi ([[politeisms]]), savukārt pretstats tam ir [[ateisms]] — uzskats, ka neeksistē nekāda veida dievību. Vēl ir arī [[agnosticisms]], kas ir uzskats, ka jautājums par dievības eksistenci nav izzināms, tādējādi [[Dieva esamība]] netiek nedz apstiprināta, nedz noliegta.<ref>{{Grāmatas atsauce|edition=Summer 2022|title=Atheism and Agnosticism|url=https://plato.stanford.edu/archives/sum2022/entries/atheism-agnosticism/|publisher=Metaphysics Research Lab, Stanford University|date=2022|first=Paul|last=Draper}}</ref> Tad vēl ir [[panteisms]], kur Visums ir izprasts kā Dieva iemiesojums, un [[deisms]], kur Dievam piemīt pasīva loma attiecībā pret pasauli, proti, ka Dievs ir pasaules radītājs, bet nav aktīvs valdītājs pār to un neiesaistās tās norisē.

Vārds "dievs" var tikt lietots kā [[īpašvārds]] vai [[sugasvārds]], un atkarībā no tā to raksta ar lielo vai mazo sākumburtu. Monoteismā "Dievs" tiek lietots kā īpašvārds, bet politeismā — kā sugasvārds, tādēļ katram dievam tiek piedēvēts īpašs personvārds, lai katru atšķirtu. Visi vietniekvārdi un tituli, kas tiek adresēti uz Dievu, tiek vienmēr rakstīti ar lielo burtu reliģiskos tekstos, tādā veidā izrādot cieņu pret Dievu.

Tā kā Dievs ir gars, tam nepiemīt [[Dzimums|dzimuma]], kā tas ir raksturīgs cilvēkam. [[Ābrama reliģijas|Ābramiskās reliģijās]] izprot cilvēku — gan [[Vīrietis|vīrieti]], gan [[Sieviete|sievieti]],— kā "radītu pēc Dieva tēla",<ref name=":0">{{Grāmatas atsauce|title=Radīšanas grāmata, 1. nodaļa, 26. līdz 27. pants.|url=https://www.bible.com/bible/488/GEN.1.26-27.RT65}}</ref> tādēļ abas dzimtas personificē kādu no Dieva rakstura īpašībām.<ref>{{Tīmekļa atsauce|url=https://www.biblesociety.org.uk/explore-the-bible/bible-articles/bible-qa-is-god-male-or-female/|title=Bible Q&A: Is God male or female?|website=www.biblesociety.org.uk|access-date=2023-06-10}}</ref> Tomēr visbiežāk Dievs ir personificēts kā vīriešu dzimtas un saukts par visa "tēvu".

== Dievs ābramiskās reliģijās ==
{{Skatīt arī|Dievs islāmā}}

Visizplatītākās no monoteiskām reliģijām ir [[jūdaisms]], [[kristietība]] un [[islāms]]. Katrai no šīm reliģijām ir savi [[svētie raksti]]: jūdaismā ir [[Tanahs]] ([[Vecā Derība]]), kristietībā ir [[Bībele]] (Vecā un [[Jaunā Derība]]), bet islamā — [[Korāns]]. Neskatoties uz to, šīm reliģijām ir ļoti līdzīga izpratne par Dievu. Piemēram, Dieva mūžīgums ir uzsvērts katrā no svētajiem tekstiem.<blockquote>''Tā saka Tas Kungs, Israēla Ķēniņš un Pestītājs, Tas Kungs Cebaots: Es esmu pirmais un pēdējais, un bez Manis nav cita Dieva!'' (Is. 44:6)<ref>{{Grāmatas atsauce|title=Pravieša Isaja (Jesaja) grāmata, 44. nodaļa, 6. pants.|url=https://www.bible.com/bible/488/ISA.44.6.RT65}}</ref></blockquote><blockquote>''"Es esmu Alfa un Omega!" saka Kungs Dievs, kas ir, kas bija, kas nāk, Visuvaldītājs!'' (Atkl. 1:8)<ref>{{Grāmatas atsauce|title=Jāņa atklāsmes grāmata, 1. nodaļa, 8. pants.|url=https://www.bible.com/bible/488/REV.1.8.RT65}}</ref></blockquote><blockquote>''Viņš ir Pirmais un Pēdējais, Redzamais un Apslēptais. Un Viņš zin Visu par Visu.'' (Korāns 57:3)<ref>{{Tīmekļa atsauce|url=https://koranslatviski.blogspot.com/|title=Korāns, 57. nodaļa, 3. pants.|website=koranslatviski.blogspot.com|access-date=2023-06-07|language=lv}}</ref></blockquote>Kopumā Dievs savā būtībā un funkcijā tiek izprasts gandrīz vienādi visās trīs reliģijās. Būtiskākā atšķirība ir izpratne par Dieva personām, jo jūdaismā un islāmā tiek pieņemts vienpersonisks Dievs, savukārt kristietībā — trīsvienīgs Dievs.

=== Dievs kristietībā ===
{{Pamatraksts|Trīsvienība}}

[[Kristietība|Kristietībā]] Dievu izprot kā Trīsvienību. Tas nozīmē, ka ir viena dievība trīs savstarpēji atsevišķās, tomēr būtībā vienotās, personās — Tēvs, Dēls un Svētais Gars. Vairākās rakstu vietās Trīsvienības personas tiek pieminētas, un dažkārt arī tiek uzsvērts, kā šīs trīs personas ir viens Dievs.<blockquote>''Jo trīs ir, kas dod liecību debesīs: Tēvs, Vārds un Svētais Gars, un šie trīs ir viens.'' (1 Jņ. 5:7)<ref>{{Grāmatas atsauce|title=Jāņa pirmā vēstule, 5. nodaļa, 7. pants.|url=https://www.bible.com/bible/488/1JN.5.7.RT65}}</ref></blockquote>Vienkāršots skaidrojums Trīsvienībai parasti ir saistīts ar Jaunā Derībā rakstīto, ka Dievam nevis piemīt mīlestība, bet, ka Dievs pats ir mīlestība,<ref>{{Grāmatas atsauce|title=Jāņa pirmā vēstule, 4. nodaļa, 8. pants.|url=https://www.bible.com/lv/bible/488/1JN.4.RT65}}</ref> tādēļ šo triju dievišķo personu savstarpējā attiecība tiek skaidrota kā Dieva mīlestības izpausme. Savukārt detalizētāks paskaidrojums ir atrodams [[Atanasija ticības apliecība|Atanasija ticības apliecībā]].<blockquote>''Tēvu nav neviens darinājis: nedz radījis, nedz dzemdējis.''

''Vienīgi Dēls ir no Tēva: ne darināts, ne radīts, bet piedzimis.''

''Svētais Gars ir no Tēva un no Dēla: ne darināts, ne radīts, ne piedzimis, bet no tiem izejošs.''

(Fragments no Atanasija ticības apliecības)<ref>{{Tīmekļa atsauce|url=https://liepajasluteradraudze.lv/?ct=atanasija_tic_ap|title=Liepājas evaņģēliski luteriskā draudze - Atanāsija ticības apliecība|website=liepajasluteradraudze.lv|access-date=2023-06-09}}</ref></blockquote>Saskaņā ar Trīsvienības uzskatu, [[Jēzus Kristus]] tiek izprasts kā Dieva Dēla cilvēciskais iemiesojums, tādēļ Jēzu sauc par pilnīgu Dievu un pilnīgu cilvēku. Saskaņā ar [[Jāņa evaņģēlijs|Jāņa evaņģēliju]], Jēzus tiek dēvēts arī par "Dieva Jēru" un par "Vārdu" ({{Val|gr|Λόγος}}'', Lógos'') jeb [[Logoss|Logosu]]:<blockquote>''Iesākumā bija Vārds, un Vārds bija pie Dieva, un Vārds bija Dievs. Tas bija iesākumā pie Dieva. Caur Viņu viss ir radies, un bez Viņa nekas nav radies, kas ir.'' (Jņ. 1:1-3)<ref>{{Grāmatas atsauce|title=Jāņa evaņģēlijs, 1. nodaļa, 1. līdz 3. pants.|url=https://www.bible.com/bible/488/JHN.1.1-3.RT65}}</ref></blockquote><blockquote>''Otrā dienā Jānis ierauga nākam Jēzu un saka: "Redzi, Dieva Jērs, kas nes pasaules grēku. Šis ir, par ko esmu sacījis: pēc manis nāk Vīrs, kas mani pārspējis, tāpēc ka Viņš bija pirmāk nekā es."'' (Jņ. 1:29-30)<ref>{{Grāmatas atsauce|title=Jāņa evaņģēlijs, 1. nodaļa, 29. līdz 30. pants.|url=https://www.bible.com/bible/488/JHN.1.29-30.RT65}}</ref></blockquote>Nozīmīgs kristiešu teoloģiskais darbs, kas argumentē par Dieva esamību un paskaidro Trīsvienības būtību, ir 13. gadsimta [[Katoļticība|katoļu]] mūka [[Akvīnas Toms|Sv. Akvīnas Toma]] "Summējums Teoloģijai" ({{Val|la|Summa Theologiae}}).<ref>{{Tīmekļa atsauce|url=https://www.newadvent.org/summa/1.htm|title=SUMMA THEOLOGIAE: Prima Pars|website=www.newadvent.org|access-date=2023-06-09|language=angļu}}</ref>

== Dieva attēlošana ==
Vairums monoteisko reliģiju, tai skaitā [[islāms]] un [[jūdaisms]], savā mākslā izvēlas vien lietot nozīmīgus reliģiskos simbolus un [[Kaligrāfija|kaligrāfiju]], taču pašu Dievu neattēlo. Iemesls ir tādēļ, ka ar Dievu asociē kaut ko tādu, kas ir apslēpts šai pasaulei. Mēģinājumi attēlot Dievu mākslā kā konkrētu cilvēkam līdzīgu personu vai kā citādi tiek aizliegts, jo uzskata, ka bezgalīgo un apslēpto Dievu nav iespējams aptvert, kur vēl vizuāli attēlot, un tādēļ šāda rīcība ir uzskatāma par elkdievību. Šajās reliģijās pat [[Pravietis|praviešu]] attēlošana ir strīdīgs jautājums.<ref>{{Tīmekļa atsauce|url=http://www.hf.uib.no/religion/popularikonografi/devotion04.html|title=Devotion in pictures - Images of Muhammad|website=web.archive.org|access-date=2023-06-10|date=2012-01-31|archive-date=2012-01-31|archive-url=https://web.archive.org/web/20120131123426/http://www.hf.uib.no/religion/popularikonografi/devotion04.html}}</ref>

Šāds uzskats nav universāls visās monoteiskās reliģijās. Visnozīmīgākais izņēmums šim ir [[kristietība]]. Pateicoties [[Jaunā Derība|Jaunai Derībai]], Dievs sevi ir atklājis caur Jēzu Kristu, kurš ir Dieva iemiesojums virs zemes, un balstoties uz to kristietībā tiek attēlots Dievs. Nozīmīgi ir akcentēt, ka šīs gleznas, [[Vitrāža|vitrāžas]] un [[Ikona (svētbilde)|ikonas]] ir tikai domātas kā vizuāli Dieva simboli, kas var palīdzēt koncentrēties lūgšanās, taču nav pieņemts pašu svētbildi pielūgt it kā tas būtu Dievs, jo tāda rīcība tiek uzskatīta par elkdievību. Atsevišķās kristīgās [[Konfesija|konfesijās]] šādas svētbildes ir pavisam aizliegtas — šādu nostāju sauc par [[Ikonoklasms|ikonoklasmu]].

=== Dievs kristiešu mākslā ===
Dieva attēlošana kristietībā ir daudzveidīga, jo katru no Trīsvienības personām ir iespējams attēlot savādāk. Bez tam vēl dažkārt izvēlās kādu no personām attēlot atsevišķi, bet citreiz — visas trīs ir attēlotas vienkopus. Retos gadījumos visas trīs personas tiek attēlotas kā trīs vīri, kas ir balstīts uz notikumu no [[Radīšanas grāmata|Radīšanas grāmatas]]:<blockquote>''Un Tas Kungs parādījās viņam pie Mamres ozoliem, kad tas dienas tveicē sēdēja savas telts durvīs. Un viņš pacēla savas acis un skatījās, un raugi, trīs vīri stāvēja viņa priekšā.'' (Rad. 18:1-2)<ref>{{Grāmatas atsauce|title=Radīšanas grāmata, 18. nodaļa, 1. līdz 2. pants.|url=https://www.bible.com/bible/488/GEN.18.1-2.RT65}}</ref></blockquote>Katra no Trīsvienības personām ir iespējams attēlot divos veidos. Pirmais veids ir balstoties tikai uz simboliem, kas Bībeles rakstos ir pieminēti saistībā ar konkrēto personu. Dievs Tēvs tiek saistīts ar "[[Dieva roka|Dieva roku]]", kas parādās no debesu mākoņa. Dievs Dēls jeb Jēzus Kristus ir parasti saistīts ar krustu, jēru vai zivi. Dievs Svētais Gars ir visbiežāk saistīts ar miera balodi vai uguni.

Otrs veids ir attēlot Trīsvienības personu kā [[Antropomorfisms|antropomorfisku]] figūru. Šāda attēlošana var tikt saistīta ar to, ka Radīšanas grāmatā tiek runāts par to, ka cilvēks ir "radīts pēc Dieva tēla",<ref name=":0" /> un Jēzus, būdams Dieva cilvēciskais iemiesojums, tiek arī tādēļ izvēlēts kā tā pamats.

Dieva Tēva antropomorfiskā attēlošana nebija īsti pieņemta sākumā, jo uzskatīja, ka saskaņā ar [[Izceļošanas grāmata|Izceļošanas grāmatas]] teikto, ka "Manu vaigu tu nedrīksti redzēt, jo cilvēks nevar Mani redzēt un palikt dzīvs,"<ref>{{Grāmatas atsauce|title=Izceļošanas grāmata, 33. nodaļa, 20. pants.|url=https://www.bible.com/bible/488/EXO.33.20.RT65}}</ref> un [[Jāņa evaņģēlijs|Jāņa evaņģēlija]] teikto, ka "Dievu neviens nekad nav redzējis,"<ref>{{Grāmatas atsauce|title=Jāņa evaņģēlijs, 1. nodaļa, 18. pants.|url=https://www.bible.com/bible/488/JHN.1.18.RT65}}</ref> Tēvu drīkstēja tikai attēlot ar simboliem kā Dieva roka un neko vairāk. 

Ap 12. gadsimtu Rietumu baznīcā aizsākās tradīcija attēlot Dievu Tēvu kā līdzīgu Jēzum izskatā, kura Bībelisko pamatu var meklēt Jāņa evaņģēlija 14. nodaļā:<blockquote>

''Ja jūs Mani būtu pazinuši, jūs būtu pazinuši arī Manu Tēvu. Jau tagad jūs Viņu pazīstat un esat Viņu redzējuši."'' 

''Filips Viņam saka: "Kungs, rādi mums Tēvu, tad mums pietiek."'' 

''Jēzus viņam saka: "Tik ilgi Es jau esmu pie jums, un tu vēl neesi Mani sapratis, Filip? Kas Mani ir redzējis, Tas ir redzējis Tēvu. Kā tu vari sacīt: rādi mums Tēvu?"''<ref>{{Grāmatas atsauce|title=Jāņa evaņģelijs, 14. nodaļa, 7. līdz 9. pants.|url=https://www.bible.com/bible/488/JHN.14.7-9.RT65}}</ref></blockquote>

Dievs Tēvs parasti ir attēlots ar sirmākiem matiem nekā Jēzus, kas ir balstīts uz "cienījamo sirmgalvi" no [[Daniēla grāmata|Daniēla grāmatas]].<ref>{{Grāmatas atsauce|title=Pravieša Daniēla grāmata, 7. nodaļa, 9. un 13. pants.|url=https://www.bible.com/bible/488/DAN.7.9-13.RT65}}</ref> Šāda veida Trīsvienības attēlošana ir lielākoties vien Rietumu kristietībā, jo Austrumu baznīcās to nepieņem, uzskatot, ka "cienījamais sirmgalvis" ir attiecināms uz Dieva Dēlu un, ka ir nepareizi attēlot Tēvu, kuram nav cilvēciska miesa, kā esamu cilvēkveidīgu.<gallery widths="210" heights="210" perrow="3" style="margin-left:auto; margin-right:auto;" caption="Trīsvienības attēlošana mākslā">
Attēls:Angelsatmamre-trinity-rublev-1410.jpg|link=https://lv.wikipedia.org/wiki/Att%C4%93ls:Angelsatmamre-trinity-rublev-1410.jpg|"Trīsvienība{{Novecojusi saite}}" - [[Andrejs Rubļovs|Andreja Rubļova]] ikona (1425-1427. g.)
Attēls:Our Lady of the Rosary Shrine at Saint Patrick Church (Merlin, Ontario) - stained glass, church nave, Symbols of the Persons of the Trinity.jpg|link=https://lv.wikipedia.org/wiki/Att%C4%93ls:Our%20Lady%20of%20the%20Rosary%20Shrine%20at%20Saint%20Patrick%20Church%20(Merlin,%20Ontario)%20-%20stained%20glass,%20church%20nave,%20Symbols%20of%20the%20Persons%20of%20the%20Trinity.jpg|"Trisvienības{{Novecojusi saite}} personu simboli" - vitrāža Svētā Patrika baznīcā, [[Merlina (Ontārio)|Merlinā]], [[Ontārio]], [[Kanāda|Kanādā]].
Attēls:Max Fürst Dreieinigkeit mit Krone.jpg|link=https://lv.wikipedia.org/wiki/Att%C4%93ls:Max%20F%C3%BCrst%20Dreieinigkeit%20mit%20Krone.jpg|"Svētā{{Novecojusi saite}} Trīsvienība ar kroni" - Maksa Fīrsta (Max Fürst) glezna (1917. g.)
Attēls:Stained glass painting at holy trinity church dubai.jpeg|link=https://lv.wikipedia.org/wiki/Att%C4%93ls:Stained%20glass%20painting%20at%20holy%20trinity%20church%20dubai.jpeg|"Dieva{{Novecojusi saite}} roka" - vitrāža Svētās Trīsvienības baznīcā, [[Dubaija|Dubaijā]], [[Apvienotie Arābu Emirāti|AAE]].
Attēls:Agnus Dei with Vexillum.jpg|link=https://lv.wikipedia.org/wiki/Att%C4%93ls:Agnus%20Dei%20with%20Vexillum.jpg|"Dieva{{Novecojusi saite}} Jērs" - Rebekas Kennisonas vitrāža (1985. g.)
Attēls:Church of the Ascension (Johnstown, Ohio) - stained glass, The Holy Spirit as fire.jpg|link=https://lv.wikipedia.org/wiki/Att%C4%93ls:Church%20of%20the%20Ascension%20(Johnstown,%20Ohio)%20-%20stained%20glass,%20The%20Holy%20Spirit%20as%20fire.jpg|"Svētais{{Novecojusi saite}} Gars kā uguns" - vitrāža Debeskāpšanas baznīcā, [[Džonstauna (Ohaio)|Džonstaunā]], [[Ohaio (štats)|Ohaio]], [[Amerikas Savienotās Valstis|ASV]].
</gallery>
*

== Atsauces ==
{{Atsauces}}

== Ārējās saites ==
* [https://web.archive.org/web/20041213144805/http://ai1.mii.lu.lv/tautasdz/dievs.htm Latviešu tautasdziesmas, kurās pieminēts Dievs]

{{autoritatīvā vadība}}

[[Kategorija:Dievi| ]]
[[Kategorija:Dievi, gari un mītiskas būtnes]]
[[Kategorija:Kristietība]]
[[Kategorija:Jūdaisms]]