{{Rakstnieka infokaste
|        platums = 
|          vārds = Luidži Pirandello
|     vārds_orig = ''Luigi Pirandello''
|         attēls = Luigi Pirandello 1932.jpg
|     att_izmērs =
|  att_nosaukums = 
|     dz_dat_alt = 
| dz_gads = 1867
| dz_mēnesis = 6
| dz_diena = 28
| dz_vieta = 
| m_dat_alt =
| m_gads = 1936
| m_mēnesis = 12
| m_diena = 10
| m_vieta =
| dzīves_vieta = 
| pilsonība = 
| tautība = [[Itāļi|itālis]]
| dzimums = V
| vecāki = 
| brāļi =
| māsas =
| dzīvesbiedrs = 
| bērni =
| paraksts = 
| pseidonīms =
| nodarbošanās = [[dramaturgs]], [[rakstnieks]], [[dzejnieks]]
|rakstīšanas valoda = [[itāļu valoda]]
| periods =
| žanri =
| temati =
| lit virzieni = 
|slavenākie darbi =
| ietekmējies = 
| alma_mater =
| apbalvojumi = [[Nobela prēmija literatūrā]] (1934)<br />Francijas Goda Leģiona ordenis
| piezīmes = 
| kategorijas = 
}}

'''Luidži Pirandello''' (''Luigi Pirandello'', dzimis 1867. gada 28. jūnijā, miris 1936. gada 10. decembrī) bija viens no nozīmīgākajiem itāliešu rakstniekiem modernistiem. Par meistadarbiem tiek uzskatītas gan Pirandello lugas ("[[Seši tēli meklē autoru]]", "[[Heinrihs IV (luga)|Heinrihs IV]]"), gan arī romāni. 1934. gadā Pirandello ieguva [[Nobela prēmija literatūrā|Nobela prēmiju literatūrā]]. Viņš saņēmis arī Francijas Goda Leģiona ordeni.

Pirandello darbiem raksturīga liela oriģinalitāte, humora izjūta un novatorisms.

== Biogrāfija ==

Pirandello piedzima Agridžento ([[Sicīlija|Sicīlijā]]) 1867. gada 28. jūnijā. Līdz 1882. gadam viņš mācījās Agridžento, pēc tam pārcēlās uz [[Palermo]]. Studēja Palermo Universitātē (1886-87), pēc tam arī Romas Universitātē (1887-89) un Bonnas Universitātē (1889-91). Pēc studijām Pirandello palika [[Roma|Romā]] un rakstīja; 1897. gadā viņš kļuva par pasniedzēju ''Regio Istituto Superiore di Magistero Femminile''. 1894. gadā Pirandello apprecēja Antonietu Portulano (''Antonietta Portulano''); viņiem bija divi dēli un viena meita. 1919. gadā Antonieta tika uzņemta psihoneiroloģiskajā klīnikā. 1924. gadā Pirandello iestājās fašistu partijā, taču viņa attiecības ar partiju bija saspīlētas.

Par teātri Pirandello pastiprināti ieinteresējās [[Pirmais pasaules karš|Pirmā pasaules kara]] laikā. 1919. gadā viņš kļuva par Romas Vidusjūras teātra trupas vadītāju, 1924. gadā nodibināja Romas Mākslas teātri. No 1928. līdz 1933. gadam Pirandello pamatā atradās ārpus [[Itālija]]s, nereti — [[Berlīne|Berlīnē]] vai [[Parīze|Parīzē]]. Luidži Pirandello nomira 1936. gada 10. decembrī.

== Literārā darbība ==

Lai arī ārpus Itālijas Pirandello pamatā pazīstams kā dramaturgs, viņš sacerējis arī dzeju, esejas, romānus, vairākus simtus stāstu. Sākotnēji Pirandello spēcīgi ietekmēja [[verisms]] un [[reālisms]], taču viņa vēlākajos darbos tam ir krietni mazāka nozīme. Viens no Pirandello pamatmotīviem ir patiesības nenosakāmība.

Visslavenākais Pirandello darbs ir luga "Seši tēli meklē autoru" (''Sei personaggi in cerca d’autore'', 1921). Lugā attēloti seši tēli, kuri meklē iespēju izdzīvot savu dzīvesstāstu, respektīvi, darīt šo stāstu zināmu skatītājam. Neparasta ir Pirandello pieeja, piešķirot tēliem nelineāru laika uztveri, t.i., viss reizē jau ir noticis, notiek patlaban un notiks nākotnē.

Pirmais nozīmīgais Pirandello romāns ir "[[Nelaiķis Matija Paskāls]]" (''Il Fu Mattia Pascal'', 1904), kura galvenais tēls nomirst un pēc tam atgriežas starp dzīvajiem, apzinoties savu nāvi. Šīs īpašās zināšanas padara atšķirīgu viņa dzīves uztveri. Par vienu no sarežģītākajiem Pirandello romāniem uzskatāms vēlīnais darbs "[[Viens, neviens un simts tūkstoši]]" (''Uno, Nessuno e Centomila'', 1925-26). Tajā Vitandželo Moskarda mēģina sevi uztvert tā, kā viņu uztver citi. Viņš pamazām atbrīvojas no visa, kas viņu raksturo sabiedrības acīs (ģimenes stāvoklis, profesija u.tml.); visbeidzot viņš pilnībā pamet savu iepriekšējo dzīvi.

== Nozīmīgākās lugas ==
* "Padomā par to, Džakomīno!" (''Pensaci, Giacomino!'', 1916);
* "Cilvēks, zvērs un tikums" (''L'uomo, la bestia e la virtù'', 1919);
* "Tāpat kā agrāk, tikai labāk" (''Come prima, meglio di prima'', 1919);
* "[[Seši tēli meklē autoru]]" (''Sei personaggi in cerca d'autore'', 1921);
* "Heinrihs IV" (''Enrico IV'', 1921);
* "Dzīve, ko es tev dāvinu" (''La vita che ti diedi'', 1923);
* "Katrs pa savam" (''Ciascuno a suo modo'', 1924);
* "Kā tu mani vēlies" (''Come tu mi vuoi'', 1929);
* "Šovakar mēs improvizējam" (''Questa sera si recita a soggetto'', 1930);
* "Kalnu milži" ("I giganti della montagna", nepabeigta).

== Ārējās saites ==
{{sisterlinks-inline}}
{{Enciklopēdiju ārējās saites}}
* {{Nobel}}

{{kastes sākums}}
{{s-balvas}}
{{Amatu secība | pirms = [[Ivans Buņins]] | virsraksts = [[Nobela prēmija literatūrā]] | periods = [[1934]] | pēc = [[Jūdžīns O'Nīls]]}}
{{kastes beigas}}
{{Nobela prēmijas laureāti literatūrā}}

{{autoritatīvā vadība}}

{{DEFAULTSORT:Pirandello, Luidzzi}}
[[Kategorija:Sicīlijā dzimušie]]
[[Kategorija:Itāliešu rakstnieki]]
[[Kategorija:Itāliešu valodā rakstošie]]
[[Kategorija:Dramaturgi]]
[[Kategorija:Nobela prēmijas laureāti literatūrā]]
[[Kategorija:Ar Goda Leģiona ordeni apbalvotie]]