{{Kalna infokaste
| Nosaukums        = Lielais Munameģis
| Photo            = Suur Munamägi.jpg
| Photo size       = 250px
| karte            = Igaunija
| latd=57 |latm=42 |lats=51 |latNS=N
| longd=27 |longm=3 |longs=36 |longEW=E
| paraksta_izvietojums = left
| reljefa_karte = jā
| Augstums         = 317,4
| Atrašanās vieta  = [[Igaunija]]
| Augstiene        = [[Hānjas augstiene]]
}}
'''Lielais Munameģis''' ({{val-et|Suur Munamägi}}) ir paugurs [[Igaunija]]s dienvidaustrumos, [[Hānjas augstiene|Hānjas augstienē]] [[Veru apriņķis|Veru apriņķī]]. Tas ir [[Igaunijas augstākie pauguri|augstākais punkts Igaunijā]] un [[Baltijas valstis|Baltijas valstīs]] — tā augstums ir 317,4 metru [[Augstums virs jūras līmeņa|virs jūras līmeņa]]. Kalna virsotnē atrodas skatu tornis ar platformu 346,7 metru augstumā, no kuras paveras skats apmēram 50 km rādiusā.<ref>{{Tīmekļa atsauce|url=https://www.visitestonia.com/lv/suure-munamae-liel%C4%81-muname%C4%A3a-skatu-tornis|title=Suure Munamäe (Lielā Munameģa) skatu tornis, Igaunija|website=Visitestonia.com|access-date=2019-02-12|language=lv}}</ref>

== Izcelšanās teika un etimoloģija ==
Kāda 1939. gadā Kodaverē pierakstīta teika liecina, ka Lielo Munameģi izveidojis [[Kalevipoegs]] — viņš gribējis atlaisties nosnausties pļavā, bet nav varējis atrast ērtu vietu, tāpēc pagalvim sarausis smiltis. Tajā vietā arī radies Munameģis,<ref>{{Tīmekļa atsauce|url=http://www.folklore.ee/rl/folkte/myte/kalev/25.html|title=Kalevipoeg - Sängid|last=|first=|website=www.folklore.ee|access-date=2019-02-12|date=}}</ref> bet vietās, kuras viņš izgulējis, radušies ezeri Munameģa apkārtnē.

Tulkojumā no igauņu valodas ''Suur Munamägi'' nozīmē ''Lielais Olu kalns''. Nosaukums izriet no kalna formas salīdzināšanas ar olu, kas ir visai raksturīga vēsturiskajam Veru apriņķim — šajā apkārtnē konstatēti vismaz 19 dažādi Munameģi.<ref>{{Grāmatas atsauce|title=Eesti kohanimeraamat|url=https://www.worldcat.org/oclc/958470233|location=Tallinn|isbn=9789985796757|oclc=958470233|last=|first=|publisher=|year=|pages=631}}</ref>

== Augstuma precizēšana ==
Lielā Munameģa augstuma mērījumi dažādos laikos ir bijuši atšķirīgi. 20. gadsimta 30. gadu topogrāfiskajās kartēs atzīmētais paugura augstums ir 316,8 m, bet gadsimta vidū veiktajos mērījumos tā augstums palielinājās līdz 318,1 m.<ref>{{Tīmekļa atsauce|url=http://www.virumaa.ee/2005/02/ve-eesti-maed-taavi-pae-jargi/|title=VE: Eesti mäed (Taavi Pae järgi) - www.virumaa.ee|website=www.virumaa.ee|access-date=2019-02-12|archive-date=2020-08-09|archive-url=https://web.archive.org/web/20200809225709/http://www.virumaa.ee/2005/02/ve-eesti-maed-taavi-pae-jargi/}}</ref>

2013. gadā veiktajos Igaunijas aerolāzerskenēšanas (LIDAR) apsekojumos tika konstatēts, ka Lielā Munameģa augstums ir 317,4 m.<ref>{{Tīmekļa atsauce|url=https://www.delfi.ee/a/65800270|title=TÄISMAHUS: Uudse lasertehnikaga mõõtmine viis Suurelt Munamäelt meetri|website=Eesti Ekspress|access-date=2019-02-11|date=1362969007}}</ref>

== Skatu tornis ==
Munameģa virsotnē bijuši vairāki skatu torņi. Pirmais zināmais novērošanas tornis tajā uzcelts 1812. gadā pēc krievu virsnieku pavēles, kad Igauniju apdraudēja Napoleona karaspēka iebrukums.<ref>{{Grāmatas atsauce|title=Eesti maastikud|last=|first=|publisher=Eesti Raamat|year=1984|isbn=|location=Tallinn|pages=169}}</ref> Leģenda vēsta, ka tornis bijis tik augsts, ka maldinājis jūrā esošos kuģus, tāpēc ticis nojaukts.

1870. gadā 8 metrus augstu koka torni Munameģī uzcēla vietējais krodzinieks. Tornī vienlaicīgi varēja atrasties 4-5 cilvēki, un apkārtējie koki aizsedza ainavu, tāpēc vietējie iedzīvotāji nolēma celt jaunu torni. Jaunais tornis tika celts uz iepriekšējā torņa pamatiem un sasniedza 12 metru augstumu, taču tas ticis nopostīts [[Pirmais pasaules karš|Pirmā pasaules kara]] laikā.<ref>{{Tīmekļa atsauce|url=http://www.piiritalu.ee/munamagi.html|title=Piiri Talu|website=www.piiritalu.ee|access-date=2019-02-12|archive-date=2021-01-15|archive-url=https://web.archive.org/web/20210115180402/https://piiritalu.ee/munamagi.html}}</ref>

Ceturto koka torni uzcēla trīs mēnešu laikā 1925. gadā. Tika labiekārtota arī torņa apkārtne — izveidoti gājēju celiņi, sakopts mežs, ierīkoti soliņi torņa tuvumā. Jaunā torņa augstums bija 17 metri, un to svinīgi atklāja 1925. gada 19. jūnijā. Drīz vien kļuva skaidrs, ka tornis joprojām ir par zemu, un koka konstrukcija ātri bojājas, tāpēc tika pieņemts lēmums būvēt jaunu torni no dzelzsbetona. Tā augstums bija 25,7 metri un tas bija gatavs nodošanai ekspluatācijā 1939. gadā. Vasarā plānotā torņa svinīgā atklāšana nenotika saspringtās Eiropas politiskās situācijas dēļ.<ref>{{Tīmekļa atsauce|url=http://suurmunamagi.ee/lv/ajalugu/|title=Suur Munamägi {{!}} Vēsture un leģenda|access-date=2019-02-12|language=lv-LV|archive-date=2018-12-21|archive-url=https://web.archive.org/web/20181221213254/http://suurmunamagi.ee/lv/ajalugu/}}</ref>

[[Otrais pasaules karš|Otrā pasaules kara]] laikā tornis cieta maz, tā kapitālais remonts tika veikts 1955. gadā. 1969. gadā tornim tika uzcelts papildu stāvs, un tā augstums palielinājās līdz 29,1 metram. 2005. gadā tornī tika izbūvēts lifts.

== Atsauces ==
<references />

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20111123095818/http://www.suurmunamagi.ee/index.php?page=28 Lielā Munameģa tūristu informācijas lapa]

[[Kategorija:Igaunijas pauguri]]
[[Kategorija:Veru apriņķis]]