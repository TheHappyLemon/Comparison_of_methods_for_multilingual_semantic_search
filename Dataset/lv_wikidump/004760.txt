{{Vērtīgs raksts}}
{{Citas nozīmes|plēsēju|Lauva (nozīmju atdalīšana)|Lauva}}
{{BioTakso infokaste
|         attēls = Lion waiting in Namibia.jpg
|  att_nosaukums = Tēviņš
|        attēls2 = Tree lion.jpg
| att2_nosaukums = Mātīte
|         valsts = Animalia
|      valsts_lv = Dzīvnieki
|       valsts_r = Dzīvnieki
|           tips = Chordata
|        tips_lv = Hordaiņi
|          klase = Mammalia
|       klase_lv = Zīdītāji
|          kārta = Carnivora
|       kārta_lv = Plēsēji
|         dzimta = Felidae
|      dzimta_lv = Kaķu dzimta
|   apakšdzimta=Pantherinae
|  apakšdzimta_lv=Panteru apakšdzimta
|          ģints = Panthera
|       ģints_lv = Panteras
|           suga = P. leo
|        suga_lv = Lauva
|       binomial = Panthera leo <small>([[Kārlis Linnejs|Linnaeus]], 1758)</small>
|       sinonīmi = ''Felis leo''
|      izplatība = [[Attēls:Lion distribution.svg|center|240px]]<br />{{legend|#74C365|Lauvu izplatības areāls Āfrikā}}<br />[[Attēls:Map Guj Nat Parks Sanctuary.png|center|240px]]<br />
{{legend|#808000|Lauvu izplatības areāls Indijā}}
|    kategorijas = 
}}

'''Lauva''' (''Panthera leo'') ir [[kaķu dzimta]]s (''Felidae'') [[plēsējs]], kas pieder [[panteras|panteru ģintij]] (''Panthera''). Tā ir arī viena no [[lielie kaķi|lielo kaķu]] sugām. [[latīņu valoda|Latīņu valodā]] vārds ''leo'' nozīmē lauva. [[Kārlis Linnejs]] bija pirmais, kurš aprakstīja lauvu, dodot tam nosaukumu ''Felis leo''.

Savvaļā lauvas dzīvo [[Subsahāras Āfrika]]s vidienē un dienvidos, kā arī kritiski mazā skaitā [[Indija]]s ziemeļrietumos. Tie sastopami dažādos biotopos; mežainās, krūmainās, kalnainās un pustuksnešainās teritorijās, izņēmums ir smilšu [[tuksnesis|tuksneši]] un [[lietus mežs|lietus meži]]. Lauvas ir novēroti arī [[kalns|kalnos]] vairāk nekā 4000 m augstumā [[virs jūras līmeņa]].<ref name=zoo/> Kādreiz lauvas dzīvoja arī [[Ziemeļāfrika|Ziemeļāfrikā]], [[Tuvie Austrumi|Tuvajos Austrumos]] un [[Dienvidrietumāzija|Dienvidrietumāzijā]]. Līdz vēlajam [[pleistocēns|pleistocēnam]] pirms aptuveni 10 000 gadiem lauvas bija plaši izplatīti vietās, kur dzīvoja lielie [[zīdītāji]] un [[cilvēki]]. Tajā laikā lauvas dzīvoja gandrīz visā [[Āfrika|Āfrikā]], lielā daļā [[Eirāzija]]s, sākot ar [[Rietumeiropa|Rietumeiropu]] un beidzot ar [[Indija|Indiju]], kā arī [[Amerika|Amerikā]] no [[Jukona (teritorija)|Jukona]]s līdz [[Peru]].

Seno [[Eiropas alu lauva|Eiropas alu lauvu]] [[kauli]] ir atrasti vairākās vietās [[Eiropa|Eiropā]]: [[Anglija|Anglijā]], [[Vācija|Vācijā]], [[Francija|Francijā]] un [[Spānija|Spānijā]]. Šie lauvas izskata ziņā daudz neatšķiras no mūsdienu lauvām. [[Grieķija|Grieķijā]] lauvas tika iznīdēti tikai [[2. gadsimts p.m.ē.|2. gadsimtā p.m.ē.]]; tie ir dzīvojuši arī [[Palestīna|Palestīnā]] un 130 reizes ir pieminēti [[Bībele|Bībelē]]. Lauva ir populārs motīvs [[heraldika|heraldikā]], kas izmantots pat tādos reģionos, kuros šie dzīvnieki nekad nav bijuši sastopami. Lauva ir [[Ziemeļmaķedonija]]s [[Nacionālo dzīvnieku uzskaitījums|nacionālais dzīvnieks]].

== Evolūcija ==
[[Attēls:Lascaux-diverticule-félins.jpg|thumb|left|220px|Alu lauvu zīmējumi [[Lasko|Lasko alā]] [[Francija|Francijā]]]]

Lauvas tuvākie radinieki ir pārējās [[panteras|panteru ģints]] sugas: [[tīģeris]], [[jaguārs]] un [[leopards]]. Senākie lauvas dzīvoja Āfrikā pirms 1 miljona līdz {{nobr|800 000}} gadiem. Tad tie izplatījās visā [[ziemeļu puslode|ziemeļu puslodē]].<ref>Yamaguchi, Nobuyuki; Cooper, Alan; Werdelin, Lars; Macdonald, David W. (August 2004). "Evolution of the mane and group-living in the lion (Panthera leo): a review". Journal of Zoology 263 (4): 329—42. doi:10.1017/S0952836904005242</ref> Pirmie lauvas Eiropā ieradās pirms apmēram {{nobr|700 000}} gadiem. Senākās [[Eiropas pleistocēna alu lauvas]] (''Panthera leo fossilis'') [[fosilija]]s ir atrastas [[Itālija|Itālijā]] un [[Vācija|Vācijā]].

No šiem lauvām attīstījās [[Eiropas alu lauva]] (''Panthera leo spelaea''), kas dzīvoja pirms aptuveni {{nobr|300 000}} gadiem. Eiropas alu lauva ir attēlots vairākos Eiropas [[paleolīts|paleolīta]] [[alu zīmējums|alu zīmējumos]]. [[pleistocēns|Pleistocēna]] sākumā lauvas izplatījās arī [[Ziemeļamerika|Ziemeļamerikā]] un [[Dienvidamerika|Dienvidamerikā]], attīstoties jaunai pasugai — [[Amerikas lauva]]m (''Panthera leo atrox'').<ref>Turner, Allen (1997). The big cats and their fossil relatives : an illustrated guide to their evolution and natural history. New York: Columbia University Press. {{ISBN|0-231-10229-1}}</ref> Eirāzijā un Amerikā senie lauvas izmira pēdējā [[ledus laikmets|ledus laikmeta]] beigās pirms 10 000 gadiem.<ref name=mol>{{Tīmekļa atsauce |url=http://www.uni-mainz.de/FB/Biologie/Anthropologie/MolA/Download/Burger%202004.pdf |title=Molecular phylogeny of the extinct cave lion Panthera leo spelaea |access-date={{dat|2010|11|26||bez}} |archiveurl=https://www.webcitation.org/61AzKMuqM?url=http://www.uni-mainz.de/FB/Biologie/Anthropologie/MolA/Download/Burger%202004.pdf |archivedate={{dat|2011|08|24||bez}} }}</ref> Iespējams, lauvas izmira tādēļ, ka izmira [[pleistocēna megafauna]].<ref>{{Tīmekļa atsauce |url=http://www.beringia.com/research/lion.html |title=American Lion |access-date={{dat|2012|03|12||bez}} |archiveurl=https://web.archive.org/web/20120312055913/http://www.beringia.com/research/lion.html |archivedate={{dat|2012|03|12||bez}} }}</ref> [[Vidusjūra]]s baseina valstīs apmēram līdz mūsu ēras 100. gadam dzīvoja [[Eiropas lauva]] (''Panthera leo europaea''). Par šī lauvas vietu sistemātikā zinātnieku domas dalās, vai tā bija atsevišķa pasuga, vai izdzīvojusi Eiropas alu lauvas [[dzīvnieku populācija|populācija]], vai [[Āzijas lauva]]s (''Panthera leo persica'') Eiropas populācija.

== Izskats un īpašības ==
[[Attēls:DCNationalZooLion.JPG|thumb|180px|left|Jo vecāks kļūst lauvu tēviņš, jo tumšākas kļūst tā krēpes]]

Lauva ir liels un veikls dzīvnieks. Tas ir otrs lielākais kaķu dzimtas dzīvnieks pēc [[tīģeris|tīģera]], turklāt skaustā tas ir augstāks nekā tīģeris. Tēviņa ķermeņa garums, galvu ieskaitot, ir 170—250 [[Centimetrs|cm]], astes garums 90–105 cm, augstums skaustā līdz 123 cm, masa 150–250 kg.<ref name="nowak">{{Grāmatas atsauce |last=Nowak |first= Ronald M. |year=1999 |title=Walker's Mammals of the World |url=https://archive.org/details/walkersmammalsof0001nowa |location=Baltimore |publisher=Johns Hopkins University Press |isbn=0-8018-5789-9}}</ref> Smagākais savvaļā zināmais lauva tika nošauts [[1936]]. gadā, tas svēra 313 kg.<ref>Wood, The Guinness Book of Animal Facts and Feats. Sterling Pub Co Inc (1983), {{ISBN|978-0-85112-235-9}}</ref> Mātītes ķermeņa garums ir 140–175 cm, astes garums 70–100 cm, augstums skaustā 104 cm, svars 120–182 kg.<ref name="nowak"/> Nebrīvē dzīvojošie lauvas kopumā ir lielāki nekā to sugas brāļi savvaļā. Smagākais zoodārzā dzīvojušais lauva ir bijis [[Anglija]]s Kolčesteras zoodārza lauva Simba, kas svēra 375 kg.<ref>{{Tīmekļa atsauce |url=http://www.junglephotos.com/africa/afanimals/mammals/lionnathist.shtml |title=Jungle Photos Africa Animals mammals: Lion natural history |access-date={{dat|2011|04|12||bez}} |archiveurl=https://www.webcitation.org/61AzjSRaq?url=http://www.junglephotos.com/africa/afanimals/mammals/lionnathist.shtml |archivedate={{dat|2011|08|24||bez}} }}</ref>

Lauvas kažoks atšķirībā no lielākās daļas kaķu dzimtas dzīvnieku ir vienkrāsains. Panteru ģintī tikai lauvam ir vienkrāsains kažoks. Tas var būt gaišā smilšu [[krāsa|krāsā]] vai dzeltenīgs, vai ruds, dažiem kažoks ir tumšā, piesātinātā dzeltenbrūnā krāsā. Pavēdere kopumā ir gaišāka nekā muguras daļa. Lauvām abiem dzimumiem astes galā ir [[melns]] pušķis, kāda nav nevienam citam kaķveidīgajam. Dažiem lauvām pušķis ir pavisam neliels, tikai 5 mm gari, asi mati, kas veido konusveidīgu astes noslēgumu. Piedzimstot astes galā pušķa nav, tas izveidojas apmēram 7 mēnešu vecumā.<ref name=sch>Schaller, George B. (1972). The Serengeti lion: A study of predator-prey relations. Chicago: University of Chicago Press. {{ISBN|0-226-73639-3}}</ref> Lauvas mazuļi piedzimst ar rozetveida plankumiem, kas ir nedaudz tumšāki par pamatkrāsu. Pieaugot plankumi izzūd, lai gan reizēm dažiem indivīdiem plankumi saglabājas uz kājām vai ķermeņa apakšējās daļas, īpaši lauvenēm.

Lauvas [[galvaskauss]] ir ļoti līdzīgs tīģerim, lai gan purns lauvam ir saspiestāks, plakanāks, nedaudz īsāks. Lauvam, salīdzinot ar tīģeri, ir arī platākas nāsis.<ref>Heptner, V.G; Sludskii, A. A. (1992). Mammals of the Soviet Union, Volume II, Part 2. Leiden u. a.: Brill. {{ISBN|90-04-08876-8}}</ref> Lauvas savā starpā atšķiras ar [[ūsas|ūsu]] punktu skaitu un izvietojumu, kas katram dzīvniekam ir individuāls. Pētnieki sugas īpatņu identifikācijai izmanto ūsu punktu skaitu un izvietojumu augšējā rindā.<ref name=zoo/>

=== Krēpes ===
[[Attēls:Maneless lion from Tsavo East National Park.png|thumb|220px|[[Cavo lauva|Cavo lauvu]] (''Panthera leo nubica'') tēviņiem visbiežāk krēpju nav vispār]]

Lauva ir viena no retajām sugām kaķu dzimtā, kurai piemīt izteikts [[dzimumdimorfisms]]. Lauvu tēviņi ir ne tikai lielāki par mātītēm, bet arī izskatās uzkrītoši atšķirīgi. Tēviņiem ir unikāla, tikai šai sugai raksturīga pazīme — krēpes, bet mātītēm tādu nav. Krēpes lauvu vizuāli padara lielāku augumā. Tam ir nozīme savstarpējo attiecību noskaidrošanā, kā arī attiecībās ar pārējiem [[plēsēji]]em, īpaši ar [[hiēnas|hiēnām]].<ref>[http://news.nationalgeographic.com/news/2002/04/0412_020412_TVtsavolions.html Are Maneless Tsavo Lions Prone to Male Pattern Baldness?]</ref> Krēpes var būt ļoti dažādās [[krāsa|krāsās]]; gan melnas, gan gaišas, gan dzeltenbrūnas. Krēpes var būt plānākas un biezākas, tās var būt īsākas un garākas. [[Cavo lauva|Cavo lauvu]] (''Panthera leo nubica'') tēviņiem krēpju visbiežāk nav vispār nemaz. Tas viss ir atkarīgs no pasugas, lauvas vecuma, dzīves vietas un [[testosterons|testosterona]] līmeņa [[asinis|asinīs]].

Kopumā, jo tumšākas, garākas un biezākas ir krēpes, jo veselīgāks ir lauva, kā arī, jo tēviņš kļūst vecāks, jo tumšākas kļūst tā krēpes. Lauvenes vienmēr priekšroku dod tēviņam ar biezām un tumšām krēpēm.<ref name=fem>[http://news.nationalgeographic.com/news/2002/08/0822_020822_TVlion.html Female Lions Prefer Dark-Maned Males, Study Finds]</ref> Izpētes dati par [[Tanzānija]]s lauvu populāciju liecina, ka krēpju garums liecina arī par fizisko attīstību. Tēviņu savstarpējās cīņās parasti uzvar lauva ar garākām krēpēm. Tumškrēpjainie lauvas ir vaislīgāki, to pēcnācēji ir veselīgāki un dzīvot spējīgāki, lai gan karstajā un sausajā sezonā tas lauvam ir apgrūtinoši.<ref>West, Peyton M.; Packer, Craig (August 2002). "Sexual Selection, Temperature, and the Lion's Mane". Science 297 (5585): 1339—43. doi:10.1126/science.1073257</ref> Baros, kuros ir vairāki tēviņi, mātītes pārojas tieši ar to tēviņu, kura krēpes ir biezākas un garākas.<ref name=fem/>

=== Baltie lauvas ===
[[Attēls:White Lion.jpg|thumb|220px|Balta [[Transvālas lauva]] (''Panthera leo krugeri'')]]

Baltais lauva nav atsevišķa suga vai pasuga, bet ģenētiski noteikta krāsu morfa — [[leicisms]].<ref name=gris/> Tas izpaužas, krāsojumam esot bālākam, bet šie lauvas nav [[albīnisms|albīni]], kas nozīmētu visu pigmentu trūkumu. Pigmentācija kopumā baltajiem lauvām ir normāla un [[acis]] nav [[sarkans|sarkanas]].<ref name=zoo>{{Tīmekļa atsauce |url=http://www.rigazoo.lv/public/29324.html?date=2009-01-01 |title=Angolas lauva |access-date=2011-04-12 |archiveurl=https://web.archive.org/web/20110727231630/http://www.rigazoo.lv/public/29324.html?date=2009-01-01 |archivedate=2011-07-27 }}</ref> Tas ir tāpat kā ar otru krāsu morfu — [[melānisms|melānismu]], kad dzīvnieku kažoks ir pilnīgi melns. Melānisms lauvām nav novērojams, tas ir raksturīgs [[leopards|leopardiem]] un [[jaguārs|jaguāriem]]. Savvaļā [[Baltā krāsa|baltos]] lauvas var novērot retāk nekā zoodārzos, jo nebrīvē tos speciāli selekcionē. Visbiežāk baltus lauvas var novērot starp [[Transvālas lauva|Transvālas lauvām]] (''Panthera leo krugeri''). Balto lauvu eksistence pierādījās tikai [[20. gadsimts|20. gadsimta]] beigās. Stāstus par baltajiem lauvām simtiem gadu uzskatīja par [[leģenda|leģendu]]. Lai arī ziņojumi par novērotiem baltiem lauvām sāka parādīties 20. gadsimta sākumā, tikai [[1975]]. gadā Timbavati medību rezervātā tika atklāts baltu lauvēnu metiens.<ref name=zoo/>

Zoologs [[Kevins Ričardsons]], kurš strādā ar Āfrikas lielajiem kaķiem, Dienvidāfrikā ir izveidojis īpašu balto lauvu parku, nosaucot to par "Balto lauvu karaļvalsti". Parkā dzīvo 39 balti lauvas.<ref>{{Tīmekļa atsauce |url=http://www.zimbio.com/Kevin+Richardson/articles/AxEypPnHuQL/Lion+Whisperer+Kevin+Richardson |title=The Lion Whisperer Kevin Richardson |access-date={{dat|2011|01|26||bez}} |archiveurl=https://web.archive.org/web/20110822091020/http://www.zimbio.com/Kevin+Richardson/articles/AxEypPnHuQL/Lion+Whisperer+Kevin+Richardson |archivedate={{dat|2011|08|22||bez}} }}</ref> Zinātnieka mērķis ir aizsargāt un saglabāt baltos lauvas kā lauvu paveidu, radot tām īpašus apstākļus. Balto lauvu parks publikai tiks atvērts tuvākajā nākotnē.<ref>{{Tīmekļa atsauce |url=http://www.lionwhisperer.co.za/content.asp?subID=5 |title=Can we see Kevin interacting with the animals? |access-date={{dat|2011|01|26||bez}} |archiveurl=https://web.archive.org/web/20110116000043/http://www.lionwhisperer.co.za/content.asp?subID=5 |archivedate={{dat|2011|01|16||bez}} }}</ref>

=== Hibrīdi ===
[[Attēls:Liger couple.jpg|thumb|left|220px|[[Lauvtīģeris|Lauvtīģeru]] pāris [[Dienvidkoreja]]s [[Everlendas atpūtas parks|Everlendas atpūtas parkā]]]]

Nesenā pagātnē lauvas nebrīvē samērā bieži mēdza krustot ar citām panteru ģints sugām. Populārs un iecienīts hibrīds bija krustojums ar [[tīģeris|tīģeri]]. Visbiežāk lauvas tika pāroti ar [[Amūras tīģeris|Amūras tīģeri]] un [[Bengālijas tīģeris|Bengālijas tīģeri]]. Šādus lauvas un tīģera [[Hibrīds (bioloģija)|hibrīdus]] sauc par [[lauvtīģeris|lauvtīģeriem]] (lauvu tēviņš un tīģeriene)<ref name=mark>Markel, Scott; Darryl León (2003). Sequence Analysis in a Nutshell: a guide to common tools and databases. Sebastopol, California: O'Reily. {{ISBN|0-596-00494-X}}</ref> un [[tīģerlauva|tīģerlauvām]] (tīģeru tēviņš un lauvene).<ref name=gug>Guggisberg, Charles Albert Walter (1975). Wild Cats of the World. New York: Taplinger Publishing. {{ISBN|0-8008-8324-1}}.</ref> Lauvtīģeri no abiem saviem vecākiem manto augšanas gēnus, kas veicina liela auguma veidošanos. Tādējādi lauvtīģeri ir daudz lielāki par saviem vecākiem un ir vislielākie [[kaķveidīgie]] dzīvnieki pasaulē. To ķermeņa garums ir 3—3,7 metri, masa 360–450 kg, daži indivīdi ir vēl lielāki.<ref name=mark/> Lauvtīģeru tēviņi ir sterili, bet mātītes bieži var radīt pēcnācējus. Apmēram 50% tēviņu ir krēpes, bet, ja krēpes aug, tad tās ir pieticīgas, uz pusi mazākas kā lauvu krēpes. Tā kā lauvtīģeri ir ļoti lieli, tie joprojām ir populārākie hibrīdi [[Āzija]]s zoodārzos. Tīģerlauvas ir daudz retāk sastopami.<ref name=gug/>
 
Lauvas hibridizējas arī ar [[leopards|leopardiem]], kuru hibrīdus sauc par [[Loepardlauva|leopardlauvām]] (leoparda tēviņš un lauvene), un [[jaguārs|jaguāriem]], kuru pēcnācējus sauc par [[jaguārlauva|jaguārlauvām]] (jaguāra tēviņš un lauvene). [[Zinātnieki]] uzskata, ka [[Plankumainais lauva|plankumainās lauvas]] (''Panthera leo maculatus''), kas dzīvoja Āfrikā [[Aberdares kalni|Aberdares kalnos]] un izmira 1931. gadā, bija dabīgi, savvaļā dzīvojoši leopardu un lauvu hibrīdi. Toties hibrīdu, kur sakrustoti lauva — jaguārs — leopards, sauc par [[Laujaguleps|laujagulepu]]. Šādi hibrīdi kādreiz bija populāri zoodārzos, bet mūsdienās šāda krustošana ir pārtraukta, jo zoodārzi piedalās sugu un pasugu saglabāšanas programmās nākamajām paaudzēm. Mūsdienās tikai dažos [[Ķīna]]s privātajos zoodārzos joprojām tiek audzēti hibrīdi.

== Uzvedība ==
[[Attēls:Pride of lions.JPG|thumb|240px|Lauvu barā visbiežāk ir viens tēviņš, bet to skaits var būt arī lielāks]]
[[Attēls:Lions taking down cape buffalo.jpg|thumb|240px|Uzbrūkot barā un koordinējot uzbrukumu, lauvu mātītes spēj sekmīgi nomedīt lielākus dzīvniekus, kurus nespētu nomedīt pa vienam]]
[[Attēls:Lion pair.jpg|thumb|240px|Izrādot labvēlību un pieķeršanos, lauvas ierīvē viens otra galvu un kaklu]]

Lielāko diennakts daļu, apmēram 20 stundas, lauva atpūšas.<ref name=sch/> Lai gan lauvas var būt aktīvi jebkurā diennakts laikā, visbiežāk tie medī krēslas stundās un naktī līdz rīta gaismai. Tie šajā laikā savstarpēji socializējas, viens otram palīdzot sakopt kažoku, medījot un iesaistoties citās aktivitātēs. Diennakts laikā lauvu bars staigā apmēram 2 [[stunda]]s un ēd 50 [[minūte]]s.<ref name=sch/> Medības visbiežāk notiek agri no rīta.

=== Lauvu socializācija ===
Lauvas ir sabiedriski dzīvnieki, kas [[kaķu dzimta]]i kopumā nav raksturīgi. Tiem ir divu veidu savstarpējo attiecību modeļi. Lielākā daļa lauvu veido barus. Baram ir sava teritorija, kas nekad netiek pamesta un tiek rūpīgi apsargāta.<ref name=sch/> Barā parasti dzīvo 5—6 pieaugušas mātītes, kas ir savstarpējas radinieces, to mazuļi un viens vai divi tēviņi. Reizēm izveidojas ļoti lieli bari, kuros ir līdz 30 indivīdiem. Ja barā ir vairāki tēviņi, tie visbiežāk ir divi, bet reizēm tie var būt pat četri. Pēc laika skaits parasti atkal samazinās. Barā dzimušie tēviņi, kad tie sasniedz dzimumbriedumu 2—3 gadu vecumā, tiek padzīti.

Barā katram dzimumam ir sava loma un uzdevums, kā arī uzdevumi ir katram indivīdam.<ref name=hein>Heinsohn, R.; C. Packer (1995). "Complex cooperative strategies in group-territorial African lions". Science 269 (5228): 1260—62. doi:10.1126/science.7652573</ref> Lauvenes ir mednieces, jo tās ir mazākas, un tām nav lielo un biezo krēpju, kas savukārt lauvu tēviņam traucē nepamanītam pielavīties medījumam. Mātītes ir arī veiklākas un ātrākas. Medībās tās dodas barā, un to uzbrukums medījumam ir savstarpēji koordinēts. Ja tēviņš atrodas tuvumā, veiksmīgu medību gadījumā tas izmanto savu dominanci barā, pirmais paēdot. Kamēr tēviņš ēd, tas atļauj no medījuma ēst arī mazuļiem, bet ne mātītēm. Gadījumos, ja tēviņš pats ir nomedījis medījumu, tas neļauj nevienam no tā ēst, kamēr pats nav paēdis. Ja medījums ir neliels, tas tiek apēsts uzreiz medību vietā. Pirmās no mātītēm paēd galvenās mednieces, jo bara eksistence ir atkarīga no to veselības un spēka.<ref>Nowell, Kristin; Jackson, Peter (1996). "Panthera Leo" (PDF). Wild Cats: Status Survey and Conservation Action Plan. Gland, Switzerland: IUCN/SSC Cat Specialist Group. pp. 17—21. {{ISBN|2-8317-0045-0}}.</ref> Ja medījums ir lielāks, tas tiek aizvilkts uz bara apmetnes vietu. Lai arī ar lielāku medījumu dalās visi bara locekļi, ēdot vienmēr notiek ķīviņi un plēšanās, jo katrs cenšas apēst pēc iespējas vairāk. Ne vienmēr visas bara mātītes piedalās medībās. Ja mazuļi ir mazi, pie tiem vienmēr paliek viena vai vairākas no mātītēm. Tēviņa galvenā loma ir teritorijas aizsargāšana ne tikai no citiem lauvām, bet arī pret citiem plēsējiem. Cīņā par teritoriju bieži vien izraisās asiņainas sadursmes, kas var beigties ne tikai ar nopietniem savainojumiem, bet pat ar viena pretinieka [[nāve|nāvi]]. Teritoriju pret svešiniekiem apsargā ne tikai tēviņi, bet arī mātītes aktīvi aizsargā baru no svešām lauvu mātītēm.<ref name=sch/> Kopumā var teikt, ka tēviņš rūpējas par ārējo aizsardzību, bet mātītes par bara iekšējo struktūru. Bara mātīšu sastāvs izmainās, tikai kādai piedzimstot vai nomirstot.

Otrs modelis, kā lauvas organizējas, ir klejotāju [[dzīvesveids]]. Klejojošie lauvas pārvietojas plašā teritorijā vieni vai arī pārī.<ref name=sch/> Pārus bieži var novērot savstarpēji radniecīgiem tēviņiem, kuri ir tikuši padzīti no dzimtā bara. Lauvas statuss dzīves laikā var mainīties vairākas reizes; tas var būt piederīgs kādam baram, bet pēc kāda laika būt klejojošs lauva un otrādi. Īpaši tēviņiem dzīvesveids var būt ļoti mainīgs, bet ir tēviņi, kas savas dzīves laikā nekad nenodibina savu baru. Mātītēm, kuras kļūst par klejojošām lauvenēm, ir daudz grūtāk iekļauties svešā barā, nekā tēviņiem, jo barā esošās mātītes parasti ir radinieces un svešas mātītes nepieņem. Klejojošie lauvas uzmanās no baru teritorijām un pamatā uzturas teritorijās, kurās nevalda neviens lauvu bars.<ref name=sch/>

=== Komunikācija ===
Atpūšoties lauvas dažādos veidos komunicē viens ar otru, un to saziņa ir labi attīstīta. Kad lauvas ir draudzīgi un miermīlīgi noskaņoti, tie berzē viens pret otru [[galva|galvu]] vai [[kakls|kaklu]] un laiza viens otru.<ref name=sch/> Tie parasti berzējas viens pret otru sasveicinoties<ref>(German)Leyhausen, Paul (1960). Verhaltensstudien an Katzen (2nd ed.). Berlin: Paul Parey. {{ISBN|3-489-71836-4}}.</ref> vai izlīgstot mieru pēc ķildas. Visbiežāk tēviņi berzējas viens ar otru, bet mātītes savā starpā vai ar mazuļiem.<ref name=sch/> Laizīšana bieži notiek kombinācijā ar galvas un kakla berzēšanu. Visbiežāk tiek laizīta tieši otra lauvas galva un kakls, iespējams, tas ir tādēļ, ka šīs ķermeņa daļas dzīvnieks pats nevar sev nolaizīt.

Lauvām ir dažādas ķermeņa pozas un sejas izteiksmes, kurām ir konkrēta nozīme. Arī to vokalizācija ir diezgan labi attīstīta, kas atšķiras ar skaļumu un toņa augstumu. No [[skaņa|skaņām]] var izšķirt ņurdēšanu, murrāšanu, šņākšanu, klepošanu, ņaudēšanu, rūkšanu un rēkšanu. Lauvām ir īpašs veids, kā tie rēc, kad tiek kombinēti vairāki rēcieni. Rēcienu sērija sākas ar dažiem dziļiem, gariem rēcieniem, kuriem seko vairāki īsāki. Visbiežāk lauvas rēc naktī. Nakts laikā rēcienu var dzirdēt līdz 8 [[Kilometrs|km]] attālumam. No visiem [[lielie kaķi|lielajiem kaķiem]] lauvai ir visskaļākais rēciens. Ar rēcienu lauva paziņo par savu klātbūtni.<ref name=sch/> Jaunie lauvu tēviņi sāk rēkt apmēram gada vecumā, bet mātītes nedaudz vēlāk. Tēviņi rēc skaļāk un zemākā tembrā nekā mātītes. Reizēm lauvas rēc arī korī.<ref name=zoo/>

== Medības un barība ==
[[Attēls:7 lions.jpg|thumb|left|220px|Lauvenes pirms medībām]]
[[Attēls:Serengeti Lion Running saturated.jpg|thumb|left|220px|Lauvas uzbrukums ir ātrs un spēcīgs]]

Lauva ir plēsīgākā suga visā kaķu dzimtā. Plēsīgāko dzīvnieku Top 10 sarakstā lauva ieņem 2. vietu, uzreiz aiz [[lielā baltā haizivs|lielās baltās haizivs]].<ref>[http://animal.discovery.com/tv/a-list/creature-countdowns/predators/predators-02.html No. 2 — Lion]</ref> Lauvas ir spēcīgi un jaudīgi dzīvnieki, kas medī vai nu pa vienam vai barā. Bara uzbrukums turklāt ir savstarpēji koordinēts. Barā dzīvojošiem lauvām parasti medī tikai lauvenes, jo tās ir mazākas, tām nav krēpju, un tām ir vieglāk pielavīties upurim. Tēviņš parasti medībās nepiedalās, izņemot gadījumus, kad tiek medīts liels dzīvnieks, piemēram, [[žirafe]] vai [[Āfrikas bifelis]]. Tajā pašā laikā lauvas, salīdzinot ar citiem plēsējiem, nav tik izturīgi. Tie salīdzinoši ātri nogurst. Lauvenes [[sirds]] masa ir 0,57% no kopējās ķermeņa masas, bet tēviņa sirds ir apmēram 0,45%. Piemēram, [[hiēna]]s sirds masa ir 1% no kopējās masas.<ref name=sch/> Lauvas ātri skriet spēj tikai īsas distances, sasniedzot ātrumu 60 km/st,<ref name=zoo/> tādējādi tie medījumam pielavās 30 metru tuvumā vai tuvāk, un tad uzbrūk ātri un precīzi. Medījot tiek izmantoti dažādi dabiskie aizsegi un slēpņi, medības visbiežāk notiek krēslas stundās un [[nakts]] aizsegā.<ref name=sch/> Kad lauveņu bars dodas medībās, tas izvēlas kādu [[zālēdāji|zālēdāju]] bariņu, to ielenc no visām pusēm un uzbrūk tuvākajam dzīvniekam. Katrai lauvenei uzbrukumā ir sava vieta un loma. Faktiski dzīvnieks tiek iedzīts lamatās pretī lauvenei, kas veic pēdējo lēcienu un nogalina upuri, to nožņaudzot, iekožoties kaklā<ref>{{Tīmekļa atsauce |url=http://www.african-lion.org/lions_e.htm |title=About lions — Ecology and behaviour |access-date={{dat|2010|12|28||bez}} |archiveurl=https://www.webcitation.org/61AzmyUZM?url=http://www.african-lion.org/lions_e.htm |archivedate={{dat|2011|08|24||bez}} }}</ref> vai saspiežot upura [[mute|muti]] un nāsis spēcīgajos žokļos.<ref name="nowak"/> Mazāks dzīvnieks var tikt nogalināts tikai ar ķepas sitienu.<ref name="nowak"/>

Visbiežāk lauvas medī lielos zālēdājus, to medījums parasti ir 190–550 kg,<ref name=art>The Art of Being a Lion pg 186, Christine and Michel Denis-Huot, Friedman/Fairfax, 2002</ref> bet var būt arī 50 kg smags.<ref name="nowak"/> Iecienīts medījums Āfrikā ir [[gnu|gnu antilope]]s, [[vēršantilope]]s, [[oriksi]], [[dižantilopes]], [[impala]]s, [[zebra]]s, [[Āfrikas bifelis|Āfrikas bifeļi]], [[kudu]] un [[kārpcūka]]s, bet Indijā [[Indijas antilope]]s, [[meža cūka]]s un dažādās [[briežu dzimta|briežu]] sugas.<ref name="nowak"/> Retu reizi lauvas medī mazos zālēdājus, tādus kā [[Tomsona gazele]]s vai [[Dienvidāfrikas gazele]]s. Medījot grupā, lauvas spēj nogalināt gandrīz jebko, arī spēcīgus un veselīgus pieaugušos indivīdus. Tie reti uzbrūk ļoti lieliem dzīvniekiem, piemēram, pieaugušām [[žirafe|žirafēm]], [[nīlzirgs|nīlzirgiem]] un [[ziloņi]]em, jo šādas medības var beigties ar nopietniem savainojumiem. Tomēr ir reģioni, kuros žirafes tiek medītas regulāri, piemēram, [[Krīgera nacionālais parks|Krīgera nacionālajā parkā]].<ref>Pienaar U de V (1969). "Predator—prey relationships amongst the larger mammals of the Kruger National Park". Koedoe 12: 108—76.</ref> Parasti lauvas uzbrūk ziloņu mazuļiem, bet nakts laikā tie var uzbrukt arī pieaugušam zilonim, kad tā redze ir ļoti vāja.<ref>{{Tīmekļa atsauce |url=http://www.news.com.au/world/king-of-the-jungle-defies-nature-with-new-quarry/story-e6frfkzr-1111112331729 |title=King of the jungle defies nature with new quarry |access-date={{dat|2011|04|14||bez}} |archive-date={{dat|2011|08|24||bez}} |archive-url=https://www.webcitation.org/61AzoSOKo?url=http://www.news.com.au/world/king-of-the-jungle-defies-nature-with-new-quarry/story-e6frfkzr-1111112331729 }}</ref> Tomēr kopumā visbiežāk tiek medītas gnu antilopes, bet otrajā vietā zebras.<ref name=art/> Lauvas mēdz uzbrukt arī [[mājlopi]]em, Indijā tā ir nozīmīga daļa no kopējā medījuma.<ref>Menon, Vivek (2003). A Field Guide to Indian Mammals. Delhi: Dorling Kindersley India. {{ISBN|0-14-302998-3}}.</ref> Tie nogalina arī citus plēsējus, piemēram, [[leopards|leopardus]], [[gepards|gepardus]], [[hiēna]]s un [[hiēnsuns|hiēnsuņus]], lai atbrīvotos no konkurentiem medībās. Pētījumos atklājies, ka vientuļiem lauvām sekmīgas medības ir 17% gadījumu, toties baram — 30%. Lauvas, kas nespēj noķert lielu medījumu, barojas ne tikai ar mazākiem zālēdājiem, bet arī ar [[putni]]em, [[grauzēji]]em, [[zivis|zivīm]], [[strauss|strausu]] [[ola|olām]], [[abinieki]]em un [[rāpuļi]]em. Tie barojas arī ar maitas gaļu.<ref name=zoo/>

Vienā ēdienreizē lauva apēd līdz 30 kg gaļas.<ref>Guggisberg, Charles Albert Walter (1961). Simba: the life of the lion.. Cape Town: Howard Timmins.</ref> Ja lauvas nespēj medījumu apēst uzreiz, tie dažas stundas atpūšas un tad turpina ēšanu. Karstās dienās lauvas ēnā var atpūsties visu dienu un nemedīt vispār, atstājot teritorijas uzraudzību tēviņa ziņā.<ref name=sch/> Pieaugušai lauvenei dienā ir nepieciešami 5 kg, tēviņam 7 kg gaļas.<ref name=sch/>

=== Konkurence ar citiem plēsējiem ===
[[Attēls:Hyenas at stolen impala kill.jpg|thumb|240px|Lauvas, dzirdot [[hiēna|hiēnu]] bara saucienu pulcēties pie medījuma, vienmēr izmanto izdevību guvumu atņemt]]

Vislielākie lauvas konkurenti ir [[hiēnas]]; abas sugas ieņem vienu ekoloģisko nišu. To izplatība pārklājas par 58,6%.<ref>[http://www.zbs.bialowieza.pl/g2/pdf/1598.pdf Prey preferences of the spotted hyaena (Crocuta crocuta) and degree of dietary overlap with the lion (Panthera leo)]</ref> Lauvas parasti hiēnas ignorē, toties hiēnas vienmēr reaģē uz lauvām. Lauvas bieži atņem hiēnām medījumu, tādējādi hiēnas ir spiestas nogalināt daudz vairāk, nekā tām būtu nepieciešams. Ja lauva dzird hiēnas saucienu baram nākt mieloties ar medījumu, arī lauva labprāt atsaucas aicinājumam.<ref>Interactions between Hyenas and other Carnivorous Animals from Hans Kruuk’s The Spotted Hyena: A Study of Predation and Social Behaviour The University of Chicago Press, Chicago 60637, 1972</ref> Ierodoties lauvam, hiēnas vai nu medījumu pamet, vai pacietīgi gaida 30—100 metru attālumā, līdz lauva ir paēdis.<ref name=sch/> Dažos gadījumos, kad hiēnas ir ļoti izsalkušas, tās, neskatoties uz lauvas klātbūtni, cenšas izkampt pa kādam gaļas gabalam, un retos gadījumos tās lauvu padzen. Abas sugas ir agresīvas viena pret otru arī tad, ja nav gaļas, par ko plēsties. Lauvas var uzbrukt hiēnām un tās nogalināt bez acīmredzama iemesla. Turklāt lauva hiēnas neēd.<ref>Dereck and Beverley Joubert. (1992). Eternal Enemies: Lions and Hyenas [DVD], National Geographic.</ref> Pētījumos [[Etošas nacionālais parks|Etošas nacionālajā parkā]] noskaidrots, ka 71% hiēnu nāves gadījumu iemesls ir lauvu uzbrukums.<ref>Trinkel, Martina; Kastberger, Gerald (2005). "Competitive interactions between spotted hyenas and lions in the Etosha National Park, Namibia". African Journal of Ecology 43 (3): 220—24. doi:10.1111/j.1365-2028.2005.00574.x</ref>

Lauvas dominē arī pār citiem [[kaķu dzimta]]s plēsējiem — [[gepardi]]em un [[leopards|leopardiem]], atņemot medījumu, nogalinot mazuļus un pat pieaugušus indivīdus, ja ir tāda iespēja. Gepardi zaudē 50% no saviem mazuļiem tieši lauvu un citu plēsēju dēļ.<ref>[http://www.catsg.org/cheetah/05_library/5_3_publications/N_and_O/OBrien_et_al_1986_Cheetah_in_genetic_peril.pdf Cheetah in Genetic Peril]</ref> 90% no nogalinātajiem mazuļiem mirst pirmo nedēļu laikā. Gepardi tādēļ medī dienas laikā, lai izvairītos no saķeršanās ar lauvām, un slēpj mazuļus biezajā [[savanna]]s zālē. Arī leopards izmanto šo pašu taktiku. Tikai tā priekšrocība, salīdzinot ar gepardu, ir mazākais medījums, ko tas medī. Atšķirībā no geparda leopards kāpj [[koks|kokos]], kuros mēdz paslēpt ne tikai medījumu, bet arī mazuļus. Tomēr lauvenes spēj kāpt arī kokos un sameklēt noslēpto medījumu.<ref name=sch/> Arī [[hiēnsuns|hiēnsuņiem]] lauvas atņem medījumu un nogalina mazuļus. Reģionos, kuros ir blīva lauvu populācija, hiēnsuņu ir ļoti maz.<ref>Woodroffe, Rosie; Ginsberg, Joshua R. (1999). "Conserving the African wild dog Lycaon pictus. I. Diagnosing and treating causes of decline". Oryx 33: 132-42. doi:10.1046/j.1365-3008.1999.00052.x</ref>

Lauva respektē tikai [[cilvēks|cilvēku]] un [[krokodilu dzimta|krokodilu]]. Atkarībā no viena vai otra plēsēja izmēra medījums tiek atņemts vienam vai otram plēsējam savstarpējā konfrontācijā. Ir zināmi gadījumi, kad lauvas nogalina krokodilus, kas iznākuši uz [[sauszeme]]s, un otrādāk, kad lauvas šķērso ūdenstilpes.<ref>[http://www.pbs.org/wgbh/nova/transcripts/2509crocs.html Crocodiles!—PBS Nova transcript]</ref>

== Reprodukcija ==
[[Attēls:Mother lion and cubs.jpg|thumb|220px|left|Kamēr lauvēni ir mazi, tie tiek slēpti arī no sava bara lauvām]]
[[Attēls:Lion cub with mother.jpg|thumb|left|220px|Ja nepieciešams, lauvene bezbailīgi aizstāv savus lauvēnus]]

Lielākā daļa lauveņu dzimumbriedumu sasniedz 4 gadu vecumā. Kad lauvene meklējas, tā var sapāroties ar vairākiem tēviņiem. Pārošanās notiek 20—40 reizes dienā, un tā kļūst svarīgāka par ēšanu. Lauvas ļoti labi vairojas arī nebrīvē.<ref name=sch/> Grūsnības periods ilgst apmēram 110 dienas. Parasti piedzimst 1—4 lauvēni. Dzemdības notiek slēptā vietā no bara, kādā alā vai biezā zālē, niedrēs vai citā labi apslēptā vietā. Piedzimstot lauvēni ir akli un nevarīgi. Rāpot tie sāk 1—2 dienu vecumā, staigāt 3 nedēļu vecumā, savukārt [[acis]] tiem atveras apmēram pēc vienas nedēļas. Piedzimstot tie sver 1,2—2,1 kg. Pirmās 6—8 nedēļas lauva mazuļus slēpj īpaši iekārtotā migā, kas tiek mainīta vairākas reizes. Lauvēni tiek pārnesti, satverti aiz skausta, viens pēc otra. Tādējādi lauvene slēpj nevarīgo mazuļu smaržu, lai izvairītos no citiem plēsējiem.<ref name=sch/> Šajā laikā lauvene medī viena pati.<ref>Scott, Jonathon; Scott, Angela. (2002), Big Cat Diary: Lion, p. 45</ref> Dažreiz lauvene mazuļus ved pie bara ātrāk, īpaši, ja vairākām lauvenēm ir vienāda vecuma mazuļi. Pētnieki ir novērojuši, ka viena bara lauvenes parasti sinhronizē lauvēnu dzimšanu, tādējādi to mazuļi ir apmēram vienā vecumā. Kad lauva ar mazuļiem atgriežas pie bara, tad lauvēni zīž [[piens|pienu]] no jebkuras lauvenes, kas ir māte. Ja kādai lauvenei mazuļi ir jaunāki par vairākiem mēnešiem, tad bieži tie cieš no barības trūkuma, jo vecākie lauvēni pār tiem dominē.<ref name=sch/>

Badošanās nav vienīgais drauds mazajiem lauvēniem. Tiem var uzbrukt [[šakālis|šakāļi]], [[hiēna]]s, [[leopards|leopardi]], lielie plēsīgie [[putni]] un [[čūska]]s. Pat [[Āfrikas bifelis]], ja saož mazos lauvēnus, cenšas tos atrast biezajā zālē un nomīdīt līdz nāvei. Ja barā nomainās dominantais tēviņš, tas bieži nogalina visus mazos lauvēnus, kas nav tā bērni. Iespējams, tas ir tādēļ, ka lauvenes nemeklējas, kamēr to lauvēni ir mazi. Kopumā 80% lauvēnu aiziet bojā, nesasnieguši 2 gadu vecumu.<ref name=mac/> Kad māte aizved savus mazuļus pie bara, tie jūtas nedroši un bikli, bet drīz vien tie iejūtas bara dzīvē. Mazuļi kopīgi spēlējas viens ar otru vai ar pieaugušajiem lauvām. Lauvenes, kurām ir mazuļi, ir tolerantākas pret citu lauveņu mazuļiem, nekā lauvenes bez lauvēniem. Tēviņu tolerance var būt dažāda. Daži pacietīgi un iecietīgi uzņem lauvēnu rotaļas, bet citi rūc un dzen lauvēnus projām. Pirmās iemaņas medībās lauvēni sāk apgūt jau 3 mēnešu vecumā, bet par pilntiesīgiem medniekiem tie kļūst tikai gada vecumā.<ref name=sch/>

Lauvēni zīž pienu 6—7 mēnešus. Jaunie tēviņi dzimumbriedumu sasniedz apmēram 3 gadu vecumā, bet tiesības pāroties tie iegūst apmēram 4—5 gadu vecumā, ieņemot kāda cita tēviņa vietu barā. Lauvas noveco un sāk kļūt vājāki apmēram 10—15 gadu vecumā. Ja tēviņš reiz no bara ir ticis padzīts, tas otrreiz ļoti reti iegūst jaunu baru. Parasti vienam tēviņam izaug vairākas lauvēnu paaudzes, kas sasniedz dzimumbriedumu. Nomainoties dominantajam tēviņam, visbiežāk visi lauvēni, kas jaunāki par 2 gadiem, tiek nogalināti. Lauvene bezbailīgi cenšas aizstāvēt savus bērnus, bet viņa ir daudz mazāka un vājāka par tēviņu. Mazuļi tiek nosargāti tikai tad, ja cīņā pret tēviņu apvienojas 3—4 lauvenes.<ref>Packer, C., Pusey, A. E. (May 1983). "Adaptations of female lions to infanticide by incoming males". American Naturalist 121 (5): 716—28. doi:10.1086/284097</ref>

Klejojoši lauvas var būt ne tikai tēviņi, bet arī mātītes, lai gan lielākā daļa paliek dzimtajā barā. Gadījumos, kad bars ir kļuvis pārāk liels, jaunās mātītes var tikt padzītas no bara tāpat kā tēviņi. Kā arī, nomainoties dominantajam tēviņam, pusaugu lauvas — gan tēviņi, gan mātītes tiek padzīti. Klejojošai mātītei dzīve var būt ļoti skarba. Tā ļoti reti izaudzina lauvēnus, kas sasniegtu dzimumbriedumu.

=== Ienaidnieki ===
Lai gan lauvam savvaļā nav ienaidnieku, visbiežāk lauvas nogalina cits lauva vai cilvēks. Nopietni un nāvējoši konflikti var izcelties starp dažādiem bariem, starp klejojošiem lauvām un baru, vai pat starp viena bara indivīdiem. Slimi un savainoti lauvas, kā arī lauvu mazuļi var kļūt par hiēnu un leopardu upuriem. Lauvas var aiziet bojā, medījot lielos dzīvniekus, tādus kā Āfrikas bifeļus un ziloņus.<ref name=sch/>

== Klasifikācija ==
[[Attēls:Panthera leo persica Nuremberg Zoo.JPG|thumb|240px|Visatšķirīgākais no visiem lauvām ir [[Āzijas lauva]] (''Panthera leo persica'')]]
[[Attēls:Ljubljana (ZOO) - lev Boy (Panthera leo), 2005.jpg|thumb|240px|[[Atlasa lauva]] (''Panthera leo leo'') ir tuvāk radniecīgs Āzijas lauvam, nekā pārējiem [[Āfrika]]s lauvām]]
[[Attēls:MP-panthera leo krugeri 8.jpg|thumb|240px|Iespējams, ka izmirušie Kāpzemes lauvas (''Panthera leo melanochaita'') ir viena pasuga ar attēlā redzamo [[Transvālas lauva|Transvālas lauvu]] (''Panthera leo krugeri'')]]
[[Attēls:Panthera leo atrox Sergiodlarosa.jpg|thumb|240px|[[Amerikas lauva]]s (''Panthera leo atrox'') datorgrafikas rekonstrukcija]]

Kādreiz lauvam tika izdalītas 12 pasugas, kuras savstarpēji atšķīrās ar krēpju izskatu, auguma lielumu un izplatības areālu. Tā kā lauvām katras pasugas ietvaros ir ļoti daudz variāciju un atšķirību, visas izdalītās pasugas patiesībā nebija atšķirīgas pasugas. Turklāt bieži pasuga tika izdalīta, balstoties uz trūcīgiem [[morfoloģija (bioloģija)|morfoloģijas]] aprakstiem.<ref name=gris>Grisham, Jack (2001). "Lion". In Catherine E. Bell. Encyclopedia of the World's Zoos. 2: G—P. Chofago: Fitzroy Dearborn. pp. 733—39. {{ISBN|1-57958-174-9}}.</ref> Mūsdienās lauvam tiek izdalītas 8 pasugas,<ref name=mol/> lai gan, iespējams, arī [[Kāpzemes lauva]] (''Panthera leo melanochaita'') nav atšķirīga pasuga.<ref name=barn>Barnett, Ross; Nobuyuki Yamaguchi, Ian Barnes and Alan Cooper (August 2006). "Lost populations and preserving genetic diversity in the lion Panthera leo: Implications for its ex situ conservation". Conservation Genetics 7 (4): 507—14. doi:10.1007/s10592-005-9062-0</ref> Arī atlikušās 7 pasugas, iespējams, nav atšķirīgas pasugas. Mitohondriālo pētījumu rezultāti liek zinātniekiem izvērtēt un pārvērtēt lauvu sistemātiku. Iespējams, ka visi uz dienvidiem no Sahāras tuksneša Āfrikā dzīvojošie lauvas ir viena pasuga, kas sadalās divās lielās grupās: viena grupa, kas dzīvo uz rietumiem no [[Lielā Rifta ieleja]]s, otra uz austrumiem. Lauvas, kas dzīvo [[Kenija]]s austrumos, ir tuvāk radniecīgi lauvām [[Dienvidāfrika|Dienvidāfrikā]], nekā lauvām, kas dzīvo Kenijas rietumos.<ref>{{Tīmekļa atsauce |url=http://www.adelaide.edu.au/acad/publications/papers/Barnett%20PRS%20lions.pdf |title=The origin, current diversity and future conservation of the modern lion Panthera leo |access-date={{dat|2007|09|04||bez}} |archiveurl=https://web.archive.org/web/20070808182526/http://www.adelaide.edu.au/acad/publications/papers/Barnett%20PRS%20lions.pdf |archivedate={{dat|2007|08|08||bez}} }}</ref> Morfoloģiski visatšķirīgie no visiem ir [[Āzijas lauva]]s (''Panthera leo persica''), bet tiem ārēji līdzīgi ir Kāpzemes lauvas un [[Atlasa lauva]]s, kas arī atšķiras no citiem Āfrikas lauvām.<ref>Christiansen, Per (2008). "On the distinctiveness of the Cape lion (Panthera leo melanochaita Smith, 1842), and a possible new specimen from the Zoological Museum, Copenhagen". Mammalian Biology 73 (1): 58—65. doi:10.1016/j.mambio.2007.06.003</ref> Bet [[Dezoksiribonukleīnskābe|DNS]] pētījumi liecina, ka Kāpzemes lauva, iespējams, ir viena pasuga ar [[Transvālas lauva|Transvālas lauvu]].<ref name=barn/>

=== Mūsdienu pasugas ===
Lauvam šobrīd izdala 8 pasugas:
* [[Angolas lauva]] (''Panthera leo bleyenberghi'') — pasuga ir sastopama Āfrikas dienvidrietumos: [[Namībija|Namībijā]], [[Botsvāna|Botsvānā]], [[Angola|Angolā]], [[Katanga]]s provincē [[Zaira|Zairā]], [[Zambija|Zambijā]] un [[Zimbabve|Zimbabvē]].<ref name=mac/> [[Rīgas zoodārzs|Rīgas zoodārzā]] var apskatīt tieši Angolas lauvu;<ref name=zoo/>
* [[Atlasa lauva]] (''Panthera leo leo'') — nominālpasuga, savvaļā izmirusi, mūsdienās sastopama tikai [[zoodārzs|zoodārzos]]. Kādreiz mājoja [[Ziemeļāfrika|Ziemeļāfrikā]], sākot ar [[Maroka|Maroku]] un beidzot ar [[Ēģipte|Ēģipti]];<ref>Black, Simon; Yamaguchi, Nobuyuki; Harland, Adrian; Groombridge, Jim (2010). "Maintaining the genetic health of putative Barbary lions in captivity: an analysis of Moroccan Royal Lions". European Journal of Wildlife Research 56: 21—31. doi:10.1007/s10344-009-0280-5</ref>
* [[Āzijas lauva]] (''Panthera leo persica'') — pasuga ir sastopama [[Gīra nacionālais parks|Gīra nacionālajā parkā]] [[Indija|Indijā]];<ref>{{Tīmekļa atsauce |url=http://www.asiaticlion.org/asiatic-lion-history.htm |title=Asiatic lion |access-date={{dat|2011|04|11||bez}} |archive-date={{dat|2019|10|22||bez}} |archive-url=https://web.archive.org/web/20191022175741/http://www.asiaticlion.org/asiatic-lion-history.htm }}</ref>
* [[Cavo lauva]] (''Panthera leo nubica'') — pasuga sastopama [[Āfrika]]s austrumos, sākot ar [[Etiopija|Etiopiju]] un [[Kenija|Keniju]] un beidzot ar [[Tanzānija|Tanzāniju]] un [[Mozambika|Mozambiku]];<ref name=mac/>
* † [[Kāpzemes lauva]] (''Panthera leo melanochaita'') — pasuga izmirusi ap [[1860]]. gadu. Kādreiz bija sastopama [[Dienvidāfrika|Dienvidāfrikā]]. DNS pētījumos neapstiprinās, ka tā ir atsevišķa pasuga, iespējams, tā ir viena pasuga ar Transvālas lauvu;<ref name=barn/>
* [[Kongo lauva]] (''Panthera leo azandica'') — pasuga sastopama [[Kongo (upe)|Kongo]] upes baseina ziemeļaustrumos;
* [[Rietumāfrikas lauva]] (''Panthera leo senegalensis'') — sastopama Āfrikas rietumos, sākot ar [[Senegāla|Senegālu]] un beidzot ar [[Nigērija|Nigēriju]];<ref name=mac>Macdonald, David Wayne (2006). The Encyclopedia of Mammals. pp. 628—35. {{ISBN|0-87196-871-1}}</ref>
* [[Transvālas lauva]] (''Panthera leo krugeri'') — pasuga ir sastopama Āfrikas dienvidaustrumos [[Transvāla]]s reģionā, [[Krīgera nacionālais parks|Krīgera nacionālo parku]] ieskaitot.<ref name=mac/>

=== Pleistocēna pasugas ===
Lauvai ir izdalītas vairākas aizvēsturiskās pasugas:
* † [[Amerikas lauva]] (''Panthera leo atrox'') — pasuga bija sastopama, sākot ar [[Kanāda|Kanādu]] un beidzot ar [[Peru]] pleistocēna laikā. Izmira pirms apmēram 10 000 gadiem. Ilgu laiku tika uzskatīta par atsevišķu sugu, bet [[Dezoksiribonukleīnskābe|DNS]] pētījumi pierādījuši, ka tā ir lauvas (''Panthera leo'') pasuga.<ref name=mol/>
* † [[Eiropas alu lauva]] (''Panthera leo spelaea'') — attīstījās no Eiropas pleistocēna alu lauvas (''Panthera leo fossilis''), pasuga bija sastopama [[Eirāzija|Eirāzijā]] pirms 300 000 gadiem, izmira pirms 10 000 gadiem;
* † [[Eiropas pleistocēna alu lauva]] (''Panthera leo fossilis'') — pasuga bija sastopama Eiropā pirms 500 000 gadiem. Fosilijas ir atrastas [[Vācija|Vācijā]] un [[Itālija|Itālijā]]. Ilgu laiku tika uzskatīta par atsevišķu sugu, bet [[Dezoksiribonukleīnskābe|DNS]] pētījumi pierādījuši, ka tā ir lauvas (''Panthera leo'') pasuga.<ref name=mol/>

=== Iespējamās pasugas ===
* † [[Eiropas lauva]] (''Panthera leo europaea'') — pasuga bija sastopama [[Balkānu pussala|Balkānos]], Itālijā, [[Francija]]s dienvidos un [[Pireneju pussala|Pireneju pussalā]]. Izmira apmēram mūsu ēras 100 gadā. Tas bija ļoti populārs medījumu dzīvnieks [[Senā Roma|Senajā Romā]] un [[Senā Grieķija|Senajā Grieķijā]]. Šīs lauvas pasugas statuss nav līdz galam skaidrs, iespējams, tas bija [[Eiropas alu lauva]] (''Panthera leo spelaea'') vai [[Āzijas lauva]] (''Panthera leo persica'');
* † [[Ķīnas lauva]] (''Panthera leo youngi'') — pasuga bija sastopama [[Ķīna]]s ziemeļaustrumos pirms 350 000 gadiem. Iespējams, tā ir atsevišķa suga;
* † [[Plankumainā lauva|Plankumainais lauva]] (''Panthera leo maculatus'') — pasuga bija sastopama Āfrikā [[Aberdares kalni|Aberdares kalnos]]. Izmira 1931. gadā. Iespējams, tā bija atsevišķa pasuga, bet varbūt tie bija lauvu un [[leopards|leopardu]] hibrīdi.<ref>[[Karl Shuker|Shuker, Karl P. N.]] (1989). Mystery Cats of the World. Robert Hale. {{ISBN|0-7090-3706-6}}.</ref>
* † [[Šrilankas lauva]] (''Panthera leo sinhaleyus'') — pasuga izmira pirms apmēram 39 000 gadu. Šim lauvam ir atrasti tikai 2 [[zobi]]. Balstoties uz šo zobu izpētes, [[1939]]. gadā P.Deranijageils ({{val|en|P. Deraniyagala}}) izdalīja šo pasugu.

== Populācijas un aizsardzība ==
Lielākā daļa lauvu mūsdienās dzīvo Āfrikas dienvidu un austrumu teritorijās, turklāt to skaits strauji samazinās. Pēdējo 20 gadu laikā lauvu skaits samazinājies par 30—50%.<ref name=iu>{{Tīmekļa atsauce |url=http://www.iucnredlist.org/apps/redlist/details/15951/0 |title=IUCN: Panthera leo |access-date={{dat|2011|04|15||bez}} |archive-date={{dat|2011|06|05||bez}} |archive-url=https://web.archive.org/web/20110605024101/http://www.iucnredlist.org/apps/redlist/details/15951/0 }}</ref> Āfrikā šobrīd dzīvo 16 500 — 47 000 lauvu, {{g_dek|1990|L}} to skaits bija apmēram 100 000, bet 1950. gadā 500 000. Āfrikā lauvu populāciju apdraud piemērotas dzīves vides samazināšanās, medījuma populācijas samazināšanās un lauvu malumedniecība. Savukārt Āzijā lauvu populācija ir ļoti maza — apmēram 350 lauvas. Tie dzīvo tikai 1400 km<sup>2</sup> platībā Giras meža rezervātā Indijas ziemeļrietumos. Rezervāts tika nodibināts 1965. gadā pēdējo Āzijas lauvu saglabāšanai un aizsardzībai.<ref name=zoo/> Visas lauvu pasugas ir iekļautas Pasaules [[Sarkanā grāmata|Sarkanajā grāmatā]].<ref name=zoo/>

== Lauva mākslā, literatūrā un reliģijā ==
[[Attēls:Lion_of_Judah.jpg|thumb|240px|Lauva kā Jūdas cilts simbols pie sinagogas Floridā, ASV]]
Lauvu izskats (īpaši kuplās krēpes), īpašības un ieradumi ir iemesls lauvas tēla popularitātei mākslā, literatūrā, folklorā<ref>{{Tīmekļa atsauce |url=http://www.pasakas.net/pasakas/latviesu-pasakas/dzukstes_pasakas/z/zveru_kenins_lauva/ |title=Zvēru ķēniņš lauva (latviešu tautas pasaka) |access-date={{dat|2014|11|10||bez}} |archive-date={{dat|2015|04|22||bez}} |archive-url=https://web.archive.org/web/20150422235651/http://www.pasakas.net/pasakas/latviesu-pasakas/dzukstes_pasakas/z/zveru_kenins_lauva }}</ref> un reliģijā arī ārpus šīs sugas izplatības areāla. Lauva ir populārs motīvs arī heraldikā un ir attēlots arī Rīgas pilsētas ģerbonī (vārtu apakšā). Jau kopš seniem laikiem lauvas tiek izmantoti arī dažādās izrādēs, piemēram, [[cirks|cirkā]].

[[Bībele|Bībelē]] lauvas ir minēti 130 reizes, gan tiešā (1. Samuēla grāmata 17: 34—36; Daniēla grāmata 6: 16—26 u.t.t.), gan pārnestā nozīmē (kā [[Jēzus Kristus]] simbols — Jāņa atklāsmes grāmata 5:5; 1. Mozus grāmata 49: 9, kā [[Jeruzaleme]]s simbols — Jesajas grāmata 29: 1, 7). Tiešā nozīmē Bībelē ir atsauces gan uz lauvu raksturu un medību ieradumiem (1. Samuēla grāmata 17: 34—36, Pētera 1. vēstule 5: 8, u.t.t.), gan uz lauvu medīšanu, lietojot [[Tīkls|tīklus]] (Ecehiēla grāmata 32: 2 — 4) gan uz [[nāvessods|nāvessoda]] paveidu — notiesāto [[noziedznieks|noziedznieku]] izbarošanu lauvām (Daniēla grāmata 6: 16 — 26).

== Atsauces ==
{{atsauces|colwidth=30em}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://animaldiversity.ummz.umich.edu/site/accounts/information/Panthera_leo.html ADW: Panthera leo]
* [http://www.awf.org/content/wildlife/detail/lion African Wildlife Foundation: Lion]
* [http://www.youtube.com/watch?v=LU8DDYz68kM Battle at Kruger] (video)
* [https://web.archive.org/web/20110805042416/http://www.bbc.co.uk/nature/life/Lion BBC: Lion]
* [http://www.lionconservationfund.org/ Lion Conservation Fund]
* [https://web.archive.org/web/20110812181418/http://www.cbs.umn.edu/lionresearch/ Lion Research Center]
* [http://www.360cities.net/image/protea-hotel-the-ranch-conservancy-walking-with-lions-south-africa#0.00,0.00,90.0 Walk with Lions]
* [https://web.archive.org/web/20170509224454/http://www.arkive.org/lion/panthera-leo/ ARKive: Lion (Panthera leo)]
* [https://web.archive.org/web/20110727235852/http://www.petnet.lv/bigcats/?title=Lauva&lion.html Petnet: Lauva]
* [http://www.theparadise.lv/index.php?dir=Z-pasaule&kat=Zveri&id=lauva Lauvas] {{Webarchive|url=https://web.archive.org/web/20110323143419/http://www.theparadise.lv/index.php?dir=Z-pasaule&kat=Zveri&id=lauva |date={{dat|2011|03|23||bez}} }}
* [https://web.archive.org/web/20131206222833/http://whitelionwisdom.com/the-message-of-the-white-lions/ The Lion’s Message]

{{autoritatīvā vadība}}

[[Kategorija:Lauvas|*]]
[[Kategorija:Āfrikas fauna]]
[[Kategorija:Āzijas fauna]]
[[Kategorija:Dienvidāzijas fauna]]
[[Kategorija:Indijas fauna]]