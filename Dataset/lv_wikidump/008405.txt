{{Hokejista infokaste v2
 |           vārds = Edijs Brahmanis
 |      vārds_orig = 
 |          attēls = Edijs Brahmanis.png
 |         att_izm = 
 |        paraksts = 
<!------ Personas dati ------>
 |     pilns vārds = 
 |          dz_dat = {{dzimšanas datums un vecums|1983|11|17}}
 |         dz_viet = {{Vieta|Latvijas PSR|Rīga}}
 |         mir_dat = 
 |        mir_viet = 
 |          garums = 184 [[centimetrs|cm]]
 |           svars = 88 [[kilograms|kg]]
 |         iesauka = 
 |             poz = [[Uzbrucējs (hokejs)|Kreisās malas uzbrucējs]]
 |        tvēriens = Labais
 |         kar_sāk = 1999
 |        kar_beig = 
 |       izglītība = 
<!------ Kluba informācija ------>
 |             kom = {{flaga|Latvija}} [[Rīgas "Prizma"]]
 |          numurs = 17
 |           amats = 
 |            līga = [[Latvijas čempionāts hokejā]]
<!------ Nacionālā izlase ------>
 |      taut_sez 1 = 2003—''pašlaik''
 |          taut 1 = {{ih|LAT}}
<!------ Papildinformācija ------>
 |            balv = 
* [[Baltkrievijas Ekstralīga]]s labākais vārtu guvējs — 2009, 2015, 2016
* [[Latvijas čempionāts hokejā|Latvijas čempionāta]] labākais vārtu guvējs — 2005
* [[Latvijas čempionu hokejā uzskaitījums|Latvijas čempions]] — 2007, 2009, 2011, 2021
 |           slavz = 
 |          aģenti = 
 |         dzimums = 
 |       atjaunots = {{dat|2023|10|3||bez}}
<!------ Medaļas ------>
 |   rādīt_medaļas = jā
 |     headercolor = 
 |  medaltemplates =
}}
'''Edijs Brahmanis''' (dzimis 1983. gada 17. novembrī) ir latviešu [[hokejs|hokejists]], [[uzbrucējs (hokejā)|uzbrucējs]]. Pašlaik (2023) Brahmanis spēlē [[Latvijas čempionāts hokejā|Latvijas čempionāta]] vienībā [[Rīgas "Prizma"]].

== Spēlētāja karjera ==
Savu profesionālā spēlētāja karjeru Brahmanis uzsāka [[1999]]. gadā, kad spēlēja [[Latvijas hokeja līga]]s klubā [[Rīgas "Prizma"]], kā arī aizvadīja 10 spēles [[HK Ogres "Essamika"]] rindās. 2000.—01. gada sezonā aizvadīja trīs spēles [[HK Rīga 2000|HK Rīgas 2000]] sastāvā, lai gan līdz pat 2001.—02. gada sezonas beigām spēlēja "Prizmā". 

2001.—02. gada sezonas noslēgumā Brahmanis devās uz [[Ziemeļamerika|Ziemeļameriku]], kur spēlēja [[EJHL]] līgā. Turpat viņš uzsāka arī 2002.—03. gada sezonu, bet tad, pēc 24 aizvadītām spēlēm, atgriezās Latvijā, pievienojoties [[ASK/Zemgale]]s rindām. No [[2003. gads|2003]]. līdz [[2005. gads|2005]]. gadam Brahmanis spēlēja [[ASK/Ogre]]s rindās, 2004.—05. gada sezonā gūstot visvairāk [[vārti (hokejā)|vārtus]] Latvijas hokeja līgā. 

2005.—06. gada sezonu Edijs aizvadīja [[Lielbritānija]]s klubā [[Bizonas "Basingstoke"]], bet [[Latvijas hokeja līga 2006-07|2006.-07.]] sezonā, spēlējot [[Latvijas hokeja līga]]s kluba [[HK Rīga 2000]] sastāvā, kļuva par Latvijas čempionu. Sezonas izšķirošajā finālspēlē piedalījās kautiņā un saņēma diskvalifikāciju no Latvijas hokeja federācijas līdz 2007. gada 15. oktobrim. [[Latvijas hokeja līga 2007-08|2007.-08.]] sezonā Brahmanis atkal spēlēja ASK/Ogres rindās.

[[Baltkrievijas Ekstralīga 2008-09|2008.-09.]] gada sezonu hokejists aizvadīja [[Baltkrievijas Ekstralīga|Baltkrievijas]] un [[Latvijas hokeja līga]]s klubā [[HK Liepājas Metalurgs]], kļūstot par Latvijas čempionu. Viņš kļuva arī par Baltkrievijas Ekstralīgas labāko vārtu guvēju un trešo rezultatīvāko spēlētāju. Sezonas gaitā Brahmanis aizvadīja arī četras spēles [[Kontinentālā hokeja līga|KHL]] kluba [[Rīgas "Dinamo"]] rindās.

[[2011. gads|2011]]. gada vasarā hokejists pārcēlās uz [[Kazahstāna|Kazahstānu]], pievienojties [[Karaghandi "Sary-Arka"]] rindām. Tās sastāvā hokejists izcīnīja [[Kazahstāna]]s bronzas medaļas. 2012.—13. gada sezonu aizvadīja [[Temirtau "Arystan"]] rindās, taču tad pievienojās [[Baltkrievijas Ekstralīga]]s klubam [[HK Gomeļa]]. 2015. un 2016. gadā kļuva par līgas labāko vārtu guvēju. 2017.—18. gada sezonā bija Gomeļas komandas kapteinis.

2021. gadā Brahmanis [[Rīgas "Olimp"]] sastāvā kļuva par [[Latvijas čempionu hokejā uzskaitījums|Latvijas čempionu]].

[[Latvijas hokeja izlase|Latvijas izlases]] sastāvā viņš piedalījies divos [[Pasaules čempionāts hokejā junioriem|Pasaules čempionātos junioriem]] un divos [[Pasaules čempionāts hokejā jauniešiem|Pasaules čempionātos U-18 jauniešiem]]. 

== Ārējās saites ==
{{Sporta ārējās saites}}


{{Latvijas hokejists-aizmetnis}}

{{DEFAULTSORT:Brahmanis, Edijs}}

[[Kategorija:1983. gadā dzimušie]]
[[Kategorija:Latvijas hokejisti]]
[[Kategorija:HK Ogres "Essamika" spēlētāji]]
[[Kategorija:Rīgas "Prizma" spēlētāji]]
[[Kategorija:HK Rīgas 2000 spēlētāji]]
[[Kategorija:HK Zemgales spēlētāji]]
[[Kategorija:ASK/Ogres spēlētāji]]
[[Kategorija:HK Liepājas Metalurga spēlētāji]]
[[Kategorija:Rīgas "Dinamo" spēlētāji]]
[[Kategorija:Rīgā dzimušie]]
[[Kategorija:Latvijas čempioni hokejā]]