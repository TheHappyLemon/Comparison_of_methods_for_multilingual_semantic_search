'''Belznis''' ir daļa no [[šaujamieroči|ieroča]] šaušanas mehānisma. Tas ir ļoti ciets [[tērauds|tērauda]] stienītis ar mazu, noapaļotu galu tā priekšā, kas domāts, lai uzsistu pa kapseli. Uzsitiens izraisa trāpījuma — jutīgās aizdedzes kapseles maisījuma sprāgšanu. Pēc tam aizdegas dzinējmateriāls. Šī materiāla degšana rada augstspiediena gāzes, kas grūž lodi (vai citu lādiņu) pa ieroča stobru. Ir arī citas pirotehnikas sistēmas, kuros tiek izmantots belžņa mehānisms: sākot ar rokas granātām un beidzot ar ķīmiskajiem [[skābeklis|skābekļa]] ģeneratoriem.
[[Attēls:Pistol firing pin.JPG|thumb|right|300px|Modernas pistoles belznis]]

== Tehniskais raksturojums ==

Belznis var būt uzvilkts ar atsperi, (kā aizslēga šautenēs, vai gadījumā, ja belznis ir iestiprināts ar atsperi uzvelkama [[revolveris|revolvera]] gailī) vai arī var būt atsevišķs [[gailis]], kas uzsit pa belžņa aizmugurējo galu, dzenot to uz kapseli. Sistēma ar atsevišķo gaili ir raksturīga pašlādējošās pistolēs un arī dažos augstāka līmeņa revolveros. Daži belžņi ir izveidoti kā īpatnēji elementi aizslēgā vai stobra resgalī, spējīgi kustēties uz priekšu, kad pa tiem uzsists, un atlēkt, kad kapsele aizdegas. Kad belznis ir uzvilkts, tas nospriego kaujas atsperi, kuru atbrīvo ar sprūdu vai arī ar sprostu.

Belžņu korpusus parasti norūda. Belznim ir jābūt nevis smailam, bet noapaļotam, jo ass, smails belznis var pārdurt plāno, mīksto kapseles sienu un izraisīt bīstamu patronas eksploziju. Parasti belznis ir izgatavots no [[tērauds|tērauda]], taču ir arī belžņi no [[titāns|titāna]], kas ir vieglāki un līdz ar to ātrāki un arī precīzāki. 

== Belžņu tipi ==

Mūsdienās ir 5 dažādi belžņu tipi (agrāk bija arī dienvidslāvu tips):
* 1. krievu tips (1949 — 1951 gada vidus): Šis ir vienīgais tips, kur pie belžņa bija atspere, kas to atgrieza arī sākotnējā pozīcijā. Vēlāk tā tika novērtēta kā nevajadzīga un izņemta no nākotnes izstrādājumiem.
* 2. krievu tips (1951 gada vidus — 1955): Tā kā atspere tika likvidēta, tika izgatavots pilnīgi jauns aizslēgs, tukšās čaulas izvilkšanas mehānisms un belznis.
* 1. ķīniešu tips: Tas tika balstīts uz 2. krievu tipu.
* 2. ķīniešu tips: Šo belzni ir ļoti viegli ievietot otrādi (abi gali līdzīgi). Tādējādi tas iesprūdīs un varēs izraisīt potenciāli nāvējošus traucējumus.
* Rumāņu tips: Konstrukcijā ļoti līdzīgs 1 ķīniešu tipam, bet šie belžņi nav savstarpēji aizstājami.

== Drošība ==

Ieroča drošības sistēmas var ietvert arī belzni - ieroča bloķēšana var notikt ar belžņa imobilizāciju vai arī nobīdot tā galu no centra tā, lai tas uzsistu pa patronas aizmuguri blakus kapselei. Daži ieroči (kā, piemēram, Browning Hi-Power Mk III versija) nevar izšaut pat tad, ja tos nomet tādā veidā, ka gailis uzsit pa belzni — belznis ir imobilizēts, ja [[mēlīte]] ir tās priekšējā pozīcijā. 

Ievietojot belzni ir jāievēro liela drošība. Ķīniešu tipi un rumāņu tips ir ļoti līdzīgi. Ievietojot nepareizo belzni nepareizajā aizslēgā, tas ieķīlēsies un var rasties ļoti nopietni darbības traucējumi tiklīdz kā zalve būs kamerā. Tas pats notiks, pareizo belzni nepareizi ievietojot pareizajā aizslēgā (viegli var kļūdīties ar ķīniešu otrā tipa belzni). Ir jāpievērš uzmanība belžņa novietojumam pirms tā izņemšanas un jāpārbauda pirms jauna ievietošanas.

Lai izņemtu belzni, no sākuma ir jāizņem šautenes aizslēgs. Tajā ir tam viscaur ejoša tapa. To nepieciešams izņemt, un tad belznis izbīdās taisni ārā. Arī belžņa pārinstalēšana ir jāveic uzmanīgi. Kad aizslēgs ir pārmontēts, belznim tajā vajadzētu būt tik brīvam, ka tas grab. Ja tas negrab strauji, tad vajadzētu iztīrīt aizslēgu ar kādu speciālu tīrīšanas līdzekli un pārbaudīt, vai belznis ir ievietots pareizi.

== Skatīt arī ==

* [[Uzsitējs]]

[[Kategorija:Šaujamieroču sastāvdaļas]]