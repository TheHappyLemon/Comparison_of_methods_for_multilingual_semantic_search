{{Citas nozīmes|rūnu rakstu|Rūnas|rūnas}}
[[Attēls:CodexRunicus.jpeg|thumb|right| ''Codex Runicus'' lappuse (ap 1300 g.)]]
'''Rūnu raksti''' ir komplekss apzīmējums dažādās kultūrās lietotiem [[alfabēts|alfabētiem]]. Populārākajā izpratnē tas ir [[skandināvu tautas|skandināvu]] un citu [[ģermāņu tautas|ģermāņu tautu]] lietots raksts agrajos viduslaikos. Pie citas grupas pieder [[tjurku rūnas|tjurku]] un [[ungāru rūnas|ungāru]] rūnas.

Pirmās rūnas Skandināvijā - 16 zīmju alfabēts, - radies kur aptuveni m.e. III gs. vidū. Šīs zīmes atrastas apmēram uz 200 artefaktiem. Pēc 600 gadiem, IX gs. šo alfabētu nomaina modernāks, jau 24 zīmju rūnu alfabēts "futhart".

Tā raksturīgā pielietojuma forma ir akmenī, metālā, kokā, kaulā iecirstas teksti. Arheologi ir apzinājuši un izanalizējuši visus atrastos priekšmetus, uz kuriem ir rūnu uzraksti: 45 rūnakmeņi Norvēģijā, aptuveni 220 rūnakmeņi Dānijā un 2500 rūnakmeņi Zviedrijā, kā arī atsevišķi uzraksti vai zīmes uz saimniecības priekšmetiem un rūnu atradumi pārējā Eiropā un Tuvajos Austrumos. Paši teksti ir maksimāli īsi, lielākais 3—4 teikumi, turklāt visi ir izteikti utilitāri, piemēram: "šo zobenu kalis Haralds no Jomsfjorda", vai "Ingrīda vēlēja uzcelt piestātni un izgriezt akmenī rūnas, lai saglabātu ļaužu piemiņā savu vīru Ingemaru un savus dēlus Danu un Banki; viņi dzīvoja Rundbjū, kur tiem piederēja saimniecība". Ļoti reti rūnas sastopamas uz ieročiem, rotaslietām vai amuletiem, un arī tad teksts praktiski nekad nav saistīts ar mitoloģiju.

Skat. arī [[Mervalas rūnu akmens]]

=== Rūnu maģiskā nozīme ===
[[Attēls:Mervalas runakmens.png|right|thumb|200px|[[Mervalas rūnu akmens]].]]
[[Attēls:G 135, Sjonhem.JPG|200px|thumb|[[Ventava|Šonemas rūnu akmens]].]]
[[Attēls:Runstenar Trosa bro Sö39 2004.JPG|right|thumb|200px|[[Trosas rūnu akmens]].]]
[[Attēls:U 698, Veckholm.jpg|right|thumb|200px|[[Vekholmas rūnu akmens]].]]

Skandināvu senākie rakstītie avoti (vecākais zināmais attiecas uz 1020. gadu) - abas Edas, Torgilsona “Islandes vēsture”, Snorres Sturlusona “Heimskringla”, Dudo “Normandijas valdnieku vēsture” (''De moribus et actis primorum Normanniae Ducum''), sāgas u.c., - nekur nevar atrast ne mazāko norādi, ka rūnas izmantotas zīlēšanā, vai ka tām būtu kāda slēptāka nozīme. Tas pats attiecas uz vēlo viduslaiku avotiem līdz pat [[reformācija]]i. Arī baznīcas vizitāciju protokolos un raganu prāvu materiālos nav neviena mājiena par kādu īpašu rūnu nozīmi (bet baznīctēvi ļoti cītīgi un skrupulozi apkopoja visus materiālus par ķecerībām, pagānismu un buršanos).

Pirmie teksti, kuros rūnām tiek piešķirta mistiska jēga, parādās XIX gs. vidū un XX gs. pirmajā pusē, tautiski romantisko rakstnieku fantāzijās un nacistiski orientētu t.s. nacionālās atmodas ideologu propagandas darbos par senču varonīgo un garīguma apdvesto mantojumu. kur rūnu rakstam piešķirta arī maģiska un sakrāla nozīme. Šādā formā tas fantāzijas un populārā literatūrā tiek izmantots arī mūsdienās.

== Etimoloģija ==

Nosaukums ''rūnas'', iespējams, saistāms ar indoeiropiešu valodās sastopamo vārda sakni '''reu''' vai '''ru''', kas apzīmēja balss skaņas. No šīs saknes, iespējams, cēlušies ne tikai latviešu vārdi "rūkt" un "runa", bet arī [[goti|gotu]] vārds "rūna", kura pirmatnējā nozīme bija "noslēpums" jeb "tas, ko pasaka kā noslēpumu". Šajā nozīmē tas saglabājies vāciešu valodā kā darbības vārds ''raunen'' ("iečukstēt"). Tādēļ vārda "rūnakmens" etimoloģiskā nozīme, iespējams, ir "runājošais akmens".

== Rūnu zīmes (fuþark raksts) ==

{| class="standard" style="text-align:center"
! Rūnu zīme !! Zīmes vārds !! Tulkojums !! Transkripcija
|-
|[[Attēls:Runic letter fehu.svg|14x30px|f]]||[[Fehu]]|| «lopi, īpašums»||f, v
|-
|[[Attēls:Runic letter uruz.svg|14x30px|u]]||[[Uruz]]||«sumbrs»||u
|-
|[[Attēls:Runic letter thurisaz.svg|14x30px|th, þ]]||[[Þurisaz]]||«dievs Tors»||þ
|-
|[[Attēls:Runic letter ansuz.svg|14x30px|a]]||[[Ansuz]]||«dievi»||a
|-
|[[Attēls:Runic letter raido.svg|14x30px|r]]||[[Raidu]]||«ritums, ceļš»||r
|-
|[[Attēls:Runic letter kauna.svg|14x30px|k]]||[[Kauna]]||«dedzinoša čūla, lāpa»||k
|-
|[[Attēls:Runic letter gebo.svg|14x30px|g]]||[[Gebu]]||«dāvana»||g, γ
|-
|[[Attēls:Runic letter wunjo.svg|14x30px|w]]||[[Wunju]]||«līksme»||w
|-
|[[Attēls:Runic letter haglaz.svg|14x30px|h]]||[[Hagalaz]]||«krusa»||h
|-
|[[Attēls:Runic letter naudiz.svg|14x30px|n]]||[[Naudiz]]||«vajadzība, ''nauda''»<ref>Konstantīns Karulis. Latviešu etimoloģijas vārdnīcas I sējums. Rīga, 1992.; 619 lpp. Vārda "nauda" pamatā ir [[indoeiropieši|indoeiropiešu]] pirmvalodas sakne ''neud'' - ''satvert, ņemt lietošanai''. No tā cēlies senskandināvu vārds ''naut'' - ''(liel)lops'', gotu ''niutan'' - ''sasniegt, iegūt'', vācu ''nutzen'' - ''noderēt, lietot'', lietuviešu ''nauda'' - ''derīgums, īpašums'' ...</ref>||n
|-
|[[Attēls:Runic letter isaz.svg|14x30px|i]]||[[Isaz]]||«ledus»||i
|-
|[[Attēls:Runic letter jeran.svg|14x30px|j]]||[[Jara]]||«gads, raža»||j
|-
|[[Attēls:Runic letter iwaz.svg|14x30px|ï, ei]]||[[Iwaz]]||«īve»||é (ih-wh)
|-
|[[Attēls:Runic letter pertho.svg|14x30px|p]]||[[Perþu]]||nozīme neskaidra, «bumbieris?»||p
|-
|[[Attēls:Runic letter algiz.svg|14x30px|R]]||[[Algiz]]||«alnis»||-R (-z)
|-
|[[Attēls:Runic letter sowilo variant.svg|14x30px|s]] vai [[Attēls:Runic letter sowilo.svg|14x30px|s]]||[[Sowilu]]||«saule»||s
|-
|[[Attēls:Runic letter tiwaz.svg|14x30px|t]]||[[Tiwaz]]||«dievs Tīvs»||t
|-
|[[Attēls:Runic letter berkanan.svg|14x30px|b]]||[[Berkana]]||«bērzs»||b
|-
|[[Attēls:Runic letter ehwaz.svg|14x30px|e]]||[[Ehwaz]]||«zirgs»||e
|-
|[[Attēls:Runic letter mannaz.svg|14x30px|m]]||[[Mannaz]]||«vīrietis, cilvēks»||m
|-
|[[Attēls:Runic letter laukaz.svg|14x30px|l]]||[[Laguz]]||«ezers»||l
|-
|[[Attēls:Runic letter ingwaz.svg|14x30px|ŋ]]||[[Iŋwaz]]||«dievs Ingvi»||ŋ
|-
|[[Attēls:Runic letter dagaz.svg|14x30px|d]]||[[Dagaz]]||«diena»||d, ð
|-
|[[Attēls:Runic letter othalan.svg|16x30px|o]]||[[Oþila]]||«mantojums»||o
|}

== Atsauces ==
{{atsauces}}
== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.omniglot.com www.omniglot.com] {{en ikona}}

{{Val-aizmetnis}}

{{autoritatīvā vadība}}

[[Kategorija:Alfabēti]]
[[Kategorija:Skandināvijas vēsture]]
[[Kategorija:Rūnu akmeņi]]
[[Kategorija:Zīlēšana]]