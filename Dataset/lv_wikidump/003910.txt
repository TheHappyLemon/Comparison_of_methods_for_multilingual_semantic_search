{{Uzņēmuma infokaste
| Nosaukums = Latvijas Banka
| Logo = [[Attēls:Latvijas Banka logo.png|200px]]
| Sauklis = 
| Uzņēmuma_veids = [[Centrālā banka]]
| Dibināšanas_datums = {{dat|1922|9|7}}
| Sēdeklis = {{vieta|Latvija|Rīga}}
| Birža = 
| Indekss = 
| Vērtība = 
| Vadība = [[Mārtiņš Kazāks]]
| Darbinieku_skaits = 380 (2021)
| Apgrozījums = 
| Aktīvi = 
| Bilance = 
| Peļņa = 
| Nozare = 
| Produkti = 
| Mājaslapa = {{URL|http://www.bank.lv}}
}}
'''Latvijas Banka''' ir [[Latvijas Republika]]s [[centrālā banka]], Eiropas Centrālo banku sistēmas dalībniece.

== Vēsture ==
[[Attēls:Latvias Banka.JPG|thumb|Latvijas Bankas galvenā ēka, arhitekts [[Augusts Reinbergs]].]]
[[1922]]. gada [[7. septembris|7. septembrī]] [[Latvijas Republikas Satversmes sapulce|Satversmes sapulce]] pieņēma likumu par Latvijas Bankas dibināšanu. Latvijas Bankai tika piešķirtas emisijas tiesības. Bankas pagaidu statūti tika apstiprināti 1922. gada [[19. septembris|19. septembrī]] ar Ministru kabineta lēmumu, un tās sākotnējais kapitāls bija 10 milj. latu. [[1923]]. gada [[24. aprīlis|24. aprīlī]] Saeima apstiprināja Latvijas Bankas statūtus, ko valsts prezidents [[Jānis Čakste]] parakstīja 2. jūlijā. Banku vadīja padome un valde. Padome sastāvēja no priekšsēdētāja, viņa vietnieka un 11 locekļiem, bet valdē bija iekļauts galvenais direktors, viņa vietnieks un trīs direktori.<ref>[http://www.bank.lv/par-latvijas-banku/latvijas-bankas-vesture Latvijas Bankas vēsture] {{Webarchive|url=https://web.archive.org/web/20111006223255/http://www.bank.lv/par-latvijas-banku/latvijas-bankas-vesture |date={{dat|2011|10|06||bez}} }}, bank.lv</ref>

[[1940]]. gada [[17. jūnijs|17. jūnijā]] Latviju tika okupēta un 5. augustā tika inkorporēta PSRS. [[25. jūlijs|25. jūlijā]] tika pieņemts likums par banku un lielo rūpniecības uzņēmumu nacionalizāciju. Pēc Otrā pasaules kara gan naudas emisiju, gan valsts kases funkcijas veica PSRS Valsts banka, bet Latvijas PSR naudas sistēma atradās pilnīgā tās kontrolē.

1990. gada 2. martā [[Latvijas PSR Augstākā padome]] pieņēma likumu "Par bankām" un lēmumu "Par Latvijas Banku". Tas noteica, ka Latvijas PSR tiek dibināta (faktiski - atjaunota) Latvijas Banka - vietējā centrālā banka - patstāvīga valsts banka, naudas emisijas centrs, banku banka attiecībā pret komercbankām, valsts budžeta kases izpildes organizatore un ekonomikas regulētāja ar monetārās politikas instrumentiem.

Taču tikai pēc 1990. gada 4. maija [[Deklarācijas "Par Latvijas Republikas neatkarības atjaunošanu" pieņemšana|Deklarācijas par Latvijas Republikas neatkarības atjaunošanu]] un [[Padomju Savienība|PSRS]] sabrukuma ar Latvijas Republikas Augstākās padomes 1991. gada 3. septembra lēmumu "Par Latvijas Republikas teritorijā esošo banku iestāžu reorganizāciju" Latvijas Banka kļuva par reālu centrālo un emisijas banku. Tā pārņēma savā īpašumā un struktūrā [[PSRS Valsts banka]]s Latvijas Republikānisko banku u.c. valsts kredītiestādes.

1992. gada 4. martā Latvijas Republikas Augstākā padome pieņēma likumu "Par 1922. gadā dibinātās Latvijas Bankas tiesību pārņemšanu". Latvijas Bankas kā valsts centrālās un emisijas bankas statusu galīgi nostiprināja 1992. gada 19. maijā pieņemtie Latvijas Republikas likumi "Par bankām" un "Par Latvijas Banku". Pirmo reizi Latvijā likumdošanas ceļā tika nodrošināta valsts centrālās bankas neatkarība no valdības politikas. Likums "Par Latvijas Banku" neparedzēja tās komercdarbību, tāpēc tika pieņemts lēmums par 49 Latvijas Bankas nodaļu pārveidošanu un privatizāciju.

== Uzdevumi, mērķis un darbības pamatprincipi ==
Latvijas Bankas uzdevumus nosaka Latvijas Republikas [[likums]] "Par Latvijas Banku"<ref name=":0">{{Tīmekļa atsauce|url=https://likumi.lv/doc.php?id=65544|title=Par Latvijas Banku|website=LIKUMI.LV|access-date=2022-06-29|language=lv}}</ref> (2023. gada 1. janvārī spēkā stāsies jaunais Latvijas Bankas likums, kas noteiks centrālās bankas darbību pēc integrācijas vienā institūcijā ar Finanšu un kapitāla tirgus komisiju). Svarīgākie valsts centrālās bankas uzdevumi ir:
* noteikt un īstenot [[monetārā politika|monetāro politiku]], lai nodrošinātu cenu stabilitāti valstī;
* emitēt nacionālo [[valūta|valūtu]] (līdz eiro ieviešanai);
* veicināt [[maksājumu sistēmas|maksājumu sistēmu]] raitu darbību Latvijas Republikā;
* izsniegt Latvijas Republikas [[Uzņēmumu reģistrs|Uzņēmumu reģistrā]] reģistrētajām juridiskajām personām, izņemot [[kredītiestādes]], atļaujas (licences) ārvalstu valūtas pirkšanai un pārdošanai uzņēmējdarbības veidā;
* vākt, reģistrēt un apkopot finanšu un [[valsts maksājumu bilance]]s datus, kā arī publicēt apkopoto statistisko informāciju;
* pārvaldīt ārējos aktīvus;
* darboties kā [[valdība]]s finanšu aģentam.
Latvijas Banka, pēc nepieciešamības var būt un var arī nebūt pakļauta valdības vai citu institūciju lēmumiem un rīkojumiem. Tā var būt neatkarīga savu lēmumu pieņemšanā un to praktiskajā īstenošanā. Savu darbību Latvijas Banka finansē no ieņēmumiem, ko, tai pildot savus uzdevumus, dod valūtas un kredīta operācijas.

Latvijas Bankas uzraudzību veic [[Saeima]] un tās īpašnieki. Latvijas Bankas saimnieciskās darbības un dokumentu revīziju veic revīzijas komisija, kuras personālsastāvu apstiprina [[Latvijas Republikas Valsts kontrole]].

Latvijas Bankas pamatkapitāls ir 100 miljoni eiro.

=== Likuma paredzētie uzdevumi kopš 2023. gada ===
Saskaņā ar Latvijas Bankas likumu, kas stājas spēkā 2023. gada 1. janvārī, Latvijas Banka piedalās Eiropas Centrālo banku sistēmas uzdevumu izpildē un veic citus uzdevumus:

1) piedalās monetārās politikas veidošanā un īsteno to;

2) veic makroekonomisko analīzi un pētniecību;

3) nosaka un īsteno makrouzraudzības politiku;

4) regulē un uzrauga finanšu tirgus un tā dalībnieku darbību;

5) veic noregulējuma iestādes uzdevumus, tostarp izstrādā noregulējuma plānus, saskaņā ar Kredītiestāžu un ieguldījumu brokeru sabiedrību darbības atjaunošanas un noregulējuma likumu;

6) nodrošina Noguldījumu garantiju fonda darbību, Apdrošināto aizsardzības fonda darbību un kompensāciju izmaksu ieguldītājiem;

7) veic valūtas operācijas;

8) tur un pārvalda ārējās rezerves un citus aktīvus;

9) veicina maksājumu un finanšu instrumentu norēķinu sistēmu raitu darbību, tostarp nodrošina Latvijas Bankas maksājumu sistēmas efektīvu un drošu darbību un attīstību;

10) glabā Valsts kasē turētos naudas līdzekļus, tostarp ārvalstu valūtā;

11) emitē eiro banknotes un monētas, kā arī veicina to pieejamību Latvijā;

12) reģistrē un kontrolē tiesību subjektus, kas veic eiro banknošu un monētu apstrādi un laišanu otrreizējā apgrozībā (naudas apstrādātājus);

13) pilda Valsts analīzes centra un Monētu valsts analīzes centra funkcijas;

14) nodrošina statistisko informāciju, tostarp atbalsta Eiropas Centrālās bankas darbību Eiropas Centrālo banku sistēmas uzdevumu izpildei nepieciešamās statistiskās informācijas sagatavošanā;

15) uztur Kredītu reģistru saskaņā ar Kredītu reģistra likumu;

16) konsultē Saeimu un Ministru kabinetu monetārās politikas jautājumos un citos ar Latvijas Bankas uzdevumu veikšanu saistītos jautājumos, tostarp ekonomiskās un fiskālās politikas jautājumos, kas ietekmē monetārās politikas īstenošanas efektivitāti;

17) veicina sabiedrības [[finanšu pratība|finanšu pratību]] un ekonomikas zināšanu apguvi.

Atbilstoši Līgumam par Eiropas Savienības darbību Latvijas Bankas darbības galvenais mērķis ir saglabāt cenu stabilitāti. Nekaitējot galvenajam mērķim, Latvijas Banka atbilstoši atbalsta Eiropas Savienības vispārējo ekonomikas politiku, kā arī veicina Latvijas finanšu sistēmas stabilitāti kopumā.

Latvijas Bankas darbības pārraudzību veic Saeima. Latvijas Bankas finanšu pārskatu revīziju veic Eiropas Centrālās bankas Padomes ieteikti un Eiropas Savienības Padomes apstiprināti neatkarīgi ārējie revidenti. Citas revīzijas Latvijas Bankā veic Valsts kontrole.

== Monetārās politikas stratēģija un valūtas kursa politika ==
Tāpat kā vairākumam pasaules valstu centrālo banku, arī Eirosistēmas (kuras dalībniece ir Latvija) monetārās politikas mērķis ir [[inflācija]]s nodrošināšana noteiktā līmenī (2%) vidējā termiņā. Inflācijas kontroles mērķis Latvijas Bankai bija arī pirms pievienošanās Eiropas Monetārajai savienībai un eiro ieviešanai.

Kopš 1994. gada februāra Latvijas Banka īstenoja lata piesaistes politiku [[SDR]] valūtu grozam.

Pēc iestāšanās [[Eiropas Savienība|Eiropas Savienībā]] (ES) līdz pat dalībai [[Ekonomikas un monetārā savienība|Ekonomikas un monetārajā savienībā]] (EMS) Latvijas Banka turpināja īstenot savu monetāro politiku, kurai bija jāapliecina spēja izpildīt EMS iestāšanās kritērijus. Viens no šiem kritērijiem paredz divus gadus ilgu dalību [[Valūtas kursa mehānisms II|Valūtas kursa mehānismā II]] (VKM II), kam Latvija pievienojās 2005. gada 2. maijā. VKM II nozīmē to, ka vismaz divus gadus pirms eiro ieviešanas [[lats|latam]] bija jābūt piesaistītam eiro un lata kurss attiecībā pret eiro drīkstēja svārstīties ne vairāk kā +/-15% pret lata piesaistes kursu eiro. Lai iestātos EMS, Latvijas Banka kopš 2005. gada 1. janvāra īstenoja fiksēta valūtas kursa stratēģiju (1 EUR = Ls 0,702804). Svārstības ap noteikto piesaistes kursu bija iespējamas +/-1% robežās. Taču fiksēts valūtas kurss un vienlaikus arī brīva kapitāla plūsma faktiski nozīmēja, ka centrālā banka efektīvi spēja nodrošināt tikai fiksētu valūtas kursu, bet atbildību par sabalansētu valsts ekonomisko attīstību uzņēmās valdība, izmantojot fiskālās un ekonomiskās politikas instrumentus.

Līdz ar lata piesaisti eiro un eiro lomas nostiprināšanos Latvijas ekonomikā, Latvijas Bankas monetāro politiku arvien vairāk ietekmēja [[Eiropas Centrālā banka|Eiropas Centrālās bankas]] veiktie monetārie pasākumi.

Pēc divarpus gadus ilga procentu likmju stabilitātes perioda ECB, reaģējot uz inflācijas spiediena pastiprināšanos eiro zonā, kopš 2006. gada sākuma likmes pakāpeniski paaugstināja. 2006. gadā un 2007. gada sākumā Latvijas Banka darbināja [[refinansēšanas likme]]s instrumentu, likmi ceļot.

Lai nodrošinātu lata stabilitāti attiecībā pret eiro, ietekmētu aizņēmumu procentu likmes, banku rīcībā esošo finanšu līdzekļu daudzumu un vispārējo ekonomisko aktivitāti, Latvijas Banka regulēja naudas daudzumu apgrozībā.

2014. gada 1. janvārī Latvija pievienojās Eiropas Monetārajai savienībai un ieviesa eiro. Līdz ar to Latvijas Bankas prezidents kļuva par Eiropas Centrālās bankas Padomes locekli, lemjot par eiro zonas kopējo monetāro politiku.

== Maksājumu sistēmas ==
Latvijas Banka nodrošina starpbanku automatizētās maksājumu sistēmas (SAMS) un elektroniskās klīringa sistēmas (EKS) darbību. Kopš 2008. gada 1. janvāra Latvijas Banka nodrošina arī [[eiro]] maksājumu apkalpošanu caur EKS sistēmu.

SAMS izmanto liela apjoma maksājumu veikšanai reālā laikā. Tā nodrošina arī [[starpbanku naudas tirgus]] un Latvijas Bankas monetārās politikas operāciju norēķinus. EKS izmanto liela skaita klientu maksājumu apstrādei. Tā nodrošina klientu maksājumu apstrādi divos [[Klīrings|klīringa]] norēķinu ciklos vienas dienas laikā.

Latvijas Banka ir sistēmas operators TARGET2-Latvija sistēmai, kas ir Latvijas komponentsistēma starpbanku liela apjoma reālā laika maksājumu sistēmai bankām Eiropas Savienībā (TARGET2), kurā tiek veikti gan starpbanku maksājumiem, gan monetārās politikas operāciju norēķini.

2022. gada 21. novembrī TARGET-Latvija sistēma kā viena no pasaulē trešās lielākās maksājumu sistēmas TARGET daļām aizstās vecās paaudzes sistēmu, kas darbojās kopš 2007. gada.

== Skaidrā nauda ==
Latvijas Bankai vienīgajai valstī ir tiesības izlaist jaunas eiro banknotes un monētas. Latvijas Banka darbojas kā skaidrās naudas loģistikas reģionālais centrs Baltijā, sniedzot ar eiro skaidras naudas nodrošināšanu saistītus pakalpojumus Igaunijas un Lietuvas centrālajām bankām.

Latvijas Bankas naudas laboratorija kalpo kā vienots naudas pārbaudes centrs valstī.

Latvijas Banka reģistrē un uzrauga komersantus, kuri veic eiro banknošu un monētu apstrādi un laiž tās otrreizējā apgrozībā.

Latvijas Bankā bez maksas var apmainīt bojātās eiro un lata banknotes un monētas. Latvijas Banka emitē sudraba un zelta monētas [[numismātika]]i, kā arī 2 eiro piemiņas monētas.<ref>{{Tīmekļa atsauce|url=https://www.bank.lv/darbibas-jomas/skaidras-naudas-aprite/skaidras-naudas-apgroziba-nodrosinasana|title=Skaidrās naudas apgrozībā nodrošināšana|website=www.bank.lv|access-date=2022-06-29|language=lv-lv}}</ref>

== Latvijas zelta un citu ieguldījumu pārvaldīšana ==
Latvijas Banka finanšu aktīvus pārvalda, ieguldot tos ienesīgos finanšu instrumentos, tā nodrošinot centrālās bankas darbības izdevumu segšanu un gūtās peļņas daļas iemaksu valsts budžetā. Latvijas Bankas finanšu ieguldījumi ietver ārvalstu valūtas un zeltu, kā arī ieguldījumus eiro izlaistos finanšu instrumentos.

Finanšu ieguldījumi sastāv galvenokārt no parāda vērtspapīriem. Zelts veido nelielu daļu Latvijas Bankas kopējo ārējo rezervju un tiek uzglabāts Lielbritānijā, [[Anglijas Banka|Anglijas Bankā]] (''Bank of England''). Latvijā 20. gadsimta sākumā zelta rezervju krājums tika izveidots kā viens no līdzekļiem naudas stabilitātes nodrošināšanai. Mūsdienās zelta nozīme sarukusi un tam ir vairāk psiholoģiska nozīme.  

Tāpat kā citas eirozonas centrālās bankas, Latvijas Banka nelielu daļu finanšu aktīvu nodevusi pārvaldīšanai Eiropas Centrālajai bankai. Latvijas Banka tā saņem procentu ienākumus. Pārejot uz eiro, Latvijas Banka 2014. gada sākumā uzticēja pārvaldīšanai ECB savu 3,5% finanšu aktīvu - ārvalstu valūtu un zeltu - 205 milj. eiro vērtībā (zelta īpatsvars šajā summā bija 15%).<ref>{{Tīmekļa atsauce|url=https://www.bank.lv/darbibas-jomas/rezervju-parvaldisana/latvijas-bankas-rezervju-parvaldisana|title=Rezervju pārvaldīšana|website=www.bank.lv|access-date=2022-06-29|language=lv-lv}}</ref>

== Vadība ==
Latvijas Banku pārvalda bankas [[Latvijas Bankas padome|padome]]. Bankas padomes sastāvā ir 6 cilvēki: [[Latvijas Bankas prezidents|bankas prezidents]], viņa vietnieks un 4 padomes locekļi<ref name=":0" /> (no 2022. gada 2. jūlija - 5 cilvēki ar 3 padomes locekļiem). Bankas padomi vada Latvijas Bankas prezidents vai viņa vietnieks. Latvijas Bankas padome pieņem lēmumus Latvijas Bankas vārdā. 2023. gada 1. janvārī Latvijas Banka tika apvienota ar Finanšu un kapitāla tirgus komisiju un Latvijas Bankas padome papildināta ar 2 cilvēkiem - viceprezidentu un padomes locekli, kuru kompetencē būs kredītiestāžu uzraudzības jautājumi.<ref>{{Tīmekļa atsauce|url=https://likumi.lv/doc.php?id=65544|title=Par Latvijas Banku|website=LIKUMI.LV|access-date=2020-01-06|language=lv|archiveurl=https://web.archive.org/web/20160422151213/http://likumi.lv/doc.php?id=65544|archivedate=2016-04-22}}</ref>

=== Latvijas Bankas galvenie direktori ===
* [[Kārlis Vanags]]<ref group="P">Pienākumu izpildītājs.</ref> ({{dat|1922|11|01|N|bez}} — {{dat|1923|10|14|N|bez}})
* [[Edgars Švēde]] ({{dat|1923|10|15|N|bez}} — {{dat|1926|09|21|N|bez}}) 
* [[Kārlis Vanags]] ({{dat|1926|09|22|N|bez}} — {{dat|1940|07|13|N|bez}}) 
* [[Kārlis Zandersons]]<ref group="P">Amatā iecelts [[Latvijas okupācija (1940)|Latvijas okupācija]]s laikā.</ref> (1940. gada 13. — {{dat||07|21|N|bez}})

=== Latvijas Bankas prezidenti ===
* [[Artūrs Graudiņš]] ({{dat|1990|03|26|N|bez}} — {{dat||07|30|N|bez}}) 
* [[Pāvils Sakss]] ({{dat|1990|07|31|N|bez}} — {{dat|1991|09|03|N|bez}}) 
* [[Einars Repše]] ({{dat|1991|09|03|N|bez}} — {{dat|2001|12|20|N|bez}}) 
* [[Ilmārs Rimšēvičs]] ({{dat|2001|12|21|N|bez}} — {{dat|2019|12|20|N|bez}})
* [[Mārtiņš Kazāks]] ({{dat|2019|12|21|N|bez}} — pašlaik)

== Skatīt arī ==
* [[Latvijas ekonomika]]
* [[Lats]]
* [[Latvijas Centrālais depozitārijs]]
* [[Latvijas Bankas Kredītu reģistrs]]

== Piezīmes ==
{{atsauces|group = "P"}}

== Atsauces ==
{{atsauces}}

== Ārējās saites ==
* [http://www.bank.lv/ Oficiālā Latvijas Bankas mājaslapa]

{{autoritatīvā vadība}}

[[Kategorija:Latvijas valsts iestādes]]
[[Kategorija:Centrālās bankas]]
[[Kategorija:Latvijas saimniecība]]