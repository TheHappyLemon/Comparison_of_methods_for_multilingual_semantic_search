{{Elementa infokaste
|                 tips = lantanīds
|      kārtas skaitlis = 62
|             6. čaula = 2
|             5. čaula = 8
|             4. čaula = 24
|             3. čaula = 18
|             2. čaula = 8
|             1. čaula = 2
|              simbols = Sm
|             atommasa = 150,36
|   valences elektroni = [Xe]4f<sup>6</sup>6s<sup>2</sup>
|       tabulas attēls = [[Attēls:Sm-TableImage.svg|250px]]
|               attēls = [[Attēls:Samarium 1-cropflipped.jpg|190px]]&nbsp;&nbsp;&nbsp;&nbsp;[[Attēls:Samarium-2.jpg|170px]]<br />Samārija paraugs [[argons|argona]] aizsargatmosfērā un sevišķi tīrs sublimēts samārijs
|  oksidēšanas pakāpes = '''+3''', '''+2'''
|  elektronegativitāte = 1,17
|              blīvums = 7520
|  kušanas temperatūra = 1345 K (1072&nbsp;°C)
| viršanas temperatūra = 2067 K (1794&nbsp;°C)
}}

'''Samārijs''' ir [[ķīmiskais elements]] ar [[ķīmiskais simbols|simbolu]] '''Sm''' un [[atomskaitlis|atomskaitli]] 62. Tas ir mīksts retzemju [[metāli|metāls]], [[lantanīdi|lantanīds]]. Samāriju iegūst no [[polimetāliskās rūdas|polimetāliskām rūdām]]. Samārija savienojumus lieto dažu veidu termiski izturīgiem [[magnēts|magnētiem]] (samārija-[[kobalts|kobalta]] magnēti) un, lai palielinātu [[stikls|stikla]] [[infrasarkanais starojums|infrasarkanā starojuma]] absorbciju. Savienojumos samārijam var būt oksidēšanas pakāpes +2 un +3. Samārijam nav nozīmīga bioloģiskā loma. Tas ir mazliet indīgs.

== Īpašības ==
Tīrā veidā samārijs ir gaišpelēks, spīdīgs. Tam ir augsta [[kušanas temperatūra]], tas ir, +1072 °C, bet [[blīvums]] ir 7520 kg/m³.

== Izotopi ==
Dabā ir sastopami septiņi samārija izotopi, no kuriem pieci ir stabili (<sup>144</sup>Sm, <sup>149</sup>Sm, <sup>150</sup>Sm, <sup>152</sup>Sm un <sup>154</sup>Sm). Atlikušie divi izotopi ir [[radioaktivitāte|radioaktīvi]]. Samārija-147 [[pussabrukšanas periods]] ir 1,060{{E|11}} gadi, bet samārija-148 pussabrukšanas periods ir 7{{E|15}} gadi.<ref name="jlab"/> Mākslīgi ir iegūti samārija izotopi, kuru [[masas skaitlis]] ir no 128 līdz 165.<ref name="jlab">{{tīmekļa atsauce | url= http://education.jlab.org/itselemental/iso062.html | title= Isotopes of the Element Samarium | publisher= Jefferson Lab | accessdate= 2018-04-29 | language= angliski}}</ref>

Samārijam-147 un samārijam-148 ir raksturīga [[alfa sabrukšana]], kā rezultātā rodas [[neodīms]].

== Izmantošana ==
No samārija un tā savienojumiem veido [[stikls|stiklu]] (satur [[samārija oksīds|samārija oksīdu]]), kas absorbē [[neitrons|neitronus]]. Šādus stiklus izmanto caurspīdīgu bloku izgatavošanā [[kodolreaktors|kodolreaktoros]]. Radioaktīvo samārija izotopu <sup>153</sup>Sm izmanto [[vēzis (slimība)|vēža]] ārstēšanā. Samārija un [[kobalts|kobalta]] sakausējumus izmanto [[magnēts|magnētu]] gatavošanā; šie magnēti ir izturīgi pret magnētisko īpašību zaudēšanu. Samāriju izmanto arī kā [[katalizators|katalizatoru]], lai veiktu [[etanols|etanola]] dehidrāciju.

== Vēsture ==
Samāriju 1879. gadā atklāja franču ķīmiķis [[Pols Emīls Lekoks de Boabodrāns]] (''Paul-Émile Lecoq de Boisbaudran''). Tā nosaukums radies no [[samarskīts|samarskīta]] minerāla nosaukuma. No šī minerāla samārijs pirmo reizi tika izolēts. Savukārt samarskīta nosaukums radies no krievu kalnrūpniecības inženiera [[Vasilijs Samarskis-Bihovecs|Vasilija Samarska-Bihoveca]] vārda. Līdz ar to var uzskatīt, ka šis ķīmiskais elements ir pirmais, kas nosaukts kāda cilvēka vārdā.

1903. gadā pirmo reizi tika iegūts samārijs relatīvi tīrā veidā, [[samārija hlorīds|samārija hlorīda]] elektrolīzes rezultātā.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]