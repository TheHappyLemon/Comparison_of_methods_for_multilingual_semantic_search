{{Valsts amatpersonas infokaste
| vārds = [[Duče]]<br>Benito Musolīni
| vārds_orģ = Benito Mussolini
| attēls = Bundesarchiv Bild 183-2007-1022-506, Italien, deutsche Frontkämpfer in Rom crop.jpg
| amats = 40. [[Itālija]]s [[premjerministrs]]
| term_sākums = {{dat|1922|10|31|N}}
| term_beigas = {{dat|1943|7|25|N}}
| priekštecis = [[Luidži Fakta]]
| pēctecis = [[Pjetro Badoljo]]
| amats2 = [[Pirmais impērijas maršals]]
| term_sākums2 = {{dat|1938|3|30|N}}
| term_beigas2 = {{dat|1943|7|25|N}}
| priekštecis2 = 
| pēctecis2 = [[Pjetro Badoljo]]
| amats3 = [[Itālijas Sociālā Republika|Itālijas Sociālās Republikas]] duče
| term_sākums3 = {{dat|1943|9|23|N}}
| term_beigas3 = {{dat|1945|4|25|N}}
| priekštecis3 = 
| pēctecis3 = 
| amats4 = [[Fašisms|Fašisma]] duče
| term_sākums4 = {{dat|1919|3|23|N}}
| term_beigas4 = {{dat|1945|4|28|N}}
| priekštecis4 = 
| pēctecis4 = 
| dzim_dati = {{dat|1883|7|29}}
| dzim_vieta = [[Predapio]], [[Itālija]]
| mir_dati = {{miršanas datums un vecums|1945|4|28|1883|7|29}}
| mir_vieta = [[Džulīno]], [[Itālija]]
| tautība = [[itāļi|itālis]]
| partija = [[Nacionālā fašistu partija]]<br />[[Itālijas sociālistiskā partija]]
| dzīvesb = [[Rakele Musolīni]], laulībā no 1915<br />[[Ida Dalzera]], laulībā 1914—1915
| profesija = [[politiķis]], [[žurnālists]]
| reliģija = [[katoļticība|Romas katolis]] no 1927. gada, sākotnēji [[ateists]]
| bērni = [[Eda Musolīni]]<br />[[Vitorio Musolīni]]<br />[[Bruno Musolīni]]<br />[[Romāno Musolīni]]<br />[[Anna Marija Musolīni]]<br />[[Benito Albīno Dalzers]] (neatzīts)
| tēvs = [[Alesandro Musolīni]]
| māte = [[Roza Maltoni]]
| paraksts = Benito Mussolini Signature.svg
| alma_mater = [[Lozannas Universitāte]]
}}

'''Benito Amilkare Andrea Musolīni''' ({{val|it|Benito Amilcare Andrea Mussolini}}; dzimis {{Dat|1883|07|29}}, miris {{Dat|1945|04|28}}) bija [[Itālija]]s [[Itālijas premjerministrs|premjerministrs]] un [[diktators]] no [[1922]]. līdz [[1943]]/[[1945]]. gadam, viens no [[fašisms|fašisma]] [[ideoloģija]]s izstrādātājiem. Izmantojot savu harismu, kontroli pār masu medijiem, kā arī savu politisko pretinieku apspiešanu, viņš radikāli pārveidoja līdz tam pastāvējušo Itālijas valsts iekārtu un izveidoja pirmo fašistisko valsti — [[Fašistiskā Itālija|Fašistisko Itāliju]].

[[Otrais pasaules karš|Otrajā pasaules karā]] viņš iesaistījās [[Trešais reihs|Trešā reiha]] pusē, kas noveda pie [[Sabiedrotie (Otrais pasaules karš)|Sabiedroto]] [[Sabiedroto iebrukums Itālijā|iebrukuma Itālijā]] un viņa gāšanas.

{{Dat|1945|04|28}} pēc [[Nāvessods|nāvessoda]] izpildes Musolīni līķis aiz kājām tika pakārts [[Milāna|Milānā]] publiskai apskatei. Iespējams, šī notikuma iespaidā [[Ādolfs Hitlers|Hitlers]] deva pavēli savu līķi sadedzināt, lai izvairītos no līdzīga likteņa.

[[2004. gads|2004]]. gada novembra itāļu [[televīzija]]s aptaujā viņš tika atzīts par 34. diženāko itāli vēsturē.{{nepieciešama atsauce}} Musolīni ir arī Latvijas [[Lāčplēša Kara ordenis|Lāčplēša Kara ordeņa]] kavalieris.<ref>{{Tīmekļa atsauce|url=http://lnvm.lv/en/?p=1242|title=Exhibition “The Lāčplēsis Military Order” ← National History Museum of Latvia|website=lnvm.lv|access-date=2018-11-14|language=en-US}}</ref>

== Sociālists ==
[[Attēls:Hitler and Mussolini June 1940.jpg|thumb|200px|Benito Musolīni kopā ar [[Ādolfs Hitlers|Ādolfu Hitleru]] 1940. gadā [[Minhene|Minhenē]]]]
[[Attēls:Benito mussolini.jpg|thumb|right|200px|Musolīni aresta kartīte Šveicē]]
Musolīni savu politisko karjeru sāka kā [[Sociālisms|sociālists]], kas nav pārsteidzoši, ņemot vērā, ka ''Amilcare'' un ''Andrea'' (viņa pārējie vārdi) ir doti par godu pazīstamiem itāļu sociālistiem.

Lai izvairītos no iesaukšanas itāļu [[Karaspēks|armijā]], Musolīni bēga uz [[Šveice|Šveici]] (kur tika aizturēts par klaidonību) un vēlāk uz [[Austroungārija|Austroungāriju]], kur no [[1909]]. gada strādāja sociālistu [[Avīze|avīzē]]. Pēc atgriešanās Itālijā viņš sāka strādāt par redaktoru itāļu sociālistu lielākajā avīzē ''Avanti!'' (Uz priekšu!).

== Fašists ==
Daļa revolucionāro [[Sindikālisms|sindikālistu]] [[1914]]. gadā pameta sociālistus strīdā par Itālijas iesaistīšanos [[Pirmais pasaules karš|Pirmajā pasaules karā]]. Šī grupa 1914. gada oktobrī izveidoja ''Fasci d'azione rivoluzionaria internazionalista'', kurai pievienojās arī Musolīni. Viņš uzskatīja, ka karš stiprinās relatīvi nesen ([[1870]]. gadā) izveidoto [[Itālijas Karaliste (1861—1946)|Itālijas Karalisti]].

Kad Itālija pievienojās Sabiedrotajiem, lai cīnītos ar [[Vācijas Impērija|Vāciju]], Musolīni pieteicās armijā un kādā kaujā tika ievainots, metot [[Rokas granāta|granātu]]. Itālija kara laikā piedzīvoja vairākas smagas sakāves un gaidītās uzvaras triumfa vietā valsts pēc kara pārdzīvoja smagu krīzi, kā arī pieaugošu sociālistu un [[Komunisms|komunistu]] aktivitāti. Dienesta laikā Musolīni ieguva [[Kaprālis|kaprāļa]] pakāpi.<ref>{{Tīmekļa atsauce |url=http://www.comandosupremo.com/Mussolini.html |title=Benito Mussolini | Comando Supremo<!-- Bota izveidots nosaukums --> |access-date={{dat|2008|12|28||bez}} |archiveurl=https://web.archive.org/web/20081217062147/http://www.comandosupremo.com/Mussolini.html |archivedate={{dat|2008|12|17||bez}} }}</ref>

[[Nacionālā fašistu partija|Fašistu politiskā partija]] tika izveidota [[1919]]. gada pavasarī, bet [[1921]]. gadā Musolīni tika ievēlēts [[Parlaments|parlamentā]]. Komunistu, sociālistu un [[Anarhisms|anarhistu]] iebiedēšanai no armijas [[Veterāns|veterāniem]] tika izveidotas paramilitāras fašistu vienības (tautā sauktas par [[Melnkrekli]]em). Valstī valdošie politiķi nespēja stabilizēt situāciju un fašisti tiem šķita pieņemama alternatīva kārtības ieviešanai. Pēc leģendām apvītā ''Marcia su Roma'' ([[Maršs uz Romu|Marša uz Romu]]), {{Dat|1922|01|28}} karalis [[Viktors Emanuels III]] uzaicināja Musolīni kļūt par premjerministru.

Pretēji leģendai, Musolīni nekļuva par premjerministru ''Marša uz Romu'' dēļ. Lai nodrošinātu stabilitāti valstī, [[Viktors Emanuels III|karalim]] bija jāizvēlas starp sociālistiem vai fašistiem, un viņš izvēlējās fašistus. Viktors Emanuels III palika armijas virspavēlnieks un saglabāja tiesības atlaist premjerministru (ko arī izdarīja [[1943]]. gadā).

== Premjerministrs ==
[[Attēls:Famiglia Mussolini, Levanto 1923.jpg|thumb|right|Ar ģimeni pludmalē, 1923]]
Pirmajos varas gados Musolīni vadīja koalīcijas valdību, kurā iekļāvās arī [[Nacionālisms|nacionālisti]], [[Liberālisms|liberāļi]] un [[Populisms|populisti]].
Viņš nostiprināja valsts kontroli un veicināja valsts un fašistiskās partijas institūciju saplūšanu. Fašistu paramilitārās vienības tika integrētas Itālijas bruņotajos spēkos. Izmantojot varas dotās priekšrocības, lai traucētu citām partijām, [[1924]]. gada aprīļa vēlēšanās fašistu partija ieguva vairākumu parlamentā.

Sociālistu deputāta [[Džakomo Mateoti]], kurš bija aicinājis anulēt vēlēšanas, slepkavība izraisīja nopietnu Musolīni valdības krīzi, taču vājā [[Opozīcija (politika)|opozīcijas]] un karaļa reakcija deva signālu Musolīni, ka viņa pozīcijas nav apdraudētas.

== Diktators ==
[[1925]]. gada [[3. janvāris|3. janvāra]] runā Musolīni uzņēmās atbildību par Mateoti slepkavību, vienlaikus nodibinot faktisku fašistu [[Diktatūra|diktatūru]] un izbeidzot pēdējās politiskās brīvības paliekas, pabeidzot fašisma kustības un valsts saplūšanu.

Lai arī fašismam trūka konkrētas [[definīcija]]s un programmas, tas izveidoja jaunu politiski-ekonomisko sistēmu, kura vēlāk kalpoja par paraugu [[Hitlers|Hitleram]] un citām autoritārajām valstīm ([[Spānija]]i, [[Rumānijas Karaliste|Rumānijai]], u. c., arī [[Latvija]]i), kuras nestabilajos trīsdesmitajos gados centās atrast alternatīvu liberālajam [[Kapitālisms|kapitālismam]] un [[Padomju Savienība|padomju]] komunismam. Fašisms apvienoja [[Korporācija|korporāciju]] intereses, [[Totalitārisms|totalitārismu]], nacionālismu un [[Antikomunisms|antikomunismu]] tādā valsts iekārtā, kuras mērķis bija apvienot visas šķiras kapitālistiskā sistēmā. Taču šis bija jauns kapitālisms, tāds, kurā valsts kontrolēja svarīgākās ražošanas nozares. Papildus, fašisms centās apvienot [[Romas impērija]]s pagātnes slavu ar topošās fašistu Romas impērijas sapni.

== Iekarotājs ==
Musolīni ārpolitika bija agresīvi [[Imperiālisms|imperiālistiska]], ar mērķi vismaz daļēji atjaunot seno Romas impēriju. Pirmais solis bija padarīt [[Vidusjūra|Vidusjūru]] par ''Mare nostrum'' (mūsu jūru). [[1923]]. gadā Musolīni centās iegūt [[Korfu sala|Korfu salu]]. Drīz [[Albānija|Albānijā]] tika izveidota Itālijai paklausīga valdība. Tika pastiprināta itāļu kontrole pār [[Lībija|Lībiju]], kas kopš [[1912]]. gada bija itāļu [[kolonija]]. Grieķu salā [[Lerosas sala|Lerosā]] tika izveidota liela [[kara flote]]s bāze. [[1935]]. gadā [[Stresas konference|Stresas konferencē]] Musolīni piedalījās antihitleriskas koalīcijas izveidošanā, kuras mērķis bija aizsargāt [[Austrija]]s neatkarību. Faktiski gan Musolīni to darīja tikai tāpēc, ka pats vēlējās palielināt Itālijas ietekmi šajā valstī. 1935. gadā [[Otrais Itālijas-Etiopijas karš|Itālija iebruka]] [[Etiopija|Etiopijā]]. Kara laikā itāļi pārkāpa lielu daļu līdz tam pieņemto kara normu — tika lietoti [[ķīmiskie ieroči]], vairākas reizes bombardēti [[Starptautiskā Sarkanā Krusta un Sarkanā Pusmēness kustība|Sarkanā Krusta]] [[Hospitālis|hospitāļi]], terorizēti un [[Slepkavība|slepkavoti]] mierīgie iedzīvotāji. Sagūstītie etiopiešu kareivji tika dzīvi izmesti no [[Lidmašīna|lidmašīnām]]. Pēc Etiopijas [[Imperators|imperatora]] [[Haile Selasije I]] došanās trimdā un galīgas valsts iekarošanas, [[1936]]. gada maijā Musolīni pasludināja, ka ir izveidota [[Itālijas impērija]].

Īpaši jāatzīmē itāļu reakcija uz [[1937]]. gada februārī [[Adisabeba|Adisabebā]] notikušo atentāta mēģinājumu pret itāļu komandieri Graziani parādes laikā. Uzreiz pēc [[Bumba (ierocis)|bumbas]] sprādziena apmēram trīsdesmit klātesošie etiopieši tika uzdurti uz mietiem, un fašistu melnkrekli uzsāka pilsētas iedzīvotāju spīdzināšanu un slepkavošanu. Viņi arī nodedzināja mājas ar visiem iedzīvotājiem un organizēja masu apšaušanas.

Tā rezultātā pasliktinājās Musolīni attiecības ar [[Demokrātija|demokrātiskajām]] [[Rietumvalstis|rietumvalstīm]] un viņš sāka tuvināties Hitleram. {{Dat|1936|10|25}} tika parakstīts Itālijas-Vācijas draudzības līgums. Pēc tā parakstīšanas Musolīni runāja par jaunas ''[[Ass valstis|ass]]'' izveidošanu, ap kuru turpmāk griezīsies visas [[Eiropa]]s valstis. Šajā ''ass'' valstu aliansē Musolīni, neskatoties uz ilgāku atrašanos pie varas, bija vājākais partneris un viņam nācās sekot nacistu politikai. Piemēram, kopējot nacistu [[Likums|likumus]], Itālijā tika pieņemti [[antisemītisms|antisemītiski]] likumi.

Pirmais kopējais abu valstu projekts bija atbalsts [[Francisko Franko|Franko]] dumpiniekiem 1936—1939. gada [[Spānijas pilsoņu karš|Spānijas pilsoņu karā]]. Musolīni uz Spāniju nosūtīja vairākus desmitus tūkstošus kareivju ar bruņutehniku.

Musolīni arī vairs nevarēja pretoties tam, ka Hitlers [[1938]]. gadā [[Anšluss|anektē Austriju]] un [[1939]]. gadā [[Minhenes vienošanās|sadala un anektē]] [[Čehoslovākija|Čehoslovākiju]].

Itālijas un Vācijas alianse, ko Musolīni sauca par ''Tērauda paktu'', tika noslēgta 1939. gada maijā.

== Otrais pasaules karš ==
Bija jūtama liela kara tuvošanās, un Musolīni paziņoja par saviem nodomiem anektēt [[Malta|Maltu]], [[Korsika|Korsiku]] un [[Tunisija|Tunisiju]]. Viņš runāja par jaunas [[Romas impērija]]s izveidošanu, kura ietvertu arī Lībiju, [[Ēģipte|Ēģipti]] un pat [[Kenija|Keniju]].

1939. gada aprīlī pēc īsa kara tika anektēta Albānija. Pēc Vācijas uzbrukuma [[Polija]]i un [[Otrais pasaules karš|Otrā pasaules kara]] sākuma Musolīni tomēr izlēma pasludināt, ka Itālija ir "nekarojoša" valsts, lai nogaidītu, kura no karā iesaistītajām pusēm uzvarēs.

[[Vērmahts|Vācu armijai]] jau tuvojoties [[Parīze]]i, Musolīni pieteica karu [[Francija]]i un [[Lielbritānija]]i. {{Dat|1940|10|28}}, turpinot [[Balkānu kampaņa|Balkānu kampaņu]], itāļi no iekarotās Albānijas teritorijas uzbruka [[Grieķijas Karaliste|Grieķijai]], taču grieķi pretojās tik veiksmīgi, ka itāļi zaudēja pat 1/3 Albānijas. Lai glābtu savu ass partneri no apkaunojuma, Hitlers uzbruka un iekaroja Grieķiju.

Sekojot Hitleram, Musolīni [[1941]]. gada jūnijā pieteica karu [[Padomju Savienība|PSRS]] un decembrī arī [[Amerikas Savienotās Valstis|ASV]].

== Sagrāve ==
[[Attēls:Mussolini e Petacci a Piazzale Loreto, 1945.jpg|thumb|right|No kreisās uz labo pusi var redzēt bijušā komunistiskā politiķa Nikolas Bombači, hercoga Benito Musolīni, viņa uzticamās mīļākās Klāras Petaki, ministra Alesandro Pavolini un slavenā fašistu politiķa Akila Stārasa nedzīvus ķermeņus, kas tiek izstādīti Loreto laukumā. Milānas pilsēta 1945.]]
[[Attēls:Predappio tomba.jpg|thumb|right|Musolīni kapavieta]]
{{Dat|1943|07|25}}, pēc ass valstu sakāves [[Ziemeļāfrika|Ziemeļāfrikā]], zaudējumiem karā ar [[Padomju Savienība|PSRS]] un [[Sabiedroto iebrukums Itālijā|Angļu-amerikāņu desanta]] [[Sicīlija|Sicīlijā]], lielākā daļa Musolīni līdzgaitnieku Fašistu Lielajā Padomē vainoja viņu Itālijas neveiksmēs. Tajā pašā dienā Viktors Emanuels III paziņoja Musolīni, ka viņš tiek atcelts no premjerministra amata. Izejot no karaļa pils, Musolīni tika arestēts un nogādāts uz vientuļu viesnīcu kalnos.

Par Itālijas premjerministru tika iecelts [[Pjetro Badoljo]], kurš paziņoja, ka "kopā ar mūsu ģermāņu sabiedrotajiem, karš tiek turpināts". Taču slepenībā tika uzsāktas sarunas ar Sabiedrotajiem par Itālijas padošanos. 45 dienas vēlāk, [[8. septembris|8. septembrī]] Bodolio parakstīja pamieru ar Sabiedrotajiem un, baidoties no vāciešu atriebības, kopā ar karali aizbēga no [[Roma]]s. Itālijas armija tika atstāta bez turpmākās darbības pavēlēm un praktiski sabruka — daļa kareivju devās mājās, citi padevās Sabiedrotajiem, daļa sāka partizānu cīņu pret vāciešiem, bet citi turpināja karot kopā ar vāciešiem.

Lai arī vācu armija jau līdz tam atradās Itālijā, tā tagad pārņēma pilnīgu kontroli pār Itāliju un Itālija kļuva par okupētu valsti. Musolīni no gūsta atbrīvoja vācu specvienības kareivji, kas vientuļo kalna viesnīcu sasniedza ar planieriem. Viņš Ziemeļitālijā nodibināja [[Itālijas Sociālā Republika|Itālijas Sociālo Republiku]] (''Repubblica Sociale Italiana''), taču faktiski Musolīni bija tikai vāciešu marionete, un to lieliski saprata. Šajā laikā Musolīni sarakstīja grāmatu "Mans ceļš uz varu un tās zaudēšana".

Pēdējās kara dienās Musolīni plānoja bēgt uz netālo [[Šveice|Šveici]]. Taču {{Dat|1945|04|27}} viņu kopā ar tuvākajiem līdzgaitniekiem aizturēja [[partizāni]] un nākamajā dienā nošāva.

== Atsauces ==
{{papildu atsauces+}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.comandosupremo.com Par Musolīni un Itālijas kariem]
* [http://www.duce.it Par Musolīni] {{Webarchive|url=https://web.archive.org/web/20210330211840/https://www.duce.it/ |date={{dat|2021|03|30||bez}} }}

{{Itālijas premjerministri}}

{{Autoritatīvā vadība}}

{{DEFAULTSORT:Musolini, Benito}}
[[Kategorija:1883. gadā dzimušie]]
[[Kategorija:1945. gadā mirušie]]
[[Kategorija:Emīlijā-Romanjā dzimušie]]
[[Kategorija:Fašisms]]
[[Kategorija:Itālijas premjerministri]]
[[Kategorija:Itālijas vēsture]]
[[Kategorija:Lāčplēša Kara ordeņa kavalieri]]
[[Kategorija:Nacionālisti]]
[[Kategorija:Ar Krizantēmas ordeni apbalvotie]]
[[Kategorija:Ar nāvi sodītie politiķi]]