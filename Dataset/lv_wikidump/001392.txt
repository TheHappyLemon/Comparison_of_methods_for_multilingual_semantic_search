{{cita nozīme|filmu|romānu|2001: Kosmosa odiseja (romāns)}}
{{Filmas infokaste
| nosaukums latviski       = 2001: Kosmosa odiseja
| attēls                   = 2001.JPG
| att_izm                  = 220px
| paraksts                 = 
| nosaukums oriģinālvalodā = ''2001: A Space Odyssey''
| žanrs                    = [[zinātniskā fantastika]]
| režisors                 = [[Stenlijs Kubriks]]
| producents               = Stenlijs Kubriks
| scenārija autors         = 
* [[Arturs Klārks]]
* Stenlijs Kubriks
| galvenajās lomās         = 
* [[Kīrs Dallijs]]
* [[Garijs Lokvuds]]
* [[Viljams Silvestrs]]
* [[Daglass Reins]]
| mūzika                   = 
* <small>izmantotās mūzikas autori:</small>
* [[Rihards Štrauss]]
* [[Johans Štrauss II]]
* [[Arams Hačaturjans]]
* [[György Ligeti|Ģjorģs Ligeti]]
| operators                = [[Džefrijs Ansvorts]]
| montāža                  = 
| studija                  = ''[[Metro-Goldwyn-Mayer]]''
| izplatītājs              = 
* ''Metro-Goldwyn-Mayer''
* ''[[Warner Bros.]]''
| izdošanas laiks          = {{Filmas datums|1968|2|4}}
| ilgums                   = 
* 148 minūtes (DVD)
* 156 minūtes (kinoteātrī)
| valsts                   = 
* {{USA}}
* {{GBR}}
| valoda                   = [[Angļu valoda|angļu]]
| budžets                  = {{ASV dolārs|10 500 000}}
| ienākumi                 = {{ASV dolārs|190 000 000}}
| iepriekšējā              = 
| nākamā                   = ''[[2010: The Year We Make Contact]]''
| imdb                     = 0062622
}}

'''"2001: Kosmosa odiseja"''' ({{val|en|2001: A Space Odyssey}}) ir 1968. gada [[zinātniskā fantastika|zinātniskās fantastikas]] filma. Tās režisors ir [[Stenlijs Kubriks]], un pati filma ir kļuvusi par [[kulta filma|kulta filmu]]. Filma balstīta uz atsevišķu [[Arturs Klārks|Artura Klārka]] īso stāstu motīviem. Kubriks un Klārks sadarbojās [[kinoscenārijs|kinoscenārija]] rakstīšanā, un filmēšanas laikā Klārks uzrakstīja arī romānu ar šādu pašu nosaukumu. Filma no grāmatas tomēr ievērojami atšķiras.

"2001: Kosmosa odiseja" tiek uzskatīta par lēnu un meditatīvu filmu. Liela nozīme filmā ir mūzikai, turklāt Kubriks inovatīvi izmanto [[klasiskā mūzika|klasisko mūziku]]. Ar filmu īpaši asociē [[Rihards Štrauss|Riharda Štrausa]] [[simfoniska poēma|simfonisko poēmu]] ''Also Sprach Zarathustra'' ("[[Tā runāja Zaratustra (mūzika)|Tā runāja Zaratustra]]"), kuras mūzika filmā izmantota vairākkārt. Neparasta filmas iezīme ir dialoga trūkums — lielāko daļu filmas personāži nesarunājas.

== Sižets ==
{{Filmas satura brīdinājums}}
Filmu iedala četrās daļās.

=== Cilvēces rītausma ===
Pirmās daļas darbības laiks ir [[aizvēsture]]. Tiek rādīti cilvēku priekšteči, kuri nonāk milzīga, melna monolīta ietekmē, kas mīklainā veidā attīsta viņu inteliģenci. Viens no priekštečiem ''Moonwatcher'' ([[Daniels Ričers]]), neilgi pēc pieskaršanās monolītam, atklāj ka mirušo dzīvnieku kaulus var izmantot kā medību un kara ieroci. Kaulu izmantojot, viņi nomedī [[tapiri|tapīru]] un aizdzen no ūdens krātuves kaimiņu baru.

=== TMA-1 ===
Otrā daļa norisinās četrus miljonus gadu pēc "Cilvēces rītausmas". Doktors Heivuds Floids ([[Viljams Silvesters]]) nonāk kosmosa stacijā un satiekas ar trim zinātniekiem no [[Padomju Savienība]]s, kuri prasa Floidam par baumām, ka Mēness bāzē izcēlusies epidēmija un ka pēdējā laikā ziņas no Mēness bāzes un Klaviusa krātera bijušas "neparastas". Floids izvairās atbildēt uz zinātnieku jautājumiem, bet drīz, nonākot bāzē, sanāksmē citiem zinātniekiem atklāj, ka Klaviusa krāterī tika izrakts monolīts (tas tiek nodēvēts par'' TMA-1'' — ''[[Tiho]] Magnētisko Anomāliju 1''), kas rada stipru magnētisko lauku, kā arī rada lielu apjukumu un neizpratni cilvēkos. Floids kopā ar citiem zinātniekiem, nonākot Klaviusa krāterī un ieraugot monolītu, grib pie tā nofotografēties. Kamēr viņi to dara, ir saullēkts un, uztverot saules starus, monolīts sāk izplatīt radio signālus Jupitera virzienā, kurus zinātnieki uztver caur savām rācijām.

=== Jupitera misija ===
Trešajā daļā — 18 mēnešus vēlāk — [[Amerikas Savienotās Valstis|amerikāņu]] [[kosmosa kuģis]] ''Discovery 1'' dodas uz [[Jupiters (planēta)|Jupiteru]] pirmo reizi vēsturē ar apkalpi. Dators [[HAL 9000]] brīdina kapteini Deividu ([[Kīrs Dallijs]]) par kļūmi satelītšķīvī, kas uztur sakarus ar zemi. Pēc šķīvja detaļas pārbaudes, nekas, kas varētu traucēt sakarus, netiek atklāts, un kapteinis ar komandas biedru Franku ([[Garijs Lokvuds]]) apsver domu atslēgt datoru iespējamās kļūmes dēļ, nezinot, ka tas spēj lasīt no lūpām. Kamēr Franks dodas atlikt šķīvja detaļu atpakaļ, HALs atvieno skābekļa padevi Frankam un lielā spiediena starpība liek viņam atgrūsties no kuģa. Deivids mēģina izglābt Franku, arī pats izejot kosmosā, tikmēr HALs izslēdz dzīvības uzturēšanas sistēmas pārējiem komandas locekļiem, kuri tobrīd bija iemidzināti. Kad Deivids atgriežas pēc nesekmīgās Franka glābšanas misijas, viņš izslēdz HALa [[mākslīgais intelekts|mākslīgā intelekta]] procesorus.

=== Jupiters un aiz bezgalības ===
Ceturtajā daļā Deivids sasniedz [[Jupiters (planēta)|Jupiteru]] un vēl viena, šoreiz planējoša, monolīta ietekmē, nokļūst gaismu un krāsu virpulī, bet vēlāk viesnīcas istabā, kur viņš ierauga pats sevi, bet vecākā versijā un ārpus kuģa, kurā atceļojis. Tad Deivids pats pazūd. Tad šī Deivida vecākā versija pamana vēl vecāku versiju, ēdot vakariņas, bet iepriekšējā versija pazūd. Pēc tam, kad Deivida vecākā versija nogāž glāzi, viņš ierauga vēl vecāku versiju uz nāves gultas, kas pastiepj roku pretī monolītam un pārvēršas par ''Starchild'' — radījumu, kas vizuāli atgādina cilvēka [[Auglis (anatomija)|augli]]. Pēdējā filmas ainā ''Starchild'' noraugās uz Zemi. Lai gan ir daudz teoriju par šīs filmas beigām, Stenlijs Kubriks nav devis izskaidrojumu.

== HAL 9000 ==
[[Attēls:HAL9000.svg|125px|thumb|HAL 9000 ikoniskā kameras lēca]]
{{Pamatraksts|HAL 9000}}
Nozīmīgs tēls "2001: Kosmosa odisejā" ir dators ''[[HAL 9000]]'', kuram ir [[mākslīgais intelekts]] un kurš kontrolē visus procesus kosmosa kuģī (ierunājis [[Daglass Reins]]). Tēls ir iedvesmojis vairākus citus filmu autorus izmantot datorus ar mākslīgo intelektu un robotus zinātniskās fantastikas filmās un televīzijas seriālos.

== Apbalvojumi ==
"2001: Kosmosa odiseja" ieguva [[Amerikas Kinoakadēmijas balva|Kinoakadēmijas balvu]] nominācijā [[Labākie vizuālie efekti (Amerikas Kinoakadēmijas balva)|"Labākie vizuālie efekti"]]. Filma bija izvirzīta arī citās nominācijās: [[Labākā filma (Amerikas Kinoakadēmijas balva)|"Labākā filma"]], [[Labākais režisors (Amerikas Kinoakadēmijas balva)|"Labākais režisors"]] un [[Labākais oriģinālscenārijs (Amerikas Kinoakadēmijas balva)|"Labākais oriģinālscenārijs"]]. Filma arī ir ieguvusi trīs [[Britu Kino un televīzijas mākslas akadēmija|BAFTA]] balvas. Filma tradicionāli tiek uzskatīta par vienu no izcilākajām kino vēsturē.<ref>{{Tīmekļa atsauce|url=http://www.dailygalaxy.com/my_weblog/2009/07/ridley-scott-science-fiction-is-dead.html|title=Ridley Scott: "After 2001 -A Space Odyssey, Science Fiction is Dead"|publisher=dailygalaxy.com|access-date={{dat|2014|12|31||bez}}|archiveurl=https://web.archive.org/web/20110321121445/http://www.dailygalaxy.com/my_weblog/2009/07/ridley-scott-science-fiction-is-dead.html|archivedate={{dat|2011|03|21||bez}}}} {{Tīmekļa atsauce |url=http://www.dailygalaxy.com/my_weblog/2009/07/ridley-scott-science-fiction-is-dead.html |title=Arhivēta kopija |access-date={{dat|2014|12|31||bez}} |archive-date={{dat|2011|03|21||bez}} |archive-url=https://web.archive.org/web/20110321121445/http://www.dailygalaxy.com/my_weblog/2009/07/ridley-scott-science-fiction-is-dead.html }}</ref> 1991. gadā filma tika iekļauta ASV [[Kongresa bibliotēka]]s [[Nacionālais kino reģistrs|Nacionālajā kino reģistrā]] kā "kulturāli, vēsturiski vai estētiski nozīmīga filma".

== Atsauces ==
{{atsauces}}

== Ārējās saites ==
{{Filmu ārējās saites}}

{{Filma-aizmetnis}}
{{Kosmosa odiseja}}
{{Stenlijs Kubriks}}

{{autoritatīvā vadība}}

[[Kategorija:1968. gada filmas]]
[[Kategorija:Kulta filmas]]
[[Kategorija:Kosmosa odiseja]]
[[Kategorija:ASV zinātniskās fantastikas filmas]]
[[Kategorija:Warner Bros. filmas]]
[[Kategorija:Metro-Goldwyn-Mayer filmas]]
[[Kategorija:Episkās filmas]]
[[Kategorija:Nacionālajā kino reģistrā iekļautās filmas]]