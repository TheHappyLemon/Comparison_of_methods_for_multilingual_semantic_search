[[Attēls:Yeast culture plate.JPG|thumb|235px|Raugu sugas ''[[Saccharomyces cerevisiae]]'' kultūra [[Petri trauks|Petri traukā]]]]
'''Mikrobioloģija''' ({{val|el|μικρος}} (''mikros'') — 'mazs', {{val|la|bios}} — 'dzīve' un {{val|el|λογία}} (''logia'') — 'mācība') ir [[bioloģija]]s nozare, kas apraksta un pēta [[mikroorganisms|mikroorganismus]] un to izmantošanas iespējas. Galvenie mikrobioloģijas pētījumu objekti ir [[baktērijas]], [[raugs|raugi]] un [[pelējuma sēnes]], kā arī [[vīruss|vīrusus]]. Mikroorganismu pētniecībai tiek izmantotas metodes kā mikroorganismu kultivēšana, mikroskopija, kā arī bioķīmijas un molekulārās bioloģijas metodes, piemēram, ģenētiskā materiāla analizēšana.<ref>{{Tīmekļa atsauce|url=https://enciklopedija.lv/skirklis/956|title=molekulārā bioloģija|website=enciklopedija.lv|access-date=2020-05-09|language=lv}}</ref> Mikrobioloģijas pētījumos ļoti svarīgi ir [[eksperiments|eksperimenti]], [[sterilitāte]] un [[tīrkultūra]]. Mikrobioloģija cieši savijas ar [[ģenētika|ģenētiku]], [[bioķīmija|bioķīmiju]] un [[ekoloģija|ekoloģiju]]. 

== Apakšnozares ==
Mikrobioloģija sīkāk tiek dalīta vairākās apakšnozarēs. Tādas apakšnozares ir [[vispārīgā mikrobioloģija|vispārīgā]], [[rūpnieciskā mikrobioloģija|rūpnieciskā]], [[pārtikas mikrobioloģija|pārtikas]], [[lauksaimniecības mikrobioloģija|lauksaimniecības]], [[ģeoloģijas mikrobioloģija|ģeoloģijas]], [[vides mikrobioloģija|vides]], [[veterinārā mikrobioloģija|veterinārā]] un [[medicīnas mikrobioloģija]].<ref name="neslimo.lv"/>

Ļoti plašs pētījumu lauks izveidojies [[pārtika]]s mikrobioloģijā. Tajā tiek meklēti veidi, kā mikroorganismus efektīvāk izmantot [[pārtikas rūpniecība|pārtikas rūpniecībā]]. Mikroorganismus plaši izmanto [[mīkla (pārtika)|mīklas]] raudzēšanā, skābo [[piena produkti|piena produktu]] ražošanā, [[alus]] un [[vīns|vīna]] gatavošanas procesā.

Vides mikrobioloģijā tiek meklēt risinājumi, ar kuru palīdzību, izmantojot mikroorganismus, varētu samazināt [[piesārņojums|piesārņojumu]] vai novērst to pavisam. Īpašs uzsvars tiek likts uz [[ūdens piesārņojums|ūdens piesārņojumu]]. Daļa no vides mikrobiologiem nodarbojas tikai ar vides piesārņojuma kontroli, tas ir, viņi ziņo, ja noteiktā vieta piesārņojums pārsniedz normas.

Mikrobiālā ekoloģija ir mikrobioloģijas apakšnozare, kas pēta kā mikroorganismi mijiedarbojas ar citiem mikroorganismiem un vidi, kurā tie dzīvo (vide var arī būt cits dzīvs organisms).<ref>{{Tīmekļa atsauce|url=https://www.nature.com/subjects/microbial-ecology|title=Microbial ecology - Latest research and news {{!}} Nature|website=www.nature.com|access-date=2020-05-09}}</ref> Pateicoties molekulāro bioloģijas pētniecības metožu uzplaukumam, ar vien populārākas kļūst metodes, kas ļauj pētīt mikroorganismus to dabīgajā vidē, nepavairojot tos laboratorijas apstākļos. Mikroorganismu sabiedrību (dzīvniekos, augos, augsnē, pārtikas produktos, u.c.) ir iespējams aprakstīt izolējot mikroorganismu ģenētisko materiālu un to metabolītus. Šādā veidā ir ticis aprakstīts mikroorganismu kopums, kas dzīvo cilvēka organismā.<ref>{{Tīmekļa atsauce|url=https://www.hmpdacc.org/|title=NIH Human Microbiome Project - Home|website=www.hmpdacc.org|access-date=2020-05-09}}</ref> Gan atsevišķi patogēni, gan nelabvēlīgas pārmaiņas mikroorganismu sabiedrībā (mikrobiālais disbalanss) ietekmē cilvēku, dzīvnieku un augu veselību.<ref>{{Publikācijas atsauce|last=Petersen|first=Charisse|last2=Round|first2=June L.|date=2014|title=Defining dysbiosis and its influence on host immunity and disease|url=https://onlinelibrary.wiley.com/doi/abs/10.1111/cmi.12308|journal=Cellular Microbiology|language=en|volume=16|issue=7|pages=1024–1033|doi=10.1111/cmi.12308|issn=1462-5822|pmc=PMC4143175|pmid=24798552}}</ref>

Mikrobioloģiju apakšnozarēs var dalīt arī pēc pētāmo objektu veida, piemēram, baktērijas pēta [[bakterioloģija|bakterioloģijā]], vīrusus pēta [[virusoloģija|virusoloģijā]], sēnes pēta [[mikoloģija|mikoloģijā]], parazītus pēta [[parazitoloģija|parazitoloģijā]] un tā tālāk. Galvenais nosacījums, lai tie būtu mikroorganismi.

== Skatīt arī ==
* [[sēnes]]
* [[prokarioti]]
* [[virusoloģija]]

== Atsauces ==
{{atsauces|refs=
<ref name="neslimo.lv">{{tīmekļa atsauce | url= http://www.neslimo.lv/pme/?name=mikrobiologija | title= Mikrobioloģija | publisher= Populārā medicīnas enciklopēdija (neslimo.lv) | language= lv | accessdate= 2018. gada 31. jūlijā}}</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}
* {{tīmekļa atsauce | url= http://www.neslimo.lv/pme/?name=mikrobiologija | title= Mikrobioloģija | publisher= Populārā medicīnas enciklopēdija (neslimo.lv) | language= lv}}


{{bioloģija-aizmetnis}}

{{autoritatīvā vadība}}

[[Kategorija:Mikrobioloģija| ]]