{{cita nozīme|Oīna Kolfera grāmatu sēriju|galveno varoni Artēmiju Faulu|Artēmijs Fauls (tēls)}}
[[Attēls:Artemisfowl.jpg|thumb|right|200px|Pirmās oriģinālvalodā izdotās grāmatas vāks]]
'''Artēmijs Fauls II''' ir [[īri|īru]] rakstnieka [[Oīns Kolfers|Oīna Kolfera]] ''(Eoin Colfer)'' fantāzijas grāmatu sērijas “Artēmijs Fauls” galvenais tēls.

Artēmijs, kuram pirmajās grāmatās ir tikai 12 gadu, ir kriminālo aprindu [[ģēnijs]], intelektuāls [[erudīts]] un [[brīnumbērns]]. Viņš ir bagātās un prominentās īru Faulu dinastijas pārstāvis un kopā ar savu tēvu, Artēmiju senioru, māti Andželīnu un diviem sulaiņiem, Domovoju un Džuljetu, mitinās smalkajā Faulu muižā. Artēmija vārds cēlies no [[grieķi|grieķu]] medību dievietes [[Artemīda]]s vārda. Sērijas trešajā grāmatā Artēmijs atzīst, ka viņam dots [[sieviete]]s vārds, bet piebilst, ka tas ir arī pasaules lieliskākā [[mednieks|mednieka]] vārds.

Grāmatu sērija pielīdzināta tādai bērnu fantastikas klasikai kā [[Dž. K. Roulinga]]s “[[Harijs Poters|Harijam Poteram]]” un [[Roalds Dāls|Roalda Dāla]] “Raganām”. Tomēr Kolfera grāmatas no “tradicionālām” vai “tradicionālākām” bērnu grāmatām atšķiras ar to, ka neviens no šiem īru rakstnieka radītajiem tēliem nav izteikti “labs” un “gaišs” tēls. Pats Artēmijs Fauls, piemēram, ir visai cietsirdīgs, bet ārkārtīgi “slīpēts” un gudrs, mazgadīgs kriminālo aprindu ģēnijs, kura galvenais mērķis un vadmotīvs parasti ir [[nauda]]...vai [[zelts]].

[[latviešu valoda|Latviski]] grāmatas par Artēmiju Faulu no [[angļu valoda]]s tulkojusi [[Ieva Kolmane]]. Tās klajā laiž [[apgāds]] “[[Jumava]]”.

== Galvenie tēli ==
'''Cilvēki''':
* [[Artēmijs Fauls (tēls)|Artēmijs Fauls Otrais]] (''Artemis Fowl''), [[protagonists]]
* Artēmijs Fauls Pirmais (''Artemis Fowl the First''), viņa tēvs
* Andželīna Faula (''Angeline Fowl''), viņa māte
* Domovojs Sulainis (''Domovoi Butler''), viņa miesassargs
* Džuljeta Sulaine (''Juliet Butler''), Sulaiņa māsa
* Džons Spiro (''Jon Spiro''), 3.grāmatas [[Amerikāņi (nācija)|amerikāņu]] [[uzņēmējs]] un [[noziedznieks]]

'''Pasaku tēli''':
* Kapteine Hollija Kniepa (''Holly Short''), pirmā sieviete — [[rūķi|rūķu]](Reglamenta Ūnijas Ķerstakļi) kapteine
* Foals, kentaurs (''Foaly''), atbildīgais par Rūķu tehnoloģijām
* Jūliuss Sakne (''Julius Root''), rūķu komandieris
* Mulčs Rakums (''Mulch Diggums''), punduris-kleptomāns ar regulāru gāzu uzkrāšanos zarnu traktā
* Opāla Koboji (''Opal Koboi''), 3.un 4.grāmatas [[antagonists|antagoniste]], nekrietna [[laumiņa]], kura vadīja Bvakellu sacelšanos. Foala ienaidniece, kas divreiz viņu apvedusi ap stūri.

== Izdotās grāmatas ==
[[Attēls:Artemijs Fauls.jpg|140px|thumb|right|"Artēmijs Fauls"]]
[[Attēls:Artemijs Fauls Incidents Arktika.jpg|140px|thumb|right|"Artēmijs Fauls. Incidents Arktikā"]]
[[Attēls:Artemijs Fauls Muzibas Kods.jpg|140px|thumb|right|"Artēmijs Fauls un Mūžības kods"]]

#	“Artēmijs Fauls” ([[2001. gads|2001]])
#* tulk. [[Ieva Kolmane]]
#: ''(Artemis Fowl, 2001)'';
#	“Artēmijs Fauls. Incidents Arktikā” ([[2003. gads|2003]])
#* tulk. I. Kolmane
#: ''(Artemis Fowl: The Arctic Incident, 2002)'';
#	“Artēmijs Fauls un Mūžības kods” (2003)
#* tulk. I. Kolmane
#: ''(Artemis Fowl: The Eternity Code, 2003)'';
# ''(The Artemis Fowl Files, 2004)'';
# ''(Artemis Fowl: The Opal Deception, [[2005. gads|2005]])''; 
# ''(Artemis Fowl: The Last Colony)'' — plānots izdot [[2006. gads|2006]]. gada beigās vai [[2007. gads|2007]]. g. sākumā.

== Ārējās saites ==
* [http://www.eoincolfer.com/ Oīna Kolfera oficiālā mājaslapa, kuras autors un veidotājs ir pats rakstnieks.]

{{literatūra-aizmetnis}}

[[Kategorija:Fantāzijas literatūra]]