{{Citas nozīmes|daudzfunkcionālo stadionu [[Rīga|Rīgā]]|Daugavas stadions|Daugavas stadions}}
{{Stadiona infokaste
|nosaukums         = Daugavas stadions
|attēls            = Daugavas stadions.JPG
|valsts            = {{flag|Latvija}}
|pilsēta           = Rīga
|adrese            = [[Augšiela (Rīga)|Augšiela]] 1, LV-1009
|celtniecība-no    = 
|pabeigts          = 
|atklāts           = [[1927. gads]]
|renovēts          = [[2008. gads]]
|izmaksas          = 
|izmaksas1         = 
|izmaksas2         = 
|ēkas-garums       = 
|stadiona-garums   = 200
|ēkas-platums      = 
|stadiona-platums  = 140
|ēkas-augstums     = 
|ēkas-apb-lauk     = 
|stadiona-apb-lauk = 
|kopējā-platība    = 
|kubatūra          = 
|arēnas-laukums    = 
|koncerts          = 
|vieglatlētika     = 10 461
|futbols           = 10 461
|basketbols        = 
|hokejs            = 
|klubu-mājvieta    = {{fb|LVA}} (1991–2000, 2018–2022)<br>[[FS METTA/Latvijas Universitāte|FS METTA]] ([[Latvijas futbola Virslīga|Virslīga]], 2018–2022)
|mājas-lapa        = www.daugavasstadions.lv
}}

[[Attēls:Virsliga 2008 FK Riga-Fk Ventspils.jpg|thumb|250px|Futbola [[Latvijas futbola Virslīga|Virslīgas]] spēle Daugavas stadionā.]]

'''Daugavas stadions''' ir daudzfunkcionāls stadions [[Rīga|Rīgā]], [[Latvija|Latvijā]]. Stadionā norisinās valsts mēroga [[futbols|futbola]] un [[vieglatlētika]]s sacensības, kā arī [[Vispārējie latviešu Dziesmu un Deju svētki|Vispārējo latviešu Dziesmu un Deju svētku]] deju lieluzvedumi.

Līdz 1990. gadu beigām stadiona tribīņu ietilpība bija vairāk nekā 10 000 cilvēku, taču, nojaucot vienu tribīni, tā samazinājās līdz 5562 sēdvietām. 
Kopš 2018. gadā noslēgtās rekonstrukcijas stadionā ir 10 461 sēdvietas. 

Kopš 1992. gada Daugavas stadionam ir Latvijas nacionālās sporta bāzes statuss. No 1991. līdz 2000. un no 2018. līdz 2022. gadam tajā savas mājas spēles aizvadīja [[Latvijas futbola izlase]]. Blakus stadionam atrodas [[Daugavas stadiona ledus halle|ledus halle]], divi futbola treniņlaukumi, [[teniss|tenisa]] korti, līdz 2009. gadam tā teritorijas ēkā atradās arī [[Latvijas Futbola federācija]]s galvenā mītne.<ref>[https://www.delfi.lv/sports/news/futbols/izm-ar-lff-kilda-par-13-gadus-vecu-paradu.d?id=46753181 Strautmanis, Uldis (2015-11-24). "IZM ar LFF ķilda par 13 gadus vecu parādu"]. Delfi.lv</ref>

2022. gada 27.septembrī četras valsts kapitālsabiedrības – stadiona apsaimniekotājs Kultūras un sporta centrs “Daugavas stadions”, [[Siguldas bobsleja un kamaniņu trase|Bobsleja un kamaniņu trase "Sigulda"]], [[Tenisa centrs "Lielupe"]] un Sporta centrs "Mežaparks" – tika reorganizētas un apvienotas, izveidojot SIA "'''Latvijas Nacionālais sporta centrs'''" (LNSC).<ref>{{Tīmekļa atsauce|url=https://www.daugavasstadions.lv/node/672|title=Izveidota SIA "Latvijas Nacionālais sporta centrs" {{!}} Latvijas Nacionālais sporta centrs|website=www.daugavasstadions.lv|access-date=2023-01-28}}</ref>

== Vēsture ==
Stadions kā institūcija dibināts 1927. gadā un piešķirts sporta organizācijai "[[Strādnieku sports un sargs]]" (SSS). Tomēr vēl 1928. gadā nebija izvēlēta tā celtniecības vieta.<ref>[http://www.periodika.lv/periodika2-viewer/?lang=fr#panel:pp|issue:43309|article:DIVL108 Strādnieku Sports un Sargs, Nr.12 (01.09.1928)]</ref> Stadiona projekts izgāja apspriešanu un būvniecība sākās 1930. gadā.<ref>[http://www.periodika.lv/periodika2-viewer/?lang=fr#panel:pa|issue:172967|article:DIVL99|query:R%C4%ABgas%20pils%C4%93tas%20stadiona%20 Strādnieku Sports un Sargs, Nr.9 (01.09.1930)]</ref> Uzbūvēja [[futbola laukums|futbola laukumu]], [[vieglatlētika]]s sektorus, skrejceļus un tribīnes no trim pusēm. Tajās bija sešas solu rindas un stāvvietas dažiem tūkstošiem skatītāju.<ref name="Vesture">[https://www.daugavasstadions.lv/?q=node/174 Daugavas stadions. Vēsture.]</ref> Taču stadionu izmantoja maz, un laikraksts "[[Dienas Lapa]]" ziņoja, ka pa visu 1933. gadu tā kopējie ieņēmumi bija tikai 618 [[Lats|latu]].<ref>[http://www.periodika.lv/periodika2-viewer/?lang=fr#panel:pa|issue:182668|article:DIVL679|query:stadionu%20pils%C4%93tas%20stadion%C4%81%20R%C4%ABgas%20stadiona%20Pils%C4%93tas%20 Dienas Lapa, Nr.26 (19.01.1934)]</ref> 1933. gadā likvidēja SSS un nodibināja jaunu sporta biedrību "Latvijas arodorganizāciju sports", kas apsaimniekoja stadionu līdz padomju okupācijai 1940. gadā. [[Otrais pasaules karš|Otrā pasaules kara]] laikā stadions izmantots netika.<ref name="Vesture" />

1945. gadā tika izveidots sporta biedrības "Daugava" stadions, kuru iekārtoja uz Rīgas pilsētas stadiona bāzes.<ref name="enc">{{enc riga}}</ref> 1949. gadā uzsākti sporta bāzes rekonstrukcijas darbi. Pie pārbūvētā sporta laukuma uzbūvēja tribīnes ar 5000 skatītāju sēdvietām. 1950. gadā atklāja jaunuzcelto sporta arēnu. Pēc gada pārbūvēja arī stadiona skrejceliņu un vieglatlētikas sektoru. Vēl pēc gada uzsāka esošo tribīņu pārbūvi un jaunās (Rietumu) tribīnes būvniecību pēc arhitekta [[Vladimirs Šņitņikovs|Vladimira Šņitņikova]] projekta,<ref name="KrastStraut">Jānis Krastinš, Ivars Strautmanis. Rīgas arhitektūras ceļvedis. Rīga, 2004. 305. lpp.</ref> būtiski palielinot skatītāju sēdvietu skaitu līdz vairāk nekā 10 800.<ref name="Vesture" /> 

1959. gadā tika iekļauts sporta kombinātā "Daugava".<ref name="enc" /> 1960. gadā stadiona teritorijā pabeidza mākslīgā ledus slidotavas būvniecību un atklāja Bērnu sporta skolu ar [[daiļslidošana]]s, [[ātrslidošana]]s, [[hokejs|hokeja]] un [[vieglatlētika]]s nodaļām. 1978. gadā atkārtoti nojauca un 1982. gadā atklāja pēc [[Viktors Rimša|Viktora Rimšas]] projekta no jauna uzcelto Rietumu tribīni ar palielinātu skatītāju ietilpību,<ref name="KrastStraut" /> bet 1983. gadā — viņa projektēto bobsleja estakādi. 1980. gadā uzbūvēja vieglatlētikas manēžu, vēlāk arī basketbola un volejbola laukumus.

1992. gada 27. februārī BASB "Daugava" pārveidoja par Valsts Bezpeļņas organizāciju "Daugavas stadions". {{dat|1992|11|3||bez}} organizācijai piešķīra Nacionālās sporta bāzes statusu. 1996. gadā veikti centrālās arēnas skrejceliņu un komunikāciju, vieglatlētikas manēžas, tenisa laukuma un futbola laukuma kapitālais remonts un renovācija. 1999. gadā demontētas stadiona ziemeļu, austrumu un dienvidu tribīnes, kas samazināja skatītāju vietu daudzumu līdz 5683, pēc [[Anda Ārgale|Andas Ārgales]] projekta tika atjaunota un pārbūvēta ledus halle.<ref name="KrastStraut" />

2008. gadā tika veikta centrālās arēnas vieglatlētikas skrejceļu un sektoru renovācija. 2014. gadā stadionam piešķirts otrās kategorijas [[World Athletics|Starptautiskās Vieglatlētikas federāciju asociācijas]] sertifikāts, kas ļauj stadionā rīkot starptautiska līmeņa vieglatlētikas sacensības.<ref>{{Tīmekļa atsauce|url=http://www.daugavasstadions.lv/?q=node/174|title=Stadiona vēsture|publisher=daugavasstadions.lv|accessdate={{dat|2018|6|14||bez}}}}</ref> Futbola stadionam ir 4. līmeņa [[UEFA]] sertifikāts, kas ļauj tajā rīkot [[UEFA Eiropas līga|Eiropas līgas]] līmeņa sacensības.<ref>[http://www.baltic-course.com/eng/good_for_business/?doc=139986 "Daugava Stadium in Riga to open at end-May after reconstruction"]. The Baltic Course. 2018-05-15.</ref>

Kopš 2018. gada šajā stadionā spēles pēc astoņpadsmit gadu pārtraukuma aizvadīja [[Latvijas futbola izlase]], taču no 2022. gada lielākā daļa mājas spēļu atkal norisinās [[Skonto stadions|Skonto stadionā]]. No 2018. gada jūnija mājas spēles stadionā vairākkārt aizvadīja [[Latvijas futbola Virslīga|Virslīgas]] komanda [[FK Metta|FK Metta/LU]], līdz 2022. gada oktobrī klubs atgriezās [[Rīgas Hanzas vidusskolas stadions|Rīgas Hanzas vidusskolas stadionā]]. 

=== Rekonstrukcija ===
{{dat|2017|9|7||bez}} [[Eiropas Reģionālās attīstības fonds|Eiropas Reģionālās attīstības fonda]] atbalstītā projekta "Kultūras un sporta kvartāla izveide Grīziņkalna apkaimē" ietvaros sākās stadiona rekonstrukcijas darbi, bet 2018. gada 15. maijā tika noslēgta pirmā rekonstrukcijas kārta, kuras laikā rekonstruēja rietumu tribīni un iekštelpas, kā arī uzbūvēja ziemeļu un dienvidu tribīni.<ref>{{Ziņu atsauce|url=http://sportacentrs.com/citi/16052018-oficiali_pabeigta_daugavas_stadiona_rekon|title=Oficiāli pabeigta Daugavas stadiona rekonstrukcijas pirmā kārta|publisher=|work=Sportacentrs.com|access-date=2018-05-16|date=2018-05-16|last=|first=|language=lv}}</ref> Rekonstrukcijas laikā stadiona ietilpība tika palielināta līdz 10 461 sēdvietām. Rekonstrukcijas darbi ar pārtraukumiem tika paredzēti līdz 2022. gadam.<ref>{{Ziņu atsauce|url=https://www.lsm.lv/raksts/zinas/latvija/ekspluatacija-nodots-rekonstruetais-daugavas-stadions.a278365/|title=Ekspluatācijā nodots rekonstruētais Daugavas stadions|publisher=[[lsm.lv]]|accessdate={{dat|2018|6|14||bez}}|date={{dat|2018|5|15||bez}}|last=Brikmane|first=Zane}}</ref> Vēlāk termiņš tika pagarināts līdz 2024. gadam.<ref>{{Tīmekļa atsauce|url=https://www.delfi.lv/a/54835468|title='Daugavas' stadions un Barona ielas halle. Kad Rīgā beidzot būs moderni sporta objekti?|last=Strautmanis|first=Uldis|website=delfi.lv|access-date=2023-01-28|date=2022-10-13|language=lv}}</ref> Kopējais projekta finansējums ir 88,28 miljoni eiro. No kopējās summas Eiropas Savienības finansējums veido 39,01 milj. eiro, valsts finansējums - 5,39 milj., Rīgas domes - 1,5 milj., privātās investīcijas - 1,68 miljoni eiro.<ref name=":0">{{Tīmekļa atsauce|url=https://www.delfi.lv/a/55158494|title=Vieglatlētikas manēžas būvniecība izkust no vietas; jāpabeidz līdz gada beigām|last=LETA|website=delfi.lv|access-date=2023-01-28|date=2023-01-25|language=lv}}</ref>

Otrās rekonstrukcijas kārtas ietvaros 2019. gada septembrī tika noslēgts līgums par ledus halles būvniecību,<ref>{{Tīmekļa atsauce|url=http://sportacentrs.com/hokejs/17092019-par_10_3_miljoniem_eiro_noslegts_ligums_p|title=Par 10,3 miljoniem eiro noslēgts līgums par Daugavas stadiona halles būvniecību|website=Sportacentrs.com|access-date=2019-09-17|date=2019-09-17|language=lv}}</ref> un ar nokavēšanos tā tika pieņemta ekspluatācijā 2021. gada 14. maijā, nepilnu nedēļu pirms paredzētā [[2021. gada Pasaules čempionāts hokejā|2021. gada pasaules hokeja čempionāta]] sākuma kā izlašu treniņu vieta.<ref>{{Tīmekļa atsauce|url=https://www.delfi.lv/a/53200921|title='Daugavas' stadiona ledus halle nodota ekspluatācijā|last=LETA|website=delfi.lv|access-date=2023-01-28|date=2021-05-14|language=lv}}</ref> 2021. gada rudenī, kad [[Rīga|Rīgā]] viesojās [[FIFA]] prezidents [[Džanni Infantīno]], viņš izteicās, ka "Daugavas" stadions neesot piemērots futbola atmosfēras baudīšanai, un sacīja, ka valstij vajadzīgs jauns moderns stadions.<ref>{{Tīmekļa atsauce|url=https://sportacentrs.com/futbols/virsliga/02102021-fifa_prezidents_latvija_un_riga_ir_pelnij|title=FIFA prezidents: ''Latvija un Rīga ir pelnījušas jaunu, modernu stadionu''|website=Sportacentrs.com|access-date=2021-10-03|date=2021-10-02|language=lv}}</ref> Iecere par apsildāmu futbola laukumu 2021. gadā tika atmesta finanšu trūkuma dēļ, taču nākotnē iecerēts uzbūvēt izbīdāmu jumtu virs VIP tribīnēm.<ref>{{Tīmekļa atsauce|url=https://www.lsm.lv/raksts/sports/sporta-politika/daugavas-stadiona-manezas-projekts-iegust-realas-aprises-buvi-plano-pabeigt-2022gada.a388594/|title=«Daugavas» stadiona manēžas projekts iegūst reālas aprises, būvi plāno pabeigt 2022.gadā|last=Kļavenieks|first=Mārtiņš|website=[[lsm.lv]]|access-date=2023-01-28|date=2021-01-15|language=lv}}</ref>

2021. gada janvārī tika pabeigta daudzfunkcionālās halles (vieglatlētikas manēžas) ar 1998 sēdvietām specifikācijas izstrāde un 1. jūlijā tika parakstīts līgums par tās celtniecību. Vieglatlētikas manēža ar daudzfunkcionalitāti un [[World Athletics]] sertifikāciju būs paredzēta vieglatlētikas disciplīnu, kā arī komandas sporta veidu (basketbola, volejbola, florbola, handbola un futzāla) treniņiem un sacensībām. Halli bija paredzēts pabeigt līdz 2022. gada beigām, taču darbi aizkavējās dēļ [[Krievijas 2022. gada iebrukums Ukrainā|Krievijas iebrukuma Ukrainā]] ietekmes uz cenām un materiālu pieejamību un pārprojektēšanu bobsleja estakādes integrēšanai. 2023. gada janvārī būvkompānija [[A/S UPB|A/S "UPB"]] noslēdza vienošanos ar pasūtītāju LNSC par manēžas nodošanu ekspluatācijā līdz gada beigām.<ref name=":0" />

== Objekti ==
* Rietumu tribīne (5562 sēdvietas)
* Ziemeļu tribīne
* Dienvidu tribīne

* Centrālā arēna:
** 400 m garš skrejceļš ar 8 celiņiem
** 4 tāllēkšanas bedres (2x6m)
** [[lodes grūšana]]s sektors (R=25m)
** [[Diska mešana|diska]] un [[vesera mešana]]s sektors (L=100m)
** 2 [[šķēpa mešana]]s sektori (L=100m)
** [[kārtslēkšana]]s sektors (L=50m; 6x6m)
** augstlēkšanas sektors (L=40m; 5x5m)
** [[Futbols|futbola]] laukums (60x100m)
* Rezerves vieglatlētikas laukums (50x80m):
** 100m garš skrejceļš ar 4 celiņiem
** vesera un diska mešanas sektors (L=80)
** 2 šķēpmešanas sektori (L=80)
** 1 tāllēkšanas bedre (2x6m)
** 1 lodes grūšanas sektors (R=25m)
** 1 sporta laukums (30x40m)
* Treniņu futbola laukums (69x92m)
* Treniņu futbola laukums (50x80m)
* [[Bobslejs|Bobsleja]] trases estakāde (6x120m)
* Divi [[Teniss|tenisa]] laukumi ar sarkanā tenisita segumu (36x18m)
* Ledus halle (30x60m)

== Notikumi ==
* [[2008. gads|2008]]. gada [[18. oktobris|18]].-[[19. oktobris|19. oktobrī]] Daugavas stadionā tika uzstādīts [[Ginesa pasaules rekords]] kategorijā "Vislielākais dalībnieku skaits, kas 24 stundās piedalās 100 metru stafetes skrējienā". Skrējiens bija veltīts Latvijas Republikas 90 gadu jubilejai. Stafetes skrējienā piedalījās 3807 cilvēki. Rekords apstiprināts [[2009. gads|2009]]. gada [[6. jūlijs|6. jūlijā]].{{Nepieciešama atsauce}}

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Sporta ārējās saites}}
* [http://www.daugavasstadions.lv Daugavas stadiona mājaslapa]


{{Rīga-aizmetnis}}

[[Kategorija:Futbola stadioni Latvijā]]
[[Kategorija:Vieglatlētikas stadioni Latvijā]]
[[Kategorija:Celtnes un būves Rīgā]]
[[Kategorija:Grīziņkalns]]
[[Kategorija:Augusta Deglava iela]]