'''Monetārā politika''' ir pasākumu kopums, kuru mērķis ir ietekmēt [[nauda]]s [[piedāvājums|piedāvājumu]] un nodrošināt līdzsvaru naudas [[tirgus|tirgū]]. Tās galvenais uzdevums ir veicināt labvēlīgus [[makroekonomika|makroekonomiskos]] apstākļus [[tautsaimniecība]]s ilgtermiņa attīstībai (bieži ar to saprot zemas [[inflācija]]s nodrošināšanu). Monetārās politikas ietvaros nauda ir kontroles līdzeklis, ko lieto, lai nodrošinātu ekonomisko stabilitāti. Valsts monetāro politiku realizē valsts [[centrālā banka]] ([[Latvija|Latvijā]] tā ir [[Latvijas Banka]]).

Monetārā politika var būt aktivizējoša vai ierobežojoša. Aktivizējošas monetārās politikas rezultātā palielinās [[pieprasījums]], jo samazinās procentu likmes, paaugstinās naudas piedāvājums vai ir atviegloti kredītnoteikumi, savukārt ierobežojošas monetārās politikas rezultātā pieprasījums samazinās, jo pieaug procentu likmes, pazeminās naudas piedāvājums vai ir stingrāki kredītnoteikumi.
== Ārējā saite ==
[http://www.ecb.int/home/html/index.en.html] Eiropas centrālā banka {{en ikona}}

[http://europa.eu/about-eu/institutions-bodies/ecb/index_lv.htm] Eiropas centrālā banka {{lv ikona}}

{{autoritatīvā vadība}}

[[Kategorija:Makroekonomika]]