{{cita nozīme|zīdītāju kārtu|dažādiem dzīvniekiem, kas ikdienā pārtiek no dzīvnieku izcelsmes barības|gaļēdāji}}
{{BioTakso infokaste
|          platums = 235px
| attēls =Carnivora.jpg
| att_nosaukums =
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| virsklase =Tetrapoda
| virsklase_lv =Četrkājaiņi
| klase =Mammalia
| klase_lv =Zīdītāji
| apakšklase=Theria
| apakšklase_lv=Dzemdētājzīdītāji
| infraklase =Eutheria
| infraklase_lv =Placentāļi
| augstākā kārta =Boreoeutheria
| augstākā kārta_lv=Ziemeļu placentāļi
| virskārta =Laurasiatheria
| virskārta_lv =Laurāzijas placentāļi
| kārta =Carnivora
| kārta_lv =Plēsēji
| iedalījums =
* {{TaksoSaite|Feliformia|Kaķveidīgo apakškārta}}
* {{TaksoSaite|Caniformia|Suņveidīgo apakškārta}}
| kategorijas =nē
| binomial = Carnivora <small>([[Bowdich]], 1821)</small>
}}

'''Plēsēji''' (''Carnivora'', no ''carn'' — '[[gaļa]]' un ''vorāre'' — 'rīt, ātri ēst') ir [[Zīdītāji|zīdītāju]] kārta, kuras lielākā pārstāvju daļa ir [[gaļēdājs|gaļēdāji]]. Plēsēju kārtā ir apmēram 260 [[suga]]s.

Pirmie plēsēji radās [[Ziemeļamerika|Ziemeļamerikā]]. Tie bija mazie, kokos dzīvojošie [[miacīdi]], kas dzīvoja pirms 60 miljoniem gadu. Pirms 40 miljoniem gadu tie sadalījās divās apakškārtās: [[suņveidīgie|suņveidīgajos]] (''Caniformia'') un [[kaķveidīgie|kaķveidīgajos]] (''Feliformia''). Mūsdienās plēsēji ir izplatīti gan uz [[sauszeme]]s visos [[kontinents|kontinentos]], gan [[okeāns|okeānos]] un [[jūra|jūrās]].

== Izskats un īpašības ==
[[Attēls:Male polar bear.jpg|thumb|left|220px|[[Polārlācis]] (''Ursus maritimus'') ir lielākais sauszemes plēsējs]]
Šīs kārtas pārstāvji būtiski atšķiras pēc ārējā izskata, fiziskā spēka un dzīvesveida. Vismazākais plēsējs ir [[zebiekste]] (''Mustela nivalis''),<ref>{{Tīmekļa atsauce |url=http://www.videsvestis.lv/content.asp?ID=75&what=32 |title=Zebiekste – vismazākais plēsējs pasaulē |access-date={{dat|2011|04|08||bez}} |archiveurl=https://web.archive.org/web/20071113185441/http://www.videsvestis.lv/content.asp?ID=75&what=32 |archivedate={{dat|2007|11|13||bez}} }}</ref> kuras ķermeņa garums var būt tikai 11 [[Centimetrs|cm]] un svars 25 [[grams|g]], bet lielākais [[sauszeme]]s plēsējs ir [[polārlācis]] (''Ursus maritimus''), kura ķermenis var sasniegt līdz 3,4 [[m]], bet masa 1000 [[Kilograms|kg]].<ref>Wood, G.L. (1981). The Guinness Book of Animal Records. pp. 240.</ref> Jūrā dzīvojošs lielākais plēsējs ir [[dienvidu jūraszilonis]] (''Mirounga leonina''), kura masa var sasniegt 5000 kg, bet ķermeņa garums 6,9 metrus. [[Dzimumu dimorfisms]] parasti ir vāji izteikts, kaut arī dažām sugām, īpaši [[airkāji]]em, tēviņi ir lielāki par mātītēm. Dažām sugām ir labi pamanāmas atšķirības, piemēram, [[lauva|lauvu]] tēviņiem ir krēpes, bet mātītēm to nav.

Visiem plēsējiem acis izvietotas purna priekšējā daļā. Tas ļauj dzīvniekam precīzi nofokusēties uz medījumu. Veģetāriešiem acis izvietotas sānos, lai palielinātu skata leņķi – tas dod iespēju redzēt gandrīz visu sev apkārt. Tādējādi zālēdājs var laikus pamanīt briesmas.

Plēsējiem atšķirībā no citiem zīdītājiem ir asi [[zobi]], labi attīstīti [[ilknis|ilkņi]] un [[zobi|dzerokļi]]. Ceturtais augšējais priekšdzeroklis un pirmais apakšējais aizmugurējais dzeroklis kalpo gaļas plēšanai. Tiem ir asi nagi, laba redze, oža un dzirde. Tam ir labi attīstītas visas maņas, lai atrastu un noķertu citus dzīvniekus. Tie labi skrien, dažas sugas spēj skriet ilgi un garas distances, bet lielākā daļa ir lieliski sprinteri. Pat lāči un jenoti, kas ārēji izskatās nedaudz lempīgi, spēj īsā distancē attīstīt ievērojamu ātrumu. Visātrākais sauszemes dzīvnieks pasaulē ir [[kaķu dzimta]]s plēsējs — [[gepards]] (''Acinonyx jubatus''),<ref>{{Tīmekļa atsauce |url=http://www.biology.ucr.edu/people/faculty/Garland/Garl1983_JZL.pdf |title=The relation between maximal running speed and body mass in terrestrial mammals |access-date={{dat|2011|04|08||bez}} |archive-date={{dat|2018|08|31||bez}} |archive-url=https://web.archive.org/web/20180831160355/http://www.biology.ucr.edu/people/faculty/Garland/Garl1983_JZL.pdf }}</ref> kas īsā distancē var sasniegt 110 km/st. Plēsējiem, salīdzinot ar [[zālēdāji]]em, ir vienkārša [[gremošanas sistēma]], kas pamatā piemērota [[gaļa]]s ēšanai. [[Aklā zarna]] ir ļoti īsa un vienkārša vai tās nav vispār.

=== Barība ===
[[Attēls:Stud 327 with Blesbuck.jpg|thumb|240px|Lielākā daļa plēsēju pārtiek no gaļas]]
Dažas plēsēju dzimtas ir izteikti gaļēdāji un pārtiek tikai no dzīvnieku izcelsmes barības. Tādi ir [[kaķu dzimta|kaķi]], [[airkāji]] un [[sermuļu virsdzimta|sermuļi]]. Dažas sugas, kā [[jenoti]] un [[lāči]] ir [[visēdājs|visēdāji]], bet [[lielā panda]] pamatā ir veģetāriete, lai gan pie iespējas barojas arī ar [[ola|olām]], [[zivis|zivīm]] un [[kukaiņi]]em. Daudzas sugas ir sociālas un medījot sadarbojas, tādējādi plēsēji spēj nomedīt upurus, kas ir daudz lielāki par tiem. Tomēr daudzas sugas ir vientuļnieces un medī pa vienam. Vieni no neatlaidīgākajiem medniekiem ir [[koijoti]], kas var izsekot nolūkotu upuri ilgāk kā 8 [[stunda]]s.<ref>[http://www.nps.gov/yell/naturescience/coyotes.htm Coyotes]</ref>

=== Vairošanās ===
Plēsējiem ir raksturīgs viens mazuļu metiens gadā, bet dažām sugām tie ir vairāki. Lieliem dzīvniekiem kā [[lāči]]em mazuļi dzimst reizi 2—3 gados. Grūsnības periods atkarībā no sugas ilgst 50—115 dienas. Dažām sugām kā lāčiem un sermuļiem embrija attīstība tiek aizkavēta un grūsnība ir daudz garāka nekā patiesā embrija attīstība. Šāda pagarinātā grūsnība var ilgt 6—9 mēnešus. Mazuļu skaits parasti ir neliels, kas var būt 1—13. Mazuļi piedzimst nevarīgi, akli un nedzirdīgi. Lielākajai daļai sugu māte vai nu rūpējas viena pati vai pārī tā ir galvenā, kas rūpējas par mazuļiem.

== Sistemātika ==
'''Plēsēju kārta''' (''Carnivora'')
* {{TaksoSaite|Feliformia|Kaķveidīgo apakškārta}}
** {{TaksoSaite|Nandiniidae|Āfrikas palmcivetu dzimta}}
** {{TaksoSaite|Eupleridae|Eupleru dzimta}}
** {{TaksoSaite|Hyaenidae|Hiēnu dzimta}}
** {{TaksoSaite|Felidae|Kaķu dzimta}}
** {{TaksoSaite|Herpestidae|Mangustu dzimta}}
** {{TaksoSaite|Viverridae|Viveru dzimta}}
** †{{TaksoSaite|Nimravidae|Pseidozobenzobu tīģeru dzimta}}
** †{{TaksoSaite|Barbourofelidae}} dzimta
** †{{TaksoSaite|Percrocutidae}} dzimta
** †{{TaksoSaite|Stenoplesictidae}} dzimta
* {{TaksoSaite|Caniformia|Suņveidīgo apakškārta}}
** {{TaksoSaite|Ursidae|Lāču dzimta}}
** †{{TaksoSaite|Amphicyonidae|Lāčsuņu dzimta}}
** {{TaksoSaite|Canidae|Suņu dzimta}}
** †[[Suņlāču dzimta]] (''Hemicyonidae'')
** {{TaksoSaite|Musteloidea|Sermuļu virsdzimta}}
*** {{TaksoSaite|Procyonidae|Jenotu dzimta}}
*** {{TaksoSaite|Ailuridae|Mazo pandu dzimta}}
*** {{TaksoSaite|Mustelidae|Sermuļu dzimta}}
*** {{TaksoSaite|Mephitidae|Skunksu dzimta}}
** virsdzimta {{TaksoSaite|Pinnipedia|Airkāji}}
*** {{TaksoSaite|Otariidae|Ausroņu dzimta}}
*** †[[Enaliarktīdu dzimta]] (''Enaliarctidae'')
*** {{TaksoSaite|Phocidae|Roņu dzimta}}
*** {{TaksoSaite|Odobenidae|Valzirgu dzimta}}

(†) — izmirusi organismu grupa.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Plēsēji| ]]