{{Citas nozīmes|pagastu Kokneses novadā|Iršu pagasts (nozīmju atdalīšana)|Iršu pagasts}}
{{Latvijas novada infokaste
| nosaukums         = Iršu pagasts
| karte             = Iršu pagasts LocMap.png
| karte2            = <!-- karte ar kaimiņpagastiem -->
| ģerboņa_attēls    = <!-- tikai faila nosaukums -->
| ģerboņa_nosaukums = Xxx ģerbonis <!-- pirms ģerboņa norādīt pagastu, kuram tas pieder -->
| ģerboņa_platums   = <!-- tikai gadījumos, kad nepieciešams nestandarta izmērs (YYpx)-->
| karoga_attēls     = <!-- tikai faila nosaukums -->
| karoga_nosaukums  = Xxx karogs <!-- pirms karoga norādīt pagastu, kuram tas pieder -->
| novads            = Novads
| novada_nosaukums  = Aizkraukles novads
| centrs2           = [[Irši (ciems)|Irši]]
| platība           = 69,8
| iedzīvotāji       = 361<ref>{{pmlp2014}}</ref>
| iedzīvotāji_gads  = 2014
| blīvums           = {{#expr: 541 / 69.8 round 1}}
| izveidots         = <!-- tikai gadaskaitlis -->
| likvidēts         = <!-- tikai ja likvidēts sadalot vai iekļaujot citā pagastā -->
| mājaslapa         = <!-- bez "http://" daļas -->
}}
'''Iršu pagasts''' ir viena no [[Aizkraukles novads|Aizkraukles novada]] administratīvajām teritorijām tā ziemeļos. Robežojas ar sava novada [[Bebru pagasts|Bebru]] un [[Vietalvas pagasts|Vietalvas pagastiem]], [[Ogres novads|Ogres novada]] [[Meņģeles pagasts|Meņģeles pagastu]] un [[Madonas novads|Madonas novada]] [[Sausnējas pagasts|Sausnējas pagastu]]. Pagasta centrs atrodas [[Irši (ciems)|Iršos]]. 

== Daba ==
=== Hidrogrāfija ===
'''Upes:''' [[Lokmene]], [[Bebrupe (Lobes ezera pieteka)|Bebrupe]], [[Pērse]], [[Iršupīte]], [[Pelave]].

== Vēsture ==
Iršu pagasts vēsturiski ievērojams ar to, ka šeit no 1766. līdz 1939. gadam atradās liela vācu zemnieku kolonija. Mūsdienās pagastā nedzīvo neviens vācietis. No lielā [[Iršu muiža]]s kompleksa palikusi tikai klēts.

[[Attēls:Liepkalna (Lindes) luterāņu baznīca.jpg|thumb|280px|[[Liepkalnes baznīca|Liepkalna (Lindes) luterāņu baznīca]], kuras draudzei piederēja arī Iršu kolonijas iedzīvotāji]]
[[Zviedru Vidzeme]]s laikā karaliene [[Kristīne I Vāsa|Kristīne]] 1637. gadā senās [[Koknese (valsts)|Kokneses valsts]] ziemeļdaļu — [[Baltavas viduslaiku pils|Baltavas pilsnovadu]] — dāvināja kapteinim Ābramam Hiršam. No šā uzvārda radies Iršu nosaukums muižai, vēlāk arī pagastam (''Kolonie Hirschenhof''). [[1650]]. gadā Hirša muižu nopirka kara komisārs H. Krūnšerns un to vēlāk pārņēma valsts. 
[[1762]]. gadā [[Krievijas impērija]]s valdniece [[Katrīna II]] aicināja vācu zemniekus pārcelties uz Krieviju, lai viņi rādītu paraugu lauku apsaimniekošanā, un jau [[1766]]. gadā viņa izdeva pavēli par [[kolonija]]s dibināšanu. Pirmais pārceļotājs ieradās [[1765]]. gadā no [[Lībeka]]s, bet pēc diviem gadiem bija ieradušās 86 kolonistu dzimtas no [[Pfalca]]s, [[Darmštate]]s un [[Pomerānija]]s apgabaliem. 

Valdība noslēdza ar kolonistiem līgumu, ka tie kā brīvi ļaudis pakļausies Krievijas [[pavalstniecība]]i. Katrai ģimenei piešķīra zemi bez tiesībām to pārdot vai ieķīlāt. Līgumā tika garantēta ticības brīvība, sava pašpārvalde, tiesības ievēlēt savu kolonijas vecāko. Kolonisti bija atbrīvoti uz laiku no nodokļiem, karaklausības. Viņi krimināllietās bija tiesājami kā brīvi ļaudis. Kolonistiem tika piešķirtas pirmtiesības rentēt krogus, dzirnavas. Vietējos zemniekus izdalīja pa apkārtējām muižām, vien apmēram 10 ģimenes palika muižas centrā. 
Valdība algoja ierēdni, kas rūpējās par kolonistu pārvietošanu un nometināšanu, izdevumus sedza no valsts līdzekļiem. Tapa arī līgums ar krievu būvmeistariem par dzīvojamo māju celtniecību, nosakot mājas lielumu 17x10,5 m un būvniecību sedzot no valsts līdzekļiem. Saimniecības ēkas bija jābūvē par kolonistu pašu līdzekļiem. Ar zemes apsaimniekošanu kolonistiem neveicās, jo pārceļotāji bija daždažādi amatnieki. 

[[1788]]. gads bija bada gads un sākās kolonistu bēgšana. Viņus ķēra un sūtīja atpakaļ vai nodeva spaidu darbos, lai atpelnītu parādus. Vēlāk viņiem izdeva pases, lai atsevišķi kolonisti varētu doties pelnīties uz pilsētām. 19. gadsimta trīsdesmitajos gados kolonijā dzīvojuši apmēram 2000 cilvēku, ārpus kolonijas — ap 8000, un tie, būdami dažādi amatnieki, izklīduši pa visu Baltiju.
 
Pirmā pasaules kara laikā [[1916]]. gadā Iršu pagastu likvidēja, pievienojot blakus pagastam un kolonistus, skaitā ap 10 000, izsūtīja uz Iekškrieviju. Vācu okupācijas laikā 1918. gadā daļa izsūtīto atgriezās, pagastu atjaunoja.
1939. gadā lielākā daļa pagasta vācu tautības iedzīvotāju repatriējās uz [[Vācija|Vāciju]], palika tikai dažas vācu ģimenes, bet pamestajās mājās apmetās galvenokārt ieceļotāji no [[Latgale]]s.<ref>Velta Brauna, Latvijas Avīze - Mājas Viesis, 2005. gada 11. marts </ref>

=== Administratīvās izmaiņas ===
Dibināts pēc [[1866. gada pagastu pašvaldību likums|1866. gada pagastu pašvaldību likuma]] pieņemšanas.

Līdz 1925. gadam pagasta nosaukums bija '''Iršu kolonijas pagasts'''. 1945. gadā Iršu pagastā izveidoja Iršu un [[Dzeguzes ciems|Dzeguzes]] [[ciema padome]]s. 1946. gadā pagastu (centrs bija [[Vecliepkalne]]) pārdēvēja par '''Pērses pagastu''', bet 1949. gadā likvidēja. 1951. gadā Iršu ciemam pievienoja Dzeguzes ciemu, 1971. gadā - daļu [[Bebru ciems|Bebru ciema]]. 1990. gadā ciemu reorganizēja par pagastu.<ref>{{EncLP}}</ref><ref>[https://gramatas.lndb.lv/periodika2-viewer/#panel:pp|issue:641643|article:DIVL5102|page:368|query:lazd Latvijas pagasti 2001]</ref> 2009. gadā pagastu kā administratīvo teritoriju iekļāva [[Kokneses novads|Koknese novadā]]. 2021. gadā, kā viena no Kokneses novada teritorijām, iekļauta Aizkraukles novadā.

=== Pieminekļi ===
Valsts aizsargājamie kultūras pieminekļi
* nr. 110.: [[Bulandu pilskalns]] - Iršu upes labajā krastā, starp Aizupēm, Akmeņsalām un Laiviņām
* nr. 111.: Lielkalnu pilskalns (Irbes kalns) - pie Nomaļiem<ref>[http://www.likumi.lv/doc.php?id=33373 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu] {{Webarchive|url=https://web.archive.org/web/20131110005734/http://likumi.lv/doc.php?id=33373 |date={{dat|2013|11|10||bez}} }} ([[Aizkraukles rajons]] - [[Liepājas rajons]])</ref>
* nr. 8947.: Iršu muižas vācu kolonijas saimniecība Nr. 18, tagad zemnieku sēta "Nomaļi"

== Iedzīvotāji ==
{| class="wikitable"
|-
! Gads!! Iedzīvotāji!! Latvieši!! Vācieši!! Krievi!! Baltkrievi!! Ukraiņi!! Poļi!! Lietuvieši!! Igauņi!! Ebreji!! Citi
|-
| 1897|| 2534|| || || || || || || || || ||
|-
| 1925|| 1874|| 151|| 1707|| 9|| 1|| nez.|| 1|| 0|| 1|| 3|| 1
|-
| 1930|| 1787|| 197|| 1535|| 23|| 14|| nez.|| 8|| 1|| 1|| 6|| 2
|-
| 1935|| 1700|| 117|| 1561|| 7|| 3|| nez.|| 8|| 0|| 0|| 2|| 2
|-
| 1959|| 730|| || || || || || || || || ||
|-
| 1967|| 552|| || || || || || || || || ||
|-
| 1979|| 520|| 484|| 0|| 26||  6||  0|| 4|| 0|| 0|| 0|| 0
|-
| 1989|| 573|| 519|| 0|| 32||  3|| 13|| 5|| 1|| 0|| 0|| 0
|-
| 2000|| 641|| 578|| 0|| 41|| 15|| 12|| 5|| 0|| 0|| 0|| 0
|-
| 2011|| 509|| 465|| nez.|| 26|| 3|| 10|| 2|| 0|| nez.|| nez.|| 3
|}

== Saimniecība ==
=== Transports ===
{{Nepilnīga nodaļa}}

== Izglītība un kultūra ==
{{Nepilnīga nodaļa}}

== Atsauces ==
{{Atsauces}} 

{{Latvijas pagasts-aizmetnis}}

{{Aizkraukles novads}}
{{navboxes|title=Vēsturiskā administratīvā piederība|list1=
{{Kokneses novads}}
{{Aizkraukles rajons}}
}}

{{DEFAULTSORT:Irszu pagasts}}
[[Kategorija:Cēsu apriņķis]]
[[Kategorija:Vidzeme]]
[[Kategorija:Aizkraukles novada pagasti]]
[[Kategorija:Iršu pagasts| ]]