[[Attēls:Logarithms.png|right|thumb|300px|Logaritma funkcijas ar dažādām bāzēm. <span style="color:red">Sarkanās</span> funkcijas logaritms ir ar bāzi e (ln). <span style="color:green">Zaļās</span> funkcijas logaritms ir ar bāzi 10 (lg) un <span style="color:purple">purpurkrāsas</span> funkcija ir logaritms ar bāzi 1,7.]]
'''Logaritms''' ir [[matemātiska operācija]], kas ir pretēja [[kāpināšana]]i (ja grib atgūt kāpinātāju). Skaitļa <math>x</math> logaritms pie bāzes <math>b</math> ir tāds skaitlis <math>n</math>, ka ''b<sup>n</sup> = x'' un to pieraksta šādi:

:<math>\!\, \log_b x = n </math>.

Piemēram,

:<math> \log_3 81 = 4 \ </math>, jo

:<math>3^4 = 3 \times 3 \times 3 \times 3  = 81 . \,\!</math>

Skaitlis ''b'' (logaritma bāze) un skaitlis ''x'' var būt kā [[vesels skaitlis|veseli]], tā daļskaitļi, bet tiem ir jābūt pozitīviem, lai logaritmi būtu reāli skaitļi (nevis [[Imaginārie skaitļi|imagināri]]). Paši logaritmi var būt gan pozitīvi (ja skaitļi ir lielāki par 1), gan negatīvi (ja skaitļi ir starp 0 un 1). Ja par logaritmu bāzēm ņem skaitļus, kas ir lielāki par 1, tad lielākajam skaitlim ir arī lielākais logaritms.

__TOC__

== Bāzes ==
Visizplatītākās logaritma bāzes ir 10, 2 un matemātiskā konstante [[e (matemātiskā konstante)|e ≈ 2,71828 18284 59045 23536 02874 71352]].

* [[naturālais logaritms]] (log<sub>[[e (matemātiskā konstante)|e]]</sub>), logaritms, kuru visplašāk izmanto [[matemātiskā analīze|matemātiskajā analīzē]].
* [[decimālais logaritms]] (log<sub>10</sub>), logaritms, kuru visplašāk izmanto [[inženierija|inženierzinātnes]] nozarēs. 
* [[binārais logaritms]] (log<sub>2</sub>), logaritms, kuru visplašāk lieto [[informācijas teorija|informācijas teorijā]], datorzinātnē un apzīmējot [[Intervāls (mūzika)|mūzikas intervālus]] (mūzikas teorija).

=== Citi apzīmējumi ===

Naturālo logaritmu log<sub>e</sub>''x'' īsuma dēļ apzīmē ar ln ''x''. Līdzīgi ir arī ar decimālo logaritmu ''log<sub>10</sub>(x)'', ko īsuma dēļ apzīmē ar ''lg(x)''.

Dažādās matemātiskajās ierīcēs logaritmi ir apzīmēti dažādi, bet tomēr ļoti līdzīgi. 
* Daudzās programmēšanas valodās, piemēram, [[C++]], [[Java (valoda)|Java]], [[Fortran]] un [[BASIC]] logaritms ir apzīmēts ar "LOG" vai "log" un tas attiecas uz naturālo logaritmu ''(log<sub>e</sub>)''.
* Lielākoties uz kalkulatoriem logaritms, kas ir apzīmēts ar "LOG", attiecas uz decimālo logaritmu ''(log<sub>10</sub>)'' un logaritms, kas ir apzīmēts ar "LN", attiecas uz naturālo logaritmu ''(log<sub>e</sub>)''.

=== Bāzu maiņa ===

Ļoti svarīga logaritmu īpašība ir tā, ka logaritmu ar bāzi '''''b''''' var atrast, to izsakot par logaritmu dalījumu ar citu bāzi '''''k''''':

: <math> \log_b x = \frac{\log_k x}{\log_k b} </math>

Lielākoties tas ir svarīgi un ērti matemātiskajām ierīcēm (tajā skaitā [[kalkulators|kalkulatoriem]]), jo tajos visizplatītākie logaritmi ir ar bāzēm [[e (matemātiskā konstante)|e]] (ln) un 10 (lg). Tas nozīmē to, ka <math>\!\, \log_3 5</math> var izteikt kā <math> \log_3 5 = \frac{\ln 5}{\ln 3} </math>.

== Logaritmu izmantošana ==

Logaritmu izmantošana ir lietderīga tajos uzdevumos, vienādojumos, kur pakāpe ir nezināma.
Logaritmi ir viegli atvasināmi, tādēļ tos daudz lieto integrāļu risināšanā. Logaritms ir viena no trim svarīgākajām darbībām. ''b<sup>n</sup> = x'' vienādojumā '''''b''''' var izteikt ar sakni, '''''n''''' ar logaritmu un '''''x''''' ar pakāpi.

:<math>\!\, b = \sqrt[n]{x}  </math>

:<math>\!\, n = \log_b x  </math>

:<math>\!\, x = b^n  </math>

=== Zinātnē un inženierijā ===

* [[Ķīmija|Ķīmijā]] visplašāk tiek lietots negatīvs decimālais logaritms, kas raksturo ūdeņraža jonu koncentrāciju ([[pH]]). Ūdeņraža jonu koncentrācija neitrālā ūdenī 25&nbsp;°C ir 10<sup>-7</sup> ''(-log<sub>10</sub>10<sup>-7</sup>)'', tādējādi [[pH]] ir 7.
* Mērot [[zemestrīce|zemestrīču]] intensitāti ar [[Rihtera skala|Rihtera skalu]], tiek izmantoti decimālie logaritmi.

=== Vieglāki logaritmu aprēķini ===

Zinot to, ka logaritma rezultāts ir pakāpe, mēs varam koncentrēties uz pakāpju īpašībām, t. i., ja bāzes ir vienādas, tad noteiktas darbības var veikt šādi:

{| style="border:1px solid" align="center"
|- align="center"
! Darbības ar skaitļiem !! Darbības ar pakāpēm !! Darbības ar logaritmiem
|- align="center"
| <math> \!\, a b </math> || <math> \!\, A + B </math> || <math> \!\, \log(a b) = \log(a) + \log(b) </math>
|- align="center"
| <math> \!\, a / b </math> || <math> \!\, A - B </math> || <math> \!\, \log(a / b) = \log(a) - \log(b) </math>
|- align="center"
| <math> \!\, a ^ b </math> || <math> \!\, A b </math> || <math> \!\, \log(a ^ b) = b \log(a) </math>
|- align="center"
| <math> \!\, \sqrt[b]{a} </math> || <math> \!\, A / b </math> || <math> \!\, \log(\sqrt[b]{a}) = \frac{\log(a)}{b} </math>
|}

== Īpašības ==

[[Attēls:Abramowitz&Stegun.page97.agr.jpg|right|thumb|300px|Decimālā logaritma tabula.]]
* Reizinājuma logaritms (pie jebkuras bāzes ''a'') ir vienāds ar reizinātāju logaritmu summu (pie tās pašas bāzes):
:<math>\!\, \log_a xy = \log_a x + \log_a y </math>

* Dalījuma logaritms ir vienāds ar dalāmā un dalītāja logaritmu starpību:
:<math>\!\, \log_a {x \over y} = \log_a x - \log_a y </math>

* Pakāpes logaritms ir vienāds ar kāpinātāju, kas reizināts ar kāpināmā skaitļa logaritmu:
:<math>\!\, \log_a x^m = m\log_a x </math>
:<math>\log_a \sqrt[n] {b} = \frac{1}{n} \log_a b</math>

* Skaitļu logaritmi, ja skaitlis ir vienāds ar bāzi, vienmēr ir 1
:<math>\!\, \log_a a = 1 </math>

* Skaitļa 1 logaritms pie jebkuras bāzes ir vienāds ar 0
:<math>\!\, \log_a 1 = 0 </math>

:<math>\!\, \log_a b = {1 \over \log_b a}</math>

:<math>\!\, \log_a b = {\log_c b \over \log_c a} </math>

Logaritmu aprēķināšanai agrāk lietoja tabulas un logaritmiskos lineālus, taču ar kabatas kalkulatoru ieviešanu šo rīku izmantošana vairs nav aktuāla.

== Skatīt arī ==

* [[Naturālais logaritms]]

{{autoritatīvā vadība}}

[[Kategorija:Matemātika]]