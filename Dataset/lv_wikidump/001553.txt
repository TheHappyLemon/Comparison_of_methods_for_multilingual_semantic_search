{{Apdzīvotas vietas infokaste
| name = Ape
| native_name = 
| settlement_type = Novada pilsēta
| other_name = 
| nickname = 
| motto = 
| image_skyline = Apes pilsētas dome.jpg
| imagesize = 
| image_caption = Apes pilsētas un pagasta pārvalde
| image_flag = 
| flag_link = 
| image_shield = Ape_COA.svg
| shield_link = Apes ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 57
| latm = 32
| lats = 27
| latNS = N
| longd = 26
| longm = 41
| longs = 36
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Smiltenes novads]]
| subdivision_type2 = 
| subdivision_name2 = 
| subdivision_type3 = 
| subdivision_name3 = 
| established_title = Pilsētas tiesības
| established_date = kopš 1928. gada
| established_title2 = 
| established_date2 = 
| leader_title = Apes pilsētas un pagasta pārvaldes vadītāja
| leader_name = Liene Ābolkalne
| seat_type = Vēsturiskie<br />nosaukumi
| seat = {{val|de|Hoppenhof}}<br />{{val|et|Hopa}}
| area_total_km2 = 1.7
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Ape}}
| population_as_of = {{iedzsk|dat}}
| population_rank = 
| population_density_km2 = auto
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4337
| area_code = 
| website = 
| footnotes = 
}}
'''Ape''' ir pilsēta [[Vidzeme|Vidzemē]], [[Latvija]]s ziemeļaustrumos, tuvu [[Igaunija]]s robežai. Ietilpst [[Smiltenes novads|Smiltenes novadā]], pirms tam bijusi [[Apes novads|Apes novada]] administratīvais centrs. Atrodas 28 km attālumā no [[Alūksne]]s, 56 km no [[Smiltene]]s un 176 km no [[Rīga]]s, tikai 2 km attālumā no Igaunijas robežas.

Pilsēta izveidojusies lēzenā ieplakā straujās, avotainās [[Vaidava (upe)|Vaidavas]] upes krastā 2 km no [[A2 (autoceļš Latvijā)|Vidzemes šosejas (A2)]]. Ape ir viena no mazākajām Latvijas pilsētām — 845 iedzīvotāji 2021. gada vidū (1301 kopā ar [[Apes pagasts|Apes pagastu]], bijušo pilsētas lauku teritoriju).<ref name="SmiltNov">[https://smiltenesnovads.lv/pagasti__trashed/apes-pilseta-un-apes-pagasts/ Smiltenes novads. Apes pilsēta un Apes pagasts]</ref>

== Vēsture ==
Ape izveidojusies uz [[Apes muiža]]s zemes, ko [[Livonijas ordenis|Livonijas ordeņa]] mestrs [[Zīgfrīds Landers fon Špānheims]] [[1420]]. gadā izlēņoja G. G. Hoppem. No viņa uzvārda cēlies muižas nosaukums — Ope (no [[1925]]. gada — Ape). Te krustojās ceļi, kas veda uz [[Igaunija|Igauniju]] un [[Krievija|Krieviju]]. Miesta tiesības Ope ieguva 1921. gadā.

Miests piedzīvoja uzplaukumu 19. gadsimta otrajā pusē, kad par muižas īpašnieku kļuva brīvkungs [[Aksels fon Delvigs]].<ref name="SmiltNov" /> Attīstību veicināja 1903. gadā atklātais šaursliežu dzelzceļš [[Dzelzceļa līnija Pļaviņas—Valka|Stukmaņi (Pļaviņas)—Ape—Valka]]. Miests kļuva par tirdzniecības un amatniecības centru. Liela daļa ēku tika būvētas no vietējā krāsainā [[dolomīts|dolomīta]].<ref>[https://storymaps.arcgis.com/stories/0c6b1dde60104c3284bf186a0bf04832 Man īpaša vieta Latvijā — Ape, Apes novads] Marta Sarksņa, 2020</ref>

[[Latvijas brīvības cīņas|Latvijas brīvības cīņu]] laikā Apes apkārtnē 1919. gadā norisinājās sīvas kaujas starp [[Valmieras pulks|Valmieras pulka]], [[somi|somu]] un [[igauņi|igauņu]] karaspēku no vienas puses un [[Sarkanā armija|Sarkanās armijas]] vienībām no otras.

Pilsētas tiesības Ape ieguva 1928. gadā. 1935. gadā pilsētiņā bija 922 iedzīvotāji, no kuriem 73% bija latvieši un 15% igauņi.<ref>[https://www.vestnesis.lv/ta/id/31754 Latvijas vēstnesis. Pilsētai Apei 70.] 03.04.1998.</ref> Apmēram puse no pilsētas dzīvokļiem šajā laikā bija elektrificēta.<ref>[http://www.vietas.lv/index.php?p=11&id=8044 Vietas.lv Ape]</ref>

[[Otrais pasaules karš|Otrā pasaules kara]] laikā 1941. gadā PSRS no Apes izsūtīja 45 cilvēkus,<ref>{{Tīmekļa atsauce |url=https://www.apesnovads.lv/2021/06/ape-piemines-1941-gada-deportaciju-80-gadadienu/ |title=Apes novads. Apē piemin 1941. gada deportāciju 80. gadadienu |access-date={{dat|2022|01|29||bez}} |archive-date={{dat|2022|01|29||bez}} |archive-url=https://web.archive.org/web/20220129112717/https://www.apesnovads.lv/2021/06/ape-piemines-1941-gada-deportaciju-80-gadadienu/ }}</ref> bet pēc nacistiskās Vācijas iebrukuma tās atbalstītāji nogalināja ap 100 pilsētas ebreju.<ref>[http://memorialplaces.lu.lv/memorialas-vietas/vidzeme/ape-2/ Holokausta memoriālās vietas Latvijā. Apes novads, Apes Brāļu kapi]</ref>

Laikā no 1950. līdz 1956. gadam Ape bija rajona centrs. Pašreizējās administratīvajās robežās Apes pilsēta ar lauku teritoriju izveidojusies 1967. gadā.

Dzelzceļa satiksme ar Api beidzās, kad 1970. gadā slēdza satiksmi posmā [[Valga]]—Ape, bet ar 1973. gada 1. janvāri pārtrauca pārvadājumus arī no Apes līdz [[Alūksne]]i. Drīz pēc tam slēgtajos posmos sliežu ceļi tika demontēti un nodoti metāllūžņos, bijusī trase tiek izmantota pārgājieniem.<ref>[https://greenrailways.eu/aluksne-ape-banisa-trase Zaļie dzelzceļi. Alūksne-Ape 28 km]</ref> No dolomīta būvētā Apes stacijas ēka saglabājusies līdz mūsdienām; kādu laiku tā tika izmantota kā autoosta, arī pašlaik autobusi pietur laukumā blakus stacijas ēkai. Stacijas ēka mūsdienās ir slēgta, bet tās logos izvietoti informācijas stendi par Apes vēsturi.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{Historical populations
| title= Iedzīvotāju skaita izmaiņas
| width = 70%
| align = none
| cols = 3
| graph-pos = bottom
|1935|922
|1959|1584
|1970|1624
|1979|1522
|1989|1637
|2000|1296
|2011|983
|2021|808
}}

=== Ievērojami cilvēki ===
* [[Andris Šķēle]] (1958), Latvijas uzņēmējs un bijušais politiķis.

== Ģeogrāfija ==
Apes apkārtnē [[Alūksnes augstiene]]s reljefs pāriet [[Vidusgaujas ieplaka|Vidusgaujas ieplakā]].<ref name="LME">{{LME|1|79}}</ref> Cauri pilsētai tek [[Vaidava (upe)|Vaidava]].

Vidējā temperatūra: -7 °C janvārī, +16,5 — +17 °C jūlijā. Nokrišņu daudzums 650 mm gadā.<ref name="LGA">''Latvijas ģeogrāfijas atlants''. "Jāņa sēta", 2020</ref>

== Saimniecība ==
Pilsētā darbojas 30 uzņēmumi, kas sniedz 23 veidu pakalpojumus. Uzņēmējdarbības galvenās nozares: kokapstrāde, lauksaimniecība, tirdzniecība, tūrisms. Apes apkārtnē notiek [[dolomīts|dolomīta]] ieguve.<ref>{{Tīmekļa atsauce |url=https://www.apesnovads.lv/apskates-objekti-3/ |title=Apes novads. Tūrisms |access-date={{dat|2022|01|29||bez}} |archive-date={{dat|2022|01|29||bez}} |archive-url=https://web.archive.org/web/20220129112717/https://www.apesnovads.lv/apskates-objekti-3/ }}</ref>

=== Tūrisms ===
Augusta beigās notiek ikgadējie pilsētas svētki.<ref name="SmiltNov" /> Parastie apskates objekti ir pilsētas centra dolomīta mājas un kaltais bruģis Pasta ielā, Vaidavas izziņas dabas taka gar dolomīta atsegumu "[[Raganu klintis|Raganu klintīm]]", novadnieku piemiņas vietas<ref name="SmiltNov" /> (tai skaitā rakstniecei [[Elīna Zālīte|Elīnai Zālītei]], matemātiķim Aivaram Liepam, folkloristam [[Dāvis Ozoliņš|Dāvim Ozoliņam]]), Apes muižas parks, [[dižkoks|Dzenīšu dižvītols]],<ref>[https://thebaltictravel.com/lv/pilsetas/latvija/ape theBalticTravel.com. Ape]{{Novecojusi saite}}</ref> Apes muižas ēka, kas gan slikti saglabājusies.<ref>[https://www.lsm.lv/raksts/dzive--stils/izklaide/foto-viens-ciems-visa-latvija-ape.a138932/ LSM. «Viens ciems, visa Latvija»: Ape]. 2015</ref> Daudzām vecajām pilsētas ēkām raksturīgi koka jumtu stiprinājumi — "vēja spāres".<ref>[https://old.aluksniesiem.lv/laikraksta-arhivs/dzintara-pilseta-svin-jubileju-35386 Alūksniešiem. Dzintara pilsēta svin jubileju.] {{Webarchive|url=https://web.archive.org/web/20220129112718/https://old.aluksniesiem.lv/laikraksta-arhivs/dzintara-pilseta-svin-jubileju-35386 |date={{dat|2022|01|29||bez}} }} Mārīte Dzene, 2008. gada 22. februāris</ref>

== Sports ==
Kopš 1974. gada Apē notiek tradicionālais "Vaidavas kauss" [[motokross|motokrosā]],<ref>[http://www.vaidavaskauss.lv/lv/1.zinas/27.vesture/ Vaidavas kauss. Vēsture]</ref> kopš 2007. gada tas tiek papildināts ar velosacensībām Apes apkārtnē.<ref>[http://www.vaidavaskauss.lv/m/raksts/31.tuvojas-finisam-otrais-lielakais-velosporta-serials-latvija-/ Vaidavas kauss. Tuvojas finišam otrais lielākais velosporta seriāls Latvijā!]</ref> Kopš 2018. gada kalnu riteņbraukšanas sacensības notiek 100 km distancē.<ref>{{Tīmekļa atsauce|url=https://www.apesnovads.lv/2018/09/mtb-velomaratons-un-jauna-100-km-distance-apes-apkartne/|title=MTB Velomaratons un jaunā 100 km distance – Apes apkārtnē –|website=www.apesnovads.lv|access-date=2022-01-30|archive-date=2022-01-30|archive-url=https://web.archive.org/web/20220130151515/https://www.apesnovads.lv/2018/09/mtb-velomaratons-un-jauna-100-km-distance-apes-apkartne/}}</ref> Pilsētā darbojas motosporta un ledus hokeja klubs.<ref name="SmiltNov" />

== Atsauces ==
{{atsauces}}

{{Smiltenes novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Apes novads}}
{{Alūksnes rajons}}
{{Alūksnes apriņķis}}
{{Valkas apriņķis}}
}}

{{autoritatīvā vadība}}
[[Kategorija:Vidzeme]]
[[Kategorija:Bijušie Latvijas novadu centri]]
[[Kategorija:Ape| ]]