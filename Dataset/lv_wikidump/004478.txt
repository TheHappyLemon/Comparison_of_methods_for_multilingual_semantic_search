{{Rakstnieka infokaste
| platums = 
| vārds = Harijs Herisons
| vārds_orig = Harry Harrison
| attēls = Harry Harrison 2005.jpg
| att_izmērs = 
| att_nosaukums = Harijs Herisons 63. Pasaules zinātniskās fantastikas sanāksmē [[Glāzgova|Glāzgovā]] 2005. gada augustā
| dz_dat_alt = 
| dz_gads = 1925
| dz_mēnesis = 3
| dz_diena = 12
| dz_vieta = {{Vieta|ASV|Konektikuta|Stemforda}}
| m_dat_alt = 
| m_gads = 2012
| m_mēnesis = 8
| m_diena = 15
| m_vieta = {{Vieta|Anglija|Braitona}}
| dzīves_vieta = 
| pilsonība = 
| tautība = 
| dzimums = V
| vecāki = 
| brāļi = 
| māsas = 
| dzīvesbiedrs = 
| bērni = 
| paraksts = 
| pseidonīms = 
| nodarbošanās = Rakstnieks, ilustrators
| rakstīšanas valoda = 
| periods = 1951-2010
| žanri = Zinātniskā fantastika
| temati = 
| lit virzieni = 
| slavenākie darbi = "Pavirzieties! Pavirzieties!", "Nerūsējošā tērauda žurka", "Fantastikas sāga", "Rotaļlietu veikals" un "Nāves pasaule"
| ietekmējies = 
| ietekmējis = 
| alma_mater = 
| apbalvojumi = 
| piezīmes = 
| kategorijas = nē
}}
'''Harijs Herisons''' ({{val|en|Harry Harrison}}, īstajā vārdā '''Henrijs Maksvels Dempsijs''' ({{val|en|Henry Maxwell Dempsey}}); dzimis {{dat|1925|3|12}}, miris {{dat|2012|8|15}}) bija amerikāņu [[zinātniskā fantastika|zinātniskās fantastikas]] [[Zinātniskās fantastikas autoru saraksts|autors]]. Starp nozīmīgākajiem Herisona darbiem jāmin [[antiutopija|antiutopiskais]] romāns "Pavirzieties! Pavirzieties!" (''Make Room! Make Room!'') un romānu cikls "Nerūsējošā tērauda žurka" (''Stainless Steel Rat'').

== Biogrāfija ==
Harijs Herisons ir dzimis 1925. gada 12. martā Stemfordā, Konektikutā. Herisona māte dzimusi Rīgā, taču uzaugusi [[Sanktpēterburga|Sanktpēterburgā]]; viņa tēvs pēc tautības bijis īrs un ģimenes uzvārdu nomainījis uz "Herisons" neilgi pēc dēla dzimšanas. Pats Herisons uzauga Kvīnsā. Brīvajā laikā viņš labprāt lasīja komiksus un zinātnisko fantastiku.

1943. gadā 18 gadu vecumā Herisons tika iesaukts ASV armijas gaisa spēkos, kur dienēja četrus gadus. Viņš strādāja ar slepeniem militārajiem datoriem, darbojās arī kā šaušanas instruktors. Herisons saņēma arī medaļu par precizitāti šaušanā. Herisons ir pacifists un uzskata, ka "Vjetnama ir viens no lielākajiem Amerikas grēkiem". Dienēdams armijā, Herisons sāka interesēties par [[esperanto]], kas vēlāk parādās vairākos viņa darbos.

Atgriezies no armijas, Herisons izlēma studēt mākslu Ņujorkas Hantera koledžā, kur mācījās pie amerikāņu gleznotāja Džona Blomšīlda. Studijas pametis, viņš pie mākslinieka turpināja mācīties vēl divus gadus, kā arī apmeklēja Karikatūristu un ilustratoru skolu. Herisons sāka ilustrēt zinātniskās fantastikas žurnālus un kļuva par ''The Hydra Club'' locekli. Šajā laikā Deimons Naits viņu nolīga ilustrēt žurnālu ''Worlds Beyond''. Herisons saslima ar gripu un kakla infekciju, tāpēc nevarēja zīmēt, taču pievērsās rakstīšanai un radīja īso stāstu ''I Walk Through Rocks''. Deimons Naits par to samaksāja 100 dolārus; stāsts parādījās ''Worlds Beyond'' 1951. gada februāra numurā ar nosaukumu ''Rock Diver''. Apmēram šajā laikā Herisons sastapa Džounu Merkleri, dizaineri un baletdejotāju. 1954. gadā viņi apprecējās. 

1957. gada augustā Herisona septītajā publicētajā īsajā stāstā parādījās "Nerūsējošās tērauda žurkas" cikla galvenais varonis. Šajā laikā Herisons strādāja arī pie sava pirmā romāna, "Nāves pasaule" (''Deathworld''). Par romānu viņš saņēma 2100 dolārus. Pirmā romāna daļa parādījās žurnāla ''Astounding'' 1960. gada janvāra numurā. 

1965. gadā tika publicēts romāns "Bils, galaktikas varonis" (''Bill, the Galactic Hero''), lai arī ar darba iznākšanu bija grūtības — izdevēji nevēlējās apvienot zinātnisko fantastiku ar satīru. 1966. gadā tika publicēts viens no nozīmīgākajiem Herisona darbiem — romāns "Pavirzieties! Pavirzieties!".

Herisons kādu laiku dzīvojis [[Meksika|Meksikā]], [[Itālija|Itālijā]], [[Dānija|Dānijā]], [[Anglija|Anglijā]] un [[Amerikas Savienotās Valstis|ASV]], taču visbeidzot pārcēlies uz [[Īrija|Īriju]], kur dzīvoja līdz mūža galam. Miris {{dat|2012|8|15}}. 

== Literārā darbība ==

Par nozīmīgāko Herisona darbu mēdz uzskatīt antiutopisko romānu "Pavirzieties! Pavirzieties!". Romāna darbība risinās 1999. gadā (pats darbs tika uzrakstīts 1966. g.). Darbā apskatīta pārapdzīvotības problēma: pasaules iedzīvotāju skaits romānā sasniedzis 7 miljardus iedzīvotāju, kā rezultātā pilsētas ir pārblīvētas un trūkst iztikas līdzekļu.

== Saistība ar Latviju ==
[[Attēls:Fantastiskaa saaga.jpg|thumb|Grāmatas "Fantastiskā sāga" vāks]]
Vairāki Herisona darbi izdoti arī latviešu valodā. [[1973]]. gadā Z. Ineša tulkojumā izdots prozas krājums "[[Fantastiskā sāga]]", kurā iekļauts arī romāns ar šādu pašu nosaukumu (oriģinālā ''Technicolor Time Machine''), vēlāk arī romāns "Rietumos no Ēdenes" (''West of Eden'') un divas grāmatas ciklā "Nerūsējošā tērauda žurka". Herisona stāsts "Nirējs klintīs" (''Rock Diver'') [[1977]]. gadā publicēts zinātniskās fantastikas stāstu krājumā "Civilizācijas skatlogs".

[[2006. gads|2006]]. gada maija nogalē Harijs Herisons viesojās [[Rīga|Rīgā]], kur nolasīja lekciju "Kāpēc šodien mums fantastika vajadzīga vairāk nekā jebkad".

== Ārējās saites ==

* [http://www.harryharrison.com/ Oficiālā mājaslapa]
* [https://web.archive.org/web/20060903123224/http://web.lib.usf.edu/usflibraries/special_collections.html Harija Harisona manuskriptu kolekcija]

{{autoritatīvā vadība}}

{{DEFAULTSORT:Herisons, Harijs}}
[[Kategorija:1925. gadā dzimušie]]
[[Kategorija:2012. gadā mirušie]]
[[Kategorija:Amerikas Savienoto Valstu zinātniskās fantastikas rakstnieki]]
[[Kategorija:Angļu valodā rakstošie]]
[[Kategorija:Konektikutā dzimušie]]