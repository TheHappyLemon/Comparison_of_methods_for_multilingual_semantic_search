{{Elementa infokaste
|                 tips = sārmzemju metāls
|      kārtas skaitlis = 38
|             1. čaula = 2
|             2. čaula = 8
|             3. čaula = 18
|             4. čaula = 8
|             5. čaula = 2
|              simbols = Sr
|             atommasa = 87,62
|   valences elektroni = [Kr]5s<sup>2</sup>
|       tabulas attēls = [[Attēls:Sr-TableImage.svg|250px]]
|               attēls = [[Attēls:Strontium destilled crystals.jpg|200px]]&nbsp;&nbsp;&nbsp;&nbsp;[[Attēls:Stronzianite 01.png|180px]]<br />Stroncija paraugs [[argons|argona]] aizsargatmosfērā un stroncija rūdas ([[stroncianīts|stroncianīta]]) [[fluorescence]]
|  oksidēšanas pakāpes = '''+2'''
|  elektronegativitāte = 0,95
|              blīvums = 2630
|  kušanas temperatūra = 1050 K (777&nbsp;°C)
| viršanas temperatūra = 1655 K (1382&nbsp;°C)
}}

'''Stroncijs''' ir [[ķīmiskais elements]] ar [[ķīmiskais simbols|simbolu]] '''Sr''' un [[atomskaitlis|atomskaitli]] 38. Stroncijs ir [[sārmzemju metāli|sārmzemju metāls]]. Stroncijs aktīvi reaģē ar gaisa [[skābeklis|skābekli]] un tāpēc brīvā veidā dabā nav sastopams. Stroncijs ir sastopams galvenokārt [[karbonāti|karbonātu]] un [[sulfāti|sulfātu]] ([[celestīns (minerāls)|celestīna]]) veidā. Stroncijs [[liesma|liesmu]] iekrāso sarkanā krāsā, šādiem mērķiem [[pirotehnika|pirotehnikā]] lieto [[stroncija nitrāts|stroncija nitrātu]]. Stroncijs savienojumos var būt tikai divvērtīgs.

Stroncijs nav toksisks elements, taču tā radioaktīvais [[izotops]] [[stroncijs-90]], ko lieto kā radioaktīvā [[bēta starojums|bēta starojuma]] avotu, nonākot organismā, ir ļoti bīstams. Stroncijs pēc bioloģiskajām īpašībām līdzīgs [[kalcijs|kalcijam]], tādēļ uzkrājas [[kauli|kaulos]].

Stroncijs nelielos daudzumos ir konstatēts arī cilvēka organismā, bet tā bioloģiskā nozīme nav zināma.

== Vēsture ==
Stronciju 1790. gadā atklāja [[Adērs Krofords]] (''Adair Crawford''). Tas tika nosaukts [[Skotija]]s ciemata [[Strontīana]]s (''Strontian'') vārdā, kur tas tika atklāts. 1808. gadā ar [[elektrolīze|elektrolīzi]] stronciju izdalīja angļu ķīmiķis [[Hamfrijs Deivijs]], lai gan tas joprojām netika iegūts tīrā veidā. 1855. gadā tīrā veidā to pirmais ieguva [[Roberts Bunzens]] (''Robert Bunsen'').

== Atrašanās dabā ==
Tīrā veidā stroncijs dabā nav atrodams. Tas galvenokārt ir atrodams [[celestīns (minerāls)|celestīna]] un [[stroncianīts|stroncianīta]] minerālos.<ref name="lanl"/>

=== Izotopi ===
Dabā ir sastopami četri stabili stroncija [[izotops|izotopi]]: stroncijs-88 (82,58% no kopējā stroncija daudzuma), stroncijs-86 (9,86%), stroncijs-87 (7,00%) un stroncijs-84 (0,56%).<ref name="jlab"/> Vēl ir zināmi izotopi, kuru [[masas skaitlis]] ir no 73 līdz 107.<ref name="jlab"/>

== Raksturojums ==
[[Attēls:Strontium air.theora.ogv|thumbnail|200px|Stroncija sadegšana gaisā ar sarkanu liesmu]]
Stroncijs ir pelēks, sudrabains metāls, kas ir mīkstāks nekā [[kalcijs]]. Ķīmiski aktīvs elements. Labi reaģē ar [[ūdens|ūdeni]], veidojot [[stroncija hidroksīds|stroncija hidroksīdu]] (Sr(OH)<sub>2</sub>) un [[ūdeņradis|ūdeņraža]] gāzi.

== Izmantošana ==
Stroncijam ir līdzīgas ķīmiskās īpašības kā [[kalcijs|kalcijam]] un [[bārijs|bārijam]], bet to izmanto salīdzinoši maz, galvenokārt lielo izmaksu dēļ. Stronciju galvenokārt izmanto [[pirotehnika|pirotehnikā]], lai [[uguņošana|uguņošanā]] iegūtu spilgti sarkanu krāsu.<ref name="Lenntech"/>

== Atsauces ==
{{atsauces|refs=
<ref name="lanl">{{tīmekļa atsauce | url= http://periodic.lanl.gov/38.shtml | title= Strontium | publisher= Los Alamos National Laboratory | accessdate= 2014. gada 8. decembrī | language= angliski}}</ref>

<ref name="jlab">{{tīmekļa atsauce | url= http://education.jlab.org/itselemental/iso038.html | title= Isotopes of the Element Strontium | publisher= Jefferson Lab | accessdate= 2014. gada 8. decembrī | language= angliski}}</ref>

<ref name="Lenntech">{{tīmekļa atsauce | url= http://www.lenntech.com/periodic/elements/sr.htm | title= Strontium (Sr) | publisher= lenntech.com | accessdate= 2014. gada 17. decembrī | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Sārmzemju metāli]]