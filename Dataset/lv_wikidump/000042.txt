[[Attēls:16-hole chrom 10-hole diatonic.jpg|thumbnail|235px|Mutes harmonikas]]
'''Mutes harmonikas''' ir brīvo mēlīšu aerofona tipa [[mūzikas instruments]]. Skaņa šajā instrumentā rodas iesvārstot dažāda garuma metāla mēlītes. Tās instrumenta korpusā parasti ir izvietotas divās rindās tā, ka viena rinda skan veicot ieelpu, bet otra - izelpu. Mutes harmonikas ir viens no pieejamākajiem mūzikas instrumentiem, jo to cena ir sākot no pāris eiro. Pieņemamas spēles iemaņas ar minimālām mūzikas zināšanām var apgūt dažu dienu laikā. Tomēr visu šī instrumenta iespēju izmantošana prasa pamatīgas iemaņas.

Pēc uzbūves izšķir [[oktāva|oktāvu]], [[tremolo]], [[hromatiskā gamma|hromatiskās]] un [[blūzs|blūza]] mutes harmonikas. Katrai no tām ir savs raksturīgs lietojums.

Pēc skaņojuma mutes harmonikas var iedalīt divās grupās: [[diatonika|diatoniskās]] un [[hromatiskā gamma|hromatiskās]] mutes harmonikas. Diatoniskās var būt [[mažors|mažora]], [[minors|minora]], harmoniskā minora vai mažora u.c. [[skaņkārta|skaņkārtās]]. Tas nozīmē, ka lai spēlētu diatoniskās mutes harmonikas dažādās [[tonalitāte|tonalitātēs]], parasti būs vajadzīgi vairāki instrumenti - katrs ar citu tonālo centru. Tādēļ kvalitatīvas diatoniskās mutes harmonikas tiek ražotas visās tonalitātes, lai neierobežotu izpildītāju iespējas. Ar hromatiskajām mutes harmonikām iespējams spēlēt jebkurā skaņkārtā, jo to skaņojums ir hromatisks. Tomēr populārās mūzikas un it īpaši [[blūzs|blūza]] izpildītāju vidū, visiecienītākās ir mažora diatoniskās mutes harmonikas.

Parasti mutes harmoniku spēles diapazons ir 3 [[oktāva]]s. Tām ir 10 spēles caurumi un 20 mēlītes. Tādējādi, spēlējot ar vienkāršu ieelpu / izelpu, iespējams iegūt 19 dažāda augstuma skaņas, jo 2. cauruma ieelpas un 3. cauruma izelpas skaņas augstumi ir identiski (tā sauktais Rihtera skaņojums). Tomēr izmantojot speciālus spēles paņēmienus, šajā pašā 3 oktāvu diapazonā var izspēlēt pat 35 dažāda augstuma skaņas. Ir sastopami arī 12, 14 un vairāk caurumu instrumenti.

Starp slavenākajiem mutes harmoniku izpildītājiem ir ''Sonny Boy Williamson II'', ''Little Walter'', ''Sonny Terry'', ''Big Walter Horton'', [[Bobs Dilans]], u.c. Viens no visu laiku izcilākajiem hromatisko mutes harmoniku meistariem ir [[Larijs Ādlers|Lerijs Ādlers]]. Mūsdienās slavens ir ''Philip Achille'', kā arī ''Jean-Baptiste "Toots" Thielemans'' un [[Stīvijs Vonders]].

{{mūzika-aizmetnis}}

{{autoritatīvā vadība}}

[[Kategorija:Pūšamie mūzikas instrumenti]]