{{Valsts infokaste
|         vietējais_nosaukums = ''Suomen tasavalta''<br />''Republiken Finland''
|    pilnais_valsts_nosaukums = Somijas Republika
|            valsts_nosaukums = Finland
|               karoga_attēls = Flag of Finland.svg
|            karoga_nosaukums = Somijas karogs
|              ģerboņa_attēls = Coat of arms of Finland.svg
|           ģerboņa_nosaukums = Somijas ģerbonis
|             ģerboņa_platums = 75px
|                 valsts_moto = 
|                valsts_himna = [[Somijas himna|Maamme]]<br />(tulk. "Mūsu zeme")
|               kartes_attēls = EU-Finland.svg
|             kartes_paraksts = 
|               galvaspilsēta = [[Helsinki]]
|latd=60 |latm=10 |latNS=N |longd=24 |longm=56 |longEW=E
|             lielākā_pilsēta = [[Helsinki]]
|              valsts_valodas = [[somu valoda|somu]] un [[zviedru valoda]]
|             etniskās_grupas = 
|        etniskās_grupas_gads = 
|              valsts_iekārta = [[Parlamentāra republika]]<sup>1</sup>
|        valsts_galvas_tituls = [[Somijas prezidents|Prezidents]]
|                valsts_galva = [[Aleksanders Stubs]]
|       valsts_galvas_tituls2 = [[Somijas premjerministrs|Premjerministrs]]
|               valsts_galva2 = [[Peteri Orpo]]
|        neatkarības_iegūšana = [[Somijas vēsture|Neatkarība]]
|         neatkarības_piezīme = no [[Padomju Krievija]]s 
|                    dibināta = 
|        neatkarības_notikums = [[Somijas lielhercogiste|Autonomija]]
|          neatkarības_datums = {{dat|1809|3|29}}
|       neatkarības_notikums2 = [[Somijas neatkarības deklarēšana|Deklarēta]]
|         neatkarības_datums2 = {{dat|1917|12|6}}
|       neatkarības_notikums3 = Atzīta
|         neatkarības_datums3 = {{dat|1918|1|4}}
|          iestāšanāsESdatums = {{dat|1995|1|1}}
|                 platība_km2 = 338,424
|               platība_rangs = 64.
|              procenti_ūdens = 10,0
|     iedzīvotāju_skaita_gads = 2009
|          iedzīvotāju_skaits = 5 374 781<ref name="Population clock">{{Tīmekļa atsauce |url=http://www.vaestorekisterikeskus.fi/vrk/home.nsf/pages/index_eng |title=The current population of Finland |work=Population Register Center |accessdate=2010-10-06 |archiveurl=https://web.archive.org/web/20090415225037/http://www.vaestorekisterikeskus.fi/vrk/home.nsf/pages/index_eng |archivedate=2009-04-15 }}</ref>
|    iedzīvotāju_skaits_rangs = 112.
|    apdzīvotības_blīvums_km2 = 15,9
|  apdzīvotības_blīvums_rangs = 201.
|                     IKP_PPP = $257 miljardi<ref name=imf3>{{tīmekļa atsauce|url=https://www.imf.org/external/pubs/ft/weo/2018/02/weodata/weorept.aspx?sy=2018&ey=2018&scsm=1&ssd=1&sort=country&ds=.&br=1&pr1.x=59&pr1.y=9&c=172&s=NGDPD%2CPPPGDP%2CNGDPDPC%2CPPPPC&grp=0&a= |date=17 October 2018|title=Report for Selected Countries and Subjects|publisher=IMF}}</ref>
|                IKP_PPP_gads = 2018
|               IKP_PPP_rangs = 60.
|          IKP_PPP_per_capita = $46 559<ref name=imf3/>
|    IKP_PPP_per_capita_rangs = 24.
|                         HDI = {{palielinājās}}0,940
|                    HDI_gads = 2021
|              HDI_kategorija = <font color=#009900>ļoti augsts</font>
|                   HDI_rangs = 11.
|                        Gini = 26,9
|                   Gini_gads = 2000
|             Gini_kategorija = <font color="#009900">zems</font>
|                  Gini_rangs = 
|                      valūta = [[Eiro]]<sup>2</sup>
|                valūtas_kods = EUR
|                  laika_zona = [[Austrumeiropas laiks|EET]]
|                  utc_offset = +2
|              laika_zona_DST = [[Austrumeiropas vasaras laiks|EEST]]
|              utc_offset_DST = +3
|                      domēns = [[.fi]], [[.ax]]<sup>3</sup>
|              tālsarunu_kods = 358
|                    piezīme1 = [[Pusprezidentāla sistēma]]
|                    piezīme2 = Pirms [[2002. gads|2002]]. gada [[Somijas marka]]
|                    piezīme3 = Arī [[.eu]], kopā ar citām [[Eiropas Savienība]]s dalībvalstīm.
|                iso_kods_num = 246
|              iso_kods_alfa2 = FI
|              iso_kods_alfa3 = FIN
}}

'''Somija''' ({{val|fi|Suomi}}, {{val|sv|Finland}}), oficiāli '''Somijas Republika''' (''Suomen tasavalta'', ''Republiken Finland''), ir valsts [[Ziemeļeiropa|Ziemeļeiropā]], [[parlamentāra republika]] un [[Eiropas Savienība]]s locekle.
Ziemeļrietumos tā robežojas ar [[Zviedrija|Zviedriju]], ziemeļos ar [[Norvēģija|Norvēģiju]] un austrumos ar [[Krievija|Krieviju]]. Somiju apskalo divi [[Baltijas jūra]]s līči: dienvidu daļu apskalo [[Somu līcis]], kurš atdala Somiju no [[Igaunija]]s, bet rietumu daļu apskalo [[Botnijas līcis]]. Aptuveni viena trešdaļa no Somijas teritorijas atrodas aiz [[Ziemeļu polārais loks|Ziemeļu polārā loka]].

Somijā dzīvo tikai 5,3 miljoni [[iedzīvotāji|iedzīvotāju,]]<ref name="Population clock"/> lai gan pēc [[platība]]s tā ir viena no lielākajām valstīm Eiropas Savienībā. Pēc [[apdzīvotības blīvums|apdzīvotības blīvuma]] (16 cilv./km²) Somija ir viena no visretāk apdzīvotajām Eiropas valstīm. Lielākā daļa iedzīvotāju dzīvo valsts dienvidos, Somijas galvaspilsētā [[Helsinki|Helsinkos]] un tās apkārtnē. Oficiālās [[valsts valoda]]s ir divas, [[somu valoda|somu]] un [[zviedru valoda]], lai gan 92% iedzīvotāju ir [[somi]], bet [[zviedri]] ir tikai 6%. Zviedri dzīvo galvenokārt [[Olande|Olandē (Ālandu salās)]], šai teritorijai ir piešķirta [[autonomija]].
Somijas platība ir 337 tūkstoši km². No kopējās teritorijas [[aramzeme]] aizņem 8%, [[meži]] — 57%, [[Ezers|ezeri]] — 9% un [[purvi]] — 26%. Somijā meži ir galvenā dabas bagātība, tie valsti nodrošina ar [[kokmateriāli]]em un izejmateriāliem. Purvi Somiju nodrošina ar [[kūdra|kūdru]], ko pārsvarā izmanto kā [[kurināmais|kurināmo]]. Somijas krasta līnija ir ļoti robota, ar daudzām sīkām salām un [[šēra (sala)|šērām]]. Somijai ir arī [[osta]]s, kas atvieglo valsts ārējo tirdzniecību.

== Etimoloģija ==
Valsts nosaukums "Somija" ir cēlies no somu pašnosaukuma ''suomi''. Šī vārda izcelsme nav īsti skaidra, bet viena no versijām apgalvo, ka tas ir cēlies no [[baltu valodas|baltu valodu]] vārda "zeme". Saskaņā ar citām versijām, nosaukums ir cēlies no vārda ''suomaa'', kas nozīmējot "[[purvs|purvainā]] zeme".

Daudzas tautas Somiju dēvē par "Finlandi". Šis [[eksonīms]] ir cēlies no [[skandināvi|skandināvu]] vietvārda "[[Finnmarka]]" un citiem vietvārdiem, kas sākas ar "''Fin(n)-''". Vietu nosaukumi, kuri sākas ar "''Fin(n)-''", ir ļoti bieži sastopami gan [[Zviedrija|Zviedrijā]], gan [[Norvēģija|Norvēģijā]]. Visticamāk, ar šo vārdu [[ģermāņi]] apzīmēja medniekus un vācējus. Termins "''Finn''" bieži ir attiecināts arī uz [[sāmi]]em.

Dažreiz Somiju dēvē arī par "Tūkstoš ezeru zemi", jo valstī ir 187 888 [[ezers|ezeru]], kuru platība ir lielāka par 500 m².<ref name="ezeri" />

== Vēsture ==
{{Pamatraksts|Somijas vēsture|Somijas vēstures hronoloģija}}
Pēc [[Somijas krusta kari]]em līdz [[13. gadsimts|13. gadsimta]] beigām reti apdzīvotā Somijas teritorija nonāca [[Zviedrija]]s pakļautībā. Somija bija Zviedrijas kontrolē līdz pat [[1809]]. gadam, kad tā nonāca [[Krievijas Impērija]]s pakļautībā. Autonomās [[Somijas lielhercogiste]]s pastāvēšanas laikā somi sāka attīstīties kā [[nācija]]. [[1917]]. gada 6. decembrī Somija kļuva par [[neatkarība|neatkarīgu]] valsti.

== Ģeogrāfija ==
[[Attēls:Fintopo.jpg|thumb|150px|Somijas topogrāfiskā karte]]
Somijas [[platība]] ir 338 424 km². Salīdzinājumā ar citām [[Eiropa]]s valstīm: tā ir mazliet mazāka nekā [[Vācija]] un mazliet lielāka nekā [[Norvēģija]]. Somija ir 5,2 reizes lielāka nekā [[Latvija]]. Tā atrodas starp 60. un 70. [[ģeogrāfiskais platums|platuma]] grādu un ir viena no [[Ziemeļvalstis|ziemeļvalstīm]]. Aptuveni trešdaļa no valsts atrodas aiz [[Ziemeļu polārais loks|Ziemeļu polārā loka]]. Ziemeļu—dienvidu virzienā Somijas garums ir 1160 kilometri (no [[Nuorgama]]s līdz [[Hanko]]), bet rietumu—austrumu virzienā tās platums ir 540 kilometri (no [[Nerpesa]]s līdz [[Ilomantsi]]). Somijas daļu, kas atrodas uz ziemeļiem no [[Oulujervi ezers|Oulujervi ezera]], sauc par "Ziemeļsomiju", lai gan tā ir apmēram puse no valsts. Savukārt [[Jiveskile]]s pilsēta atrodas Somijas centrālajā daļā, lai gan ģeogrāfiski tā atrodas vairāk uz dienvidiem. Somijai sauszemes robežas ir ar [[Krievija|Krieviju]], [[Norvēģija|Norvēģiju]] un [[Zviedrija|Zviedriju]]. Garākā no tām ir austrumu robeža ar Krieviju (1269 km). Ziemeļos robežas garums ar Norvēģiju ir 716 km, bet ziemeļaustrumos ar Zviedriju — 536 km. Somijas krastus apskalo [[Baltijas jūra]]s līči. Rietumos to apskalo [[Botnijas līcis]], bet dienvidos — [[Somu līcis]]. Somijas upju tīkls ir blīvs. Upes ir īsas un krāčainas. Tās izmanto [[elektroenerģija]]s ražošanai. Lielākā daļa upju ietek Botnijas līcī. Pēc oficiāliem datiem, Somijā ir 187888 ezeri, kuru platība ir lielāka par 500 m²,<ref name="ezeri">{{Tīmekļa atsauce |url=http://www.stat.fi/index_en.html |title=Statistics Finland |accessdate=2007-01-22}}</ref> un 56 tūkstoši, kuru platība ir vismaz viens [[hektārs]]. Tādēļ Somiju dažreiz dēvē arī par "Tūkstoš ezeru zemi".

[[Attēls:Lempisaari,_Naantali,_Finland..jpg|thumb|200px|left|Šēras netālu no [[Naantali|Nāntali]] pilsētas]]
Somijā ir pieci lieli [[fiziskā ģeogrāfija|fiziski ģeogrāfiskie]] rajoni: Dienvidsomijas zemiene, Austrumbotnijas zemiene, Somijas ezeru zemiene, Somijas augstiene un Lapzemes augstiene. Dienvidsomijas līdzenums plešas no [[Satakunta]]s provinces līdz pat Krievijas robežai. Salīdzinot ar Somijas ezeru līdzenumu, šajā līdzenumā ir maz ezeru, toties ir vairāk [[aramzeme]]s. Tālāk gar rietumu krastu plešas Austrumbotnijas līdzenums. Šo līdzenumu šķērso ļoti daudz upju, kā arī šeit ir plašas aramzemju platības. Somijas kopējais [[krasta līnija]]s garums sasniedz aptuveni 40 tūkstošus kilometrus,<ref name="krasta līnija">Kalevi Rikkinen: ''A Geography of Finland''. University of Helsinki, Lahti Research and Training Centre, Lahti 1992, S. 31</ref> kas gandrīz atbilst [[Zeme]]s apkārtmēram pa ekvatoru. Tā ir tik gara tāpēc, ka Somijas piekraste ir ļoti izrobota un ar ļoti daudzām sīkām [[sala|salām]] un [[šēra (sala)|šērām]]. Kopā ir apmēram 76 tūkstoši piekrastes salas, kuru platība ir vismaz 500 m².<ref name="krasta līnija" /> Ļoti daudz salas un šēras atrodas [[Turku]] pilsētas piekrastē, kā arī [[Olande|Olandē]] (Ālandu salās). Dienvidos esošā [[morēna]] [[Salpauselke]] un rietumos [[Somenselke]] ir divas valsts nozīmīgākās [[ūdensšķirtne]]s, kuras atdala piekrastes rajonus no [[Somijas ezerzeme]]s (''Järvi-Suomi''). Šī purvainā un ar mežiem klātā teritorija, kurā ir aptuveni 42,2 tūkstoši ezeri,<ref>Esko Kuusisto: ''Lake District in Finland''. In: Matti Seppälä (Hrsg.): ''The Physical Geography of Fennoscandia''. Oxford University Press, Oxford 2005, S. 286.</ref> ir lielākā "ezeru zeme" Eiropā. Iekšējie ūdeņi aizņem apmēram 18% no Somijas teritorijas.<ref>Kuusisto: ''Lake District in Finland''. S. 283.</ref> Tieši no "ezeru zemes" iztek valsts nozīmīgākās dienvidu upes, kā [[Kokemeenjoki]], [[Kimijoki]] un [[Vuoksi]]. Šeit atrodas arī Somijas lielākais ezers — [[Saima ezers]], kura platība ir 4400 km². Somijas ezeri ir kuģojami, jo tie veido ezeru sistēmas. Atsevišķus ezerus un ezeru sistēmas savā starpā saista upes. Lai gan iekšzemē kravu transportēšanā parasti izmanto auto transportu vai dzelzceļa transportu, Somijas dienvidaustrumdaļā var izmantot arī jūras transportu. Raksturīgi ir arī tas, ka ezeros ir ļoti daudz [[sala|salu]]. Somijas augstiene (''Vaara-Suomi'') plešas no valsts austrumos esošās [[Ziemeļkarēlija]]s līdz [[Kainū]] provincei, dienvidos no [[Lapzeme]]s. Augstienei ir raksturīgi neskaitāmi [[pakalns|pakalni]], no kuriem visaugstākais ir [[Koli]] kalns (347 m) Ziemeļkarēlijā. Somijas augstiene ziemeļos robežojas ar Lapzemes augstieni. Lapzemes augstienē plešas meži un kalni (''tunturi''), uz kuriem aug maz koki. Augstākās virsotne ir [[Pallastunturi]] (807 m), [[Illestunturi]] (718 m) un [[Pihetunturi]] (540 m). [[Inari ezers|Inari ezera]] tuvumā, kurš atrodas Lapzemes ziemeļrietumos, tāpat kā dienvidos ir ļoti daudz ezeru. Garākās Somijas upes [[Kemijoki]] (560 km) [[sateces baseins|baseins]] aizņem lielu daļu no Lapzemes. Pašos Somijas ziemeļos ir arī [[Skandināvijas kalni]]. Uz Somijas—[[Norvēģija]]s robežas atrodas valsts augstākā virsotne — [[Halti]] kalns (1324 m).

Somijas lielāko daļu klāj [[taiga]] un [[purvs|purvi]]. No kopējās teritorijas [[aramzeme]] aizņem tikai 8%, [[meži]] — 57% un [[purvi]] — 26%. Somijā meži ir galvenā dabas bagātība. Tie valsti nodrošina ar [[kokmateriāli]]em un izejmateriāliem. Purvi Somiju nodrošina ar [[kūdra|kūdru]], kuru pārsvarā izmanto kā [[kurināmais|kurināmo]]. Somijai ir arī [[osta]]s, kas atvieglo valsts ārējo tirdzniecību. Akmeņi, kuri ir pēc pēdējā [[ledus laikmets|ledus laikmeta]] ir izkaisīti pa visu valsti, galvenokārt sastāv no [[granīts|granīta]].

Somijas klimatu nosaka valsts novietojums [[mērenā josla|mērenās joslas]] pašos ziemeļos pie robežas ar polārajiem apgabaliem. Šajos apgabalos ir ļoti auksts un tur parasti dzīvo maz iedzīvotāju. Pateicoties [[Golfa straume]]i, Somijas klimats ir maigs, lai gan pašos valsts ziemeļos ir auksts. Klimats ir ļoti svarīgs faktors preču pārvadāšanai. Somijas vidējā gaisa temperatūra ir nedaudz zemāka nekā Latvijā.

== Administratīvais iedalījums ==
{{Pamatraksts|Somijas administratīvais iedalījums}}
[[Attēls:Aluehallintovirastot.2010.svg|thumb|250px|Somijas Valsts reģionālās administratīvās pārvaldes kopš 2010. gada]]
Somijā pirmā līmeņa administratīvā iedalījuma vienība pirms 2010. gada bija [[lēne]] ({{val|fi|läänit}}, {{val|sv|län}}). Visu valsti iedalīja sešās lēnēs, no kurām tikai [[Olande]]i bija [[autonomija]]. Lēņu pakļautībā darbojās [[policija]], [[prokuratūra]] un citas valsts iestādes. Kopš 2010. gada augstākās iedalījuma vienības ir 19 reģioni, bet lēņu funkcijas daļēji pārņēmušas 6 Valsts reģionālās administratīvās pārvaldes (VRAP) un viens Valsts departaments (Olandē).

{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! Nr. || width="140px" | [[Somijas administratīvais iedalījums|Administratīvās pārvaldes]] || Admin. centrs || Sauszemes [[platība]] (km²) || [[Iedzīvotāju skaits|Iedzīvotāji]]<br />(2017. gadā)<ref>{{Tīmekļa atsauce |url=http://pxnet2.stat.fi/PXWeb/pxweb/en/StatFin_Passiivi/StatFin_Passiivi__vrm__vaerak/statfinpas_vaerak_pxt_024_201700.px/ |title=Stat.fi: Population density 1.1.2018 by Year, Area and Information |access-date=22.01.2020 |archive-date=11.07.2020 |archive-url=https://web.archive.org/web/20200711105751/http://pxnet2.stat.fi/PXWeb/pxweb/en/StatFin_Passiivi/StatFin_Passiivi__vrm__vaerak/statfinpas_vaerak_pxt_024_201700.px/ }}</ref> </tr>
|-
| 1 || Dienvidsomijas VRAP || [[Hemēnlinna]] || 29 896 || 2 334 948
|-
| 2 || Dienvidrietumu Somijas VRAP || [[Turku]] || 18 484 || 698 075
|-
| 3 || Austrumsomijas VRAP || [[Mikeli]] || 48 788 || 556 833
|-
| 4 || Rietumu un Iekšsomijas VRAP || [[Vāsa (pilsēta)|Vāsa]] || 55 508 || 1 228 747
|-
| 5 || Ziemeļsomijas VRAP || [[Oulu]] || 57 013 || 485 815
|-
| 6 || Lapzemes VRAP || [[Rovaniemi]] || 92 676 || 179 223
|-
| 7 || Olandes Valsts departaments || [[Mariehamna]] || 1 553 || 29 489
|-
| 8 || Kopā || [[Helsinki]] || 303 919 || 5 513 130
|}
|}

Sīkāk Somija tiek iedalīta 19 reģionos ({{val|fi|maakunta}}, {{val|sv|landskap}}). Tos iedala vēl 70 apakšreģionos (''seutukunta'', ''ekonomisk region''), un visbeidzot 2009. gadā Somija tika sadalīta arī 348 pašvaldībās (''kunta'', ''kommun''). Pirms tam bija 415 pašvaldības, uz 2020. gadu to skaits samazinājies līdz 310.

== Valsts pārvalde ==
[[Attēls:Alexander Stubb EPP October 2018 (44474967285) (cropped).jpg|thumb|left|175px|Pašreizējais Somijas prezidents [[Aleksanders Stubs]]]]
[[Somijas konstitūcija]] ir pieņemta [[1919]]. gadā. Vēlāk ir izdarīti vairāki grozījumi un papildinājumi. Pēdējais labojums konstitūcijā ir veikts {{dat|2000|3|1}}. Būtiskākais labojums bija pilnvaru izlīdzināšana starp [[Somijas prezidents|Somijas prezidentu]], [[Somijas parlaments|parlamentu]] un [[Somijas valsts padome|valsts padomi]]. Tādēļ no [[prezidentālisms|prezidentālas]] [[republika]]s Somija kļuva par [[pusprezidentālisms|pusprezidentālu]] republiku. Vienpalātas parlamentam ({{val|fi|eduskunta}}, {{val|sv|riksdag}}), kurš sastāv no 200 locekļiem, pieder [[likumdošanas vara]]. To uz četriem gadiem ievēl [[proporcionālas vēlēšanas|proporcionālās vēlēšanās]]. Somijas pilsoņi tikai no 18 gadu vecuma var iet uz [[vēlēšanas|vēlēšanām]]. Kopš konstitucionālās reformas valsts padome (''valtioneuvosto, statsrådet'') nav tieši atbildīga parlamenta priekšā.

[[Somijas premjerministrs|Somijas premjerministru]] tieši ievēl parlaments, savukārt pārējos valsts padomes locekļus pēc premjerministra ierosinājuma apstiprina prezidents. Kopš [[2023. gads|2023]]. gada jūnija premjerministrs ir [[Peteri Orpo]]. Somijas prezidentu uz 6 gadiem ievēlē vispārējās [[divpakāpju vēlēšanas|divpakāpju vēlēšanās]]. Prezidentam ir plašas tiesības, viņš izdod lēmumus un dekrētus, var uzlikt [[veto]] parlamenta paziņotajiem likumprojektiem. Prezidents vada Somijas ārpolitiku, kā arī ir [[bruņoto spēku augstākais virspavēlnieks]] un ieceļ augsta ranga valsts ierēdņus un tiesnešus. Kopš [[2024. gads|2024]]. gada Somijas prezidents ir [[Aleksanders Stubs]]. Augstāko [[izpildvara|izpildvaru]] realizē valsts padome un prezidents.

Somijā nav atsevišķa [[kontitucionālā tiesa]]. Pārvaldes orgānu darbību izskata parastajās [[tiesa|tiesās]]. Somijas [[tiesu vara|tiesu varu]] spēcīgi ir ietekmējusi [[Zviedrija]], kuras pakļautībā somi bija līdz [[1809]]. gadam. Kopš pievienošanās [[Eiropas Savienība]]i [[1995]]. gadā, Somijas likumos kā nepieciešamība ir ieviesti daudzi Savienības tiesību akti. Parastā [[tiesu sistēma]] ir strukturēta trīs līmeņos. Ikvienu lietu vispirms izskata 56 rajonu tiesās (''käräjäoikeus''), bet pēc tam [[apelācija|apelāciju]] var iesniegt sešās augstākajās tiesās (''hovioikeus, hovrätt''). Visbeidzot pēc stingriem noteikumiem lietu var iesniegt izskatīt [[Somijas Augstākā tiesa|Somijas Augstākajai tiesai]] (''korkein oikeus, högsta domstolen'').

== Ārpolitika ==
Somijas drošības un aizsardzības politikas pamatā ir tās pieredze [[Otrais pasaules karš|Otrajā pasaules karā]]. Somijas loma starptautiskajās attiecībās ir vienota neitralitāte. Tautas prātos ir palikusi apziņa, ka nevar paļauties uz sabiedrotajiem un, ja sāksies [[karš]], tad valsts aizsardzība primāri būs janodrošina pašiem.<ref>Klaus Törnudd: ''Finnish Neutrality During the Cold War''. In: ''SAIS Review of International Affairs'' vol. XXXV no. 2 2005. S. 46</ref> Somijas aizsardzības politika ir vērsta uz "kopējo aizsardzību" (''kokonaismaanpuolustus''),<ref>[http://www.defmin.fi/?l=en&s=6 defmin.fi]</ref> kuras uzdevums ir nodrošināt valsts [[suverenitāte|suverenitāti]], teritoriālo integritāti un demokrātisku konstitūciju. Starptautiskajās attiecības tā cenšas ievērot [[neitralitāte|neitralitāti]], lai gan tā [[1994]]. gadā kļuva par organizācijas "[[Partnerattiecības mieram]]" locekli, bet [[1997]]. gadā arī par [[Eiroatlantijas sadarbības padome]]s locekli. Vēlāk somu karavīri iesaistījās arī [[NATO]] vadītajos drošības spēkos [[Kosova|Kosovā]] un [[Afganistāna|Afganistānā]], lai gan valsts nebija NATO locekle.

=== Pievienošanās NATO ===

Pievienošanās [[NATO]] ilgu laiku bija viens no strīdīgākajiem jautājumiem Somijas sabiedrībā. NATO pretinieki galvenokārt bija kreiso partiju atbalstītāji.<ref name="yle" /> Somijai iestāšanās jautājumā bija svarīga arī kaimiņvalsts [[Zviedrija]]s pozīcija, un daudzi uzskatīja, ka pozitīvs vai negatīvs lēmums abām valstīm būtu jāpieņem vienlaicīgi.<ref>[https://yle.fi/uutiset/3-12330047 Yle. Mikä muuttuisi puolustusvoimien arjessa, jos Suomi olisi Nato-maa?] 2007</ref>
Valsts prezidente [[Tarja Halonena]] uzskatīja, ka Somijai nav nepieciešams iestāties NATO,<ref>[https://suomenkuvalehti.fi/jutut/politiikka-ja-talous/presidentti-halonen-ei-perustetta-liittya-natoon/ Suomenkuvalehti. Presidentti Halonen: ”Ei perustetta liittyä Natoon”]</ref> arī vairums somu pret iestāšanos bija noskaņoti negatīvi.<ref name="yle">[https://yle.fi/uutiset/3-12336530 Ylen kysely: Enemmistö suomalaisista kannattaa Suomen Nato-jäsenyyttä]</ref> Stāvoklis izmainījās 2022. gada sākumā līdz ar [[Krievijas 2022. gada iebrukums Ukrainā|Krievijas iebrukumu Ukrainā]]. Ja 2017. gadā tikai 17% somu atbalstīja valsts dalību NATO, bet 2022. gada janvārī — 30%, tad februāra beigās par to iestājās 53% Somijas iedzīvotāju, 28% bija pret un 19% bez noteikta viedokļa.
2022. gada 29. jūnijā NATO samitā Madridē dalībvalstu līderi pieņēma lēmumu oficiāli uzaicināt Zviedriju un Somiju kļūt par Ziemeļatlantijas alianses dalībvalstīm.<ref>[https://www.lsm.lv/raksts/zinas/arzemes/zviedrija-un-somija-sanem-nato-uzaicinajumu-pievienoties-aliansei.a463440/?utm_source=lsm&utm_medium=article-bottom&utm_campaign=article Zviedrija un Somija saņem NATO uzaicinājumu pievienoties aliansei] lsm.lv 2022. gada 29. jūnijā</ref> Oficiāli par NATO dalībvalsti kļuva {{dat|2023|4|4||bez}}.<ref>{{Tīmekļa atsauce|url=https://www.lsm.lv/raksts/zinas/arzemes/04.04.2023-somija-oficiali-kluvusi-par-nato-dalibvalsti.a503671/ |title=Somija oficiāli kļuvusi par NATO dalībvalsti |date={{dat|2023|4|4|N|bez}} |website=lsm.lv|accessdate={{dat|2023|4|4||bez}}}}</ref>

== Bruņotie spēki ==
2006. gadā [[Somijas bruņotie spēki|Somijas bruņoto spēku]] (''Puolustusvoimat'') budžets bija 5,7%<ref>[http://www.defmin.fi/index.phtml?l=en&s=121 defmin.fi]</ref> no valsts budžeta, kas apmēram atbilst 2,27 miljardiem [[eiro]]. No [[iekšzemes kopprodukts|iekšzemes kopprodukta]] militārie izdevumi veido 1,6%.<ref>[http://www.defmin.fi/index.phtml?l=en&s=122 defmin.fi]</ref> Somijā pastāv obligātā [[karaklausība]]. Militārā apmācība ilgst no 6 līdz 12 mēnešiem. No obligātās karaklausības atbrīvoti ir tikai [[Jehovas liecinieki]] un autonomās [[Olande]]s iedzīvotāji. Kopš [[1995]]. gada karaklausībā brīvprātīgi var doties arī [[sieviete]]s. Somijas bruņotajos spēkos miera laikā dienē 35 tūkstoši karavīri, no kuriem 26 tūkstoši ir iekļauti [[Somijas armija|armijā]], 5 tūkstoši — [[Somijas flote|flotē]], bet 4 tūkstoši — [[Somijas gaisa spēki|gaisa spēkos]].<ref>[http://www.state.gov/r/pa/ei/bgn/3238.htm U.S. State Department]</ref> Vēl apmēram 35 tūkstoši somu katru gadu tiek iesaukti rezervistu apmācībās. Līdz ar to, ja sākas karš, Somijas bruņoto spēku kopējais karavīru skaits īsā laikā var pieaugt līdz 520 tūkstošiem.<ref>{{Tīmekļa atsauce |url=http://www.mil.fi/perustietoa/esittely/tehtavat/index_3_en.dsp |title=Finnish Defence Forces: ''Continuous Training'' |access-date={{dat|2009|11|24||bez}} |archiveurl=https://web.archive.org/web/20100420074027/http://www.mil.fi/perustietoa/esittely/tehtavat/index_3_en.dsp |archivedate={{dat|2010|04|20||bez}} }}</ref>

== Saimniecība ==
[[Attēls:Nokia HQ.jpg|thumb|200px|Somijas lielākā uzņēmuma "[[Nokia]]" galvenā mītne]]
Mūsdienās Somija ir viena no turīgākajām valstīm [[Eiropas Savienība|Eiropas Savienībā]] un tādējādi arī visā pasaulē. 2005. gadā Somijas pirktspējas indekss bija 111, salīdzinoši, Eiropas Savienības vidējais indekss bija 100.<ref>[http://europa.eu/rapid/pressReleasesAction.do?reference=STAT/06/166&format=HTML&aged=0&language=EN&guiLanguage=en Eurostat News Release]</ref> 2006. gadā kopējais [[eksports|eksporta]] apgrozījums bija 61,40 miljardi [[eiro]], bet [[imports|importa]] apgrozījums — 55,89 miljardi eiro. 2009. gadā nozīmīgākie tirdzniecības partneri bija [[Vācija]] (11,3%), [[Zviedrija]] (10,5%) un [[Krievija]] (10,1%).<ref>{{Tīmekļa atsauce |url=http://www.stat.fi/tup/suoluk/suoluk_kotimaankauppa_de.html |title=Finnische Statistikzentrale |access-date={{dat|2009|11|24||bez}} |archiveurl=https://web.archive.org/web/20090830215200/http://www.stat.fi/tup/suoluk/suoluk_kotimaankauppa_de.html#Außenhandel |archivedate={{dat|2009|08|30||bez}} }}</ref>

Vēl [[20. gadsimts|20. gadsimta]] sākumā Somija bija viena no [[nabadzība|nabadzīgākajām]] Eiropas valstīm. Šajā laikā Somijā nodarbojās ar [[papīrs|papīra]] ražošanu un [[dzelzs]] liešanu. Tikai pēc [[Otrais pasaules karš|Otrā pasaules kara]] strauji attīstījās [[lauksaimniecība]]. Pēc kara strauji pieauga [[industrializācija]]s apmēri, jo Somijai bija jānomaksā [[reparācija]]s [[Padomju Savienība]]i. Divdesmit gadu laikā attīstījas dažādas saimniecības nozares. Nozīmīgas kļuva [[elektrotehnika|elektrotehniskā]] rūpniecība, [[nafta]]s ķīmijas, [[mašīnrūpniecība]] un dažādu [[transports|transporta]] iekārtu ražošana. Par vēl vienu nozīmīgu nozari kļuva [[kuģu būvniecība]].

Kopš 1970. gadiem Somijas enerģētikā nozīmīgu vietu ieņem [[Atomenerģētika Somijā|atomenerģētika]].
{{Pamatraksts|Atomenerģētika Somijā}}

Straujā [[Ekonomikas izaugsme|ekonomiskā izaugsme]] apstājās 1991. gadā, kad [[Padomju Savienības sabrukums|sabruka Padomju Savienība]], jo tieši ar šo valsti Somijai bija ļoti cieši tirdzniecības sakari. Pēc smagas [[ekonomiskā krīze|ekonomiskās krīzes]] [[iekšzemes kopprodukts]] (IKP) samazinājās par 13%, savukārt no 1990. līdz 1994. gadam [[bezdarbs|bezdarba]] līmenis pieauga no 3,4% līdz 18,4%. Krīzes rezultātā tika restrukturēta Somijas saimniecība. Lai stabilizētu [[valsts budžets|valsts budžetu]], vairāki valsts uzņēmumi tika [[privatizācija|privatizēti]]. Tajā pašā laikā valsts ieguldīja naudu jaunāko [[tehnoloģija|tehnoloģiju]] apgūšanai augstskolās. Pēc tam arī ieguldīja [[mikroelektronika|mikroelektronikā]]. Šajā jomā veiksmīgi attīstījās uzņēmums "[[Nokia]]", kurš kļuva par dzinējspēku ekonomikas atveseļošanās procesā. Pievienošanās [[Eiropas Kopiena]]i 1995. gadā veicināja ekonomikas nostabilizēšanos. Pārkārtojot saimniecību, līdz 2001. gadam bezdarba līmenis bija jau samazināts līdz 9,2%. Vēlāk bezdarba līmenis vēl samazinājās, 2007. gadā tas sasniedza 6,9%.<ref>[http://www.stat.fi/org/historia/tyottomyysaste.html Finnische Statistikzentrale] {{Webarchive|url=https://web.archive.org/web/20091025194055/http://www.stat.fi/org/historia/tyottomyysaste.html |date={{dat|2009|10|25||bez}} }}.</ref>

Somijas [[meži]] ir valsts nozīmīgākais [[dabas resursi|dabas resurss]]. Tādējādi [[koksne]]s un [[papīrs|papīra]] rūpniecība ir dominējošās ražošanas nozares valstī. 17. gadsimtā Somija bija pasaulē lielākā [[darva]]s eksportētāja, savukārt jau 19. gadsimtā lielākā daļa no uzņēmumiem bija [[kokzāģētava]]s. Līdz pat 1970. gadiem vairāk nekā puse no Somijas eksporta allaž bija koksne un papīrs.<ref>{{Tīmekļa atsauce |url=http://www.finland.se/doc/fi/SuomijaRuotsi/suomi/teollisuus.html |title=Information der finnischen Botschaft in Stockholm |access-date={{dat|2007|10|28||bez}} |archiveurl=https://web.archive.org/web/20071028180516/http://www.finland.se/doc/fi/SuomijaRuotsi/suomi/teollisuus.html |archivedate={{dat|2007|10|28||bez}} }}</ref> Mūsdienās tā sastāda tikai 12% no eksporta no rūpnieciskās ražošanas,<ref name="statindustrie">[http://www.stat.fi/tup/suoluk/suoluk_teollisuus_en.html Finnische Statistikzentrale]</ref> un katru gadu tiek izzāģēti aptuveni 75 miljoni m³ koksnes.<ref>[http://www.bfai.de/fdb-SE,MKT20060118093828,Google.html Bundesamt für Außenwirtschaft] {{Webarchive|url=https://web.archive.org/web/20070928042543/http://www.bfai.de/fdb-SE,MKT20060118093828,Google.html |date={{dat|2007|09|28||bez}} }} ''Finnlands Papierindustrie wächst international''</ref> Uzņēmumi "[[Stora Enso]]", "[[UPM-Kymmene|UPM—Kymmene]]" un "[[M-real|M—real]]" pēdējos gados iegulda lielus līdzekļus, lai attīstītos citās valstīs, un ir kļuvuši par vieniem no līderiem papīra rūpniecībā. Pēdējos gados strauji attīstās arī [[metālapstrāde]], kā arī [[elektronika]]s rūpniecība. [[Elektroprece|Elektropreču]] ražošanas apjomi no 1995. līdz 2006. gadam ir četrkāršojušies.<ref name="statindustrie"/> Lauvas tiesu šajā nozarē aizņem [[telekomunikācijas|telekomunikāciju]] uzņēmums "[[Nokia]]". "Nokia" apgrozījums gadā ir 41,1 miljardi [[eiro]], līdz ar to tas ir lielākais uzņēmums Somijā.{{nepieciešama atsauce}} Citi pazīstami somu uzņēmumi ir "[[Fiskars]]", "[[Kone]]", "[[Valmet]]" un "[[Sisu Auto]]".

== Demogrāfija ==
[[Attēls:Finland population pyramid.png|thumb|175px|Somijas iedzīvotāju sadalījums pēc vecuma un dzimuma]]
Somijā dzīvo aptuveni 5,3 miljoni [[iedzīvotāji]]. Tā kā pēc platības tā ir liela valsts, tad tās vidējais [[apdzīvotības blīvums]] ir mazs, tas ir, 16 cilvēki uz kvadrātkilometru. Iedzīvotāji ir ļoti nevienmērigi sadalīti pa valsts teritoriju. [[Lapzeme|Lapzemē]], Somijas ziemeļos, iedzīvotāju blīvums ir vēl mazāks, tas ir, tikai 1,9 cilvēki uz km², savukārt aptuveni 40% Somijas iedzīvotāji dzīvo [[Dienvidsomija|Dienvidsomijā]], kur apdzīvotības blīvums sasniedz 62,6 cilvēkus uz km². Aptuveni 1,23 miljoni dzīvo [[Helsinki|Helsinku]] aglomerācijā. Nākamās lielākās pilsētas ir [[Tampere]], [[Turku]] un [[Oulu]].

Somijā iedzīvotāju skaits pieaug, bet tā kā jaunieši izvēlas studēt un strādāt pilsētās, tad lauku teritorijās cilvēku skaits tomēr samazinās.

== Kultūra ==
Somijas kultūra ir veidojusies galvenokārt ietekmējoties no [[Rietumeiropa]]s un [[Krievija]]s. Spēcīga ir bijusi [[Zviedrija]]s, kuras pakļautībā somi bija vairākus gadsimtus, un [[Vācija]]s ietekme, ar kuru somiem vienmēr ir bijuši cieši tirdzniecības sakari. Krievu kultūras ietekme vienmēr ir bijusi jūtama [[Austrumsomija|Austrumsomijā]] un [[Karēlija|Karēlijā]]. Pēc abiem [[pasaules karš|pasaules kariem]] Somijā ļoti ātri izplatījās Rietumeiropas [[popkultūra]]. Lai gan [[urbanizācija]]s rezultātā Somijas kultūra kļūst arvien globālāka, valstī, īpaši lauku teritorijās, joprojām tiek piekoptas arī somu [[tradīcija]]s, piemēram, iešana [[somu pirts|somu pirtī]].

Jau pirms mūsu ēras somi bija bagāti ar mutvārdu [[tautasdziesma|tautasdziesmām]], kurās galvenokārt tika apdziedātas tēmas no [[somu mitoloģija]]s. Pirmie literālie teksti tika sarakstīti 13. gadsimtā, kad Somijā tika ieviesta [[kristietība]]. Ļoti maz tekstu no šiem laikiem ir saglabājušies līdz mūsdienām. Tie bija [[latīņu valoda|latīņu valodā]] sarakstītie sakrālie teksti. Pirmie teksti [[somu valoda|somu valodā]] tika sarakstīti [[Reformācija]]s laikā 16. gadsimtā. [[Jaunā Derība|Jauno Derību]] somu valodā [[1548]]. gadā iztulkoja [[Mikaels Agrikola]].

No mūsdienu autoriem [[Mika Valtari]] (''Mika Waltari'') ir slavenākais somu rakstnieks, kura darbi ir plaši izplatīti arī ārzemēs. Viņa slavenākais darbs, vēsturiskais romāns "[[Sinuhe, ēģiptietis]]" (''Sinuhe Egyptiläinen'', 1945), ir iztulkots aptuveni 30 valodās, kā arī [[1954]]. gadā [[Holivuda (Losandželosa)|Holivudā]] pēc šī darba motīviem tika uzņemta filma.<ref>{{Tīmekļa atsauce | url= http://gramatas.wordpress.com/2007/11/08/sinuhe-egiptietis-mika-valtari/ | title= Sinuhe, ēģiptietis. Mika Valtari | publisher= gramatas.wordpress.com | accessdate= 2009-11-25}}</ref> Starptautisku slavu ir ieguvis arī Somijā dzīvojošās zviedru rakstnieces [[Tūve Jānsone|Tūves Jānsones]] darbs "[[Trollīši Mumini]]".

Mūsdienās Somijā ļoti populāra ir [[smagais metāls (mūzikas žanrs)|smagā metāla mūzika]], piemēram, mūzikas topos regulāri ir smagā metāla grupas "''[[Children of bodom]]''" dziesmas. Vēl pavisam nesenā pagātnē pasaules slavu ieguva tādas [[rokmūzika|roka]] un metāla grupas kā "''[[HIM]]''", "''[[The Rasmus]]''" un "''[[Nightwish]]''". Somu dziedātāji regulāri piedalās arī [[Eirovīzija|Eirovīzijā]]. [[2006. gada Eirovīzijas dziesmu konkurss|2006. gada Eirovīzijā]] pirmo reizi uzvarēja Somijas pārstāvji, [[smagais roks|smagā roka]] grupa "''[[Lordi (mūzikas grupa)|Lordi]]''". Slavena ir arī grupa "''[[Leningrad Cowboys]]''", kuri nodarbojas ar pazīstamām [[popmūzika|popa]] un roka dziesmu interpretēšanu. Visā pasaulē pazīstamus [[hīts|hītus]] ir iedziedājuši arī cita somu grupa "''[[Bomfunk MC’s]]''".

== Sports ==
[[Attēls:Paavo Nurmi (Antwerp 1920).jpg|thumb|150px|[[Pāvo Nurmi]] (1920. gadā Antverpenē) ir viens no visu laiku labākajiem olimpisko spēļu sportistiem]]
Somija ir uzskatāma par [[sports|sportu]] mīlošu valsti gan pašu sportistu, gan skatītāju vidū. Aptuveni 1,1 miljons iedzīvotāju (piektā daļa no iedzīvotājiem) ir kāda sporta kluba biedrs.<ref>Suomen liikunta ja Urheilu [http://www.slu.fi/slu-esittely/finnish_sports_federation/sport_in_finland/] {{Webarchive|url=https://web.archive.org/web/20061205235751/http://www.slu.fi/slu-esittely/finnish_sports_federation/sport_in_finland/|date={{dat|2006|12|05||bez}}}} (engl.)</ref> Nozīmīgus sporta notikumus pie TV ekrāniem regulāri skatās aptuveni 1,4 miljoni skatītāju.<ref>[http://www.finnpanel.fi/tulokset/tv/vuosi/2005/katsotuimmat.html Finnpanel] (finn.)</ref>

Panākumi sporta sacensībās dod lielu daļu no to [[Nacionālā identitāte|nacionālās identitātes]]. Panākumu guvuši sportisti tiek pielīdzināti valsts varoņiem, it īpaši [[1920. gadi|1920. gadu]] somu sportisti, kuri guva uzvaras starptautiskās sacensībās. [[1924. gada vasaras olimpiskās spēles|1924. gada vasaras olimpiskajās spēlēs]], kuras notika [[Parīze|Parīzē]], somu sportisti bija otrajā vietā iegūto medaļu kopvērtējuma tabulā. Skrējējs [[Pāvo Nurmi]] (viens no "Lidojošajiem somiem") ieguva deviņas [[zelta medaļa]]s un kļuva par vienu no visu laiku labākajiem sportistiem [[olimpiskās spēles|olimpiskajās spēlēs]], kā arī viņš ir medaļām bagātākais vieglatlēts olimpiskajās spēlēs. Olimpiskajās spēlēs un ne tikai allaž veiksmīgi ir startējuši arī [[šķēpa mešana|šķēpa metēji]], piemēram, 2007. gada šķēpa mešanā par pasaules čempionu kļuva [[Tero Pitkemeki]]. Nacionālās pašapziņas celšanai lielu artavu dod arī uzvaras pret to kaimiņvalstīm, it īpaši, pret [[Zviedrija|Zviedriju]], kuras pakļautībā tā bija vairākus gadsimtus.

1952. gadā Somijas galvaspilsētā [[Helsinki|Helsinkos]] norisinājās [[1952. gada vasaras olimpiskās spēles|vasaras olimpiskās spēles]]. Tām vajadzēja notikt jau [[1940. gada vasaras olimpiskās spēles|1940. gadā]], bet tās tika atceltas [[Otrais pasaules karš|Otrā pasaules kara]] dēļ. Valstī ir arī senas [[Ziemas sports|ziemas sporta veidu]] tradīcijas. Olimpiskās un pasaules čempionāta medaļas regulāri iegūst somu [[distanču slēpošana]]s sportisti. Panākumus guvuši arī [[tramplīnlēkšana]]s, [[ziemeļu divcīņa]]s un citu ziemas sporta veidu pārstāvji.

Viens no populārākajiem komandu sporta veidiem ir [[hokejs]]. Tādi hokejisti kā [[Tēmu Selenne]], [[Saku Koivu]] un [[Jere Lehtinens]] ir kļuvuši par [[Nacionālā hokeja līga|Nacionālās hokeja līgas]] zvaigznēm. Arī [[Somijas hokeja līga]] ir viena no vadošajām Eiropā. [[Somijas hokeja izlase]] ir četras reizes uzvarējusi [[Pasaules čempionāts hokejā|Pasaules čempionātā]], bet [[Hokejs 2022. gada ziemas olimpiskajās spēlēs|2022. gadā]] somu hokejisti pirmo reizi kļuva par olimpiskajiem čempioniem. Somijā [[futbols|futbolam]] nav izveidojušās nozīmīgas tradīcijas, tomēr arī futbols gūst arvien lielāku popularitāti. [[Somijas futbola izlase]] kvalificējās [[2020. gada Eiropas čempionāts futbolā|2020. gada Eiropas čempionātam]], pirmo reizi iekļūstot kādā no finālturnīriem. [[FIFA Pasaules kauss|FIFA Pasaules kausā]] izlase līdz šim nav spēlējusi. Tomēr daži somu futbolisti kā [[Jari Litmanens]], [[Sami Hīpie]] (''Sami Hyypiä'') un [[Mikaels Forsels]] (''Mikael Forssell'') ir spēlējuši slavenos Eiropas futbola klubos, tādā veida popularizējot futbolu savā valstī. Toties [[Somijas sieviešu futbola izlase]] vairākas reizes spēlējusi [[Eiropas čempionāts futbolā sievietēm|Eiropas čempionāta]] finālturnīrā, [[2005. gada Eiropas čempionāts futbolā sievietēm|2005. gadā]] sasniegusi pusfinālu.

Ļoti populārs Somijā ir arī [[autosports]]. Par ''[[Formula 1]]'' čempioniem ir kļuvuši [[Kimi Reikenens]], [[Mika Hekinens]] un [[Keke Rosbergs]]. Somu sportisti dominē arī [[autorallijs|autorallijā]]. Septiņi dažādi somu autosportisti ir kļuvuši par [[Pasaules rallija čempionāts|Pasaules rallija čempioniem]], [[Juha Kankunens]] un [[Tomijs Mekinens]] to ir paveikuši četras reizes.

== Skatīt arī ==
* [[Somijas pilsētu uzskaitījums]]
* [[Ziemeļvalstis]]

== Atsauces ==
{{atsauces|colwidth=30em}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.history-of-finland.com Facts about Finland] — with a list of most famous Finns, Finland Facts, Resources, etc.
* [http://finland.fi thisisFINLAND — things you should and shouldn't know] Official portal of Finland
* [http://www.government.fi/etusivu/en.jsp The Finnish Government] {{Webarchive|url=https://web.archive.org/web/20110728173927/http://www.government.fi/etusivu/en.jsp |date={{dat|2011|07|28||bez}} }} — Official governmental site
* [http://www.president.fi/en/ The President of Finland] — Official site of the President of the Republic of Finland
* [https://web.archive.org/web/20091211220359/http://web.eduskunta.fi/Resource.phx/parliament/index.htx Parliament of Finland] — Official Parliamentary site
* [https://web.archive.org/web/20091026200013/https://www.cia.gov/library/publications/world-leaders-1/world-leaders-f/finland.html Chief of State and Cabinet Members]
* [http://www.vifanord.de/index.php?id=1&L=1&rd=243343734 vifanord] — a digital library that provides scientific information on the Nordic and Baltic countries as well as the Baltic region as a whole
* [http://virtualfinland.fi Virtual Finland] — 360° Panoramas of Finnish cities
* [http://www.visitfinland.com Visit Finland] — The official travel and tourism guide by the [https://web.archive.org/web/20080203090033/http://www.mek.fi/web/MekEng/index.nsf Finnish Tourist Board]
* [http://www.helsinki.fi/en/ Helsinki.fi] — [[Helsinki|Capital of Finland]]'s city portal
* [http://www.fmi.fi/en/index.html Today's weather by the Finnish Meteorological Institute]
* [https://web.archive.org/web/20090925161039/http://www.makela.info/nettiradiot/index.php?option=com_content&view=category&layout=blog&id=26&Itemid=61 Webradios in Finland and abroad]
* [https://www.cia.gov/library/publications/the-world-factbook/geos/fi.html CIA World Factbook — Finland] {{Webarchive|url=https://web.archive.org/web/20150919130804/https://www.cia.gov/library/publications/the-world-factbook//geos/fi.html |date={{dat|2015|09|19||bez}} }}
* [https://web.archive.org/web/20080703233731/http://ucblibraries.colorado.edu/govpubs/for/finland.htm Finland] at ''UCB Libraries GovPubs''
* {{wikiatlas|Finland}}
* {{wikivoyage|Finland}}

{{Eiropa}}
{{ES valstis}}
{{NATO}}

{{autoritatīvā vadība}}

[[Kategorija:Somija| ]]
[[Kategorija:Somugri]]