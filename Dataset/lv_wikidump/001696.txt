{{Apdzīvotas vietas infokaste
| name                    = Paide
| official_name           = Paide
| settlement_type         = Apriņķa pilsēta
| image_skyline           = Paide kirik.jpg
| imagesize               =
| image_caption           = Paides Svētā krusta baznīca
| image_flag              = Paide lipp.svg
| flag_size               = 125px
| image_seal              =
| seal_size               =
| image_shield            = Paide vapp.svg
| shield_size             = 75px
| image_blank_emblem      =
| blank_emblem_type       = <!-- defaults to Logo -->
| blank_emblem_size       =
| nickname                =
| motto                   =
| pushpin_map             = Estonia
| pushpin_label_position  = left
| pushpin_map_caption     = Atrašanās vieta Igaunijā
| latd  = 58|latm  = 53|lats  =  8|latNS  = N
| longd = 25|longm = 33|longs = 26|longEW = E
| coordinates_display        = inline,title
| coordinates_region        = EE
| subdivision_type        = [[Pasaules valstis|Valsts]]
| subdivision_name        = {{EST}}
| subdivision_type1       = [[Igaunijas apriņķi|Apriņķis]]
| subdivision_name1       = [[Attēls:Flag of et-Järva maakond.svg|24px]] [[Jervas apriņķis]]
| established_title       = <!-- First mentioned -->
| established_date        =
| established_title1      = Pilsētas tiesības
| established_date1       = 1291
| government_type         =
| leader_party            =
| leader_title            = 
| leader_name             = 
| area_footnotes          =
| area_total_km2          = 10.036
| population_footnotes    =
| population_total        = 9606
| population_as_of        = 2005
| population_density_km2  = auto
| timezone                = [[Austrumeiropas laiks|EET]]
| utc_offset              = +2
| timezone_DST            = [[Austrumeiropas vasaras laiks|EEST]]
| utc_offset_DST          = +3
| postal_code             =
| website                 = [http://www.paide.ee/ www.paide.ee]
}}

'''Paide''' ir pilsēta [[Jerves apriņķis|Jerves apriņķī]] [[Igaunija|Igaunijā]].
Nosaukums Paide ir atvasināts no vārda [[kaļķakmens]]. Dažādos laika posmos pilsētas nosaukums ir bijis ''Wittenstein, Weissenstein, Paede un Paide''.

== Vēsture ==
[[Attēls:HulsiusPaide.jpg|thumb|150px|left|[[Paides pils]] un pilsēta [[Zviedru Vidzeme]]s laikā.]]
[[Attēls:Paide_estonia.jpg|thumb|150px|left|Livonijas ordeņa pils]]

1265. gadā [[Livonijas ordeņa mestrs]] [[Konrāds fon Manderns]] ''Vallimegi'' pilskalnā sāka būvēt cietoksni ar pamatīgu astoņstūru torni, ko nosauca par Garo Hermani. Pilsētas statusu Paide ieguva 1291. gada 30. septembrī. Tolaik pilsētā dzīvoja daži simti cilvēku.  [[Jurģa nakts sacelšanās]] laikā 1343. gadā pilī nogalināja četru igauņu vecākos, kurus sacēlušies igauņu zemnieki bija ievēlējuši par ķēniņiem un nosūtījuši uz sarunām ar [[Livonijas ordenis|Livonijas ordeņa]] mestru [[Burhards fon Dreilēbens|Burhardu fon Dreilēbenu]].

[[Poļu—zviedru karš (1600—1629)|Poļu-zviedru kara]] (1600-1629) gaitā Polijas-Lietuvas armija lielhetmaņa [[Jans Zamoiskis|Jana Zamoiska]] vadībā pēc četru mēnešu aplenkuma 1602. gada 30. septembrī ieņēma Paides pili. Mūsdienās ataunotajā pils tornī izveidots "Laika centrs ''Wittenstein''", kurā [[Laika mašīna]]s lomu pilda lifts, kas aizved no viena Igaunijas vēstures laikmeta citā.<ref>{{Tīmekļa atsauce |url=http://www.bt1.lv/katalogs/?link=00000051&id=869&subid=18687 |title=Ajakeskus Wittenstein/Järvamaa muuseum |access-date={{dat|2016|04|16||bez}} |archiveurl=https://web.archive.org/web/20160505195316/http://www.bt1.lv/katalogs/?link=00000051&id=869&subid=18687 |archivedate={{dat|2016|05|05||bez}} }}</ref> 

Centrālais laukums ir saglabājis tirgus laukuma sākotnējo plānu. Tā sānā atrodas Pilsētas padome, kas sākotnēji tika veidota kā vienstāva ēka 20. gadsimta sākumā. 1920. gadā tika veikta ēkas rekonstrukcija un pievienots otrais stāvs [[jūgendstils|jūgendstila]] veidā. Mūsdienās Pilsētas padomes ēkā atrodas mēra birojs un pilsētas padome.

== Ievērojamākie objekti ==
Livonijas ordeņa pils drupas un tornis. Astoņstūru tornis Garais Hermanis ir Paides pilsētas populārākais simbols. Oriģinālais tornis bija astoņstūra veidā un tā augstums pārsniedz 30 metrus, bet sienu biezums bija aptuveni trīs metri. Tornis un pils drupas pirmo reizi tika nostiprināti 19. gadsimta beigās. 1913. gadā uz paugura tika izveidots parks. 1941. gadā padomju karavīri iznīcināja torni. Lai atzīmētu Svēta Jura nakts sacelšanās 650. gadskārtu, tornis tika atjaunots 1993. gadā.

Paides Svētā Krusta baznīca. 
Baznīca Paidē ir bijusi kopš 13.gadsimta. Sākotnēji baznīca bija izvietota [[Livonijas ordenis|Livonijas ordeņa]] pilī un vēlāk pilsētā, kas izveidojās apkārt pilij. Pirmās baznīcas visticamāk bija veidotas no koka. 1767.gadā pilsētā tika sākta akmens baznīcas celtniecība. Pabeigta un iesvētīta tā tika 1786.gadā, bet 1845.gadā baznīcu izpostīja ugunsgrēks. Laika posmā no 1847. līdz 1848.gadam tika uzcelta jauna vēlīnā [[klasicisms|klasicisma]] stilā veidota baznīca ar neo-baroka elementiem pēc G.Mīlenhauzena projekta. Paides baznīca ir unikāla Igaunijā tās torņa dēļ, kas nav izvietots tradicionāli baznīcas rietumu stūrī, bet gan baznīcas centrā, tās dienvidu pusē. Tam par iemeslu ir tas, ka jaunā baznīca un tornis tika uzcelti uz veciem pamatiem.

Jerves apriņķa muzejs.
Jerves apriņķa vēsture ir atspoguļota vietējos muzejos. Vecākais no šiem muzejiem ir Jerves apriņķa muzejs, kas izveidots 1905. gadā. Šobrīd muzeja filiāle izvietota arī pils tornī.

== Sports ==
[[Attēls:Paide Linnameeskond.jpg|thumbnail|[[Paide Linnameeskond]] ]]
Katru gadu notiek Paides-[[Tiri]] skrējiens, kas ir viens no populārākajiem sporta notikumiem Jerves apriņķī. Katru gadu tiek mainīts skrējiena virziens - vai nu no Paides uz Tiri vai otrādi.

Vairākus gadu desmitus pilsētas centrālajā laukumā notiek tradicionālais volejbola kauss "Paides Pavasaris". Katru gadu maija beigās Paidē sapulcējas volejbola cienītāji no visas Igaunijas.
== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Igaunija-aizmetnis}}

{{Igaunijas pilsētas}}

{{autoritatīvā vadība}}

[[Kategorija:Igaunijas pilsētas]]
[[Kategorija:Jervas apriņķis]]