{{BioTakso infokaste
| attēls =Portuguese Man-O-War (Physalia physalis).jpg
| att_nosaukums ={{TaksoSaite|Physalia physalis|Portugāles kuģītis}}
| valsts =Animalia
| valsts_lv =Dzīvnieki
| valsts_r =Dzīvnieki
| apakšvalsts =Eumetazoa 
| apakšvalsts_lv =Eimetazoji
| nodalījums =Radiata
| nodalījums_lv =Staraiņi
| tips =Cnidaria
| tips_lv =Dzēlējzarndobumaiņi
| iedalījums =
* klase {{TaksoSaite|Myxozoa|Gļotsporaiņi}}
* klase {{TaksoSaite|Anthozoa|Koraļļpolipi}}
* klase {{TaksoSaite|Polypodiozoa|Polipodi}}
* apakštips {{TaksoSaite|Medusozoa|Medūzas}}
| binomial=Cnidaria <small>([[Hatschek]], 1888)</small>
| kategorijas = nē
}}
'''Dzēlējzarndobumaiņi''' (''Cnidaria'') ir radiāli simetrisko [[Dzīvnieki|dzīvnieku]] (''Animalia'') [[tips]]. Dzēlējzarndobumaiņu tips apvieno vairāk kā 10 000 [[suga]]s,<ref>{{Tīmekļa atsauce |url=http://www.biology.iastate.edu/Courses/211L/Cnidar/%20CnidINDX.htm |title=Phylum Cnidaria |access-date={{dat|2012|02|04||bez}} |archiveurl=https://web.archive.org/web/20120314234417/http://www.biology.iastate.edu/Courses/211L/Cnidar/%20CnidINDX.htm |archivedate={{dat|2012|03|14||bez}} }}</ref> kuras dzīvo tikai [[ūdens|ūdenī]], turklāt lielākā daļa [[sālsūdens|sālsūdenī]]. Dzēlējzarndobumaiņiem ir divas attīstības formas: sēdošā - [[polips]] un brīvi peldošā — [[medūza]].

Lielākā daļa dzēlējzarndobumaiņu ir plēsīgi organismi. Tie barojas ar [[zooplanktons|zooplanktonu]] un dzīvniekiem, kas vairākas reizes lielāki nekā paši dzēlējzarndobumaiņi. Daudzas sugas barojas ar barības vielām no [[endosimbionts|endosimbiontām]] (organismi, kas dzīvo citos organismos) [[aļģes|aļģēm]]. Dažas ir parazītiskas formas. Daudzas zarndobumaiņu sugas medī citi jūras dzīvnieki, piemēram, [[jūras zvaigznes]], [[jūras tārpi]], [[zivis]] un [[bruņurupuči]]. [[koraļļu rifs|Koraļļu rifi]], kas ir bagāti ar endosimbiontām aļģēm, ir svarīga pasaules ekosistēma, kas nodrošina daudzu jūras sugu izdzīvošanu. Koraļļi ir cieši saistīti tikai ar siltām un seklām [[tropi]]skajām jūrām, bet ir dzēlējzarndobumaiņu sugas, kas dzīvo dziļos, polāros ūdeņos vai [[saldūdens|saldūdenī]].

== Anatomija ==
[[Attēls:PillarCoral.jpg|thumb|left|180px|[[Koraļļi]]em piemīt tikai polipa dzīvības forma]]
{{Annotated image| float=right| caption=[[Medūza]] (pa kreisi) un [[polips]] (pa labi)<ref name=rup/>
| image=Cnidaria medusa n polyp.png| width=250| image-width=250| image-top=5| height=220
| annotations=
{{Annotation|40|2|'''Aborālais gals'''}}
{{Annotation|170|2|'''Orālais gals'''}}
{{Annotation|53|123|Mute}}
{{Annotation|45|155|'''Orālais gals'''}}
{{Annotation|165|155|'''Aborālais gals'''}}
{{Annotation|5|180|{{colorbox|red}} Ektoderma}}
{{Annotation|90|180|{{colorbox|blue}} Gastroderma (Endoderma)}}
{{Annotation|5|200|{{colorbox|#909090}} Mezogleja}}
{{Annotation|90|200|{{colorbox|#9999ff}} Gremošanas dobums}}
}}
[[Attēls:Sea nettles.jpg|thumb|left|180px|[[Medūzas|Medūzu]] sugām var būt gan abas attīstības stadijas (polipi un medūzas), gan tikai viena vai otra, attēlā [[jūras nātre]]s ''[[Chrysaora fuscescens]]'']]
[[Attēls:Hydra nematocyst firing 01.png|thumb| right| 200px| [[Hidras]] nematocistas knidocila darbības shematisks attēlojums<ref name=rup/><br />{{colorbox|blue}} Vāciņš (''Operculum'')<br />{{colorbox|red}} "Pirksts" kas izsviežas, atbildot uz kairinājumu<br />/ / / Dzeloņi<br />{{colorbox|yellow}} Inde<br />{{colorbox|silver}} Upura āda<br />{{colorbox|#ffcad0}} Upura ķermeņa audi]]
[[Attēls:Actinodiscus macro.JPG|thumb|left|180px|[[Disku anemones]] (''Discosoma sp.'') polipa orālais gals]]
Pieauguši dzēlējzarndobumaiņi ir vai nu polipi, vai medūzas, kas ir patstāvīgi [[organismi]]. Dažādas dzēlējzarndobumaiņu sugas var eksistēt vai nu tikai kā viena no šīm formām (polips vai medūza), vai arī dzīves ciklā ir abas stadijas — gan polipa, gan medūzas stadija. To ķermeņi sastāv no [[mezogleja]]s - želejveidīgas substances, kas atrodas starp divām [[epitēlijaudi|epitēlijaudu]] kārtām. Katra kārta parasti ir vienas [[šūna]]s biezumā.<ref name=rup/>

Abas formas ir [[radiāli simetrisks|radiāli simetriskas]], un muti ieskauj taustekļu vainags. Turklāt medūzām ir otrs vainags ap zvanveida ķermeņa malu. Taustekļiem ir raksturīgi dzelkņveida izaugumi — [[knidocils|knidocili]]. Tā kā šiem [[dzīvnieki]]em nav [[galva]]s, tad to ķermeņa daļu, kurā atrodas [[mute]], sauc par orālo daļu, bet pretējo par aborālo daļu. Abām formām ir viens centrālais dobums, kas nodrošina gan barības sagremošanu, gan elpošanu. Daudzas dzēlējzarndobumaiņu sugas veido kolonijas, kas var būt gan polipu kolonijas, gan medūzu kolonijas.

=== Polipi ===
Polipi pa lielākajai daļai ir [[koloniju dzīvnieki]], tiem ir [[skelets]], kas dažkārt ir spēcīgi attīstīts; [[nervu sistēma]] toties ir vāji attīstīta, bet [[maņu orgāni|maņu orgānu]] parasti nav. Polipu mezogleja ir ļoti plāna, un parasti tā ir mīksta.<ref name=rup/>

Lielākā daļa polipu veido kolonijas. Visvienkāršākā forma ir kolonija, kuras atsevišķos polipu ķermeņus savieno horizontāli guļošs cauruļveida tunelis, kas piestiprinājies pie klints vai jūras dibena. Reizēm tunelis veido zarus. Sarežģītāka kolonijas forma veidojas no savienojošiem tuneļiem, kas atgādina kokam līdzīgu struktūru. Reizēm kokveidīgajām kolonijām ir izteikts stumbrs ar zarotiem zariem vai uz stumbra zig-zag formā augoši polipi. Bieži tuneļi un polipu kāti ir segti ar aizsargājošo [[hitīns|hitīna]] kārtu.<ref name=rup/> Daži polipi kolonijā ir specializējušies, lai sūknētu ūdeni cauri visai tuneļu sistēmai.<ref>Shostak, S. (2006). "Cnidaria (Coelenterates)". Encyclopedia of Life Sciences. John Wiley & Sons. doi:10.1038/npg.els.0004117.</ref>

=== Medūzas ===
Medūzas ir vieninieces, skeleta tām nav, bet tām ir labi attīstīta [[mezogleja]], kas piesātināta ar [[ūdens|ūdeni]]. Mezogleja ir bieza un elastīga. Tā vienmēr atgūst savu formu pēc tam, kad muskuļi ap ķermeņa ārējo malu ir sarāvušies un izspieduši no medūzas zvanveida ķermeņa laukā ūdeni. Medūzas pulsācija nodrošina tai spēju peldēt.<ref name=rup>Ruppert, E.E., Fox, R.S., and Barnes, R.D. (2004). Invertebrate Zoology (7 ed.). Brooks / Cole. pp. 111–124. {{ISBN|0-03-025982-7}}</ref> Nervu sistēma komplicētāka kā polipiem, no maņu orgāniem ir [[līdzsvara orgāni|līdzsvara]] un [[gaisma]]s uztvērējorgāni. Organisma kustību koordinē decentralizēta [[nervi|nervu]] sistēma - nervu tīkls un vienkārši jušanas receptori. Dažām medūzu sugām ir [[vienkāršas acis]], bet [[kubomedūzas|kubomedūzām]] ir [[acis|īstās acis]] un vienkāršas [[smadzenes]], kas nodrošina attēla redzēšanu.

=== Nematocistas ===
Dzēlējzarndobumaiņus raksturo tā saucamās [[dzeļkapsulas]] jeb [[nematocista]]s, kas atrodas taustekļu [[ektoderma]]s šūnās; tās ir uzbrukšanas un aizsargāšanās orgāni. Šīs dzeļkapsulas ir pūslīši, kas atrodas īpašās šūnās. Pūslītī ir garš, dobs pavediens, kas kapsulai miera stāvoklī savīts spirālē. Šūnām, kas kapsulu satur, ārpusē atrodas jūtīgs dzelkņveida izaugums — [[knidocils]]. Knidocils uztver ārējās vides kairinājumus. Atbildot uz kairinājumu, dzeļkapsula izsviež tajā esošo pavedienu, kas turklāt izvēršas uz āru līdzīgi cimda pirkstam. Kopā ar pavedienu no dzeļkapsulas izšļācas arī tās šķidrais saturs, kam ir kodīgas un dažkārt arī indīgas īpašības. Šādam dzeļkapsulas «šāvienam» var būt dažādas sekas. Dažos gadījumos pavediens pārsit ienaidnieka plāno apvalku, citos — apdullina to vai arī ienaidnieku vai upuri aptin ar dzeļpavedieniem kā ar tīklu. Daži dzēlējzarndobumaiņi, kā, piemēram, lielie [[scifozoji]] ar dzeļkapsulām var arī [[cilvēks|cilvēkam]] radīt visai jūtamus apdegumus, kas atgādina [[nātres|nātru]] dzēlienus (tāpēc dzeļkapsulas dažkārt sauc par nātru kapsulām). Kad pavediens izsviests, dzeļkapsula vairs neatjaunojas un [[šūna]], kurā tā atradās, deģenerējas. Jaunas šūnas ar dzeļkapsulām veidojas no attiecīgajām ektodermas šūnām.

== Vairošanās ==
[[Attēls:Schleiden-meduse-2.jpg|thumb|220px|[[scifozoji|Scifozoju]] dzīves cikls]]
Dzēlējzarndobumaiņiem ir iespējami divi dzīves cikli (polipa un medūzas), un abos ciklos tie vairojas. Piemēram, [[scifozoji]]em un [[kubomedūzas|kubomedūzām]] kāpurs brīvi peld, līdz atrod piemērotu vietu, lai piestiprinātos un kļūtu par polipu. Tas kādu laiku aug, tad scifomedūzu polipiem taustekļi tiek absorbēti, un kāts sadalās horizontālos diskos, kas kļūst par jaunajām medūzām. Šo procesu sauc par [[strobilācija|strobilāciju]]. Medūzas peld un aug, līdz sasniedz dzimumbriedumu. Tikmēr polips atkal atjaunojas un periodiski strobilējas. Pieaugušajām medūzām gastrodermā attīstās vai nu sievišķās, vai vīrišķās dzimumšūnas. Pārošanās laikā medūzas ūdenī izdala [[gameta]]s.<ref name=hind>Hinde, R.T., (1998). "The Cnidaria and Ctenophora". In Anderson, D.T.,. Invertebrate Zoology. Oxford University Press. pp. 28–57. {{ISBN|0-19-551368-1}}.</ref>

Dažām medūzām nav polipu stadijas. Kubomedūzām no polipa izaug tikai viena medūza. [[Hidrozoji]]em var būt visi trīs attīstības formu veidi: abas attīstības stadijas, tikai polipa stadija un tikai medūzas stadija. Dažām sugām medūza paliek piestiprināta pie polipa un ir atbildīga par reprodukciju. [[Koraļļpolipi]]em nav medūzas attīstības stadijas, un tiem izšķir vīrišķos polipus un sievišķos polipus.<ref name=hind/>

== Sistemātika ==
Tips {{TaksoSaite|Cnidaria|Dzēlējzarndobumaiņi}}
* klase {{TaksoSaite|Myxozoa|Gļotsporaiņi}}
* klase {{TaksoSaite|Anthozoa|Koraļļpolipi}}
* klase {{TaksoSaite|Polypodiozoa|Polipodi}}
* apakštips {{TaksoSaite|Medusozoa|Medūzas}}
** klase {{TaksoSaite|Hydrozoa|Hidrozoji}}
** klase {{TaksoSaite|Cubozoa|Kubomedūzas}}
** klase {{TaksoSaite|Scyphozoa|Scifozoji}}
** klase {{TaksoSaite|Staurozoa|Stauromedūzas}}

== Atsauces ==
{{atsauces}}

== Ārējās saites ==
{{Commonscat|Cnidaria|Dzēlējzarndobumaiņi}}
* [http://leb.daba.lv/Cnidaria.htm Latrvijas dzēlējzarndobumaiņu sugas]
* [http://www.youtube.com/watch?gl=GB&hl=en-GB&v=6zJiBc_N1Zk Nematocysts Firing] (video)
* [http://www.youtube.com/watch?gl=GB&hl=en-GB&v=WmvjGc2bojk Anemone Eat Meat] (video)
* [https://web.archive.org/web/20120119003639/http://www.tafi.org.au/zooplankton/imagekey/cnidaria/index.html Cnidaria]
* [http://tolweb.org/tree?group=Cnidaria&contgroup=Animals Sea anemones, corals, jellyfish, sea pens, hydra] {{Webarchive|url=https://web.archive.org/web/20061201130416/http://www.tolweb.org/tree/?group=Cnidaria&contgroup=Animals |date={{dat|2006|12|01||bez}} }}

{{autoritatīvā vadība}}

[[Kategorija:Dzēlējzarndobumaiņi| ]]
[[Kategorija:Staraiņi]]