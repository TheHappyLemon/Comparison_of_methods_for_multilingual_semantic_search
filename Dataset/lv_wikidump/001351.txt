{{Valsts amatpersonas infokaste 
| vārds               =Vilhelms Ketlers
| vārds_orģ           =''Wilhelm Kettler''
| attēls              =Vilhelms_Ketlers.jpg
| att_izm             =200px
| apraksts            =
| amats               =[[Kurzemes un Zemgales hercogiste|Kurzemes hercogs]]
| term_sākums         ={{dat|1587|05|17}}
| term_beigas         ={{dat|1617|04|4}}
| priekštecis         =[[Gothards Ketlers]]
| pēctecis            =[[Frīdrihs Ketlers]]
| dzim_dati            ={{dat|1574|06|20}}
| dzim_vieta           =[[Rīga]], [[Livonijas hercogiste]] <br />({{LAT}})
| dzīves_vieta         =
| mir_dati             ={{dat|1640|04|7}}
| mir_vieta            =Kuklova, [[Pomerānijas hercogiste]]<br />(Kukolova, [[Kameņas apriņķis]], [[Rietumpomožes vojevodiste]], {{POL}})
| dinastija            =[[Ketleri]]
| tēvs                 =[[Gothards Ketlers]]
| māte                 =[[Anna no Meklenburgas]]
| dzīvesb              =[[Prūsijas Sofija]]
| bērni                =[[Jēkabs Ketlers]]
| reliģija             =[[luterticība]]
| apglabāts            =[[Jelgavas pils hercogu kapenes]], [[Jelgava]], {{LAT}}
| paraksts             =
| piezīmes             =
}}

'''Vilhelms Ketlers''' (dzimis {{dat|1574|6|20}}, miris {{dat|1640|4|7}}) bija otrais [[Kurzemes hercogi|Kurzemes hercogs]] (pārvaldīja [[Kurzeme]]s daļu, [[Zemgale|Zemgali]] pārvaldīja viņa brālis [[Frīdrihs Ketlers|Frīdrihs]]).

== Dzīvesgājums ==
[[Attēls:Kurzemes_Vilhelma_3grasi_1598.jpg|thumb|left|300px|Kurzemes hercoga Vilhelma attēls uz 1596. gadā Jelgavā kaltās '''trīsgrašu''' monētas. Apliecoši uzraksti: *MON.AR..CVR.E.SE* (Kurzemes un Zemgales hercogistes sudraba monēta) un III/GROS.AR.TR/DVCVM CV/.ET*SE./98 (Kurzemes un Zemgales hercogistes 3 sudraba graši).]]

Dzimis 1574. gada 20. jūnijā [[Rīgas pils|Rīgas pilī]] hercoga [[Gothards Ketlers|Gotharda]] un viņa sievas [[Mēklenburgas Anna|Annas]], Mēklenburgas-Gīstrovas hercoga Albrehta VII meitas, ģimenē kā jaunākais dēls. Kopā ar ģimeni dzīvoja [[Rīgas pils|Rīgas pilī]], no 1578. gada pārmaiņus [[Sēlpils pils|Sēlpilī]] un [[Kuldīgas pils|Kuldīgas pilī]].

1587. gada viņa tēvs savā testamentā princim Vilhelmam novēlēja Kurzemi ar centru Kuldīgas pilī, bet viņa vecākajam brālim [[Frīdrihs Ketlers|Frīdriham]] Zemgali un Sēliju ar centru Sēlpilī.
No 1590. gada viņš studēja [[Rostokas Universitāte|Rostokas Universitātē]].<ref>[http://purl.uni-rostock.de/matrikel/100042786 Wintersemester 1590/1591, Nr. 10 Immatrikulation von Guilhelmus in Livonia, Curlandia et Semgalliae dux]</ref>

[[Poļu—zviedru karš (1600—1629)|Poļu—zviedru karu]] laikā 1603. gadā hercogs Vilhelms [[Auce|Aucē]] saaicināja Zemgales muižniekus uzbrukumam zviedru karaspēkam Vidzemē, tomēr pēc tam paskaidroja, ka tā ir bijusi vienīgi mācību trauksme, lai pārbaudītu muižnieku uzticamību.
[[1609]]. gadā viņš apprecējās ar [[Prūsijas hercogiste]]s princesi Sofiju, kā sievas pūru saņemot Prūsijai ieķīlāto [[Grobiņas novads|Grobiņas novadu]] un [[Piltenes apgabals|Piltenes apgabalu]]. 1610. gada 28. oktobrī Kuldīgas pilī viņam piedzima dēls Jēkabs, bet dēla māte hercogiene Sofija mira drīz pēc dzemdībām. Vilhelms sievai sarīkoja greznas bēres, un 26. decembrī mirušo apbedīja Kuldīgas pils pagrabā, bet hercogs Jēkabs 1643. gadā mātes mirstīgās atliekas pārveda uz Jelgavu.
Kad 1611. gadā Polijas-Lietuvas seims nolēma pievienot [[Piltenes apgabals|Piltenes apgabalu]] [[Inflantijas vaivadija]]i, tas izraisīja hercoga Vilhelma pretdarbību.
1613. gada novembrī hercogs Vilhelms Kuldīgā svinīgi uzņēma [[Pomerānijas valdnieku uzskaitījums|Pomerānijas hercogu]] Filipu Jūliju.

1615. gadā Aucē sasauktajā [[Kurzemes landtāgs|Kurzemes landtāgā]] hercoga Frīdriha vietā ieradās hercogs Vilhelms, kas pieprasīja landtāgu pārcelt uz Jelgavu. Jelgavas landtāgā radušos strīdu dēļ 1615. gadā pēc hercoga Vilhelma pavēles tika nogalināti divi viņa niknākie opozicionāri brāļi Magnuss un Gothards [[Noldes]]. Tādēļ 1617. gada 4. aprīlī [[Skrundas viduslaiku pils|Skrundas pilī]] sanākušajā [[Kurzemes landtāgs|Kurzemes landtāgā]] hercogam Vilhelmam atņēma hercoga titulu un uz visiem laikiem izraidīja no hercogistes.

[[1617]]. gadā dēļ konfliktiem ar muižniecību Vilhelms zaudēja hercoga troni un devās emigrācijā, kur mira Kuklovas abatijā Pomerānijā 1640. gada 7. aprīlī. Viņa dēls hercogs [[Jēkabs Ketlers|Jēkabs]] 1642. gadā lika pārvest Vilhelma mirstīgās atliekas uz Jelgavu, kur tās tika apglabātas hercogu kapenēs 1643. gada 23. februārī.

== Hercoga Vilhelma ģerbonis ==
Pēc Kurzemes un Zemgales hercogistes sadalīšanas hercogam Vilhelmam bija šāds ģerbonis:

Ģerbonim ir četrdalīts pamatvairogs un ar sarkanu skaldīts vidusvairogs ar zelta kāsi. Pretēji tradicionālajam ģerboņa attēlam te apgrieztas krāsas: jābūt zelta vidusvairogam ar sarkanu kāsi. Skaldījuma laukos vairs nav ievietota Polijas-Lietuvas karaļa [[Stefans Batorijs|Stefana Batorija]] dzimtas heraldika — sudraba, resp., balts, vilka žoklis un Polijas-Lietuvas karaļa [[Sigismunds II Augusts|Sigismunda Augusta]] monogramma. Pamatvairoga 1. un 4. sudraba laukā ir sarkans lauva (Kurzeme). Atšķirībā no tradicionālās lauvas figūras ģerbonī attēlots izaugošs lauva. 2. un 3. zilā laukā — dabiskas krāsas briedis, izaugošs no vairoga malas (Zemgale). Virs vairoga trīs kronētas ķiveres, kuru kleinodos augošs kronēts briedis (Zemgale), starp divām sarkanas krāsas un zelta fazāna spalvām sudraba katla kāsis (Ketleru dzimta), sarkans augošs kronēts lauva (Kurzeme). Lambrekenos ģerboņa krāsas — zelts ar zilu un sudrabs ar sarkanu.<ref>[http://www.arhivi.gov.lv/sitedata/LVVA/DigIzstBagatibas/RerseitaAlbums.pdf Kurzemes hercoga Vilhelma ģerbonis Johana Hieronima Rēršeita (Rörscheidt) albumā (1596. gads)]{{Novecojusi saite}}</ref>
<gallery>
Wilhelm_Kettler_Duke_Courland_COA.jpg|Vilhelma ģerbonis (1596)
Wilhelm_Kettler_DukeOfCourland_COA.jpg|Vilhelma ģerbonis (1615)
</gallery>

== Ģimene ==
* Sieva [[Prūsijas Sofija]] (1582—1610), Prūsijas hercoga [[Alberts Frīdrihs|Alberta Frīdriha]] meita.
* Vecākais dēls [[Jēkabs Ketlers]] (1610—1682) pēc brāļa [[Frīdrihs Ketlers|Frīdriha]] nāves kļuva par apvienotās Kurzemes un Zemgales hercogu.

== Atsauces ==
{{atsauces}}

== Ārējās saites ==
{{sisterlinks-inline}}
* [http://familypedia.wikia.com/wiki/Wilhelm_Kettler_(1574-1640) Wilhelm Kettler (1574-1640) - Familypedia]

{{kastes sākums}}
{{Ketleru dzimtas valdnieki}}
{{s-amati}}
{{Amatu secība | pirms = [[Gothards Ketlers]] | virsraksts = [[Kurzemes hercogi|Kurzemes un Zemgales hercogs]]<br />(valdīja kopā ar brāli Frīdrihu) | periods = [[1587]]. gada [[17. maijs]] - [[1596]]. gads | pēc = [[Jēkabs Ketlers]] }}
{{Amatu secība | pirms = nav | virsraksts = [[Kurzemes hercogi|Kurzemes hercogs]]| periods = [[1596]]. gads - [[1616]]. gads | pēc = [[Frīdrihs Ketlers]] }}
{{kastes beigas}}
{{Autoritatīvā vadība}}

{{DEFAULTSORT:Ketlers, Vilhelms}}
[[Kategorija:1574. gadā dzimušie]]
[[Kategorija:1640. gadā mirušie]]
[[Kategorija:Ketleru dinastija]]
[[Kategorija:Kurzemes hercogi]]
[[Kategorija:Jelgavā dzimušie]]