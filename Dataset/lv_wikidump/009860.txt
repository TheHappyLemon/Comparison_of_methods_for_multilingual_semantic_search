{{Rakstnieka infokaste
| platums = 
| vārds = Kārlis Skalbe
| vārds_orig = 
| attēls = Kārlis Skalbe2.jpg
| att_izmērs = 175px
| att_nosaukums = 
| dz_dat_alt = 
| dz_gads = 1879
| dz_mēnesis = 11
| dz_diena = 7
| dz_vieta = {{vieta|Krievijas Impērija|Vidzemes guberņa|Cēsu apriņķis|Vecpiebalgas pagasts|td=Latvija}}
| m_dat_alt = 
| m_gads = 1945
| m_mēnesis = 4
| m_diena = 16
| m_vieta = {{vieta|Zviedrija|Stokholma}}
| dzīves_vieta = 
| pilsonība = 
| tautība = [[latvieši|latvietis]]
| vecāki = 
| brāļi = 
| māsas = 
| dzīvesbiedrs = Lizete Skalbe (Erdmane)
| bērni = Jānis Viesturs Skalbe<br />Ilze Legzdiņa
| paraksts = 
| pseidonīms = 
| nodarbošanās = rakstnieks, dzejnieks, politiķis
| rakstīšanas valoda = [[Latviešu valoda]]
| periods = 
| žanri = 
| temati = 
| lit virzieni = 
| slavenākie darbi = ''Mazās piezīmes'', ''Kaķīša dzirnavas''
| alma_mater = 
| apbalvojumi = [[Triju Zvaigžņu ordenis]]<br>[[Lietuvas Dižkunigaiša Ģedimina ordenis]]
| ietekmējies = 
| ietekmējis = 
| piezīmes = 
| dzimums = vīrietis
| kategorijas = 
}}
'''Kārlis Skalbe''' ({{dat|1879|11|7|N}} — {{dat|1945|4|16|N}}) bija [[Latvieši|latviešu]] [[dzeja|dzejnieks]], [[proza]]iķis un politiķis. Vispopulārākās latviešu literārās pasakas "Kaķīša dzirnavas" autors. Skalbes "Tēvzemei un brīvībai" rotā [[Brīvības piemineklis|Brīvības pieminekli]]. Viens no 1944. gada 17. marta [[Latvijas Centrālās padomes memorands|Latvijas Centrālās padomes memoranda]] parakstītājiem.

== Dzīvesgājums ==

Skalbe kā jaunākais bērns ir dzimis kalēja Jāņa Skalbes (1833—1888) un viņa sievas Edes (dzimušas Brūklenes) Skalbes desmit bērnu ģimenē Cēsu apriņķa [[Vecpiebalgas pagasts|Vecpiebalgas pagasta]] "Incēnos". Mācījās Veļķu pagastskolā (1887—1890) un [[Vecpiebalgas draudzes skola|Vecpiebalgas draudzes skolā]] (1890—1893). Pēc skolas beigšanas strādāja par laukstrādnieku, vēršu dzinēju, grāmatu tirgotāju, visbeidzot par rakstveža palīgu [[Rauna|Raunā]] (1896-1898). No 1898. līdz 1901. gadam strādāja pie [[Pēteris Blaus (vecākais)|P. Blaua]] Ērgļos, šeit iepazinās ar [[rūdolfs Blaumanis|Rūdolfu Blaumani]], [[jānis Akuraters|Jāni Akurateru]], [[jānis Poruks|Jāni Poruku]]. Pašmācības ceļā nolika tautskolotāja eksāmenu un kļuva par [[Ērgļi (Ērgļu pagasts)|Ērgļu]] pagastskolas otro skolotāju  (1901-1904), kuru tolaik vadīja R. Blaumaņa brālis Arvīds. Šeit viņš sastapa tulkotāju Lizeti Erdmani (1886—1972), kuru apprecēja 1910. gadā. Laulībā viņiem piedzima dēls Jānis Viesturs (1910—1986) un meita Ilze (1912—1996).<ref>[http://www.edruva.lv/zinas/zinas_no_vecas_edruvas/datums/2007-01-23/zina/10376 Viņi dzimuši Vecpiebalgā]{{Novecojusi saite}}</ref>

Kā politiski neuzticams 1904. gadā tika atbrīvots no skolotāja amata. Sākoties [[1905. gada revolūcija Latvijā|1905. gada revolūcijai]], piedalījās skolotāju kongresā Rīgā, tika ievēlēts skolotāju birojā. 1905. gada beigās nodibināja un vadīja žurnālu "[[Kāvi (laikraksts)|Kāvi]]". Pēc represiju sākšanās un žurnāla aizliegšanas 1906. gadā Skalbe bēga uz [[Somijas lielhercogiste|Somiju]], vēlāk uz [[Šveice|Šveici]]. 1906. gadā uz pāris mēnešiem atgriezās Latvijā, bet atkal bija spiests bēgt uz Somiju un no 1907. līdz 1909. gadam dzīvoja [[Oslo]]. 1909. gadā atgriezās Latvijā, dzīvoja [[Vecmīlgrāvis|Vecmīlgrāvja]] [[Burtnieku nams|Burtnieku namā]], 1910. gadā bija laikraksta "[[Rīta Vēstnesis]]" atbildīgais redaktors. 1911. gada decembrī tomēr tika arestēts un notiesāts sakarā ar apsūdzību agrāk rediģētā žurnāla "Kāvi" lietā. Līdz 1913. gada februārim atradās apcietinājumā.<ref>[http://lgdb.lnb.lv/index/person/951/ Latvijas Nacionālās bibliotēkas datubāze]</ref>
[[Attēls:LPNP_valde.jpg|thumb|270px|LPNP valde: sēž no kreisās puses [[Kristaps Bahmanis|K. Bahmanis]] (sekretārs), [[Jānis Rubulis|J. Rubulis]] (pr. biedrs), [[Voldemārs Zāmuēls|V. Zāmuēls]] (priekšsēdētājs), [[Jānis Palcmanis|J. Palcmanis]] (pr. biedrs), [[Kārlis Pauļuks|K. Pauļuks]] (pr. biedrs), stāv no kreisās [[Vilis Siliņš|V. Siliņš]], [[Oto Nonācs|O. Nonācs]], K. Skalbe, [[Jānis Akurāters|J. Akuraters]], [[Eduards Laursons|E. Laursons]].]]
Sākoties Pirmajam pasaules karam Skalbe, kā laikraksta "[[Dzimtenes Vēstnesis]]" korespondents, tika nosūtīts uz fronti Polijā. 1915. gadā viņš strādāja laikrakstā "[[Līdums (laikraksts)|Līdums]]" un gada beigās devās uz Maskavu, kur vadīja Latviešu kultūras biroja mākslas nodaļu un rediģēja žurnālu "[[Varavīksne (žurnāls)|Varavīksne]]". 1916. gadā Skalbe strādāja laikrakstos "[[Līdums (laikraksts)|Līdums]]" un "[[Jaunākās Ziņas]]". 1916. gada beigās iestājās latviešu strēlniekos, veicot  kancelejas darbus.<ref>[http://www.uzdevumi.lv/p/latviesu-literatura/10-12-klase/karlis-skalbe-5461/re-c1ffc0af-84e2-4efd-8606-fe8e6e85a17f Kārlis Skalbe]</ref>

Aktīvi iestājās par Latvijas neatkarības ideju, bija [[Latviešu Nacionāldemokrātu partija]]s biedrs, [[Latviešu Pagaidu Nacionālā padome|Latviešu Pagaidu Nacionālās padome]]s un [[Tautas padome]]s loceklis. [[Latvijas Republikas Satversmes sapulce]]s deputāts. [[1. Saeima]]s un [[4. Saeima]]s deputāts no [[Demokrātiskais Centrs|Demokrātiskā centra]] partijas.

No 1920. līdz 1940. gadam laikraksta "Jaunākās Ziņas" literārās nodaļas vadītājs. 1930. gadā ievēlēts par Latvju rakstnieku un žurnālistu arodbiedrības vadītāju. No 1928. līdz 1935. gadam — daiļliteratūras žurnāla "[[Piesaule]]" redaktors. Pēc [[Latvijas okupācija (1940)|Latvijas okupācijas]] 1940. gadā tika uzņemts Latvijas Padomju rakstnieku savienībā, saņēma personālo pensiju. 1942.—1944. gadā vācu okupētajā Latvijā vadīja literāro žurnālu "[[Latvju Mēnešraksts]]".
{{galerija
|title=
|width=200 | height=
|perrow=4
|Attēls:Saulrieti1.jpg|Kārļa Skalbes memoriālais muzejs "Saulrieti"
|Attēls:Mātera iela 9 (Skalbe).jpg|Piemiņas zīme Kārlim Skalbem un viņa dzīvesbiedrei Lizetei [[Mātera iela (Rīga)|Mātera ielā]] Mežaparkā
|Attēls:K. Skalbes mājas 2021.g.jūnijs.jpg|"Saulrieti" 2021.g. jūnijā
|Attēls:Piemiņas akmens K. Skalbem un viņa sievai 1.jpg|Piemiņas akmens Kārlim un Lizetei Skalbēm "Saulrietos"
}}
1944. gada novembrī devās bēgļu gaitās uz [[Zviedrija|Zviedriju]], 1945. gada februāri ievēlēts atjaunotajā [[Latviešu Pagaidu Nacionālā padome|Latviešu Pagaidu Nacionālajā Padomē]], bet jau 1945. gada 16. aprīlī mira Stokholmas Serafima slimnīcā.

1987. gadā Kārļa Skalbes paša celtajā vasarnīcā [[Vecpiebalgas pagasts|Vecpiebalgas pagasta]] "Saulrietos" tika izveidots  memoriālais muzejs.<ref>[https://vecpiebalga.lv/karla-skalbes-memorialais-muzejs-saulrieti/ Kārļa Skalbes muzejs "Saulrieti"]</ref> 
Tur 1992. gada 20. jūnijā pārapbedīja urnas ar K. Skalbes un Lizetes Skalbes pelniem. 1997. gadā viņiem piebiedrojās urna ar meitas Ilzes Skalbes-Lazdiņas pelniem. Piemiņas vietas projekta autore ir arhitekte [[Ausma Skujiņa]]. Tā mums adgādina no akmeņiem izliktu laivu (kā seno kuršu ugunskapu) ar piemiņas akmeni plandošas buras veidā. Akmenī šo ideju īstenoja tēlnieki [[Andrejs Jansons]] un Maija Baltiņa<ref>Facebook vietne "Kārļa Skalbes "Saulrieti"" https://www.facebook.com/SkalbesSaulrieti Skat. 07.02.2024</ref>. Muzejs saglabā K. Skalbes memoriālās lietas un dokumentus. Veic daudzpusīgu izglītojošu un dažāda mērķgrupas iesaistošu darabu. 2023. gadā izpelnījies [[Cēsu novads|Cēsu novada]] "Gada kultūtelpas" balvu.

==Literārā darbība==
Pirmais dzejolis "Sapnis" publicēts laikrakstā "Balss" 1896. gada jūlijā. 1898. gadā ievērību gūst dzejolis "Pie jūras". No 1899. dzejoļi publicēti izdevumos "[[Austrums (mēnešraksts)|Austrums]]" un "Jaunā Raža". 1902. gadā iznāk dzejoļu krājums "Cietumnieka sapņi". 1902. gadā "Pēterburgas Avīzēs" tiek publicēts Skalbes pirmais stāsts "Skaņas iz tāļumiem". 1904. gadā iznāk dzejoļu krājums "Kad ābeles zied" un pasaka "Kā es braucu Ziemeļmeitas lūkoties", kas Skalbi padara slavenu.

1905. gada Revolūcijas iespaidā top dzejoļu krājumi "Zemes dūmos"(1906), "Veļu laikā" (1907) un pasaku krājums "Ezerieša meita" (1907). Trimdā top "Emigranta dziesmu" (1909) un "Sirds un Saule" (1910). Pasaku krājums "Pazemīgās dvēseles" un dzejoļu krājums "Sirds un saule" iznāk 1911. gadā.

Ieslodzījuma laikā top dzejas krājums "Sapņi un teikas" (1912) un pasaku krājums "Ziemas pasakas" (1913), kurā iekļauta slavenā "Kaķīša dzirnavas".

Kara gados top "Daugavas viļņi" (1918), "Kurzemē" (1919). 1920. gadā iznāk Latvijas neatkarības tapšanas gados rakstīto politisko notikumu un atziņu kopojums "Mazās piezīmes".<ref>{{Tīmekļa atsauce |url=https://periodika.lndb.lv/periodika2-viewer/view/index-dev.html#panel:pp{{!}}issue:/p_001_ilzu1921n10{{!}}article:DIVL18{{!}}query:Karlis%20Skalbe%20K%C4%81rlis%20Skalbe{{!}}issueType:P |title=Kārlis Skalbe |access-date={{dat|2016|09|14||bez}} |archive-date={{dat|2016|03|05||bez}} |archive-url=https://web.archive.org/web/20160305141223/https://periodika.lndb.lv/periodika2-viewer/view/index-dev.html#panel:pp{{!}}issue:/p_001_ilzu1921n10{{!}}article:DIVL18{{!}}query:Karlis%20Skalbe%20K%C4%81rlis%20Skalbe{{!}}issueType:P }}</ref>

Latvijas neatkarības gados iznāk pasaku krājumi "Pasaka par vecāko dēlu un citas pasakas" (1924), "Manu bērnības dienu mēnesis un citas pasakas (1926), "Mātes leģenda" (1928), "Muļķa laime" (1932), "Garā pupa" (1937). Dzejoļu krājumi "Pēclaikā" (1923) un "Vakara ugunis" (1927) un "Zāles dvaša" (1931). Pēdējā dzejoļu izlase "Klusuma melodijas" iznāk 1941. gadā.

== Literārais mantojums ==
No 1987. gada Skalbes mājās "Saulrieti" atvērts muzejs. Skalbes darbi tulkoti ungāru, igauņu, vācu, lietuviešu, čehu, krievu, angļu, franču, baltkrievu, zviedru u.c. valodās.

Kopš 2001. gada iznāk K. Skalbes "Mūža raksti" Ilgoņa Bērsona sakārtojumā, līdz 2015. gadam iznākuši septiņi sējumi, kas hronoloģiski aptver laika posmu līdz 1921. gadam.<ref>[http://www.diena.lv/kd/gramatas/karlis-skalbe-muza-raksti-vii-14117354 Kārlis Skalbe. Mūža raksti VII]</ref>

2007.-2008. gadā izveidotajā [[Latvijas kultūras kanons|Latvijas kultūras kanonā]] iekļauts K. Skalbes pasaku krājums "[[Ziemas pasakas]]".<ref>{{Tīmekļa atsauce |url=http://kulturaskanons.lv/lv/1/8/177/ |title=Arhivēta kopija |access-date={{dat|2014|11|17||bez}} |archiveurl=https://web.archive.org/web/20150926213302/http://www.kulturaskanons.lv/lv/1/8/177/# |archivedate={{dat|2015|09|26||bez}} }}</ref> 2014. gadā TV šovā "Lielā lasīšana" par populārāko grāmatu latviešu lasītāju vidū atzīta K. Skalbes pasaka "Kaķīša dzirnavas".<ref>http://www.lsm.lv/lv/raksts/literatura/kultura/nacijas-miiljaka-gramata-.a106589/</ref>

== Bibliogrāfija ==

=== Dzeja ===
* Pie jūras (1898)
* Cietumnieka sapņi (1902)
* Kad ābeles zied (1904)
* Zemes dūmos (1906)
* Veļu laikā (1907)
* Emigranta dziesmas (1909)
* Sirds un saule (1911)
* Sapņi un teikas (1912)
* Daugavas viļņi (1918)
* Pēclaikā (1923)
* Vakara ugunis (1927)
* Zāles dvaša (1931)
* Klusuma meldijas (1941)

===Dzejas izlases===
* Izmeklētas dzejas. R.: Jānis Roze (1938)
* Dzeja. R.: LVI (1957)
* Saules vārdi. R.: Liesma (1969)

=== Pasaku krājumi ===
* Kā es braucu Ziemeļmeitas lūkoties (1904)
* Ezerieša meita (1907)
* Pazemīgās dvēseles (1911)
* Ziemas pasakas (1913, atk. 2007)
* Pasaka par vecāko dēlu un citas pasakas (1924)
* Manu bērnības dienu mēnesis un citas pasakas (1926)
* Mātes leģendas (1928)
* Muļķa laime (1932)
* Garā pupa (1937)
*Kalna gars un milzis (1928)
*Sarkangalvīte (1913)
*Pasaka par vērdiņu (1912)

=== Publicistika ===
* Kara piezīmes (1914)
* Mazās piezīmes (1920)
* Sarkanās lapas (1924)

=== Kopoti raksti ===
* Raksti, 1—2. R.: D.Zeltiņš (1906 - 1910)
* Kopoti raksti, 1—5. R. (1922 - 1923)
* Kopoti raksti, 1—10. R. (1938 - 1939)
* Raksti, 1—6. Stokholma (1952 - 1955)

=== Prozas izlases ===
* Pasakas. R.: VAPP (1941)
* Pasakas. R.: LVI (1957)
* Pasakas. R.: Liesma (1979)
* Dzīvības siltums (stāsti un tēlojumi). R.: Liesma (1980)
* Pasakas (izlase). R.: Atēna (1998)
* Pasakas (izlase). R.: Zvaigzne ABC (1998)
* Mūža raksti 12 sējumos, 1—5. R.: Elpa (2001-2007); 6–7. R.: Mansards (2013-2015)

=== Tulkojumi ===
* Knuts Hamsuns "Bads" (1971). Izdevējs "Grāmatu draugs".

== Atsauces ==
{{atsauces}}

== Ārējās saites ==
{{Enciklopēdiju ārējās saites}}
* [https://vecpiebalga.lv/karla-skalbes-memorialais-muzejs-saulrieti/ Kārļa Skalbes muzejs "Saulrieti"]
* [http://www.letonika.lv/literatura/section.aspx?id=2677712  Kārlis Skalbe (1879‒1945) Letonika.lv]
* [http://www.limbazubiblioteka.lv/lv/ms/jaunumi/1879_gada_7_novembri_dzimis_karlis_skalbe/ Limbažu galvenā bibliotēka]{{Novecojusi saite}}
* [http://mosties.org/verbatim/ka_es_braucu_ziemelmeitas_lukoties Kā es braucu Ziemeļmeitas lūkoties] (fragments)
* [http://www.pasakas.net/autori/k/karlis_skalbe/ Kārļa Skalbes pasakas teksta un audioformātā] {{Webarchive|url=https://web.archive.org/web/20090331123106/http://www.pasakas.net/autori/k/karlis_skalbe |date={{dat|2009|03|31||bez}} }}
* [http://www.pasakas.net/pasaku_kino/kakisa_dzirnavinas/ Multiplikācijas filma "Kaķīša dzirnaviņas"] {{Webarchive|url=https://web.archive.org/web/20090401033112/http://www.pasakas.net/pasaku_kino/kakisa_dzirnavinas |date={{dat|2009|04|01||bez}} }}
* [http://labsa.awardspace.info/gram_plaukts/katalogs.php?f=20&p=1 Kārļa Skalbes pasakas]

{{Satversmes sapulce}}
{{1. Saeima}}
{{4. Saeima}}
{{Latvijas kultūras kanons}}
{{Autoritatīvā vadība}}

{{DEFAULTSORT:Skalbe, Kārlis}}
[[Kategorija:Cēsu novadā dzimušie]]
[[Kategorija:Latviešu Nacionāldemokrātu partijas politiķi]]
[[Kategorija:Latvju demokrātu savienības politiķi]]
[[Kategorija:Latvijas Tautas partijas politiķi]]
[[Kategorija:Demokrātiskā Centra politiķi]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:1. Saeimas deputāti]]
[[Kategorija:4. Saeimas deputāti]]
[[Kategorija:Latviešu rakstnieki]]
[[Kategorija:Latvijas dzejnieki]]
[[Kategorija:Latvijas publicisti]]
[[Kategorija:Latviešu valodā rakstošie]]
[[Kategorija:1905. gada revolūcija]]
[[Kategorija:Triju Zvaigžņu ordeņa komandieri]]
[[Kategorija:Trimdas latvieši]]
[[Kategorija:Latvijas kultūras kanonā ietvertās vērtības]]
[[Kategorija:Ar Lietuvas Dižkunigaiša Ģedimina ordeni apbalvotie]]