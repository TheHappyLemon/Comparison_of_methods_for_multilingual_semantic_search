{{Apdzīvotas vietas infokaste
| name                    = Drēzdene
| official_name           = ''Dresden''
| settlement_type         = pilsēta
| image_skyline           = Dresden montage.JPG
| imagesize               = 
| image_caption           = 
| image_flag              = 
| flag_size               = 
| image_seal              = 
| seal_size               = 
| image_shield            = Dresden_Stadtwappen.svg
| shield_size             = 75px
| image_blank_emblem      = 
| blank_emblem_type       = <!-- defaults to Logo -->
| blank_emblem_size       = 
| nickname                = 
| motto                   = 
| pushpin_map             = Germany#Saksija
| pushpin_label_position  = top
| pushpin_map_caption     = Atrašanās vieta Vācijā
| latd  = 51|latm  = 2|lats  = |latNS  = N
| longd = 13|longm = 44|longs = |longEW = E
| coordinates_region      = DE
| subdivision_type        = [[Pasaules valstis|Valsts]]
| subdivision_name        = {{DEU}}
| subdivision_type1       = [[Vācijas federālās zemes|Federālā zeme]]
| subdivision_name1       = [[Saksija]]
| established_title       = Pirmoreiz minēta
| established_date        = 1206
| established_title1      = Pilsētas tiesības
| established_date1       = 1216
| government_type         = 
| leader_party            =
| leader_title            = Mērs
| leader_name             = ''Dirk Hilbert'' ([[Brīvo Demokrātu partija|FDP]])
| elevation_m             = 113 
| area_footnotes          = 
| area_total_km2          = 328.8
| population_footnotes    = 
| population_total        = 523058
| population_urban        = 780561
| population_metro        = 1143197
| population_as_of        = 2010
| population_density_km2  = auto
| timezone                = [[Centrāleiropas laiks|CET]]
| utc_offset              = +1
| timezone_DST            = [[Centrāleiropas vasaras laiks|CEST]]
| utc_offset_DST          = +2
| postal_code             = 
| website                 = {{URL|http://www.dresden.de/}}
}}

'''Drēzdene''' ({{val|de|Dresden}}, {{val|hsb|Drježdźany}}) ir pilsēta [[Vācija]]s austrumos pie [[Elba]]s upes, [[Saksija]]s federālās zemes galvaspilsēta. Ievērojams kultūras, ekonomikas un tūrisma centrs. Otrā pasaules kara laikā pilsēta tika nopostīta gaisa uzlidojumos, un pēc 1945. gada tā ir praktiski uzcelta no jauna.

== Vēsture ==
Radusies [[sorbi|sorbu]] zvejnieku ciemata vietā 13. gadsimta sākumā. No 1485. gada [[Saksijas kūrfirstiste]]s galvaspilsēta, [[Saksijas kūrfirsts|Saksijas kūrfirsta]] rezidences pilsēta. Saksijas kūrfirsts [[Augusts II|Frīdrihs Augusts I]], kļūdams par [[Polija]]s karali, veica daudzus pārbūves darbus pilsētā, aicinot arhitektus un māksliniekus no visas [[Eiropa]]s. Pārbūves rezultātā Drēzdene ieguva iesauku ''[[Florence]] pie Elbas''. Drēzdenē tika izveidotas vienas no pirmajām [[porcelāns|porcelāna]] ražotnēm Eiropā.

1806. gadā Drēzdene kļuva par [[Saksijas Karaliste]]s galvaspilsētu, bet 1871. gadā iekļāvās [[Vācijas Impērija|Vācijas Impērijā]]. 1849. gadā pilsētā notika t.s. [[Maija sacelšanās Drēzdenē|Maija sacelšanās]]. 20. gadsimta sākumā Drēzdene bija slavena ar savu [[optika]]s un [[tabaka]]s rūpniecību.

[[Otrais pasaules karš|Otrā pasaules kara]] beigu posmā, no 1945. gada 13. līdz 15. februārim [[Apvienotā Karaliste|Lielbritānijas]] gaisa spēki vairākos masveida uzlidojumos iznīcināja pilsētu. Bez pasaules nozīmes kultūras vērtībām gāja bojā tūkstošiem civiliedzīvotāju, kuru precīzs skaits nav zināms, jo pilsēta bija pilna ar bēgļiem (arī [[latvieši|latviešu]]) no austrumiem. Tā kā pilsētā nebija militārās rūpniecības, ir viedoklis (piemēram, no [[Ginters Grass|Gintera Grasa]] puses), ka šo uzlidojumu var uzskatīt par [[kara noziegums|kara noziegumu]].

Pēckara gados, [[Vācijas Demokrātiskā Republika|VDR]] laikā, daļa no pilsētas senajām celtnēm tika atjaunota. Arī pēc Vācijas apvienošanās turpinās atjaunošanas darbi. Piemēram, 2004. gadā tika pabeigta Drēzdenes dievmātes katedrāles ārējā atjaunošana, kuras krusta izveidi finansēja Lielbritānija kā simbolisku samierināšanās zīmi.

Pēdējos gados Drēzdene kļūst par Vācijas [[informācijas tehnoloģijas|informācijas tehnoloģiju]] centru - vācu [[Silīcija ieleja|Silīcija ieleju]].

== Drēzdene slavena ==

* Ar Drēzdenes [[baroks|baroka]] arhitektūru. Kaut arī daudzas vērtības gājušas bojā, daudzas celtnes ir atjaunotas - [[Drēzdenes Dievmātes baznīca]], [[Cvingers]], [[Zempera Opera]], ''Albertinum'', Galma baznīca.
* [[Zempera Opera]] ir viens no slavenākajiem Eiropas operteātriem. XIX.gs piedzīvojis vairāku [[Rihards Štrauss|Riharda Štrausa]] (piemēram, ''Salome'') un [[Rihards Vāgners|Riharda Vāgnera]] (piemēram, ''Tanheizers'') pasaules pirmatskaņojumus.
* Drēzdenes gleznu galerijā ir atrodami daudzu pasaulslavenu gleznotāju darbi, to vidū - [[Rafaēls]] (''[[Siksta Madonna]]''), [[Džordžone]], [[Ticiāns]], [[Dīrers]], [[Rubenss]].
* Tilts pār Elbu - "Zilais Brīnums" (''Blaues Wunder'') ir XIX.gs inženierbūves [[meistardarbs]].
* Meisenes porcelāns.
* Drēzdenē ir pasaulē lielākā un vecākā [[dzenrats|dzenratu]] kuģu flote.
* ''Gläserne Manufaktur'' - 2002. gadā uzcelta ''[[Volkswagen]]'' rūpnīca.

== Ekonomika ==

Mūsdienās pilsētas ekonomika ir viena no dinamiskākajām Vācijā. Tā balstās uz [[elektroniskā rūpniecība|elektronisko rūpniecību]] (šeit atrodas kompāniju ''[[GlobalFoundries]]'' ([[Amerikas Savienotās Valstis|ASV]]), ''[[Infineon Technologies]]'', ''ZMDI'', ''[[Carl Zeiss AG]]'', ''Plastic Logic'' ([[Lielbritānija]]), ''[[X-Fab]]'' ražotnes). Citas ekonomikas nozares ir [[farmaceitiskā rūpniecība]] (''[[GlaxoSmithKline]]'' ražotne), [[autobūve]] (pilsētas centrā ir t.s. "Stikla manufaktūra" - ''[[Volkswagen]]'' autorūpnīca, kurai izejvielas tiek piegādātas ar speciāliem pilsētas tramvajiem), [[aviorūpniecība]] (pie lidostas atrodas kompānijas [[EADS]] lidmašīnu rūpnīca).

== Izglītība, māksla un kultūra ==

Pazīstamākās Drēzdenes augstskolas ir 1828. gadā dibinātā [[Drēzdenes Tehniskā universitāte]] (''Technische Universität Dresden''), 1764. gadā dibinātā [[Drēzdenes tēlotāja mākslas augstskola|Drēzdenes Tēlotājmākslas augstskola]] (''Hochschule für Bildende Künste Dresden'') un 1856. gadā dibinātā [[Kārļa Marias Vēbera mūzikas augstskola]] (''Hochschule für Musik Carl Maria von Weber Dresden''). Pilsētā atrodas [[Makša Planka biedrība]]s trīs institūti - šūnu bioloģijas un ģenētikas institūts, cietvielu ķīmijfizikas institūts un komplekso sistēmu fizikas institūts. Drēzdenē ir [[Fraunhofera biedrība]]s vienpadsmit iestādes un [[Leibnica asociācija]]s (''Leibniz-Gemeinschaft'') trīs institūti.

[[Zempera Opera]] ir viens no pazīstamākajiem Vācijas operteātriem. Drēzdenē darbojas [[Drēzdenes filharmoniskais orķestris]] (''Dresdner Philharmonie'') un [[zēnu koris]] ''[[Dresdner Kreuzchor]]''. Drēzdenes Valsts mākslas kolekcijās (''Staatliche Kunstsammlungen Dresden'') ietilpst pazīstami mākslas muzeji. [[Cvigers|Cvingerā]] atrodas [[Vecmeistaru galerija]] (''Gemäldegalerie Alte Meister''), kur atrodas [[Rafaēls|Rafaēla]] («[[Siksta madonna]]»), [[Džordžone]]s («[[Dusošā Venēra]]»), divi [[Vermērs|Vermēra]] darbi, [[Ticiāns|Ticiāna]], [[Rembrants|Renbranta]], [[Rubenss|Rubensa]] un citu meistaru gleznas. [[Jauno meistaru galerija|Jauno meistaru galerijā]] (''Galerie Neue Meister'') atrodas [[Oto Dikss|Diksa]], [[Edgars Degā|Degā]], [[Vincents van Gogs|van Goga]], [[Pols Gogens|Gogēna]], [[Klods Monē|Monē]] darbi. ''[[Grünes Gewölbe]]'' ir viens no lielākajiem dārglietu muzejiem Eiropā. Drēzdenē atrodas arī [[Bundesvēra Militārās vēstures muzejs]] (''Militärhistorisches Museum der Bundeswehr'').

== Cilvēki ==

Drēzdene ir daudzu Saksijas karaļu, kūrfirstu un augstmaņu (to skaitā [[Alberts (Saksija)|Alberta]], [[Augusts II Stiprais|Augusta II]], [[Augusts III Saksis|Augusta III]], [[Frīdrihs Augusts I Vetīns|Frīdriha Augusta I]], [[Johans (Saksija)|Johana]], [[Kārlis Kristians Jozefs|Kārļa Kristiana Jozefa]], [[Saksijas Marija Amālija|Saksijas Marijas Amālijas]], [[Saksijas Marija Jozefa|Saksijas Marijas Jozefas]]) dzimtā pilsēta.

Tāpat Drēzdenē dzimuši diriģents [[Hanss fon Bīlovs]] (''Hans von Bülow'', 1830-1894), brāļu draudžu pamatlicējs [[Nikolajs fon Cincendorfs]] (''Nikolaus von Zinzendorf'', 1700-1760), rakstnieks [[Ērihs Kestners]] (''Erich Kästner'', 1899-1974), kara noziedzniece [[Ilze Koha]] (''Ilse Koch'', 1906-1967), Krievijas politiķis [[Georgijs Ļvovs]] (''Георгий Евгеньевич Львов'', 1861-1925), arheoloģe [[Marija Reihe]] (''Maria Reiche'', 1903–1998), mākslinieks [[Gerhards Rihters]] (''Gerhard Richter'', 1932), Krievijas politiķis [[Pjotrs Stolipins]] (''Пётр Аркадьевич Столыпин'', 1862-1911), futbola treneris [[Helmuts Šēns]] (''Helmut Schön'', 1915-1996) un futbolists [[Matiass Zammers]] (''Matthias Sammer'', 1967).

Ar Drēzdenes pilsētu ir saistīta mūziķu [[Rihards Štrauss|Riharda Štrausa]] (''Richard Strauss'', 1864-1949), [[Rihards Vāgners|Riharda Vāgnera]] (''Richard Wagner'', 1813-1883) un [[Kārlis Marija Vēbers|Kārļa Marijas Vēbera]] (''Carl Maria von Weber'', 1786-1826) darbība, [[Zempera Opera|Zempera Operā]] notika Vāgnera operu "[[Rienci]]" (1842. gadā), "[[Klīstošais holandietis]]" (1843. gadā) un "[[Tanheizers]]" (1844. gadā) pirmizrādes. Drēzdenē darbojušies mākslinieki [[Ernsts Ludvigs Kirhners]] (''Ernst Ludwig Kirchner'',  1880-1938), [[Oto Dikss]] (''Otto Dix'', 1891-1969), [[Oskars Kokoška]] (''Oskar Kokoschka'', 1886-1980).

== Galerija ==
<gallery>
Image:Dresden Augustusbrücke Altstadt 1900.jpg|Drēzdene 1900. gadā
Image:Brühlscheterrasse01.jpg|Brīla terase ar nepabeigto Dievmātes baznīcu
Image:Dresden-Zwinger.courtyard.04.JPG|Cvingers
Image:Semperoper Dresden.jpg|Zempera Opera
Image:Dresden-Frauenkirche-night.jpg|Drēzdenes Dievmātes baznīca
Image:Blaueswunder01.jpg|tilts "Zilais Brīnums"
Image:Dresden-Altstadt von der Marienbruecke-II.jpg|Drēzdene naktī
Image:Dresden-Schloss.and.Dom.JPG|[[Drēzdenes pils]]
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.dresden.de/ Oficiālā pilsētas mājaslapa]
* [http://www.dresden.info/ Dresden.info] {{Webarchive|url=https://web.archive.org/web/20220131225024/https://www.dresden.info/ |date={{dat|2022|01|31||bez}} }}

{{autoritatīvā vadība}}

[[Kategorija:Saksijas pilsētas]]
[[Kategorija:Saksijas administratīvais iedalījums]]