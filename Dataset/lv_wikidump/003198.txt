{{Administratīvā iedalījuma vienības infokaste
| name                    = Kanāriju autonomija
| official_name           = ''Comunidad Autónoma de Canarias''
| other_name              = 
| settlement_type         = [[Spānijas autonomie apgabali|autonomā komūna]]
| image_skyline           = Teide and Caldera 2006.jpg
| imagesize               = 
| image_caption           = [[Teide]]s vulkāns
| image_flag              = Flag of the Canary Islands.svg
| flag_size               = 
| image_seal              = Escudo de Canarias.svg
| seal_size               = 
| nickname                = 
| motto                   = 
| anthem                  = 
| capital                 = [[Santakrusa de Tenerife]]<br />[[Laspalmasa de Grankanārija]] 
| largest_city            = 
| official_language       = [[spāņu valoda|spāņu]]
| spoken_language         = 
| image_map               = Localización de la Región de Canarias.svg
| mapsize                 = 
| map_caption             = 
| subdivision_type        = Valsts
| subdivision_name        = {{karogs|Spānija}}
| leader_party            = 
| leader_title            = Prezidents
| leader_name             = Paulino Rivero
| area_footnotes          = 
| area_magnitude          = 
| area_total_km2          = 7493
| area_land_km2           = 
| area_water_km2          = 
| area_water_percent      = 
| area_rank               = 13.
| elevation_max_m         = 
| population_footnotes    = 
| population_total        = 2128647
| population_as_of        = 2015
| population_rank         = 
| population_density_km2  = auto
| population_blank1_title = 
| population_blank1       = 
| population_blank2_title = 
| population_blank2       = 
| timezone                = WET
| utc_offset              = 0
| website                 = {{URL|http://www.gobiernodecanarias.org/}}
| footnotes               = 
}}

'''Kanāriju salas''' ({{val|es|Islas Canarias}}) ir septiņu lielu un sešu mazu vulkāniskas izcelsmes salu veidots [[arhipelāgs]], kas atrodas [[Atlantijas okeāns|Atlantijas okeāna]] austrumos, netālu no [[Āfrika]]s ziemeļrietumu piekrastes. Lai gan salas atrodas netālu no [[Maroka]]s un [[Rietumsahāra]]s piekrastes, salas pieder [[Spānija]]i un ir viens no tās autonomajiem apgabaliem. Kanāriju salu kopējā platība ir 7493 km<sup>2</sup>, tas ir trīspadsmitais lielākais Spānijas autonomais apgabals.

Kanāriju salas ir vistālākais jaunās Eiropas punkts, tās no Āfrikas kontinenta rietuma piekrastes šķir 108 kilometri, bet no Spānijas salas atrodas aptuveni 1500 kilometru attālumā. Arhipelāgs sastāv no šādām salām kā [[Tenerife]], [[Fuerteventura]], [[Grankanārija]], [[Lansarote]], [[Palma (sala)|Palma]], [[Gomera]] un [[Eljerro]] salām. Lai gan sešas mazās [[Činiho arhipelāgs|Činiho arhipelāga]] salas arī atrodas Kanāriju salu sastāvā, tās piemin reti. Galvenokārt tas ir saistīts ar to, ka tikai ''La Graciosa'' sala ir apdzīvota un tajā dzīvo vairāk nekā 600 cilvēki.

2011. gadā Kanāriju salās dzīvoja 2,12 miljoni iedzīvotāju, tādējādi tas ir astotais lielākais Spānijas autonomais apgabals pēc iedzīvotāju skaita. Kopš 1982. gada Kanāriju salas ir iekļautas [[NATO]], bet kopš 1986. gada tā ir arī [[Eiropas Savienība]]s teritorija. Kanāriju salās tāpat kā Spānijā lieto [[eiro]].

Kanāriju salu administratīvais prezidents ir Paulino Rivero, bet katru no septiņām lielākajām salām pārvalda sava padome. Kanāriju salu galvaspilsētas ir [[Santakrusa de Tenerife]] un [[Laspalmasa de Grankanārija]], no kurām lielākā pilsēta ir Laspalmasa de Grankanārija.

== Vēsture ==
Pirmie Kanāriju salu iedzīvotāji ir bijuši [[guanči]], kuri dzīvojuši diezgan noslēgtu dzīvi. Guanči minēti [[feniķieši|feniķiešu]], [[grieķi|grieķu]] un [[romieši|romiešu]] rakstiskajos avotos. Salu pirmiedzīvotāji cieta no nemitīgiem arābu iebrukumiem. Franču pētnieks ''Jean de Bethencourt'' 1402. gadā kļuva par ekspedīcijas vadītāju un devās uz salu. Viņš izkāpa [[Lansarotes sala]]s ziemeļu puses krastā. No tās viņš tālāk ieņēma Fuerteventuru un Jerro. Gomeras, Grankanāras, Tenerifes un Palmas iedzīvotāji pretojās spāņu iebrukumam gandrīz simts gadus, tomēr 1495. gadā Kanāriju salas neizturēja un padevās spāņu spiedienam.

Bagātās salas piesaistīja visas [[Eiropa]]s tirgotāju un dēkaiņu uzmanību. [[Kristofors Kolumbs|Kristofora Kolumba]] 1492. gadā atklātie jaunie kuģošanas ceļi palielināja Kanāriju salu nozīmi.

Līdz 19. gadsimtam salu valdības centrs atradās Grankanārijā. Palmas salas galvaspilsētas ostā, krājumu papildināšanai pirms tālā jūrasbrauciena piestāja visi Eiropas kuģi, kas devās jauno zemju meklējumos, bet vēlāk pēc [[Amerika]]s un [[Rietumindija]]s ceļa atklāšanas piestāja arī visi tie kuģi, kuri devās uz jaunajiem kontinentiem.

20. gadsimta sākumā divas Kanāriju salu lielākās pilsētas — Laspalmasa Grankanārijas salā un Santakrusa Tenerifes salā — sāka sacensties savā starpā par to, kurai ir vairāk tiesību būt par salas galvaspilsētu. Šā strīda dēļ izveidojās divas provinces, Austrumu un Rietumu un arhipelāgā ir divas galvaspilsētas.

No 1936. gada līdz 1975. gadam Kanāriju salās (izņemot Palmas salu), tāpat kā visā Spānijā, valdīja [[Fransisko Franko|ģenerāļa Franko režīms]]. Pēc viņa nāves sākās demokratizācijas process un strauja ekonomikas augšupeja. 1982. gadā Kanāriju salas ieguva autonomiju. Kopš 1982. gada Kanāriju salas kā Spānijas autonomais apgabals ir iekļautas [[NATO]], bet kopš 1986. gada ir arī [[Eiropas Savienība]]s teritorija.

== Ģeogrāfija ==
Kanāriju salas ir Spānijas Karalistes autonomais apgabals, ko veido septiņas lielas un sešas mazas vulkāniskas izcelsmes salas, kas atrodas Atlantijas okeānā. Salas sastāv pārsvarā no vulkāniskas izcelsmes [[iezis|ieža]] — [[bazalts|bazalta]]. Salu kopējā platība ir 7 493 km<sup>2</sup> un tās aizņem 1,5% no Spānijas kopējās platības. Tās ir vistālākais jaunās Eiropas teritorija, tās no Āfrikas kontinenta rietuma piekrastes šķir 108 kilometri, bet no Spānijas kontinentālās daļas šķir aptuveni 1500 kilometri.

Tenerifes ir lielākā un apdzīvotākā Kanāriju arhipelāgā. Grankanārija ir otrā lielākā sala pēc iedzīvotāju skaita Kanāriju salām un trešā lielākā starp Spānijai piederošajām salām. Fuerteventura ir otrā lielākā sala Kanāriju salu arhipelāgā pēc platības.

Kanāriju salu augstākā virsotne ir dabīgais [[vulkāns]] [[Teide]], [[Tenerife]]s salā, un tā augstums sasniedz 3718 metrus virs jūras līmeņa. [[Teide]] ir arī augstākā virsotne visā [[Spānija|Spānijā]]. Salās sastopami [[endēms|endēmiski]] augi kā [[pūķkoks]], [[Kanāriju priede]], [[Kanāriju dateļpalma]] un citi.

=== Klimats ===
Visa gada garumā Kanāriju salās ir silti un vidējā gaisa temperatūra svārstās no 18 °C līdz 24 °C grādu robežās, bet gaisa temperatūra Atlantijas okeānā svārstās no 19 °C līdz 20 °C grādu robežās. Šādu maigu un siltu klimatu nosaka ģeogrāfiskais tuvums Āfrikas kontinentam, siltajai Golfa straumei un vējš, kas pāri Atlantijas okeānam nemitīgi pūš no Sahāras tuksneša. Vidējais nokrišņu daudzums gadā sasniedz no 300-500 mm.

Dažādais ģeogrāfiskais izvietojums un savdabīgais reljefs ir iemesls tam, ka katrā salā klimats ir atšķirīgs, sākot ar maigu un mitru, līdz siltam un sausam.

== Ekonomika ==
Galvenā ekonomikas nozare Kanāriju salās ir [[tūrisms]], kas veido 32% no Kanāriju salu [[IKP]]. Katru gadu vidēji Kanāriju salas apmeklē divpadsmit miljoni tūristu.

Iedzīvotāji nodarbojas arī ar [[lopkopība|lopkopību]] un [[zvejniecība|zvejniecību]]. Salu teritorijās audzē [[banāni|banānus]], [[citrusi|citrusus]], [[vīnogas]], [[parastā mandele|mandeles]], [[tabaka|tabaku]], [[graudaugi|graudaugus]], [[dārzeņi|dārzeņus]] un citus augus, kurus galvenokārt eksportē uz Eiropu un [[Ziemeļamerika|Ziemeļameriku]].

== Ārējās saites ==
{{sisterlinks-inline}}
{{Enciklopēdiju ārējās saites}}

{{Spānija-aizmetnis}}
{{Spānijas administratīvais iedalījums}}
{{Āfrika}}

{{autoritatīvā vadība}}

[[Kategorija:Kanāriju salas|*]]
[[Kategorija:Spānijas autonomie apgabali]]
[[Kategorija:Spānijas salas]]
[[Kategorija:Eiropas Savienības īpašās teritorijas]]