[[Attēls:06-10-06smile.jpg|thumb|235px|Zobu priekšpuse]]
'''Zobi''' ir cieti veidojumi [[mutes dobums|mutes dobumā]] vairākumam [[mugurkaulnieki|mugurkaulnieku]]. Tie veic [[barība]]s satveršanas, nokošanas un sasmalcināšanas funkciju. Daži mugurkaulnieki, galvenokārt [[plēsēji]], tos izmanto arī medīšanai un aizsardzībai. [[Cilvēks|Cilvēkam]] zobi vajadzīgi arī artikulēto [[skaņa|skaņu]] veidošanā. Zobi nav veidoti no [[kauls|kaula]], tie ir dažādu blīvu un ļoti cietu [[audi|audu]] veidojums. Zobu saknes ir no ārpuses nosegtas ar [[smaganas|smaganām]], kuras veic aizsargfunkciju pret ārējās vides ietekmi.

Katrai [[zīdītājs|zīdītāju]] sugai ir atšķirīgi zobi, tāpēc [[paleontoloģija|paleontologi]] pēc [[fosilijas|fosiliju]] zobiem var noteikt konkrētās sugas izcelsmi. Tas ir pats vienkāršākais veids, kā pēc fosilijām noteikt sugas identitāti.{{fact}} Dzīvniekus iedala [[zālēdāji|zālēdājos]] un [[gaļēdāji|gaļēdājos]], un tāpēc arī katram no šiem dzīvniekiem ir sava zobu forma. Zālēdājiem tie vairāk ir noapaļotas formas, lai vieglāk būtu barību sakošļāt, bet gaļēdājiem tie parasti ir ļoti smaili, lai vieglāk varētu nogalināt un saplosīt savu medījumu.

Cilvēkiem pirmie zobiņi sāk parādīties apmēram no sešu mēnešu vecuma, kas [[jaundzimušais|jaundzimušajam]] parasti ir sāpīgs periods, lai gan pa retam ir arī tādi gadījumi, ka piedzimst bērns ar vienu vai vairākiem zobiņiem. Šādus zobiņus mēdz saukt par [[jaundzimušā zobi|jaundzimušo zobiņiem]].

== Anatomija ==
[[Attēls:Blausen 0863 ToothAnatomy 02 lv.png|thumbnail|200px|Zoba shematiska uzbūve]]
Zobu anatomija ir pētījumu joma anatomijā, kurā tiek pētīta cilvēku zobu struktūra. Zobu attīstība, izskats un to klasifikācija ietilpst zobu anatomijā. Šajā nozarē pēta visas šīs iepriekš minētās problēmas. Zobu veidošanās sākas jau pirms dzimšanas, un to [[morfoloģija (bioloģija)|morfoloģiski]] sāk uzskaitīt jau kopš šī laika. Zobu anatomija ir arī [[taksonomija]]s zinātne, kas ir saistīta ar zobu nosaukumiem un to uzbūvi. Šī informācija izmantojama zobu ārstēšanas procesā. Parasti ir 20 [[primārie zobi]] jeb nepastāvīgie zobi un 32 [[pastāvīgie zobi]].

Tiek izdalīti šādi zobu veidi: priekšzobi (incisīvi), [[ilknis|acu zobi]] (kanīni), mazie dzerokļi (premolāri), lielie dzerokļi (molāri).

=== Emalja ===
{{Pamatraksts|zobu emalja}}
[[Zobu emalja]] ir visvairāk mineralizētākā [[Bioloģisks ķermenis|ķermeņa]] daļa. Tā pārklāj zobus no ārpuses, pasargājot tos no bojāšanās un nodilšanas, neļaujot tajos iekļūt [[mikrobs|mikrobiem]]. Normālas emaljas [[krāsa]] var būt no gaiši dzeltenas līdz pelēcīgi baltai.

=== Dentīns ===
{{Pamatraksts|dentīns}}
[[Dentīns]] atrodas starp [[pulpa|pulpu]] un [[zobu emalja|emalju]]. Dentīns satur [[neorganiskās vielas]] 69-70%, [[organiskās vielas]] 22% un [[ūdens|ūdeni]] 10%. Izšķir kronīša dentīnu, kas sāk attīstīties vēlīnā stadijā, un saknes dentīnu, kas attīstās vēlāk, vairojoties Hertviga maksts epitēlijam.

== Zobu caurumi ==
Zobu caurumi veidojas kariesa [[baktērija|baktēriju]] iespaidā. Šo baktēriju [[skābe]]s saēd zobu [[emalja|emalju]]. Pat mazus caurumiņus [[Stomatoloģija|zobārsts]] ir spiests dziļi izurbt, jo patlaban pieejamie [[plombēšana]]s materiāli nepietiekami pieķeras emaljai. Tādēļ visā pasaulē [[zinātnieki]] intensīvi strādā pie tādu materiālu izstrādes, kuri pieķeras emaljai. Tas ļautu atteikties zobārstam un [[pacients|pacientam]] no [[Zobu urbjmašīna|zobu urbšanas]]. Vistuvāk mērķim ir nokļuvuši [[japāņi|japāņu]] zinātnieki, kuri ir izgatavojuši [[hidroksiapatīts|hidroksiapatītu]] — materiālu, kurš veiksmīgi savienojas ar emalju, tādēļ zobārstam tikai jāizskalo baktērijas no bojātā zoba un jāaizpilda caurums ar šo materiālu.<ref name="Ilustrētā"/>

== Zobu aprūpe ==
[[Mutes higiēna]] ir ļoti svarīga, lai uzturētu zobus skaistus un veselus. Regulāri un pareizi jāveic [[zobu tīrīšana]], visbiežāk to dara ar [[Zobu suka|zobu suku]], tiek izmantots arī [[zobu diegs]]. Zobu mazgāšana novērš [[nepatīkama elpa|nepatīkamu elpu]], [[zobu puve|puvi]], [[stomatīts|stomatītu]] un citas mutes dobuma slimības.

Zobu bojājumu gadījumos ir jāvēršas pie [[zobārstniecība|zobārsta]] vai [[mutes higiēna|mutes higiēnista]].

== Atsauces ==
{{atsauces|refs=
<ref name="Ilustrētā">{{Laikraksta atsauce |title= Zobi drīzumā vairs nebūs jāurbj |journal= [[Ilustrētā Zinātne]] |volume= 2005. gada decembra numurs |pages= 19. lpp.}}</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}

{{anatomijas-aizmetnis}}

{{autoritatīvā vadība}}

[[Kategorija:Zobi| ]]