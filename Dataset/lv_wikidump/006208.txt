'''Kombinācija''' [[kombinatorika|kombinatorikā]] ir galīgas [[kopa]]s apakškopa, kas var būt arī pati kopa. Elementi apakškopā drīkst atkārtoties (tomēr biežāk apskata gadījumu, kad elementi neatkārtojas), bet atšķirībā no [[variācija|variācijām]] to secībai nav nozīmes (kopas pieraksti ar atšķirīgu vienu un to pašu elementu novietojumu apraksta vienu un to pašu kopu).

Bieži runā arī par ''k-kombinācijām'' vai ''k-apakškopām'' — tās ir apakškopas ar <math>k</math> elementiem.

== Kombināciju skaits ==
Ja ir dota kopa ar <math>n</math> elementiem, tad tās k-kombināciju (k-apakškopu) skaitu, sauktu par kombinācijām no ''n'' pa ''k'', var aprēķināt pēc formulas:

<math>{n \choose k} = C^k_n = \frac {n!} {k! \cdot (n-k)!}</math>,

kur <math>n!</math> ir <math>n</math> [[faktoriāls]] un <math>\tbinom{n}{k}</math> ir [[binomiālkoeficienti]].

=== Pierādījums ===
Dota kopa ar <math>n</math> elementiem. Cik veidos no šīs kopas var izvēlēties ''sakārtotas'' <math>k</math> elementu virknes?

Apskatām divus variantus, kā nonākt līdz atbildei.

'''1)'''

:Pēc kombināciju skaita definīcijas — no dotās kopas var izvēlēties <math>n \choose k</math> dažādas (nesakārtotas) apakškopas.

:Cik dažādos veidos var sakārtot <math>k</math> elementus (<math>k</math> elementu kopu)?

:Par pirmo elementu varam izvēlēties vienu no <math>k</math> elementiem, par otro — vienu no <math>k-1</math>, pat trešo — vienu no <math>k-2</math> utt. Līdz par pēdējo — <math>k</math> — elementu varam izvēlēties vienu palikušo elementu.

:Pēc kombinatorikas reizināšanas likuma <math>k</math> elementu sakārtoto virkņu skaits tātad ir: <math>k \cdot (k-1) \cdot (k-2) \cdot \ldots \cdot 1</math>.

:Līdz ar to no sākotnēji dotās kopas var paņemt sakārtotas <math>k</math> elementu virknes <math>{n \choose k} \cdot k \cdot (k-1) \cdot (k-2) \cdot \ldots \cdot 1</math> veidos.

'''2)'''

:Par pirmo elementu varam izvēlēties vienu no <math>n</math> elementiem, par otro — vienu no <math>n-1</math>, pat trešo — vienu no <math>n-2</math> utt. Līdz par pēdējo — <math>k</math> — elementu varam izvēlēties vienu no palikušajiem <math>n-k+1</math> elementiem.

:Pēc kombinatorikas reizināšanas likuma sakārtoto virkņu skaitu tātad var aprēķināt šādi: <math>n \cdot (n-1) \cdot (n-2) \cdot \ldots \cdot (n-k+1)</math>.

Abu atbilžu vērtībām ir jābūt vienādām: <math>{n \choose k} \cdot k \cdot (k-1) \cdot (k-2) \cdot \ldots \cdot 1 = n \cdot (n-1) \cdot (n-2) \cdot \ldots \cdot (n-k+1)</math>

Tātad <math>{n \choose k} = \frac {n \cdot (n-1) \cdot (n-2) \cdot \ldots \cdot (n-k+1)} {k \cdot (k-1) \cdot (k-2) \cdot \ldots \cdot 1} =</math>

<math>= \frac {n \cdot (n-1) \cdot (n-2) \cdot \ldots \cdot (n-k+1)} {k!} = \frac {n!} {(n-k)!} \cdot \frac {1} {k!}</math>

== Skatīt arī ==
* [[Permutācija]]
* [[Binomiālais koeficients]]

[[Kategorija:Matemātika]]