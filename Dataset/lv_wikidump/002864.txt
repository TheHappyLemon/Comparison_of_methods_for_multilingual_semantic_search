{{Citas nozīmes|Rihardu Zariņu|Zariņš|Zariņš}}
{{Personas infokaste
|             platums = 
|               vārds = 
|              attēls = ZarinsRihards.jpg
|          att_izmērs = 200px
|       att_nosaukums = 
|          dz_dat_alt =
|             dz_gads = 1869
|          dz_mēnesis = 6
|            dz_diena = 27
|            dz_vieta = [[Ķieģeļu pagasts]], [[Valmieras apriņķis]], [[Vidzemes guberņa]] {{flaga|Krievija}} [[Krievijas impērija|Krievijas Impērija]]  (tagad [[Kocēnu pagasts]] {{LAT}})
|           m_dat_alt = 
|              m_gads = 1939
|           m_mēnesis = 4
|             m_diena = 21
|             m_vieta = [[Rīga|Rīgā]], {{LAT}}
|        dzīves_vieta = 
|           pilsonība = 
|             tautība = [[latvieši|latvietis]]
|             dzimums = V
|            paraksts = 
|            piezīmes = 
|         kategorijas =   
}}
'''Rihards Zariņš''' jeb '''Zarriņš''' ({{dat|1869|6|27|N}} — {{dat|1939|4|21|N}}) bija latviešu [[grafiķis]], [[ekslibris|ekslibra]] pamatlicējs latviešu grafikā. Kopā ar [[Vilhelms Krūmiņš|Vilhelmu Krūmiņu]] viņš radīja [[Latvijas Republikas ģerbonis|Latvijas Republikas ģerboņa]] attēlu; veidojis Latvijas Republikas vērtspapīru, [[naudaszīme|naudaszīmju]] un [[monēta|monētu]] metus, pirmās padomju pastmarkas autors.

== Dzīvesgājums ==
Dzimis 1869. gada 27. jūnijā [[Valmiera]]s apriņķa [[Ķieģeļu pagasts|Ķieģeļu pagasta]] Ķieģeļu muižas pārvaldnieka Hermaņa Zariņa ģimenē. Tālākos bērnības gadus pavadīja [[Līgatne|Līgatnē]], kur tēvs kļuva par vadošu darbinieku papīrfabrikā, un [[Latgale|Latgalē]], kur tēvs bija Vīmaņu ([[Feimaņi|Feimaņu]]) muižas pārvaldnieks. Ģimenē runāja vācu valodā.

Mācījās [[Kurzemes guberņa]]s muižniecības skolā [[Grīva (Daugavpils)|Grīvas miestā]] (mūsdienās [[Raiņa Daugavpils 6. vidusskola]]). Pateicoties skolas pārzinim, iepazinies ar [[Daugavpils]] arhitektu un mākslas vēsturnieku   [[Vilhelms Neimanis|V. Neimani]], kas jaunietim sniedza pirmās stundas mākslas teorijā un zīmēšanā. 

1887. gadā Zariņš pārcēlās uz dzīvi [[Pēterburga|Pēterburgā]], kur apmetās pie mātes brāļiem. Uzsāka mācības Ķeizariskajā mākslas veicināšanas biedrības skolā, kur uzņēma visus, bet 1888. gadā izturēja iestājpārbaudījumus un iestājās [[Štiglica Centrālā tehniskās zīmēšanas skola|Štiglica Centrālajā tehniskās zīmēšanas skolā]]. 

1891. gadā, vēl būdams Štiglica skolas audzēknis, Zariņš iesūta kādu zīmējumu žurnālam «[[Austrums (žurnāls)|Austrums]]». To var uzskatīt par sākumu viņa ilustratora darbībai. «Austrumā» parādās viņa raksti par etnogrāfiju, seno pilskalnu un pi|u rekonstrukcijas mēģinājumi. Kādu laiku Rihards Zariņš arī vadīja žurnāla nodalu «Māksla un amats». Da|a no Riharda Zariņa savāktā etnogrāflskā materiāla vēlāk tika apkopota «[[Latvju raksti Brīvā Latvija|Latvju rakstos]]».<ref name=":0">{{Tīmekļa atsauce|url=http://www.periodika.lv/periodika2-viewer/?lang=fr#panel:pa%7Cissue:18726%7Carticle:DIVL1270%7Cquery:Riharda%20Zari%C5%86a%20karikat%C5%ABras|title=KURBADA ZĪMĒTĀJS|last=BALCERBULE|first=AUSMA|publisher=Karogs, Nr.6|website=www.periodika.lv|access-date=2023-12-14|date=1969-06-01}}</ref> 

Iesaistījās arī pulciņā "[[Rūķis (mākslinieku pulciņš)|Rūķis]]", rosīgi darbojās, lai atdzīvināt tā darbu, kas pēc [[Jēkabs Alksnis (ārsts)|Jēkaba Alkšņa]] pārcelšanās uz Rūjienu sāka apsikt, levirzījās sadzives gultnē.<ref name=":0" /> 

Skolu absolvēja 1895. gadā ar ārzemju mācību ceļojuma stipendiju. Studēja [[Berlīne|Berlīnē]], [[Minhene|Minhenē]], [[Vīne|Vīnē]] un [[Parīze|Parīzē]] (1895 - 1899). 

Atgriezies Pēterburgā, Zariņš strādāja Krievijas Valstspapīru spiestuvē (1899 - 1919, bija mākslinieks un tehniskais vadītājs). 

Riharda Zariņa pozīciju [[1905. gada revolūcija Latvijā|1905. gada notikumos]] labi raksturo viņa politiskās karikatūras, darbība žurnālā «[[Svari (laikraksts)|Svari]]», tāpat ari attieksme pret latviešu inteliģences peticlju valdībai, ap ko sacēlās kņada vietējā presē un kas izsauca diezgan asu uzskatu difercncēšanos mākslinieku vidū.<ref name=":0" />

Dzimtenes senatnes poētiskais skatijums vispilnīgāk izpaužas ofortos, pie kuriem mākslinieks sāka strādāt ap 1908. gadu. Bija iecerēts plaši izvērsts cikls, taču pabeigtas tikai sešas lapas, no tām populārākās ir «Nemierīgi laiki», «Kurbads un deviņgalvalnals velns», «Raganas buda».<ref name=":0" />

Pēc [[Oktobra revolūcija|Oktobra revolūcijas]] devās uz Latviju, kur kļuva par [[Valsts vērtspapīri|Valsts vērtspapīru]] spiestuves pārvaldnieku (1919 - 1933), kā arī [[Latvijas Mākslas akadēmija]]s Grafikas meistardarbnīcas vadītāju (no 1921).

== Radošā darbība ==
[[Attēls:1916 Zariņš Tēvuzemei Grūti Laiki.jpg|thumb|297x297px|Pēc [[latviešu strēlnieki|latviešu strēlnieku]] bataljonu organizācijas komitejas aicinājuma R. Zariņa zīmētā pastkarte "Tēvuzemei grūti laiki" (1916).]]
Stingri turēdamies akadēmiskā reālisma pozīcijās, Rihards Zariņš pilnībā nebija pasargāts no ietekmēm un strāvojumiem, kas, viens otru apsteigdami, leplūda latviešu mākslā. Meistars kategoriski noraidījis [[Impresionisms|impresionismu]], taču viņa ilustrācijā vai grāmatu zīmē jūtama «jugendiska» pieskaņa. Tādi darbi kā «Meža māte», «Dzejnieka kaps», «Dzives ceļā» ar savu alegorisko Izteiksmi un abstrakto simboliku diezgan nepārprotami robežojas ar [[Dekadence|dekadentiskām]] tendencēm.<ref name=":0" />

Zariņš ir "[[Latvju dainas|Latvju dainu]]" pirmizdevuma pirmā sējuma vāka autors. Viņš veidojis arī [[oforts|ofortus]] ("Dzejnieka kaps"), [[litogrāfija]]s, [[plakāts|reklāmplakātus]], ilustrējis [[pasaka]]s, zīmējis [[karikatūra]]s, gleznojis [[akvarelis|akvareļus]], sastādījis krājumu "[[Latvju raksti]]" trijos sējumos (1924 - 1931), kam ir liela nozīme latviešu tautas [[lietišķā māksla|lietišķās mākslas]] apzināšanā. Nozīmīgs Zariņa daiļradē ir ofortu cikls "Ko Latvijas meži šalc" (1908 - 1911) (tā centrā - [[Kurbads]]), kas veidots pēc latviešu [[teika|teikām]].

Zariņš veidojis ekslibrus - 75 ekslibri [[Janis Rozentāls|Janim Rozentālam]], [[Vilhelms Purvītis|Vilhelmam Purvītim]], [[Jāzeps Vītols|Jāzepam Vītolam]], [[Jānis Misiņš|Jānim Misiņam]] u.c. Pirmo ekslibri viņš radīja savai nākamajai sievai - zviedru dziedātājai Evai Sundblatei (1897). Ekslibru centrā bieži atrodas kāda figūra, [[klusā daba]] vai ainava, raksturīga izrotāta apmale. Uzraksti veidoti gotu, latīņu vai ''angļu rondo'' stila burtiem.

Zariņu interesēja vācu [[renesanse]]s ornamentika, dekoratīvās kompozīcijas, vācu [[romantisms]], [[Karolingi|Karolingu]] laika ornamenti, [[tautiskais romantisms]]. Viņa mākslasdarbi ir ārkārtīgi dekoratīvi, izgreznoti, tajos parādās tādi tēli kā [[nāra]]s, putni, lauztas sirdis, vīnstīgas. Pēc [[pārliecība]]s Zariņš bijis konservatīvs (atšķirībā no, piemēram, [[Jūlijs Madernieks|Jūlija Madernieka]]), vērsies pret [[modernisms|modernismu]].

== Ārējās saites ==
{{Commonscat}}
* [https://web.archive.org/web/20121103112937/http://www.makslasvesture.lv/index.php/Rihards_Zari%C5%86%C5%A1 Riharda Zariņa biogrāfija un mākslinieciskā darbība]
* [https://web.archive.org/web/20100125170331/http://data.lnb.lv/digitala_biblioteka/Grafika/Ekslibri/Ekslibri/kopa/Zarins.htm Riharda Zariņa ekslibri]

{{Autoritatīvā vadība}}

== Atsauces ==
{{DEFAULTSORT:Zariņš, Rihards}}
[[Kategorija:Valmieras novadā dzimušie]]
[[Kategorija:Latviešu grafikas dizaineri]]
[[Kategorija:Latviešu mākslinieki]]
[[Kategorija:Latviešu karikatūristi]]
[[Kategorija:Latviešu grafiķi]]
[[Kategorija:Mākslinieku pulciņa "Rūķis" mākslinieki]]
[[Kategorija:Latvijas grafiķi]]
[[Kategorija:Triju Zvaigžņu ordeņa komandieri]]
[[Kategorija:Rīgas Meža kapos apbedītie]]