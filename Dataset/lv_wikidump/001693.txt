{{Apdzīvotas vietas infokaste
| name                  = Meizakila
| official_name         = ''Mõisaküla''
|image_flag             = Flag of Mõisaküla.svg
|image_shield           =EST_Mõisaküla_linn_COA.png
|shield_size            = 80px
|flag_size              = 140px
|subdivision_name1      = [[Vīlandes apriņķis]]
|leader_name            = 
|area_total_km2         = 2.3
|population_total       = 806
|population_footnotes   = 
|population_as_of       = 2014
|population_density_km2 =
|latd=58|latm=05|latNS=N|longd=25|longm=11|longEW=E
|image_skyline          = Vagons Meizakilas stacijā.JPG
|imagesize              = 250px
|image_caption          = Vagons slēgtajā Meizakilas stacijā
|subdivision_type       = [[Pasaules valstis|Valsts]]
|subdivision_name       = {{EST}}
|subdivision_type1      = [[Igaunijas apriņķi|Apriņkis]]
|timezone               = [[Austrumeiropas laiks|EET]]
|utc_offset             = +2
|timezone_DST           = [[Austrumeiropas vasaras laiks|EEST]]
|utc_offset_DST         = +3
|website                = [http://www.moisakyla.ee/ www.moisakyla.ee]
|established_title      = Pilsētas tiesības
|established_date       = [[1938]]. gads
|pushpin_map            = Estonia
|pushpin_label_position = 
|pushpin_mapsize        = 280
|pushpin_map_caption    = Atrašanās vieta Igaunijā
|other_name             = 
|}}

'''Meizakila''' ({{val|et|Mõisaküla}} — 'Muižciems'), agrāk '''Plātere''', ir mazpilsēta [[Igaunija]]s dienvidos, [[Vīlandes apriņķis|Vīlandes apriņķa]] [[Muļgu pagasts|Muļgu pagastā]]. Tā atrodas pie pašas [[Latvijas-Igaunijas robeža]]s un ar aptuveni 800 iedzīvotājiem ir mazākā apdzīvotā vieta [[Igaunija|Igaunijā]], kurai piešķirtas [[pilsēta]]s tiesības. Attālums līdz [[Tallina]]i — 188 km.

== Vēsture ==
[[Zviedru Vidzeme]]s laikā 1646. gadā muiža piederēja Johanam Albrehtam [[Plāteri|Plāteram]], no kura vārda cēlies senākais Meizakilas muižas un pagasta nosaukums. Pēc Vidzemes pievienošanas [[Krievijas impērija]]i 1727. gadā muižu iegādājās Morics Pose (''Posse'').<ref>[https://books.google.lv/books?id=JUECAAAAYAAJ&printsec=frontcover&rview=1&redir_esc=y&hl=lv#v=onepage&q&f=false Heinrich von Hagemeister. Materialien zu einer Geschichte der Landgüter Livlands, 1—2. sējumi] 129 lpp.</ref>

1895. gadā cauri [[Valmieras apriņķis|Valmieras apriņķa]] [[Plāteres pagasts (Valmieras apriņķis)|Plāteres pagastam]] sāka būvēt [[Dzelzceļa līnija Valka—Rūjiena—Pērnava|šaursliežu dzelzceļu Valka—Pērnava]]. Abjas muižas īpašnieks [[Štakelbergi|Kārlis fon Štakelbergs]] piešķīra purvainu zemes gabalu [[lokomotīvju depo]] izveidei un 1896. gadā tika atklāta [[dzelzceļa līnija Pērnava—Valka]], bet 1897. gadā atzars uz [[Vīlande|Vīlandi]] un tālāk uz Tallinu. Tad arī tika izveidota [[Meizakila (stacija)|Plāteres dzelzceļa stacija]]. 1899. gadā Stakelbergs pārdeva dažus savas muižas zemes gabalus apbūvei un radās pirmā Plāteres iela. 1900. gadā tika atjaunota dzelzceļa lokomotīvju darbnīca, 1909. gadā linu [[aušana]]s darbnīca. Tajā laikā Meizakilā jeb Muižciemā bija jau vairāk nekā 100 māju un apmēram 1000 iedzīvotāju.

1919. gada oktobra sarunās par militārās palīdzības sniegšanu pret [[Bermontiāde|Bermonta armijas uzbrukumu Rīgai]] Igaunijas valdība ierosināja Valmieras apriņķim piederošo Muižciemu kopā ar visu Plāteres pagastu iekļaut Igaunijas teritorijā, kam Latvijas valdība nepiekrita. Tomēr pēc [[Latvijas—Igaunijas robeža]]s līguma parakstīšanas pagastu iekļāva Igaunijas teritorijā.
1938. gadā Meizakila ieguva [[pilsēta]]s tiesības. Līdz [[2. pasaules karš|Otrajam pasaules karam]] [[pilsēta]] jau izauga līdz 3000 iedzīvotājiem, bet 1944. gadā 75% apbūves tika sagrauti.

Kad 1970. gadā dzelzceļa sistēma tika pielāgota [[Padomju Savienība]]s sliežu platumam, tika nolemts slēgt līniju posmā no Meizakilas pilsētas uz [[Vīlande|Vīlandi]], bet līniju uz [[Pērnava|Pērnavu]] pārbūvēja par platsliežu līniju. Līdz ar to vairs nebija tiešas satiksmes ar apriņķa centru un sākās [[pilsēta]]s panīkums. To veicināja arī dzelzceļa pilnīga slēgšana 2000. gadā. Šobrīd Meizakila ir mazākā un viena no attīstības ziņā vājākajām [[Igaunija]]s [[pilsēta|pilsētām]].

2017. gada 24. oktobrī Meizakila, [[Karksi pagasts]], [[Abjas pagasts]] un [[Hallistes pagasts]] apvienojās [[Mulgi pagasts|Mulgi pagastā]].<ref>[http://www.moisakyla.ee/mulgi-valla-valimiskomisjon-kinnitas-valimistulemused/ Mulgi valla valimiskomisjon kinnitas valimistulemused]</ref>

== Cilvēki ==
* [[Arnolds Luheērs]] (1905—1965), svarcēlājs, sudraba medaļas ieguvējs 1928. gada vasaras olimpiskajās spēlēs un bronzas medaļas ieguvējs 1936. gada vasaras olimpiskajās spēlēs
* [[Adalberts Bubenko]] (1910—1983), soļotājs, bronzas medaļas ieguvējs 1936. gada vasaras olimpiskajās spēlēs

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Igaunija-aizmetnis}}

{{Igaunijas pilsētas}}

[[Kategorija:Igaunijas pilsētas]]
[[Kategorija:Viljandi apriņķis]]