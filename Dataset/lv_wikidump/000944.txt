{{Administratīvā iedalījuma vienības infokaste
| name                    = Meina
| official_name             = ''Maine''
| other_name              = 
| settlement_type         = ASV štats
| image_skyline           = Bass harbor head light 20041002 123635 1.1504x1000.jpg
| imagesize               = 235px
| image_caption           = Basas bāka Akādijas Nacionālajā parkā
| image_flag              = Flag of Maine.svg
| flag_size               = 130px
| image_seal              = Seal of Maine.svg
| seal_size               = 80px
| nickname                = ''The Pine Tree State'' (‘Priežu štats’)
| motto                   = ''Dirigo'' (‘Vadu’)
| anthem                  = 
| capital                 = [[Ogasta]]
| largest_city            = [[Portlenda (Meina)|Portlenda]]
| official_language       = nav
| spoken_language         = 
| image_map               = Maine in United States.svg
| map_caption             = Meinas atrašanās vieta ASV
| subdivision_type        = [[Suverēno valstu uzskaitījums|Valsts]]
| subdivision_name        = {{flaga|ASV}} [[Amerikas Savienotās Valstis|ASV]]
| leader_party            = 
| leader_title            = Gubernators
| leader_name             = Džaneta Treftona Millsa
| area_footnotes          = 
| area_magnitude          = 
| area_total_km2          = 91646
| area_land_km2           = 79274
| area_water_km2          = 12372
| area_water_percent      = 13,5
| area_rank               = 
| elevation_max_m         = [[Katadina kalns]], 1606
| elevation_min_m         = 
| population_footnotes    = 
| population_total        = 1329923
| population_as_of        = 2016. gadā
| population_rank         = 
| population_density_km2  = auto
| population_blank1_title = Rasu sastāvs
| population_blank1       = baltie - 94,8%<br />melnie - 1,2%
| population_blank2_title = Reliģijas
| population_blank2       = [[protestanti]] - 37%<br />[[katoļi]] - 21%<br />nereliģiozi - 31%
| timezone                = UTC
| utc_offset              = -5
| timezone_DST            = UTC
| utc_offset_DST          = -4
| website                 = {{url|http://www.maine.gov/}}
| footnotes               = 
}}

'''Meina'''<ref>{{Tīmekļa atsauce |url=https://vvc.gov.lv/advantagecms/export/docs/lemumi/LVEK_2011_11_16.pdf#page=2 |title=Valsts valodas centra Latviešu valodas ekspertu komisijas (LVEK) lēmumi un ieteikumi |publisher=[[Valsts valodas centrs]] |accessdate={{dat|2014|4|29||bez}} |quote=ASV '''Meinas''' štats (nevis ''Menas'', lai nejauktu ar salu Īrijas jūrā) |archive-date={{dat|2019|04|16||bez}} |archive-url=https://web.archive.org/web/20190416085945/http://vvc.gov.lv/advantagecms/export/docs/lemumi/LVEK_2011_11_16.pdf#page=2 }}</ref> ({{val|en|Maine}}, {{izrunā|ˈmeɪn}}) ('''ME'''<ref>{{Tīmekļa atsauce|url=https://en.wikipedia.org/wiki/List_of_U.S._state_and_territory_abbreviations|title=List of U.S. state and territory abbreviations|website=en.wikipedia|access-date=14.06.2021}}</ref>) ir viens no [[Amerikas Savienotās Valstis|Amerikas Savienoto Valstu]] [[ASV štats|štatiem]], atrodas [[Jaunanglija]]s reģionā. Meinas administratīvais centrs ir [[Ogasta]]. Kopš 2019. gada 2. janvāra Meinas gubernatore ir [[ASV Demokrātiskā partija|Demokrātiskās partijas]] pārstāve Džaneta Millsa (''Janet Trafton Mills''), viņa ir 75. Meinas štata gubernators.<ref>{{Tīmekļa atsauce|url=https://www.maine.gov/governor/mills/about|title=About the Governor|website=maine.gov|access-date=01.06.2021}}</ref>

Meina robežojas ar [[Kanāda|Kanādu]] un [[Ņūhempšīra]]s štatu, kā arī ar [[Atlantijas okeāns|Atlantijas okeānu]]. 90% štata teritorijas klāj mežs.

== Iedzīvotāji ==
Pēc [[ASV Tautas skaitīšanas birojs|ASV Tautas skaitīšanas biroja]] datiem, 2019. gadā Meinas iedzīvotāju skaits bija 1 344 212 un apdzīvotības blīvums bija aptuveni 17 cilvēku uz kvadrātkilometru. 2010. gadā Meinā bija vislielākais [[Lauki|lauku]] iedzīvotāju īpatsvars starp visiem štatiem — tikai 38,7% iedzīvotāju dzīvoja [[Pilsēta|pilsētās]]. Plašas štata teritorijas, sevišķi Ziemeļmeinas meži (''North Maine Woods''), ir neapdzīvotas.

Štata iedzīvotāju skaits vēsturiski ir nemitīgi pieaudzis, kā tas redzams pēc [[tautas skaitīšana]]s datiem ik desmitgadi (izņemot 1870. gadu, kad iedzīvotāju skaita pieaugums bija negatīvs), taču šī pieauguma temps ir diezgan lēns (45. vieta no 50 štatiem). Iedzīvotāju skaita pieagums ir pozitīvs štata dienvidu piekrastes [[Apgabals (ASV)|apgabalos]], turpretim ziemeļu apgabalos tas ir negatīvs.

Pēc 2010. gada datiem, Meinā ir vislielākais balto nespāņu cilvēku ([[baltie amerikāņi]], kas nav [[spāņu izcelsmes amerikāņi un latīņamerikāņi]]) īpatsvars starp visiem ASV štatiem. Pēc Amerikāņu sabiedrības aptaujas (''American Community Survey'') rezultātiem, spāņu vai latīņamerikāņu izcelsmes cilvēki ir 1,5% no Meinas iedzīvotāju skaita. Tāpat Meinā ir otrs lielākais senioru īpatsvars valstī.

Lielākās iedzīvotāju grupas pēc izcelsmes (etniskās grupas) ir [[Angļu izcelsmes amerikāņi|angļi]] (20,7%), [[Īru izcelsmes amerikāņi|īri]] (17,3%), [[Franču izcelsmes amerikāņi|franči]] (15,7%), [[Vācu izcelsmes amerikāņi|vācieši]] (8,1%), kā arī [[Amerikāņi (nācija)|amerikāņi]] (7,8%), kuri identificē ASV kā savas un senču izcelsmes vietu. Meinā ir vislielākais frankoamerikāņu īpatsvars Savienotajās Valstīs.
[[Attēls:Maine population map.png|thumb|Meinas iedzīvotāju blīvuma karte]]
Meinā nav oficiālās valodas un visplašāk lietotā ir [[angļu valoda]] — 2000. gadā 92,25% piecu gadu vecumu sasniegušo iedzīvotāju norādīja, ka savās ģimenēs izmanto tikai angļu valodu. Štata lielākā valodiskā minoritāte ir [[franču valoda]]s lietotāji (5,28%).<ref name=":0">{{Tīmekļa atsauce|url=https://en.wikipedia.org/wiki/Maine#Geography|title=Maine|website=en.wikipedia|access-date=09.06.2021}}</ref> 
{| class="wikitable"
|+Meinas iedzīvotāju rasiskais sastāvs (2016)
!Rase
!Cilvēku skaits
!Daļa no kopskaita
|-
|''Kopā''
|''1 329 923''
|''100%''
|-
|[[Baltie amerikāņi|Baltie]]
|1 260 476
|94.8%
|-
|[[Jauktas rases amerikāņi]]
|27 126
|2%
|-
|[[Afroamerikāņi]]
|16 303
|1.2%
|-
|[[Āzijas izcelsmes amerikāņi]]
|14 643
|1.1%
|-
|[[Amerikas pamatiedzīvotāji]]
|8 013
|0.6%
|-
|Cita rase
|3 151
|0.2%
|-
|Klusā okeāna pamatiedzīvotāji
|211
|0.0%
|}
{| class="wikitable"
|+Meinas iedzīvotāju reliģiskais sastāvs (2014)
!Reliģija
!Daļa no kopskaita
|-
|[[Protestantisms]]
|37%
|-
|Bez reliģiskās piederības
|31%
|-
|[[Katoļticība|Katolicisms]]
|21%
|-
|Cita reliģija
|5%
|-
|[[Mormoņi|Mormonisms]]
|2%
|-
|[[Jūdaisms]]
|2%
|-
|Nav zināma
|2%
|-
|Cita [[Kristietība|kristiešu]] reliģija
|1%
|-
|[[Budisms]]
|1%
|}

== Ģeogrāfija ==
[[Attēls:National-atlas-maine.png|thumb|363x363px|Meinas un apkārtējo teritoriju karte]]
Štats dienvidos un austrumos robežojas ar [[Atlantijas okeāns|Atlantijas okeānu]], rietumos tas robežojas ar [[Ņūhempšīra]]s štatu, ziemeļos un ziemeļaustrumos — ar [[Kanāda]]s provinci [[Ņūbransvika|Ņūbransviku]], ziemeļrietumos — ar Kanādas provinci [[Kvebeka|Kvebeku]].

Meina atrodas vistālāk ziemeļos no [[Jaunanglija]]s štatiem un ir vislielākais Jaunanglijas štats. Meina ir vienīgais Savienoto Valstu štats, kuram ir tieši viena robeža ar citu štatu. [[Lubeka]], Meinas pilsēta, ir vistālāk austrumos esošā Savienoto Valstu organizēti apdzīvotā vieta.

Meinā esošais [[Musheda ezers]] ir vislielākais ezers Jaunanglijā.

[[Katadina kalns]] ir [[Apalaču ceļš|Apalaču ceļa]] ([[Springera kalns|Springera kalna]] [[Džordžija|Džordžijā]]) galējais ziemeļu punkts un Starptautiskā Apalaču ceļa (līdz ''Belle Isle'' [[Ņūfaundlenda un Labradora|Ņūfaundlendā un Labradorā]], Kanādā) galējais dienvidu punkts.

Mačaiassīlas sala (''Machias Seal Island'') un Nortroka (''North Rock'') ir viens no [[Teritoriālās nesaskaņas starp ASV un Kanādu|ASV un Kanādas teritoriālo nesaskaņu]] objektiem, un nav galīgi noteikts, vai tas uzskatāms par Meinas vai [[Ņūbransvika]]s sastāvdaļu.

Meina tiek dēvēta par [[Priedes|Priežu]] štatu tāpēc, ka ~90% tās zemju sedz [[Mežs|meži]], un Meinā ir vislielākais meža platību īpatsvars Savienotajās Valstīs.<ref>{{Tīmekļa atsauce|url=https://en.wikipedia.org/wiki/Forest_cover_by_state_and_territory_in_the_United_States|title=Forest cover by state and territory in the United States|website=en.wikipedia|access-date=10.06.2021}}</ref> Štats atrodas [[Mērenā josla|mērenās joslas]] mežu [[Bioma|biomā]]. Zemes dienvidu un vidus Atlantijas krasta tuvumā sedz [[Ziemeļaustrumu krasta meži]], pārējo teritoriju klāj [[Jaunanglijas un Akādijas meži]].

Meinas okeāna krasta līnija ir gandrīz 400 kilometru gara, tās garumā atrodas [[bāka]]s, [[pludmale]]s, [[Zvejošana|zvejnieku]] ciemati, piekrastes salas, [[Līcis|līči]], krasts ir [[Klints|klinšains]]. Štata iekšienē atrodas [[Ezers|ezeri]], [[upe]]s, meži, [[Kalns|kalni]].

Meinā atrodas [[Akādijas Nacionālais parks]] — vienīgais nacionālais parks Jaunanglijā.

Štatam raksturīgs mitrs kontinentālais klimats ar siltām vasarām un aukstām, sniegainām ziemām, kuras ir bargākas štata ziemeļos un rietumos, bet maigākas piekrastes teritorijās, tāpat arī vasaras ir siltākas iekšienē, bet okeāna tuvumā tās ir vēsākas. 41 °C 1911. gada jūlijā ir augstākā Meinā reģistrētā temperatūra, un zemākā ir −46 °C 2009. gada janvārī. Meinā ir mazāk [[Negaiss|negaisu]] starp visiem štatiem, kas atrodas uz austrumiem no [[klinšu kalni]]em. Meinā reta parādība ir [[Virpuļviesulis|tornado]], un štatu reti ietekmē tropiskie cikloni.

Vidējais [[Nokrišņi|nokrišņu]] daudzums gadā ir no 909 mm Preskailā (''Presque Isle'') līdz 1441 mm Akādijas Nacionālajā parkā.<ref name=":0" />

== Pašvaldības ==
Organizētai municipalitātei piemīt sava vēlēta vietējā pārvalde, kura vada tās teritoriju, nodrošina vietējos pakalpojumus, glabā ierakstus, iekasē licencēšanas nodevas, pieņem lēmumus, kuri ir saistoši tās teritorijā. Organizētāko pilsētu un [[Plantācija (Meina)|plantāciju]] pārvaldes forma ir pilsētas sapulce (''town meeting''), bet lielākajai daļai pilsētu pārvaldes forma ir menedžerpadome (''council-manager''). 2013. gadā Meinas organizētās municipalitātes veidoja 23 lielpilsētas (''city''), 431 pilsēta (''town''), 34 plantācijas. Tāpat Meinā atrodas trīs [[indiāņu rezervācija]]s.

Neorganizētajās teritorijās nav vietējās pārvaldes, minētās organizēto municipalitāšu pārvalžu funkcijas veic štata valdība un attiecīgā apgabala valdība, kurā atrodas apdzīvotās vietas. Meinas neorganizētās teritorijas veido vairāk nekā 400 ciematu, kā arī piekrastes salas. Šādās teritorijās visu gadu dzīvo vien 1,3% no štata iedzīvotājiem. Neorganizētās teritorijas aizņem vairāk nekā pusi visa štata platības.

2017. gadā vislielākais iedzīvotāju skaits bija šādās Meinas pilsētās:

# [[Portlenda (Meina)|Portlenda]] (66 882)
# [[Levistora (Meina)|Levistora]] (36 221)
# [[Bangora]] (31 903)
# [[Sautportlenda]] (25 483)
# [[Oberna (Meina)|Oberna]] (23 033)
#[[Bideforda (Meina)|Bideforda]] (21 488)
#[[Sanforda (Meina)|Sanforda]] (21 028)
#[[Bransvika (Meina)|Bransvika]] (20 278)
#[[Sako (Meina)|Sako]] (19 485)
#[[Skarboro (Meina)|Skarboro]] (18 919)
#[[Vestbruka (Meina)|Vestbruka]] (18 730)
#[[Ogasta]] (18 594).<ref name=":0" />

== Politika ==
Meina ir iedalīta [[Apgabals (ASV)|apgabalos]], politiskās [[Jurisdikcija|jurisdikcijās]], kopš 1860. gada štatā ir 16 apgabali.
{| class="wikitable"
|+Meinas apgabali <ref name=":0" />
!Apgabala
nosaukums
!Apgabala
centrs
!Dibināšanas
gads
!Iedzīvotāju
skaits (2007)
!Daļa no štata
kopskaita
!Platība
km²
!Daļa no štata
kopplatības
|-
|[[Androskoginas apgabals (Meina)|Androskogina]]
|[[Oberna (Meina)|Oberna]]
|1854
|107 702
|8,11%
|1 290
|1,44%
|-
|[[Arustukas apgabals (Meina)|Arustuka]]
|[[Houltona (Meina)|Houltona]]
|1839
|71 870
|5,41%
|17 680
|19,76%
|-
|[[Kamberlendas apgabals (Meina)|Kamberlenda]]
|[[Portlenda (Meina)|Portlenda]]
|1760
|281 674
|21,20%
|3 150
|3,52%
|-
|[[Franklinas apgabals (Meina)|Franklina]]
|[[Farmingtona (Meina)|Farmingtona]]
|1838
|30 768
|2,32%
|4 510
|5,05%
|-
|[[Hankokas apgabals (Meina)|Hankoka]]
|[[Elsvērta (Meina)|Elsvērta]]
|1789
|54 418
|4,10%
|6 070
|4,40%
|-
|[[Kennebekas apgabals (Meina)|Kennebeka]]
|[[Ogasta]]
|1799
|122 151
|9,20%
|2 460
|2,75%
|-
|[[Noksas apgabals (Meina)|Noksa]]
|[[Roklenda (Meina)|Roklenda]]
|1860
|39 736
|2,99%
|2 960
|3,30%
|-
|[[Linkolnas apgabals (Meina)|Linkolna]]
|[[Viskaseta (Meina)|Viskaseta]]
|1760
|34 204
|2,59%
|2 000
|2,03%
|-
|[[Oksfordas apgabals (Meina)|Oksforda]]
|[[Parisa (Meina)|Parisa]]
|1805
|57 833
|4,35%
|5 640
|6,29%
|-
|[[Penobskotas apgabals (Meina)|Penobskota]]
|[[Bangora]]
|1816
|153 923
|11,59%
|9 210
|10,29%
|-
|[[Piskatakvīsas apgabals (Meina)|Piskatakvīsa]]
|[[Doverfokskrofta (Meina)|Doverfokskrofta]]
|1838
|17 535
|1,32%
|11 340
|12,67%
|-
|[[Sagadahokas apgabals (Meina)|Sagadahoka]]
|[[Bāta (Meina)|Bāta]]
|1854
|35 293
|2,66%
|1 000
|1,07%
|-
|[[Somersetas apgabals (Meina)|Somerseta]]
|[[Skauhigana (Meina)|Skauhigana]]
|1809
|52 228
|3,93%
|10 600
|11,85%
|-
|[[Valdo apgabals (Meina)|Valdo]]
|[[Belfāsta (Meina)|Belfāsta]]
|1827
|38 786
|2,92%
|2 210
|2,47%
|-
|[[Vašingtonas apgabals (Meina)|Vašingtona]]
|[[Mačaiasa (Meina)|Mačaiasa]]
|1790
|32 856
|2,47%
|8 440
|9,42%
|-
|[[Jorkas apgabals (Meina)|Jorka]]
|[[Alfrēda (Meina)|Alfrēda]]
|1636
|197 131
|14.84%
|3 300
|3,68%
|}
[[Attēls:MaineStateHouse1.JPG|thumb|Meinas kapitolijs, kurā strādā Meinas likumdevēji un gubernators]]
Ar Meinas [[Konstitūcija|konstitūciju]] politiskā vara štatā ir sadalīta [[Likumdošanas vara|likumdevējvarā]], [[Izpildvara|izpildvarā]], [[Tiesu vara|tiesvarā]]. Tāpat Meinā ir trīs konstitūcijas darbinieki (''Constitutional Officers'') — štata sekretārs (''Secretary of State''), štata [[Budžets|budžeta]] pārraugs (''State Treasurer'', burtiski — 'mantzinis'), štata ģenerālprokurors (''State Attorney General'') — un viens statūtu darbinieks (''Statutory Officer''): štata [[Audits|auditors]] (''State Auditor'').

Likumdošanas varu Meinā (''Maine Legislature'') īsteno Meinas Pārstāvju palāta (''Maine House of Representatives'', apakšpalāta) ar 151 balsstiesīgu locekli un 3 locekļiem bez balsošanas tiesībām (3 indiāņu cilšu pārstāvji) un Meinas Senāts (''Maine Senate'', augšpalāta) ar 35 locekļiem ([[divpalātu parlaments]]). Šī vara izstrādā [[Likums|likumus]]. Pārstāvju palātu uz diviem gadiem ievēlē balsstiesīgie iedzīvotāji, viens cilvēks nevar būt par palātas locekli ilgāk par 4 termiņiem pēc kārtas, šobrīd, tas ir, pēc pēdējām vēlēšanām 2020. gada 3. novembrī, palātas politiskais sastāvs ir šāds: 80 [[ASV Demokrātiskā partija|demokrātu]], 66 [[ASV Republikāniskā partija|republikāņi]], 1 [[ASV Libertāriešu partija|libertārietis]], 4 [[Neatkarīgs politiķis|neatkarīgie politiķi]], kā arī 1 bez balstiesībām un 2 vakantas vietas (2 indiāņu ciltis atteikušās sūtīt savu pārstāvi).<ref>{{Tīmekļa atsauce|url=https://en.wikipedia.org/wiki/Maine_House_of_Representatives|title=Maine House of Representatives|website=en.wikipedia|access-date=15.06.2021}}</ref> Senāta ievēlēšanas kārtība, pilnvaru ilgums un termiņu skaita ierobežojums tā locekļiem ir tāds pats kā Pārstāvju palātā, šobrīd Senāta politiskais sastāvs ir šāds: 22 demokrāti un 13 republikāņu.<ref>{{Tīmekļa atsauce|url=https://en.wikipedia.org/wiki/Maine_Senate|title=Maine Senate|website=en.wikipedia|access-date=15.06.2021}}</ref>

Izpildu vara ir atbildīga par likumi izpildi, un to vada Meinas gubernators (''Governor of Maine''), kuru ievēlē uz četriem gadiem un kura amatu nevar ieņemt viens cilvēks ilgāk par diviem termiņiem pēc kārtas. Meina ir viens no septiņiem štatiem, kurā nav vicegubernatora (''lieutenant governor'') amata. Meinas gubernatore ir Džaneta Millsa (''Janet Trafton Mills'', [[ASV Demokrātiskā partija|Demokrātiskā partija]]). Meinā izpildvara sastāv no 15 departamentiem: Administratīvo un finansiālo pakalpojumu, Lauksaimniecības, dabas aizsardzības un mežsaimniecības, Labošanas, Aizsardzības, veterānu un ārkārtas situāciju vadības, Ekonomikas un sabiedrības attīstības, Izglītības, Vides aizsardzības, Veselības un sociālo pakalpojumu, Iekšzemes zvejošanas un savvaļas dabas, Darba, Jūras resursu, Profesionālās un finansiālās regulēšanas, Sabiedrības drošības, Transporta, Valsts sekretāra departamenta.<ref>{{Tīmekļa atsauce|url=https://www.maine.gov/portal/government/branches.html|title=Branches of government|website=maine.gov|access-date=15.06.2021}}</ref>

Tiesu vara ir atbildīga par likumu interpretēšanu. Štata augstākā tiesa ir Meinas Augstākā tiesa (''Maine Supreme Judicial Court''), zemākas tiesas ir Apriņķa tiesa (''District Court''), Augstākstāvošā tiesa (''Superior Court''), Testamentu apstiprināšanas tiesa (''Probate Court''). Visus tiesnešus, izņemot testamentu apstiprināšanas lietu tiesnešus, ieceļ gubernators un apstiprina likumdošanas vara uz septiņiem gadiem; testamentu apstiprināšanas lietu tiesnešus uz četriem gadiem ievēlē katra apgabala iedzīvotāji.
[[Attēls:Maine Congressional Districts, 113th Congress.tif|thumb|Meinas [[ASV kongresionālie apriņķi|kongresionālie apriņķi]] kopš 2013. gada]]
Meinas iedzīvotāji balso par [[Neatkarīgs politiķis|neatkarīgiem]] vai trešo partiju (ne [[ASV Republikāniskā partija|republikāņiem]], ne [[ASV Demokrātiskā partija|demokrātiem]]) biežāk nekā pārējo štatu iedzīvotāji.

Vēsturiski (kopš 1856. gada vēlēšanām, izņemot 1912. gada vēlēšanas) [[ASV prezidents|ASV prezidenta]] vēlēšanās Meinas vēlētāju vairākums balsoja par republikāņu kandidātiem, piemēram, 1936. gada vēlēšanās 48 štati nobalsoja par demokrātu kandidātu [[Franklins Rūzvelts|Franklinu Rūzveltu]] un tikai Meinā un [[Vērmonta|Vērmontā]] uzvaru guva republikāņu kandidāts. 60. gados Meinas iedzīvotāji arvien vairāk nosliecās par labu demokrātiem, un [[1964. gada ASV prezidenta vēlēšanas|1964.]] un [[1968. gada ASV prezidenta vēlēšanas|1968.]] gada prezidenta vēlēšanās štatā uzvarēja demokrātu kandidāti. [[1972. gada ASV prezidenta vēlēšanas|1972.]]—[[1988. gada ASV prezidenta vēlēšanas|1988.]] gada prezidenta vēlēšanās štata balsstiesīgo vairākums atbalstīja republikāņus, bet kopš [[1992. gada ASV prezidenta vēlēšanas|1992. gada]] līdz pat pēdējām, [[2020. gada ASV prezidenta vēlēšanas|2020. gada]], prezidenta vēlēšanām Meinā uzvar demokrātu kandidāti.<ref>{{Tīmekļa atsauce|url=https://uselectionatlas.org/RESULTS/|title=United States Presidential Election Results|website=uselectionatlas.org|access-date=14.06.2021}}</ref>

Kopš 1969. gada prezidenta vēlēšanām divas no četrām Meinas elektorālajām balsīm (skatīt [[ASV elektoru kolēģija]]) tiek piešķirtas tam kandidātam, kurš ieguvis visvairāk balsu visā štatā, pārējās divas balsis tiek piešķirtas tam kandidātam, kurš ieguvis visvairāk balsu kādā no diviem štata kongresionālajiem apriņķiem (visos citos štatos, neskaitot [[Nebraska|Nebrasku]], visas elektoru balsis saņem kandidāts, par kuru visvairāk balsots visā štatā, neņemot vērā balsošanas rezultātus atsevišķos štata apriņķos). Pirmo reizi Meinas elektoru balsis tika piešķirtas dažādiem kandidātiem [[2016. gada ASV prezidenta vēlēšanas|2016. gadā]], kad [[Donalds Tramps]], par kuru vairāk balsoja Meinas lauku iedzīvotāji, saņēma vienu no četrām štata elektoru balsīm.

[[ASV Senāts|ASV senatori]] no Meinas ir [[ASV Republikāniskā partija|Republikāniskās partijas]] pārstāve [[Sūzana Kolinsa]] un [[Neatkarīgs politiķis|neatkarīgais]] [[Anguss Kings]].<ref>{{Tīmekļa atsauce|url=https://www.senate.gov/states/ME/intro.htm|title=States in the Senate {{!}} Maine|website=senate.gov|access-date=15.06.2021}}</ref> [[ASV Pārstāvju palāta]]s locekļi no Meinas ir [[ASV Demokrātiskā partija|Demokrātiskās partijas]] pārstāvji Čellija Pingrīja (''Chellie Pingree'') un Džareds Goldens (''Jared Golden'').<ref>{{Tīmekļa atsauce|url=https://www.house.gov/representatives#state-maine|title=Directory of Representatives|website=house.gov|access-date=15.06.2021}}</ref>

Meina ir viens no 17 [[Alkoholiskie dzērieni|alkoholiskos dzērienus]] kontrolējošiem štatiem, Meinā tiek kontrolēta [[Stiprie spirtotie dzērieni|stipro spirtoto dzērienu]] (šī kontrole neskar [[Vīns|vīna]] un [[alus]] tirdzniecību) izplatīšana, štatam [[Licence|licencējot]] [[Mazumtirdzniecība|mazumtirdzniecību]] un pašam veicot [[Vairumtirdzniecība|vairumtirdzniecību]], kā arī nosakot alkoholisko produktu cenas un klāstu.

2009. gada 6. maijā Meinā tika legalizētas [[viendzimuma laulība]]s, bet jau tā paša gada 3. novembrī ar vēlētāju balsojumu viendzimuma laulības legalizējošais likums tika atcelts. 2012. gada 6. novembrī viendzimuma laulības tika legalizētas ar vēlētāju balsojumu.<ref name=":0" />

== Saimniecība ==
[[Attēls:USS John McCain (DDG-56) launch.jpg|thumb|''USS John McCain'' nolaišana ūdenī [[Kuģubūve|kuģu būvētavā]] ''Bath Iron Works'', 1992. gads]]
2016. gadā nodarbināti bija 511 936 Meinas iedzīvotāji un bija 41 178 darba devējas iestādes. Pēc [[ASV Ekonomiskās analīzes birojs|ASV Ekonomiskās analīzes biroja]] datiem, 2010. gadā štata [[Iekšzemes kopprodukts|kopprodukts]] bija 52 miljardi [[ASV dolārs|ASV dolāru]]. 2007. gadā [[ienākumi uz vienu cilvēku]] bija $ 33 991 (34. vieta Savienotajās Valstīs). 2018. gadā [[Bezdarbs|bezdarba]] līmenis bija 3%.

Meinas [[lauksaimniecība]]s produkcija sastāv no [[mājputni]]em, [[Ola|olām]], [[piena produkti]]em, [[Liellops|liellopiem]], savvaļas [[Krūmmellenes|krūmmellenēm]], [[Ābols|āboliem]], [[Kartupelis|kartupeļiem]], [[Kļavu sīrups|kļavu sīrupa]], [[Kļavu cukurs|kļavu cukura]]. Pēc [[ASV Lauksaimniecības departaments|ASV Lauksaimniecības departamenta]] datiem, Meinā tiek audzēts visvairāk krūmmelleņu Savienotajās Valstīs (41 322 265 kg 2012. gadā).

Kādreizējais štata ekonomikas pamats [[Zvejošana|zvejniecība]], tostarp [[vēžošana]], arvien ir nozīmīga nozare. [[Garneles|Garneļu]] zveja un pārdošana Meinā ir uz laiku aizliegta garneļu [[populācija]]s sarukšanas dēļ.

No štatā esošajiem [[Avots|avotiem]] tiek iegūts [[dzeramais ūdens]].

[[Rūpniecība]]s produkti ir [[papīrs]], [[Koksne|kokmateriāli]] un koksnes izstrādājumi, [[Elektronika|elektroniskās]] ierīces, [[āda]]s izstrādājumi, [[Pārtika|pārtikas produkti]], [[Audums|tekstilizstrādājumi]]. Nozīmīga ir kara [[Kuģubūve|kuģu būvēšana]], kas tiek īstenota ''Bath Iron Works'' [[Bāta (Meina)|Bātā]] un ''Portsmouth Naval Shipyard'' [[Kiteri]].

Aizvien lielāku nozīmi Meinas ekonomikā gūst [[tūrisms]] un laika pavadīšanas iespējas ārtelpās: [[medības]], [[makšķerēšana]], braucieni ar [[Sniega motocikls|sniega motocikliem]] un tā tālāk.

Kopš 2013. gada štatā ir divas iedzīvotāju [[Ienākuma nodoklis|ienākuma nodokļa]] kategorijas (''tax bracket''): 6,5% un 7,95%. Kopīgais pārdošanas nodoklis ir 5,5%. Krūmmelleņu tirgotājiem jāmaksā 1,5 centi par katru pārdoto ogu [[Mārciņa (mērvienība)|mārciņu]]. Tāpat nodokļi tiek piemēroti kustamajam un nekustamajam īpašumam. Īpašuma nodokļu pārvaldību pilsētās īsteno vietējais nodokļu inspektors, neorganizētajās teritorijās to īsteno štata nodokļu inspektors (''State Tax Assessor'').

Meina ir viens no nabadzīgākajiem štatiem.<ref name=":0" />

== Kultūra ==
Meinā ir 30 [[Augstākā izglītība|augstākās izglītības]] iestāžu, starp kurām ir štata [[Meinas Universitāte]], vairākas privātas [[koledža]]s, štata Meinas Jūras Akadēmija, privātā Jaunanglijas Universitāte. Meinā štata [[Skola|skolu]] ir vairāk nekā privāto skolu.

Meinas simboli: štata oga savvaļas krūmmellene, štata putns melngalvas zīlīte, štata kaķis [[meinkūns]], štata deserts krūmmelleņu pīrāgs, štata zivs iekšzemes ūdeņu lasis, štata puķe [[priedes]] čiekurs (kas bioloģiski, protams, nav zieds), štata [[Fosilijas|fosilija]] ''pertica quadrifaria'', štata [[minerāls]] [[turmalīns]], štata zāle ''pyrola'', štata kukainis [[Eiropas medus bite]], štata [[Zīdītāji|zīdītājs]] [[alnis]], štata [[Vēžveidīgie|vēžveidīgais]] Amerikas [[Omāri|omārs]], štata dzēriens ''Moxie'', štata dziesma "''State of Maine''" (štata himna), štata koks austrumu baltā priede, štata kuģis [[Arktika]]s pētniecības [[šoneris]] ''Bowdoin'', štata moto ''Dirigo''.<ref name=":0" />

== Spēka struktūras ==
[[Attēls:MSPCruiser.png|thumb|Meinas štata policijas transportlīdzeklis]]
[[Attēls:ME - State Police Troops.png|left|thumb|241x241px|Meinas štata policijas vienību atrašanās vietas un iecirkņi (nespecializētās patruļvienības):A — [[Alfrēda (Meina)|Alfrēda]], [[Jorkas apgabals (Meina)|Jorka]]

B — [[Greja (Meina)|Greja]], dienvidi

C — [[Skauhigana (Meina)|Skauhigana]], rietumi

D — [[Ogasta]], viduspiekraste

E — [[Bangora]], centrs

F — [[Houltona (Meina)|Houltona]], ziemeļi

(G — [[Portlenda (Meina)|Portlenda]], lielceļš)

J — [[Elsvērta (Meina)|Elsvērta]], austrumi]]
Meinā darbojas Meinas štata policija, kura ietilpst štata valdības Sabiedrības drošības departamentā.<ref>{{Tīmekļa atsauce|url=https://www.maine.gov/dps/|title=Department of Public Safety|website=maine.gov|access-date=19.01.2022}}</ref> Štata policijā ir 341 dienesta (zvērināts) darbinieks un 188 civildarbinieki (nezvērināti). Civildarbiniekiem (galvenokārt tie ir ārkārtas gadījumu izsaukumu operatori) nav dienesta pakāpju, savukārt, dienesta darbiniekiem tās ir: policists (''trooper''), kaprālis, seržants, leitnants, majors, pulkvežleitnants, pulkvedis.

Savā darbā štata policija izmanto [[Ford Motor Company|''Ford'']] un ''[[Chevrolet]]'' automašīnas, kuras var būt gan trafarētas, gan netrafarētas. Policistu rīcībā ir [[pistole]]s, kā arī [[šautene]]s, [[karabīne]]s, [[triecienšautene]]s.

Policista amata pretendenti 18 nedēļu laikā tiek apmācīti Meinas Kriminālās tiesvedības akadēmijā [[Vasalboro]], kur tiek apgūta šaušana, konstitucionālās tiesības, patrulēšana, noziedzība, pakaļdzīšanās lielā ātrumā un citi kursi. Pēc apmācības akadēmijā jaunuzņemtie policisti nonāk Jaunuzņemto apmācības grupā, kurā viņi pavada 10 nedēļas. Lai vēlāk dienētu speciālajās vienībās, nepieciešama papildu apmācība.

Meinas štata policijas speciālās vienības:

* Gaisa spārns, kuru veido divas ''[[Cessna 182]]'' lidmašīnas, to ekipāža un apkalpes personāls;
* [[Bumba (ierocis)|Bumbu]] un [[Sprāgstvielas|sprāgstvielu]] vienība, kurā ir sapieri, attālināti vadāms [[robots]];
* K9 jeb [[Kinoloģija|kinoloģiskā]] vienība;
* Pārrunu vienība;
* Nirēju vienība;
* Pierādījumu grupa;
* Izpildvaras aizsardzības vienība, kura gādā par štata gubernatora, viņa ģimenes un citu štata izpildvaras amatpersonu drošību;
* Kriminālizmeklēšanas un [[kriminālistika]]s nodaļa;
* Transportlīdzekļu inspekcija;
* Transportlīdzekļu avāriju rekonstrukcijas vienība, kuru veido ne tikai štata policijas, bet arī apgabalu un municipalitāšu likumsargājošo iestāžu darbienieki;
* Taktiskā grupa.
[[Attēls:Maine Wardens.jpg|thumb|Meinas mežsargi]]
Tāpat štatā darbojas Meinas [[Kapitolija policija]] (nav štata policijas sastāvdaļa, bet arī pakļaujas Sabiedrības drošības departamentam), kuras uzdevums ir apsargāt Meinas kapitoliju, kā arī citu štata iestāžu ēkas un zemesgabalus.

Kā likumsargājoša struktūra štatā pastāv arī Meinas Mežsargu dienests (''Maine Warden Service''), kurš ietilpst štata Iekšzemes zvejas un savvaļas dabas departamentā un kurš nodrošina zvejas un medību resursu saglabāšanu. Apmācība, nepieciešama kļūšanai par šī dienesta darbinieku, ilgst 30 nedēļas. Dienesta rīcībā ir trīs lidmašīnas.

== Vēsture ==
Meinas štata nosaukuma izcelsme nav precīzi zināma, taču visdrīzāk šis nosaukums pārņemts no [[Francija]]s Meinas provinces (skatīt [[Francijas vēsturiskās provinces]]) nosaukuma.

Vissenākā kultūra Meinā (aptuveni no 3000 līdz 1000 gadam pirms [[Anno Domini|mūsu ēras]]) bija Sarkanās krāsas cilvēki (''Red Paint People''), kuri apdzīvoja piekrasti un ir pazīstami ar apbedījumiem, kuros izmantots sarkanais [[okers]]. Pēc tam šajā teritorijā pastāvēja Saskuehannas kultūra, kura pirmā izmantoja [[Keramika|keramiku]]. Kad Meinā ieradās eiropieši, šīs vietas apdzīvoja [[Algonkinu valodas|algonkinu valodās]] runājošie [[Vabanaki Konfederācija|vabanaki]], tostarp [[abenaki]], [[pasamakvodi]], [[penobskoti]].

Pirmoreiz eiropieši iepazina Meinas krastus 1525. gadā [[Portugāļi|portugāļa]] un [[Spānijas impērija]]s pavalstnieka Estevana Gomesa (''Esteban Gómez'') vadītajā jūras braucienā, tad krasts tika attēlots [[Ģeogrāfiskā karte|kartē]], bet braucēji Meinā neapmetās. Pirmā eiropiešu apmetne šajā apvidū tika izveidota 1604. gadā, kuru ierīkoja [[franči]], kuru starpā bija Samuēls de Šamplēns (''Samuel de Champlain''), Senkruā salā (''Saint Croix Island''), viņi šo apvidu nosauca par [[Akādija|Akādiju]]. Starp vietējām [[Amerikas pamatiedzīvotāji|indiāņu]] ciltīm darbojas franču [[Katoļticība|katoļu]] misionāri. Līdz 18. gadsimta 50. gadiem franču un [[Angļi|angļu]] kolonisti cīnījās savā starpā par Meinas vidusdaļu. Pirmo pastāvīgo apdzīvoto vietu [[Jaunanglija|Jaunanglijā]] dibināja franči 1613. gadā mūsdienu Kastinā.

1622. gadā apvidus starp Merimakas un Kennebekas upi pirmo reizi tika nosaukts par Meinas provinci, kad [[Anglijas karaļu uzskaitījums|Anglijas karalis]] to dāvāja Ferdinando Gordžesam (''Ferdinando Gorges'') un Džonam Meisonam (''John Mason''). 1629. gadā viņi, parakstīdami paktu, sadalīja Meinas provinci pa Piskatakvīsas upi un izveidoja Ņūhempšīras provinci (Meisons) un Ņūsomersetšīru (Gordžess).

Vienu no pirmajiem angļu mēģinājumiem apdzīvot Meinas krastu veica Kristofers Levets (''Christopher Levett''), Gordžesa aģents un Jaunanglijas padomes loceklis, kurš kā karalisko dāvājumu saņēma 24 kvadrātkilometrus zemes mūsdienu [[Portlenda (Meina)|Portlendas]] vietā. 1623. gadā viņš devās uz [[Anglija|Angliju]], lai gūtu atbalstu veidojamajai apmetnei, kuru viņš par godu savai dzimtajai pilsētai Anglijā dēvēja par Jorku. Taču šis mēģinājums bija neveiksmīgs, un apmetne tika pamesta.

1639. gadā Gordžess saņēma no [[Čārlzs I Stjuarts|Čārlza I]] visu Meinas provinces teritoriju. Gordžess panāca apmetņu izveidošanos Meinas krasta dienvidu daļā un gar Piskatakuas upi, kas atradās viņa radinieka Tomasa Gordžesa (''Thomas Gorges'') pārvaldījumā. Strīda par robežām ar citu zemes dāvinājumu dēļ daļā Gordžesa zemju nodibinājās islaicīgs veidojums Ligonija. 1658. gadā Masačūsetsas līča kompānija ieguva Meinas provinci un Ligoniju. 1676. gadā šī kompānija varētu zaudēt šo zemju īpašuma tiesības, bet tā atkal paziņoja par savu kontroli, nopērkot Gordžesa mantinieku teritoriālās pretenzijas.

1669. gadā [[Čārlzs II Stjuarts|Čārlzs II]] dāvāja zemes starp Kennebekas upi un Senkruā upi savam brālim [[Džeimss II Stjuarts|Džeimsam]], Jorkas hercogam. Šis dāvinājums un Masačūsetas līča kompānijas kontrolētās zemes teritoriāli veidoja mūsdienu Meinas štatu.

1674. gadā uz neilgu laiku iekaroja Akādiju, pārdēvējot to par Jauno Holandi.

1686. gadā [[Džeimss II Stjuarts|Džeimss]] jau kā karalis izveidoja Jaunās Anglijas domīniju, kas apvienoja visas angļu kontrolētās teritorijas no Delavēras līča līdz Senkruā upei. 1689. gadā šī domīnija pārstāja pastāvēt, un 1692. gadā teritorija starp Piskatakua un Senkruā kļuva par Masačūsetas līča provinces daļu Jorkšīru.  
[[Attēls:QueenAnnesWarBefore.svg|thumb|Eiropiešu kolonijas Ziemeļamerikā 1702. gadā|301x301px]]

[[Karaļa Filipa karš|Karaļa Filipa karā]] daļa [[Vabanaki Konfederācija]]s cilšu novērsa angļu apmetņu veidošanu savā teritorijā. [[Karaļa Viljama karš|Karaļa Viljama karā]] vabanaki atkal īstenoja veiksmīgu karadarbību. Tam sekoja [[Karalienes Annas karš]]. Pēdējais karš uz Jaunanglijas un Akādijas robežas bija [[Dammera karš]], kurš izbeidza franču teritoriālās pretenzijas pret Meinu. [[Karaļa Džordža karš|Karaļa Džordža karā]] un [[Septiņgadu karš|Septiņgadu kara]] Ziemeļamerikā cīņas atkal norisinājās starp vabanaki un angļiem.

[[Amerikas revolūcija]]s laikā Meinā bija mazāka [[Lojālisti (ASV)|lojālistu]] aktivitāte nekā citās angļu [[Kolonija|kolonijās]]. Tirgotāji vadīja 52 savus [[Kuģis|kuģus]] kā [[Kaperis|kaperus]], kas tika vērsti pret britu kuģiem. 1776. gadā Džonatans Edijs (''Jonathan Eddy'') vadīja neveiksmīgu mēģinājumu ieņemt Kamberlendas [[Nocietinājums|fortu]] (''Fort Cumberland'') [[Jaunskotija|Jaunskotijā]] un 1776. gadā viņš vadīja Mačaiasas aizsardzību pret britu [[Karaliskā kara flote|Karalisko kara floti]]. 1779. gadā briti izstrādāja plānu, kurā bija paredzēts iekarot daļu Meinas un izveidot tur jaunu koloniju Jauno Īriju. (Skatīt [[Amerikas Savienoto Valstu Neatkarības karš]].) 1779. gada jūlijā briti ieņēma Kastinu, kuru amerikāņiem (Penobskotas ekspedīcija) neizdevās atbrīvot. Pēc [[Parīzes miera līgums (1783)|Parīzes miera līguma]] noslēgšanas (1783) Jaunās Īrijas plāna īstenošana tika pārtraukta. 1784. gadā briti atdalīja [[Ņūbransvika|Ņūbransviku]] no [[Jaunskotija]]s un izveidoja to par lojālistisku (karalim lojālu) koloniju.

[[Britu—amerikāņu karš|Britu—amerikāņu kara]] sākumā Meina piedzīvoja kanādiešu kaperu un Karaliskās kara flotes uzbrukumus gar savu krastu, 1814. gadā Meinā iebruka briti. Pēc [[Gentes miera līgums|Gentes miera līguma]] noslēgšanas (1815) britu karaspēks līdz 1818. gadam atstāja Meinas teritoriju.

1819. gada 19. jūnijā Masačūsetsas Galvenā tiesa (''Massachusetts General Court'', kas patiesībā nav tiesa, bet gan Masačūsetsas likumdevējvara, kas sastāv no divām palātām un ko var tulkot arī kā 'Masačūsetsas Galvenā padome') apstiprināja lēmumu par Meinas apriņķa atdalīšanu no [[Masačūsetsa|Masačūsetsas štata]]. Tā paša gada 26. jūlijā balsstiesīgie apriņķa iedzīvotāji nobalsoja par Meinas valstiskumu (70,6% jeb 17 091 cilvēks balsoja par, 29,4% jeb 7 132 cilvēki balsoja pret). Tā paša gada oktobrī 210 delegātu konstitucionālā sapulce vienbalsīgi pieņēma Meinas konstitūciju. 1820. gada 25. februārī Masačūsetsas Galvenā tiesa atzina Meinas neatkarību. Laikā, kad Meina ieguva neatkarību, [[Vergturu un brīvie ASV štati|vergturu un brīvo štatu]] skaits bija vienāds, tāpēc [[ASV Kongress|ASV Kongresa]] locekļi, kas iestājās par [[Verdzība|verdzību]], bija noskaņoti pret vēl viena brīva štata rašanos. Šie kongresmeņi bija gatavi piekrist Meinas patstāvībai, ja [[Misūri teritorija]], kur verdzība bija likumīga, tiktu uzņemta Savienībā. 1820. gada 15. martā Meina kļuva par 23. štatu un Misūri teritorija tika uzņemta Savienībā ([[Misūri kompromiss]]). Līdz 1824. gadam Meinas piekrastes salas atradās Masačūsetsas kontrolē, tāpēc ka liela daļa šo salu iedzīvotāju vēlējās palikt Masačūsetsas štatā, šī kontrole tika izbeigta, jo salas bija grūti sasniedzamas no Masačūsetsas krastiem un to uzturēšana nebija izdevīga.

Tā kā [[Parīzes miera līgums (1783)|Parīzes miera līgumā]] netika precīzi noteiktas robežas starp Meinu un [[Britu Ziemeļamerika]]s provincēm [[Ņūbransvika|Ņūbransviku]] un [[Kvebeka|Kvebeku]], pastāvēja robežstrīds. 1839. gadā Meinas gubernators Džons Ferfīlds (''John Fairfield'') pieteica karu Ņūbransvikas [[Mežcirtējs|mežcirtējiem]], kuri cirta mežus teritorijās, uz kurām savas pretenzijas izvirzīja Meina. Šis karš, kuru sauc par [[Arustukas karš|Arustukas karu]], tika atrisināts bez asinsizliešanas. Robežas starp Meinu un [[Kanāda (province)|Kanādas provinci]] tika galīgi apstiprinātas ar [[Vebstera—Ašbertona līgums|Vebstera—Ašbertona līgumu]] (1842), līdz ar to lielākā daļa strīdus teritoriju tika piešķirtas Meinai.

19. gadsimta [[industrializācija]] dažādās Meinas vietās noritēja atšķirīgi. Upju [[ieleja]]s kļuva par kokmateriālu pārvades ceļiem — štata meža dziļumos tika cirsti koki un pludināti lejup pa upēm, savākti un no [[Osta|ostām]] aizvesti pa visu pasauli. Daļēji koksnes transportēšanas vajadzību dēļ un daļēji koksnes lielā apjoma un [[Galdniecība|galdnieku]] lielā skaita dēļ Meinas piekrastes pilsētās attīstījās [[kuģubūve]], līdz pat 20. gadsimta sākumam tur būvēja [[Burinieks|buriniekus]]. 1820. gados daudzas [[kokvilna]]s izstrādājumu [[rūpnīca]]s tika pārceltas no Masačūsetsas uz Meinu un novietotas pie [[Ūdenskritums|ūdenskritumiem]] ([[Dzirnavas|dzirnavu]] darbināšanai) starp [[Zemnieku saimniecība|zemnieku saimniecībām]] ([[Darbaspēks|darbaspēka]] algošanai). Tāpat 19. gadsimtā nozīmīgas nozares bija [[Zvejošana|zvejniecība]], [[Granīts|granīta]] un [[Šungīts|šungīta]] ieguve, [[Ķieģelis|ķieģeļu]] un apavu ražošana. Sākot ar 20. gadsimtu, Meinā uzplauka [[Papīrs|papīra]] rūpniecība. Pirmā [[Dzelzceļš|dzelzceļa]] līnija štatā uzcelta 1835. gadā. Neatkarīgi no industrializācijas Meina palika par lauksaimniecisku štatu, nesaktoties arī uz to, ka štatā bija īss augu augšanas periods, mazauglīga zeme, lieli attālumi starp zemniekiem un tirgiem un nelieli lauksaimnieku ienākumi.

1816. un 1817. gadā norisinājās emigrācija no Meinas uz rietumu štatiem, ko izraisīja [[Britu—amerikāņu karš|Britu—amerikāņu kara]] postījumi, [[Gads bez vasaras|auksta 1816. gada vasara]] un daudzskaitlīgā amerikāņu apmešanās uz rietumiem no [[Apalači]]em ("[[Ohaio (štats)|Ohaio]] drudzis"). ASV paplašinoties rietumu virzienā, meinieši devās uz mežiem klātajiem štatiem [[Mičigana|Mičiganu]], [[Viskonsina|Viskonsinu]], [[Minesota|Minesotu]].    
[[Attēls:Flag of the 20th Maine Volunteer Infantry Regiment.svg|thumb|20. Meinas Brīvprātīgo kājnieku pulka karogs Pilsoņu karā]]
Meina bija pirmais [[ASV ziemeļaustrumi|ASV ziemeļaustrumu]] štats, kurš atbalstīja pret verdzību vērsto [[ASV Republikāniskā partija|Republikānisko partiju]]. [[Abrahams Linkolns]] par savu pirmo [[ASV viceprezidents|viceprezidentu]] izvēlējās meinieti [[Hanibāls Hemlins|Hanibālu Hemlinu]]. [[Amerikas pilsoņu karš|Pilsoņu karā]] Meina bija visaktīvākais [[Savienība (Amerikas pilsoņu karš)|Savienības]] štats — tā kareivju skaits proporcionāli štata iedzīvotāju kopīgajam skaitam bija vislielākais starp Savienības štatiem. Pēc jūrnieku skaita, kas dienēja [[ASV Jūras kara flote|ASV Jūras kara flotē]], Meina bija otrais štats aiz Masačūsetsas.

Vēstures gaitā Meina ir piedzīvojusi daudzas migrācijas. 19. gadsimta vidū štatā bija [[Īri|īru]] imigrācijas vilnis, bet īri ieradās tur arī agrāk, tas ir, pirms [[Lielais bads Īrijā|Lielā bada Īrijā]], tā 1834. gadā [[Bangora|Bangorā]] notika sadursmes starp īriem un amerikāņiem (''Yankee'') un nodedzinātas [[Katoļticība|katoļu]] baznīcas (skatīt rakstu par partiju ''[[Know Nothing]]''); īru stāvoklis uzlabojās pēc [[Amerikas pilsoņu karš|Pilsoņu kara]]. 19. gadsimta vidū uz Meinu pārvācās [[Franču izcelsmes kanādieši|frankokanādieši]] no Kvebekas un Ņūbransvikas, lai strādātu auduma rūpniecībā, laika gaitā lielākā dqaļa šo cilvēku anglikalizējās (mazinājās katoļticības nozīme, franču valodas vietā vairāk izmantota angļu). Uz Meinu ir pārcēlies liels skaits [[Angļi|angļu]] un [[Skoti|skotu]] no [[Piejūras provinces|Piejūras provincēm]]. Meinā atrodas tādas sākotnēji [[Skandināvija|skandināvu]] pilsētas kā [[Norveja (Meina)|Norveja]], [[Ņūsvīdena (Meina)|Ņūsvīdena]], [[Stokholma (Meina)|Stokholma]], [[Vestmenlenda (Meina)|Vestmenlenda]], [[Denmārka (Meina)|Denmārka]], [[Sautportlenda (Meina)|Sautportlenda]]. Tāpat 21. gadsimtā Meinā patvērumu ir raduši tūkstošiem [[Somālija|somāliešu]] un [[Somālijas bantu]].

Mūslaikos Meina pārdzīvojusi deindustrializāciju, proti, [[tekstilrūpniecība]]i kļūstot izdevīgākai [[ASV dienvidi|ASV dienvidos]], tā tika pārnesta prom no Meinas, dabas aizsardzības mēru dēļ ievērojami samazinājušies mežizstrādes un papīrrūpniecības, un zvejas apjomi, tāpat pēc [[Otrais pasaules karš|Otrā pasaules kara]] gandrīz pilnībā izbeigta kuģu būvniecība. Tādēļ štats cenšas atbalstīt mazumtirdzniecības un pakalpojumu nozares attīstību.<ref name=":0" />

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

* [https://uselectionatlas.org/ US Election Atlas]
{{ASV štati}}

{{autoritatīvā vadība}}

[[Kategorija:Meina| ]]