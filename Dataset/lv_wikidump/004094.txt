{{Mūzikas izpildītāja infokaste
|            Fons = instrumentālists_bez_vokāla
|           Vārds = Vestards Šimkus
|      Vārds_orig = 
|          Attēls = 
|         Att_izm = 
|        Apraksts = 
|        Dz_vārds = 
|      Pseidonīms = 
|          Dzimis = {{dzimšanas datums un vecums|1984|08|21}}
|        Vieta_dz = {{vieta|PSRS|Latvijas PSR|Jūrmala|td=Latvija}}
|           Miris = 
|        Vieta_mr = 
|           Vieta = 
|           Žanrs = klasiskā mūzika, filmu mūzika
|    Nodarbošanās = [[pianists]], [[komponists]]
|     Instrumenti = [[klavieres]]
|            Gadi = 
|Izdevējkompānija = 
|   Darbojies_arī = 
|           Mlapa = 
|         Dzimums = v
}}

'''Vestards Šimkus''' (dzimis {{dat|1984|08|21}} [[Jūrmala|Jūrmalā]]) ir [[latvieši|latviešu]] [[pianists]] un [[komponists]]. Kā pianists ieguvis balvas vairākos starptautiskos mūzikas konkursos, kā arī divas reizes saņēmis Latvijas [[Lielā Mūzikas balva|Lielo Mūzikas balvu]]. Komponējis filmu mūziku, kas divas reizes novērtēta ar [[Lielais Kristaps (kinofestivāls)|Lielā Kristapa]] balvu kā [[Labākais komponists (Lielais Kristaps)|labākajam komponistam]].

== Dzīvesgājums ==
Dzimis 1984. gadā Jūrmalā rokmūziķa Gunāra Šimkus un dzejnieces Ivetas Šimkus ģimenē, bērnību pavadīja vecāku mājās „Irbēs” [[Tukuma rajons|Tukuma rajona]] [[Vecmokas|Vecmokās]].<ref name="Jaunā Gaita">[https://jaunagaita.net/jg276/JG276_Gintere.htm Helēna Gintere. PIANISTS VESTARDS ŠIMKUS] {{Webarchive|url=https://web.archive.org/web/20160826222155/http://jaunagaita.net/jg276/JG276_Gintere.htm |date={{dat|2016|08|26||bez}} }} [[Jaunā Gaita]] nr. 276., 2014. gada pavasaris</ref>
Sāka apgūt klaviermākslu jau piecu gadu vecumā. Mācījās [[Emīla Dārziņa mūzikas skola|Emīla Dārziņa mūzikas skolā]], kur viņa pedagogi bija Ruta Švinka, Ligita Muižarāja, Teofils Biķis un Sergejs Osokins. Studēja [[Dienvidkalifornijas Universitāte|Dienvidkalifornijas Universitātē]] pie [[Daniels Pollaks|Daniela Pollaka]]. Papildinājās [[meistarklases|meistarklasēs]] pie [[Lazars Bermans|Lazara Bermana]], [[Aleksandrs Satzs|Aleksandra Satza]], [[Igors Žukovs|Igora Žukova]] un [[Džoanna Hevila|Džoannas Hevilas]]. No 2002. līdz 2006. gadam studēja [[Karalienes Sofijas mūzikas augstskola|Karalienes Sofijas mūzikas augstskolā]] [[Madride|Madridē]] pie profesora [[Dmitrijs Baškirovs|Dmitrija Baškirova]]. 2003. gada vasarā pēc profesora Dmitrija Baškirova ielūguma Šimkus studēja Baškirova meistarklasēs [[Savonlinna|Savonlinnā]], [[Somija|Somijā]]. Piecus gadus mācījās arī [[kompozīcija|kompozīciju]] pie [[Pēteris Vasks|Pētera Vaska]] un R. Štrausa konservatorijā [[Minhene|Minhenē]] pie Vadima Suhanova.<ref name="Jaunā Gaita"/> Bija starptautiskās organizācijas "Planētas jaunie vārdi" stipendiāts.

2012. gadā apprecējās ar [[opera|operdziedātāju]] Elīnu Volkmani,<ref>[http://www.kasjauns.lv/lv/zinas/86668/vestards-simkus-apprecejies Vestards Šimkus apprecējies] {{Webarchive|url=https://web.archive.org/web/20140623172442/http://www.kasjauns.lv/lv/zinas/86668/vestards-simkus-apprecejies |date={{dat|2014|06|23||bez}} }} Kasjauns.lv</ref> ir dēls.

2021. gada aprīlī apbalvots ar [[Triju Zvaigžņu ordenis|Triju Zvaigžņu ordeņa]] IV šķiru.<ref>{{Tīmekļa atsauce|url=https://www.vestnesis.lv/|title=Par apbalvošanu ar Triju Zvaigžņu ordeni - Latvijas Vēstnesis|last=|website=www.vestnesis.lv|access-date=2021-05-06|date=2021-04-30|language=lv}}</ref>

== Koncertdarbība ==

Piedalījās vairākos starptautiskos mūzikas [[festivāls|festivālos]], kuru vidū [[Džina Bakhauere|Džinas Bakhaueres]] pianistu [[festivāls]] [[Soltleiksitija|Soltleiksitijā]] ([[Amerikas Savienotās Valstis|ASV]], 1999), [[Stavangere]]s [[kamermūzika]]s festivāls ([[Norvēģija]], 2004), [[Kremerata Baltica]] festivāls [[Sigulda|Siguldā]] (Latvija, 2004), Vīnes mūzikas seminārs (Austrija, 2004), Al Bustan festivāls [[Beirūta|Beirūtā]] ([[Libāna]], 2005). Koncertējis [[Lietuva|Lietuvā]], [[Igaunija|Igaunijā]], [[Polija|Polijā]], [[Krievija|Krievijā]], [[Zviedrija|Zviedrijā]], Norvēģijā, Somijā, [[Nīderlande|Nīderlandē]], [[Ukraina|Ukrainā]], [[Čehija|Čehijā]], [[Vācija|Vācijā]], [[Austrija|Austrijā]], [[Itālija|Itālijā]], Spānijā, [[Īrija|Īrijā]], ASV un Libānā. Spēlējis nozīmīgās pasaules [[koncertzāle|koncertzālēs]], kuru vidū [[Amsterdama]]s Concertgebouw, [[Vīne]]s Konzerthaus, Stokholmas Bervaldhallen, Soltleiksitijas Temple Square, [[Milāna]]s Sala Puccini, Beirūtas Bustani Auditorium u.c. Muzicējis kopā ar KREMERata Baltica, Vīnes akadēmisko orķestri, [[Harkiva]]s [[Filharmonija]]s [[orķestris|orķestri]], [[Latvijas Nacionālais simfoniskais orķestris|Latvijas Nacionālo simfonisko orķestri]], [[Lietuva]]s Valsts simfonisko orķestri u.c. Sadarbojies ar diriģentiem [[Voldemars Nelsons|Voldemaru Nelsonu]], [[Terje Mikelsens|Terji Mikelsenu]], [[Andris Nelsons|Andri Nelsonu]], [[Rašids Nigmatuļins|Rašidu Nigmatuļinu]], [[Normunds Šnē|Normundu Šnē]] u.c.

== Balvas ==

* 1994 — 1. vieta B. Dvariona Starptautiskajā jauno pianistu konkursā [[Viļņa|Viļņā]]
* 1995 — 1. vieta Latvijas jauno komponistu konkursā [[Rīga|Rīgā]]
* 1995 — 1. vieta Starptautiskajā jauno pianistu konkursā [[Jūrmala|Jūrmalā]]
* 1996 — 1. vieta un ''Grand Prix'' F. Šopēna Starptautiskajā jauno pianistu konkursā [[Polija|Polijā]]
* 1997 — 1. vieta V. A. Mocarta Starptautiskajā jauno pianistu konkursā [[Rīga|Rīgā]]
* 1998 — 1. vieta Latvijas jauno atskaņotājmākslinieku konkursā ''NOVA NOMINA'' [[Rīga|Rīgā]]
* 2001 — 1. vieta un ''Grand Prix'' Starptautiskajā atskaņotājmākslinieku konkursā [[Stokholma|Stokholmā]]
* 2002 — 1. vieta F. Lista Starptautiskajā pianistu konkursā [[Losandželosa|Losandželosā]]
* 2002 — Latvijas [[Lielā Mūzikas balva|Lielā Mūzikas Balva]]
* 2007 — 1. vieta 5. Pasaules klavieru olimpiādē Badkisingenā ([[Vācija]])
* 2009 — Latvijas [[Lielā Mūzikas balva|Lielā Mūzikas Balva]]
* 2009 — 1. vieta Marijas Kanalsas pianistu konkursā Barselonā (Spānija)
* 2014 — Reingavas mūzikas festivāla balva ''Förderpreis des Rheingau Musik Festival''
* [[2016. gada Lielā Kristapa balva|2016]] — [[Lielais Kristaps (kinofestivāls)|Lielā Kristapa balva]] par mūziku [[Laila Pakalniņa|Lailas Pakalniņas]] filmai "[[Ausma (filma)|Ausma]]"<ref>{{Tīmekļa atsauce|url=http://www.lielaiskristaps.lv/jaunumi/liela-kristapa-laureati-2016-41|title=Lielā Kristapa laureāti 2016|publisher=lielaiskristaps.lv}}</ref>
* [[2018. gada Lielā Kristapa balva|2018]] — Lielā Kristapa balva nominācijā [[Labākais komponists (Lielais Kristaps)|"Labākais komponists"]] (filma "[[Elpa marmorā]]")<ref>{{Tīmekļa atsauce|url=http://www.lielaiskristaps.lv/jaunumi/pazinoti-nacionalas-kino-balvas-lielais-kristaps-laureati-67|title=Paziņoti Nacionālās kino balvas “Lielais Kristaps” laureāti|publisher=lielaiskristaps.lv|accessdate={{dat|2018|11|13||bez}}|archiveurl=https://web.archive.org/web/20181116084351/http://www.lielaiskristaps.lv/jaunumi/pazinoti-nacionalas-kino-balvas-lielais-kristaps-laureati-67|archivedate={{dat|2018|11|16||bez}}}}</ref>

== CD ==
* "Vestards Šimkus spēlē [[Aleksandrs Skrjabins|Skrjabinu]]" (Artalinna, 2019),
* "The Bells" (Odradek Records, 2016)
* "Vestards Šimkus spēlē [[Sergejs Rahmaņinovs|Rahmaņinovu]]" (Artalinna, 2014)
* "Atsaukšanās" (Upe, 2014)
* "Wagner Idyll" (ARS Produktion, 2012)
* Soloalbums "Intervija ar [[Ludvigs van Bēthovens|Bēthovenu]]" (ARS Produktion, 2011)
* "Antonio Soler. Sonatas Nos. 16-27" (Naxos, 2011)
* "[[Pēteris Vasks]]. Gadalaiki" (Wergo, 2010)
* "Glenn Gould. Piano Works" (Schott Music & Media, 2006)
* Soloalbums "Fantāzijas" (Carmina Baltica, 2003)

== Atsauces ==
{{atsauces}}

{{mūziķis-aizmetnis}}

{{autoritatīvā vadība}}

{{DEFAULTSORT:Šimkus, Vestards}}
[[Kategorija:1984. gadā dzimušie]]
[[Kategorija:Latvijas pianisti]]
[[Kategorija:Latvijas komponisti]]
[[Kategorija:Jūrmalā dzimušie]]
[[Kategorija:Triju Zvaigžņu ordeņa virsnieki]]