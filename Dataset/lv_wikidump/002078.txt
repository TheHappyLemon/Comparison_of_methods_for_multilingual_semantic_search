{{Elementa infokaste
|                 tips = pārejas metāls
|      kārtas skaitlis = 48
|             5. čaula = 2
|             4. čaula = 18
|             3. čaula = 18
|             2. čaula = 8
|             1. čaula = 2
|              simbols = Cd
|             atommasa = 112,411
|   valences elektroni = [Kr]4d<sup>10</sup>5s<sup>2</sup>
|       tabulas attēls = [[Attēls:Cd-TableImage.svg|250px]]
|               attēls = [[Attēls:Cadmium-crystal bar.jpg|200px]]&nbsp;&nbsp;&nbsp;&nbsp;[[Attēls:CadmiumMetalUSGOV.jpg|150px]]<br />Tīra kristāliska kadmija paraugs un gaisā oksidējies kadmijs
|  oksidēšanas pakāpes = '''+2'''
|  elektronegativitāte = 1,69
|              blīvums = 8650
|  kušanas temperatūra = 594,22 K (321,07&nbsp;°C)
| viršanas temperatūra = 1040 K (767&nbsp;°C)
}}

'''Kadmijs''' ir [[ķīmiskais elements]] ar [[ķīmiskais simbols|simbolu]] '''Cd''' un [[atomskaitlis|atomskaitli]] 48. Kadmijs ir samērā mīksts, toksisks [[metāls]]. Savienojumos kadmijam parasti ir oksidēšanas pakāpe +2.

== Vēsture ==
Kadmiju [[1817. gads|1817]]. gadā atklāja vācu ķīmiķi [[Frīdrihs Štromeiers]] un [[Karls Samuels Leberehts Hermans]] (''Karl Samuel Leberecht Hermann''), eksperimentējot ar cinka savienojumiem un konstatējot, ka baltajam [[cinka oksīds|cinka oksīdam]] parādījusies dzeltena nokrāsa.

Elementa nosaukums ir radies no [[kalamīns|kalamīna]] ({{val-la|cadmia}}) nosaukuma, kas ir [[cinka oksīds]] ar nelielu [[dzelzs(III) oksīds|dzelzs(III) oksīda]] Fe<sub>2</sub>O<sub>3</sub> piejaukumu.

== Atrašanās dabā ==
[[Zemes garoza|Zemes garozā]] kadmijs vidēji ir aptuveni 130 mg uz tonnu. Kadmijs ir atrodams tādos [[minerāls|minerālos]] kā [[grinokīts|grinokītā]] (CdS), [[otavīts|otavītā]] (CdCO<sub>3</sub>), [[monteponīts|monteponītā]] (CdO), [[kadmoselīts|kadmoselītā]] (CdSe) un [[ksantohroīds|ksantohroīdā]] (CdS(H<sub>2</sub>O)<sub>х</sub>). Kadmijs ir atrodams arī cinka, svina un vara saturošos minerālos, toties tajos tā koncentrācija ir stipri mazāka.

Dabā nav sastopamas kadmija [[rūdas]]. Kadmijs galvenokārt ir sastopamas kā piemaisījums [[cinks|cinka]] rūdām.

=== Izotopi ===
Dabā ir sastopami trīs stabili kadmija [[izotops|izotopi]] un pieci radioaktīvi izotopi. Visizplatītākais ir radioaktīvais kadmijs-114 (28,73% no kopējā kadmija daudzuma),<ref name="jlab"/> kura [[pussabrukšanas periods]] ir >2,1{{E|18}} gadi. Nākamie trīs izplatītākie ir visi stabilie izotopi: kadmijs-112 (24,13%), kadmijs-111 (12,80%) un kadmijs-110 (12,49%).<ref name="jlab"/> Visretāk sastopami ir radioaktīvie izotopi kadmijs-113 (12,22%), kadmijs-116 (7,49%), kadmijs-106 (1,25%) un kadmijs-108 (0,89%).<ref name="jlab"/>

Kopumā ir sintezēti izotopi, kuru [[atommasa]] ir no 95 līdz 133.

=== Bioloģiskā nozīme ===
Kadmijs aizstāj cinku daudzās organisma dabiskajās reakcijās, tāpēc tās vairs nevar norisināties pareizi. Turklāt šis bīstamais ķīmiskais elements uzkrājas [[nieres|nierēs]].
{{inde|Kadmijs un tā šķīstošie savienojumi ir indīgi un var izraisīt [[vēzis (slimība)|vēzi]].}}

== Izmantošana ==
[[Kadmija sulfīds|Kadmija sulfīdu]] CdS dažreiz lieto par dzelteno [[pigments|pigmentu]]. Lielāko daļu pasaulē saražotā kadmija izmanto atkārtoti uzlādējamo [[niķeļa-kadmija baterija|niķeļa-kadmija bateriju]] ([[strāvas akumulators|akumulatoru]]) izgatavošanā.<ref name="lenntech"/> Šo ķīmisko elementu arvien vairāk lieto [[saules baterija|saules bateriju]] ražošanā. Savienojumā ar [[telūrs|telūru]] kadmijs spēj daudz efektīvāk nekā tradicionālais [[silīcijs]] pārvērst saules enerģiju elektrībā.

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso048.html | title= Isotopes of the Element Cadmium | publisher= Jefferson Lab | accessdate= 2013. gada 11. septembrī | language= angliski}}</ref>
<ref name="lenntech">{{tīmekļa atsauce | url= http://www.lenntech.com/periodic/elements/cd.htm | title= Cadmium (Cd) | publisher= Lenntech | accessdate= 2013. gada 11. septembrī | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]