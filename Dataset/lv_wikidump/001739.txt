{{Apdzīvotas vietas infokaste
 | name                     = Klaipēda
 | official_name            = Klaipėda
 | nickname                 = 
 | motto                    = 
 | settlement_type          = pilsēta
 | image_skyline            = Klaipėda. Senamiestis.jpg
 | image_caption            = Klaipēdas vecpilsēta
 | image_flag               = Klaipeda City Flag.svg
 | image_seal               = 
 | image_shield             = Klaipeda City Arms.svg
 | shield_link              = Klaipēdas ģerbonis
 | flag_link                = Klaipēdas karogs
 | shield_size              =
 | image_map                = 
 | pushpin_map              = Lietuva
 | pushpin_label_position   = 
 | map_caption              = 
 | subdivision_type         = Valsts
 | subdivision_type1        = Pašvaldība
 | subdivision_type2        = 
 | subdivision_name         = {{karogs|Lietuva}}
 | subdivision_name1        = Klaipēdas
 | subdivision_name2        = 
 | established_title        = Pirmo reizi minēta
 | established_date         = 1252
 | established_title2       = Pilsētas tiesības
 | established_date2        = 1254
 | government_type          = 
 | leader_title             = 
 | leader_name              = 
 | area_total_km2           = 110  
 | area_land_km2            = 
 | area_water_km2           = 
 | area_urban_km2           = 
 | area_metro_km2           = 
 | population_as_of         = 2018
 | population_footnotes     = 
 | population_total         = 149015 
 | population_urban         = 
 | population_metro         = 
 | population_density_km2   = auto
 | timezone                 = EET
 | utc_offset               = +2
 | timezone_DST             = EEST
 | utc_offset_DST           = +3
 | latd =55  | latm =42  | lats =  | latNS =N 
 | longd =21  | longm =08  | longs =  | longEW =E 
 | postal_code_type         = 
 | postal_code              = 
 | elevation_m              = 5
 | website                  = {{url|http://www.klaipeda.lt/}}
 | footnotes                = 
}}
'''Klaipēda''' ({{val|lt|Klaipėda}}), vēsturiski arī '''Mēmele''' ({{val|de|Memel}}), ir pēc iedzīvotāju skaita trešā lielākā [[Lietuva]]s pilsēta pie [[Baltijas jūra]]s, liela neaizsalstoša [[Klaipēdas osta|osta]]. [[Mazā Lietuva|Mazās Lietuvas]] galvenais centrs. Pilsētas diena — 15. janvāris. Katra gada jūlijā pilsētā tiek svinēta Jūras diena. Klaipēda ir 311 km uz ziemeļrietumiem no valsts galvaspilsētas [[Viļņa]]s.

Klaipēdas pilsēta atrodas vietā, kur saplūst [[Kuršu joma]] un Baltijas jūra. Jomas austrumu pusē ir pilsētas lielākā daļa — centrs un vecpilsēta, bet rietumu pusē, kura atrodas [[Kuršu nērija|Kuršu nērijā]] — atrodas pilsētas daļas [[Kopgale]] un [[Smiltīne]]. Klaipēdā ir divas prāmju piestātnes: vecā (pilsētas centrā) un jaunā (vairāk uz dienvidiem). Liela osta un starptautisko prāmju osta. Klaipēdā atrodas unikāls jūras muzejs un delfinārijs.

Vecpilsētā ir Vecā pārceltuve, Drāmas teātris un Teātra laukums, izstāžu ēkas, Pils muzejs, Mazās Lietuvas vēstures muzejs, luterāņu baznīca, Etnokultūras centrs, Tirgus laukums. Ostas rajonā atrodas arī vecākā bāka Lietuvā — [[Klaipēdas bāka]].

Klaipēda ir [[basketbols|basketbola]] komandas [[Klaipēdas "Neptūnas"|"Neptūnas"]] un [[futbols|futbola]] komandu [[Klaipēdas "Atlantas"|"Atlantas"]] un [[Klaipēdas "Koralas"|"Koralas"]] mājvieta.

== Klaipēdas vārda izcelsme ==

Klaipēda atrodas senajā [[kurši|kuršu]] zemē ar nosaukumu [[Pilsāts]], no kura, iespējams, ir atvasināts latviešu vārds "pilsēta". Livonijas ordeņa dibinātās pils vārds ''Memelburg'' ir cēlies no Nemunas upes kuršu vārda ''Mēmelis'' (klusi plūstošs), savukārt pilsētas mūsdienu nosaukuma pamatā, iespējams, ir kuršu vārdi ''klais'' un ''pēd'' (klaja vieta).

== Vēsture ==

Klaipēdas vēsture būtiski atšķiras no pārējās Lietuvas vēstures, jo gadsimtiem tās oficiālais nosaukums bija Mēmele, tā atradās vācu kultūras ietekmē un ietilpa [[Austrumprūsija|Austrumprūsijā]].

=== Livonijas ordeņa pilsēta Pilsāta novadā ===

No 1252. līdz 1253.gadam [[Livonijas ordenis]] kuršu pils ([[Pilsāts]]) vietā uzbūvēja mūra pili '''Mēmelburgu''' (''Memelburg, Memele castrum''). Pilsātu kolonizēja iebraucēji no [[Holšteina]]s, [[Lībeka]]s un [[Dortmunde]]s, kādu laiku tā neoficiālais nosaukums pat bija "Jaunā Dortmunde" (''Neu Dortmund''). 1254. vai 1258. gadā Mēmelei piešķīra [[Lībekas pilsētas tiesības]]. 1323. gadā dižkungs [[Ģedimins]] nodedzināja pilsētu un aplenca pili, panākdams, ka ordenis noslēdz miera līgumu.

=== Vācu ordeņa pilsēta ===

1328. gadā panākta vienošanās par Mēmeles pils un [[Mēmeles komtureja]]s atdalīšanu no Livonijas ordeņa pakļautībā esošās [[Kurzeme]]s un pāreju [[Prūsija]]s pakļautībā. 1422. gadā tika noslēgts [[Melno līgums]], kurš fiksēja [[Prūsija]]s un [[Lietuva]]s robežu uz turpmākajiem 500 gadiem. 1475. gadā atjaunotā Mēmele ieguva [[Kulmas tiesības]].

=== Prūsijas hercogistes/karalistes pilsēta ===

[[Attēls:Memel historisch.JPG|thumb|250px|Mēmeles pils senajā Klaipēdā.]]

1525. gadā, līdz ar Prūsijas zaudējumu [[Trīspadsmitgadu karš|Trīspadsmitgadu karā]], Mēmele līdz ar Prūsijas ziemeļdaļu iekļāvās [[luterticība|luteriskajā]] [[Prūsijas hercogiste|Prūsijas hercogistē]]. Mēmele šajā laikā strauji uzplauka, tirgojoties ar labību. 1701. gadā iekļāvās [[Prūsija]]s karalistē. 18. gadsimtā Mēmele bija viens no stiprākajiem Prūsijas cietokšņiem. 1757. gadā [[Septiņgadu karš|Septiņgadu kara]] laikā to ieņēma [[Krievijas impērija]]s karaspēks. [[Napoleona kari|Napoleona I karu]] laikā Mēmele kādu laiku kļuva par [[Prūsija]]s karalistes faktisko galvaspilsētu. 1807. gada 9. oktobrī šeit parakstīja karaļa rīkojumu par [[dzimtbūšana]]s atcelšanu Prūsijā.

=== Vācijas impērijas pilsēta ===

1871. gadā līdz ar [[Vācija]]s apvienošanos Mēmele kļuva par vistālāk uz ziemeļiem atrodošos impērijas pilsētu. 19. gadsimta [[rūpnieciskā revolūcija|rūpnieciskās revolūcijas]] laikā Mēmele attīstījās relatīvi maz, jo to aizēnoja [[Kēnigsberga]]s straujā attīstība. 19. gadsimta beigās Klaipēda kļuva par [[lietuvieši|lietuviešu]] kultūras centru. Šeit drukāja grāmatas lietuviešu valodā, kuras nelegāli izplatīja tajā [[Lietuva]]s daļā, kur darbojās [[drukas aizliegums]]. 1910. gadā Mēmeles apgabalā 44% (pēc vācu oficiālajiem datiem) iedzīvotāju bija lietuvieši, vācieši dominēja tikai pašā pilsētā.

=== Lietuvas Republikas sastāvā ===

Pēc [[Pirmais pasaules karš|Pirmā pasaules kara]] [[Klaipēdas apgabals]] kļuva par [[Antante]]s [[protektorāts|protektorātu]]. Teritoriju pārvaldīja autonoms [[Landtāgs]] [[Francija|franču]] virsvadībā. Bija ieceres izveidot Klaipēdas pārvaldi pēc [[Danciga]]s modeļa, taču 1923. gada janvārī Lietuvas armija ieņēma Klaipēdu un pievienoja to Lietuvas valstij. Franču karavīri simboliski pretojās uzbrukumam. 1924. gada martā [[Nāciju līga]] akceptēja Klaipēdas iekļaušanu Lietuvā. 1939. gada 20. martā Vācijas ārlietu ministrs [[Joahims fon Ribentrops]] uzstādīja ultimātu Lietuvas ārlietu ministram par Klaipēdas atdošanu Vācijai. 1939. gada 22. martā Vācijas karaspēks iegāja pilsētā. Nākamajā dienā pilsētā ieradās [[Ādolfs Hitlers]] un teica runu no pilsētas teātra balkona. 1945. gada 28. janvārī Klaipēdu ieņēma [[Padomju armija]]. Pilsētu iekļāva [[Lietuvas PSR]] sastāvā. Gandrīz visi dzīvi palikušie vācu iedzīvotāji devās bēgļu gaitās vai tika padzīti no pilsētas. No 1990. gada Klaipēda ietilpst atjaunotajā Lietuvas Republikā.

== Cilvēki ==

Klaipēdas iedzīvotāju etniskais sastāvs mūsdienās — [[lietuvieši]] (71,3%), [[krievi]] (21,3%).

Klaipēdā dzimuši:

* [[Frīdrihs Vilhelms Argelanders]] (''Friedrich Wilhelm Argelander'', 1799—1875) — vācu astronoms;
* [[Simons Dahs]] (''Simon Dach'', 1605—1659) — vācu dzejnieks;
* [[Tomass Danilevičs]] (''Tomas Danilevičius'', 1978) — futbolists;
* [[Artūrs Karnišovs]] (''Artūras Karnišovas'', 1971) — basketbolists;
* [[Arvīds Macijausks]] (''Arvydas Macijauskas'', 1980) — basketbolists;
* [[Sauļus Štombergs]] (''Saulius Štombergas'', 1973) — basketbolists;
* [[Toms Vaitkus]] (''Tomas Vaitkus'', 1982) — riteņbraucējs;
* [[Eurēlijs Žukausks]] (''Eurelijus Žukauskas'', 1973) — basketbolists.

== [[Kurzemes bīskapija|Kurzemes bīskapa]] un [[Livonijas ordenis|Livonijas ordeņa]] mestra vienošanās ==

"Vācu ordeņa virsmestra vietnieks Livonijā, vācu mestrs [[Sainas Eberhards]] apliecina, ka vienojies ar [[Kursa]]s bīskapu Indriķi par sekojošo:
* 1. pie [[Danga]]s ietekas Nemunā ceļama pils, kādam mērķim bīskaps solas 5 gadu laikā, līdz ar būves darbu uzsākšanu, pabalstīt ordeni ar kunga tiesu no 500 arkliem zemes, rēķinot 2 pūrus no arkla, kā arī nodot viņam lietošanā vēl [bīskapa] valdīšanā nepārgājušās [kuršu] valstis [[Ceklis|Cekli]], [[Megava|Megavu]], [[Pilsāts|Pilsātu]] un [[Duvzare|Duvzari]], izņemot Razi un Bārtu;
* 2. kad notiks šo valstu sadalīšana [starp ordeni un bīskapu], pēdējais varēs savā daļā dibināt 3 muižas;
* 3. tāpat no citām vēl neiekarotām [arī Lametina] kuršu zemēm, kas pieder pie Kursas bīskapijas, ordenis šais 5 gados saņems visus ienākumus;
* 4. pēc 5 gadiem, saskaņā ar pāvesta rīkojumu, bīskaps no visām šīm zemēm saņem vienu, bet [[Vācu ordenis]] divas trešdaļas;
* 5. pirmā gadā [Klaipēdas] pili cels bīskapa un ordeņa ļaudis kopīgi, bet nākamos četros ordenis apņemas to uzturēt un aizsargāt uz sava rēķina;
* 6. notekot pirmam gadam, pils tiks sadalīta, un bīskaps ar laimestu saņems savu trešo daļu, pie kam katrs zemes kungs varēs savā daļā pēc patikas celt ēkas, tiltus, vārtus;
* 7. divu gadu laikā pēc būves uzsākšanas pie pils dibināma pilsēta, kur bīskaps izvēlēsies vietu savas katedrāles un kūrijas ēku celšanai, bet ordenis savukārt izraudzīs divreiz tik lielu zemes gabalu, atstājot neaizkārtu pili un tirgus laukumu;
* 8. katram zemes kungam viņa daļā pieder visas tiesības un laicīgā tiesas vara, paturot spēkā ordeņa privilēģijas un bīskapa garīgo tiesas varu arī ordeņa daļā;
* 9. pils zemes gabals paliek nesadalīts;
* 10. visa pārējā zeme tiks savā laikā sadalīta [starp bīskapu un ordeni];
* 11. gadījumā, ja kādreiz šo pili nāktos atstāt, vai tā ietu bojā, nevienai pusei nav tiesību prasīt no otras pils celšanas izdevumu atmaksu, bet pilij norakstītie īpašumi atgriežas bīskapa rokās."

== Sports ==
* [[FK Neptūnas|Neptūnas]] — [[futbols|futbola]] klubs.
* [[FK Atlantas Klaipėda|Atlantas]] — bijušis [[futbols|futbola]] klubs.
* Klaipēdas centrālais stadions.
* Klaipėdas DDA stadions.
* [[Klaipēdas "Neptūnas"]] — [[basketbols|basketbola]] klubs.

== Attēlu galerija ==
<center><gallery>
Attēls:Quite summer evening in the port city Klaipeda.jpg|Klaipēdas vecpilsēta
Attēls:Klaipeda University.jpg|Klaipēdas Universitāte
Attēls:Klaipeda_teatr_1.jpg|Klaipēdas drāmas teātris
Attēls:Mazosios lietuvos muziejus.jpg|Mazās Lietuvas vēstures muzejs
Attēls:Laikrodziu muziejus Klaipeda.jpg|Pulksteņu muzejs
Attēls:Klaipėda 1.jpg|[[Klaipēdas osta]]
Klaipeda_beach_(14694266436).jpg|Klaipēdas pludmale

</gallery></center>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20161107015647/https://balticlivecam.com/lv/cameras/lithuania/klaipeda/annie-tharau-fountain/ Skats uz Teātra Laukumu un Strūklaku „Tāravas Anniņa” (WebCam)], balticlivecam.com


{{Lietuvas pilsētas}}
{{Lietuvas pašvaldības}}
{{autoritatīvā vadība}}