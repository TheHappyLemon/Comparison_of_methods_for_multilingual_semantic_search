{{Apdzīvotas vietas infokaste
 | name                     = Venēcija
 | official_name              = ''Venezia''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Collage Venezia.jpg
 | imagesize                = 
 | image_caption            = 
 | image_flag               = Flag of Most Serene Republic of Venice.svg
 | image_shield             = CoA Città di Venezia.svg
 | shield_size              = 70px
 | pushpin_map              = Itālija#Veneto
 | pushpin_label_position   = 
 | latd  = 45 | latm  = 26 | lats  =15  | latNS  = N
 | longd = 12 | longm = 20 | longs =9  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = {{karogs|Itālija}}
 | subdivision_type1        = Reģions
 | subdivision_name1        = [[Veneto]]
 | subdivision_type2        = Province
 | subdivision_name2        = [[Venēcijas province]]
 | area_total_km2           = 414.57
 | elevation_m              = 1
 | population_total         = 264906
 | population_as_of         = {{dat|2013|||SK|bez}}
 | population_rank          = 
 | population_density_km2   = auto
 | population_density_sq_mi = 
 | population_urban         = 
 | population_metro         = 
 | population_density       = 
 | population_density_rank  = 
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | postal_code_type         = Pasta indeksi
 | postal_code              = 30100
 | area_code                = 041
 | website                  = {{URL|http://www.comune.venezia.it}}
 | footnotes                = 
 | embedded    = {{Designation list
|    embed = yes
|             designation1 = WHS
|     designation1_offname = Venēcija un tās lagūna
|        designation1_type = Kultūra
|    designation1_criteria = i, ii, iii, iv, v, vi
|        designation1_date = 1987. gads
|           delisted1_date = 
|      designation1_partof = 
|      designation1_number = [http://whc.unesco.org/en/list/91 91]
|   designation1_free1name = Valsts
|  designation1_free1value = {{ITA}}
|   designation1_free2name = Platība
|  designation1_free2value = 70176,4 ha
|   designation1_free3name = 
|  designation1_free3value = 
}}
}}
<mapframe text="Venēcija" width=260 height=260 zoom=9 >
{
  "type": "ExternalData",
  "service": "geoshape",
  "ids": "Q641"
}
</mapframe>
'''Venēcija''' ({{val|it|Venezia}}) ir pilsēta [[Itālija|Itālijā]], [[Veneto]] reģiona un [[Venēcijas province]]s galvaspilsēta. Venēcijas rašanās vēsturiski saistās ar dramatiskiem notikumiem [[Romas impērija|Romas impērijā]] 4. gadsimtā, kad tai novājinoties, [[Apenīnu pussala|Apenīnu pussalu]] arvien biežāk pārpludināja iekarotāju karapūļi. Venēcijun un lagūnu, kurā tā izvietojusies, [[UNESCO]] 1987. gadā iekļāva [[UNESCO Pasaules mantojuma saraksts|Pasaules kultūras mantojuma sarakstā]].<ref>[http://whc.unesco.org/en/list/394 Venice and its Lagoon — UNESCO World Heritage Centre<!-- Bota izveidots nosaukums -->]</ref>

Venēcija ar 415 km² lielo platību un vairāk nekā 260 tūkstošiem pastāvīgo iedzīvotāju ir viens no populārākajiem [[tūrisms|tūrisma]] centriem Eiropā. Pilsēta ir izvietojusies uz 117 nelielām salām, kuras savieno 378 [[tilts|tilti]], lielākā daļa no tiem ir veidoti no akmens. Venēcijas daudzās salas, no kurām daļa ir mākslīgas, sadala lielāku un mazāku kanālu tīkls. Relatīvi lielākie ir trīs kanāli — [[Lielais Kanāls]], kas "S" burta veidā šķērso visu pilsētas teritoriju, Džudekas kanāls un Sv. Marka kanāls. Tikai 20. gadsimta sākumā, [[Benito Musolīni]] valdīšanas laikā, tika uzbūvēts tilts, kas savieno Venēciju ar cietzemi.

Pilsētas dzīvi un tās tālāko pastāvēšanu apdraud virkne problēmu. Viena no nopietnākajām ir tās applūšanas draudi, kuru nopietnību apliecināja katastrofiski plūdi 1966. gadā. Galvenais draudu faktors ir seklā Veneto lagūna, kuras ūdens līmenis spēcīga vēja iespaidā var būtiski paaugstināties. Līdz ar to ūdens pa daudzajiem Venēcijas kanāliem var viegli nonākt jebkurā pilsētas vietā.

== Venēcijas vēsture ==
{{skatīt arī|Venēcijas republika}}

=== Venēcijas pirmsākums ===
Precīzu ziņu par Venēcijas dibināšanu nav, bet daži vēsturnieki uzskata, ka pilsētas veidošanās sākusies ap 568. gadu, kad Itālijā iebruka [[langobardi|langobardu]] ciltis. Bēgot no iekarotājiem, vietējie reģiona iedzīvotāji paglābās Veneto lagūnas salās.

Savukārt citos avotos ir minēts 584. gads, kad Veneto reģions tika pārņemts [[Ravenna]]s [[arhibīskapija]]s kontrolē, tādējādi pakļaujoties [[Austrumromas impērija|Bizantijas]] ietekmei. Taču arī Bizantijas pārvaldības loma pakāpeniski mazinājās un venēcieši sāka nostiprināt paši savu pašpārvaldi. 811. gadā tika ievēlēts pirmais Venēcijas [[dodžs]] ({{val|la|dux}} — ‘līderis’) — [[Andželo Partesipacio]] (''Angelo Partecipazio''), kas veikli izmantoja formālo Bizantijas pakļautību, lai pretotos pieaugošajam [[franki|franku]] spiedienam.

Pirmās Venēcijas apmetnes, sāka veidoties pie Lielā Kanāla (''Grand Canal'') ietekas lagūnā, vietā, kuru sauca par Rivo Alto, jeb Rialto. Drīz vien šī vieta kļuva par nākamās Venēcijas [[hercogiste]]s administratīvo centru.

=== Bizantijas sastāvā ===
Būtisks pavērsiens Venēcijas vēsturē notika 12. gadsimta vidū, kad dodži zaudēja lielu daļu savu [[monarhija|monarhu]] privilēģiju, kuras līdz ar varu pārņēma Lielā Padome (''Maggior Consiglio'') — [[asambleja]], kuru veidoja 45 locekļi, kuri tika ievēlēti no pilsoņu vidus. Tādējādi Venēcija no hercogistes pārvērtās par [[republika|republiku]].

Taču kritiskos brīžos arī dodži turpināja spēlēt nozīmīgu lomu republikas dzīvē. Piemēram, divu izcilu dodžu — Domeniko Selvo (''Domenico Selvo''; 1071—1084) un Vitāles Faljēra (''Vitale Falier''; 1084—1096) laikā Venēcijai nācās izcīnīt smagas kaujas ar [[vikingi]]em ([[normaņi]]em), no kurām tā iznāca kā uzvarētāja. Tas ļāva republikai saglabāt ciešas [[tirdzniecība]]s saites ar Itālijas pussalas dienvidu reģioniem, no kuriem tā saņēma daudzus pārtikas produktu veidus, it īpaši graudus. Savukārt no vikingu sagrāves šajā Vidusjūras reģionā ieguvēja izrādījās arī [[Austrumromas impērija|Bizantija]]. Atzīstot Venēcijas nopelnus, Bizantijas imperators Alesio I (''Alessio I'') piešķīra tai ievērojamas tirdzniecības privilēģijas.

Taču nākamais Bizantijas imperators Manuels I (''Manuele I''), redzēdams Venēcijas ekonomisko un politisko nostiprināšanos, un uztverot to kā [[Konstantinopole]]s varas apdraudējumu, ne tikai atņēma tai sava priekšgājēja agrāk piešķirtās privilēģijas, bet vienojās ar Venēcijas konkurentiem — [[Dženova|Dženovu]] un [[Piza|Pizu]] — par Venēcijas izslēgšanu no impērijas sastāva. Taču Venēcija nepadevās, un tās ietekme Vidusjūras reģionā turpināja pieaugt. To redzēdama, Bizantija pieteica Venēcijai karu, konfiscējot visus republikas īpašumus, bet Venēcijas pilsoņus paziņojot par arestētiem.Lai gan Venēcijai tas bija smags trieciens, tā ne vien izdzīvoja, bet arī pēc trīsdesmit gadiem deva Bizantijai atbildes triecienu.

Ceturtā [[Krusta kari|Krusta kara]] laikā, Venēcija, kura kalpoja [[Rietumeiropa]]s krustnešu armijām par placdarmu, karā pret [[musulmaņi]]em, kā arī lielā mērā finansēja krustnešu ekspedīcijas un apgādāja tās ar ieročiem. Venēcija ar krusta karotāju palīdzību iebruka [[Konstantinopole|Konstantinopolē]] un to 1204. gadā nopostīja, tas arī bija Bizantijas impērijas norieta sākums, kas līdz ar to pavēra ceļu tālākai [[islāms|islāma]] ekspansijai Vidējos Austrumos.

=== Cīņas par varu ===
Venēcijas [[ekspansija]] Vidusjūras reģionā turpinājās, tai pat laikā arī ne mazāk ambiciozās Dženovas vara un ietekme turpināja paplašināties, līdz kļuva skaidrs, ka divi saimnieki mierīgi sadzīvot nevarēs. Pirmā lielā militārā sadursme starp abām republikām notika 1257. gadā, kurā Dženovas karaspēks tika sakauts. Piecdesmit nākamos gadus valdīja miers, taču 14. gadsimta sākumā cīņas ar mainīgām sekmēm atsākās, līdz [[Kjogijas karš|Kjogijas]] karam, kura iznākumā virsroku tomēr guva Venēcija. Līdz ar to sākās Dženovas varenības noriets, bet Venēcija kļuva par nedalītu Vidusjūras valdnieci.

[[Attēls:Battle_of_Lepanto_1571.jpg|thumb|300px|Lepanto kauja]] Taču arī tā nebija ilgstoša. Nopostot kopīgi ar krustnešiem Konstantinopoli un tādējādi veicinot Bizantijas bojāeju, Venēcija kā arī visa Eiropa kopumā, ieguva daudz draudīgāku ienaidnieku — [[Osmaņu impērija|Osmaņu impēriju]]. Līdzīgi tai, arī Venēcija centās saglabāt varas līdzsvaru ar teritoriālās ekspansijas palīdzību. Tā, 15. gadsimta pirmā trešdaļa Venēcijas vēsture ir laiks, kad tika pakļauta [[Verona]], [[Vičenca]], [[Paduja]], [[Udīne]], [[Breskija]], [[Bergamo]] un citas Itālijas pilsētas un teritorijas.

Aizrāvušies ar tuvējo teritoriju sagrābšanu, venēcieši nepamanīja, ka viņu varas pieaugums rada arvien lielākas bažas kādreizējām sabiedrotajām, Rietumeiropas karalistēm. Venēcijas ekspansijas apturēšanai tika izveidota [[Kambrejas līga]], kurā apvienojās [[Hābsburgu impērija]], [[Francija]], [[Spānija]], Ferāras un Mantujas hercogistes, kā arī dažas citas Centrālās un Rietumeiropas zemes. Rezultātā Venēcijai turku vietā nācās vispirms stāties pretī šai līgai. Kaujā pie [[Agnadello kauja|Agnadello]], [[Lombardija|Lombardijā]] 1509. gadā, venēciešu karaspēks tika smagi sakauts. Pati Venēcija izvairījās no izpostīšanas tikai pateicoties nesaskaņām līgas dalībnieku starpā. Viens no nesaskaņu iemesliem bija tie paši pieaugošie draudi no turku puses un daži līgas dalībnieki uzstāja, ka Venēcijas pilnīga iznīcināšana sagrautu arī tās kā buferzonas statusu attiecībā pret Osmaņu impēriju.

Bažas par turku draudiem izrādījās pamatotas. Turki 16. gadsimta vidū bija izveidojuši iespaidīgu floti, kas arvien nopietnāk traucēja tirdzniecību visā Vidusjūrā. Sadursme starp Eiropas valstīm un Osmaņu impēriju kļuva neizbēgama un 1571. gadā abu pušu karaflotes pie [[Grieķija]]s piekrastes pilsētas [[Lepanto kauja|Lepanto]] iesaistījās izšķirošā jūras kaujā. Šajā kaujā osmaņu karaflote tika gandrīz pilnībā iznīcināta. Lai gan tā vēlāk tika samērā ātri atjaunota, turki savu virskundzību Vidusjūrā vairs nespēja nodrošināt. Lepanto jūras kauja bija arī pirmā vēsturē, kur Eiropas karaspēks guva ievērojamu uzvaru pār turku spēkiem.

=== Venēcijas noriets un apvienošanās ar Itāliju ===
[[Attēls:Republic of Venice 1796.png|thumb|200px|Venēcijas republika 1796. g.]]
Venēcija vairākkārt vēsturē pat pēc smagas sakāves atsevišķās kaujās spēja ne tikai izdzīvot, bet arī aizdziedēt brūces un atkal uzplaukt. Tā tas notika arī pēc Agnadello kaujas. Venēcieši atguvās un guva vairākas spīdošas uzvaras gan pret Eiropas, gan turku armijām. Taču 18. gadsimta laikā arvien redzamāka kļuva Venēcijas novājināšanās, tam bija vairāki iemesli. Pirmkārt, Osmāņu impērija, nostiprinoties Tuvējos un Vidējos Austrumos, bija paralizējusi tirdzniecību visā Vidusjūras austrumu daļā, kura bija galvenā Venēcijas [[ietekmes zona]] vairāku gadsimtu garumā.

Otrkārt, lielie viduslaiku ģeogrāfiskie atklājumi, Spānijas, [[Portugāle]]s, [[Lielbritānija]]s un citu valstu tāljūru [[ekspedīcija]]s sāka nest savus augļus, jo attīstījās tirdzniecības sakari starp [[Atlantijas okeāns|Atlantijas okeāna]] abiem krastiem. Venēcija līdz ar to arvien vairāk izrādījās, ka atrodas nomalē no jaunajiem Eiropas tirdzniecības ceļiem un saimnieciskajiem centriem. Tādejādi tās kādreizējais spožums sāka arvien straujāk nobālēt, līdz [[Napoleons Bonaparts|Napoleona]] impērija, 1797. gadā to pārņēma savā varā un līdz ar visu Veneto reģionu iemainīja Austrijas Impērijai pret [[Milāna|Milānu]] un [[Reina]]s upes kreiso krastu.

Nākamo vairāk nekā piecdesmit gadu laikā Venēcija un [[Veneto]] reģions tika iekļauts te vienas, te citas impērijas satāvā, līdz 1866. gadam tā [[Austrijas Prūsijas karš|Austrijas Prūsijas kara]] laikā, kā arī [[Risordžimento|Itālijas apvienošanas]] procesā tika iekļauta Itālijas sastāvā.

== Tūrisms ==
Venēcija ir viena no svarīgākajiem tūrisma galamērķiem pasaulē. Tā ir plašāk pazīstama ar arhitektūru un mākslu. Venāciju pēc 2007. gada datiem katru dienu vidēji apmeklē 50 000 tūristu. 2006. gadā tā tika ierindota 28. vietā pēc tūristu apmeklējuma skaita, tajā gadā sastādot vairāk kā 2,9 miljonus tūristu.<ref>{{Tīmekļa atsauce |url=http://blog.euromonitor.com/2007/10/top-150-city-destinations-london-leads-the-way.html |title=Arhivēta kopija |access-date={{dat|2014|05|12||bez}} |archive-date={{dat|2011|11|28||bez}} |archive-url=https://web.archive.org/web/20111128090801/http://blog.euromonitor.com/2007/10/top-150-city-destinations-london-leads-the-way.html }}</ref> Venēcija tiek uzskatīta par vienu no skaistākajām pilsētām pasaulē.

No mūsdienu kultūrvēsturiskā viedokļa, lielākā nozīme ir Venēcijas [[Svētā Marka laukums|Svētā Marka laukumam]] un ansamblim ar [[Svētā Marka bazilika|Svētā Marka baziliku]] un [[Dodžu pils|Dodžu pili]], kur apbrīnojami integrētā veidā saplūst itāļu [[renesanse]] un Bizantijas arhitektūru.<ref>{{Tīmekļa atsauce |url=http://www.liis.lv/kultvest/kultura/renit/teksts.htm |title=teksts<!-- Bota izveidots nosaukums --> |access-date={{dat|2006|12|02||bez}} |archiveurl=https://web.archive.org/web/20061207110938/http://www.liis.lv/kultvest/kultura/renit/teksts.htm |archivedate={{dat|2006|12|07||bez}} }}</ref>

Sv. Marka laukuma savdabīgs turpinājums ir ''Piazzetta'' — mazāks laukums, kas robežojas ar Dodžu pili un izbeidzas krastmalā. Tā vidū paceļas divas granīta kolonas, starp kurām smagus noziegumus izdarījušajiem venēciešiem senatnē izpildīja nāves sodus. Starplaikos starp tiem ''Pieazzetta'' kalpoja kā pārtikas tirgus laukums.

Ne mazāka Venēcijas vērtība ir [[Rialto tilts]], kurš mūsdienu izskatā tika uzbūvēts 1591. gadā, lai gan koka variantā, tas pastāvēja ilgi pirms tam. Jau Venēcijas pirmsākumā šī bija dzīvākā pilsētas daļa, tāda tā ir arī mūsdienās ar neskaitāmiem tirdziņiem, veikaliņiem, kafejnīcām un [[gondola|gondolu]] piestātnēm.

Viens no senākajiem un interesantākajiem, tūristus piesaistošajiem pasākumiem Venēcijā ir [[regate]], kas notiek Lielajā kanālā katru gadu septembra pirmajā svētdienā. Šai tradīcijai ir ap 700 gadu sena vēsture un tā aizsākusies kā slaveno Venēcijas gondoljēru sacensība. Venēcieši apgalvo, ka vienmēr šo sacensību laikā ir spīdējusi saule un nav bijis nevienas reizes, kad būtu uzlijis lietus.

Pie Lielā kanāla ietekas lagūnā atrodas vēl viena Venēcijas pērle — balta marmora baznīca ''Madonna della Salute'' , kura ir uzbūvēta 16. gadsimtā. Baznīcā apskatāmi daudzi slavenu itāļu mākslinieku gleznojumi, [[Ikona (svētbilde)|ikonas]] un [[skulptūra]]s, tai skaitā arī [[Ticiāns|Ticiāna]] darbi.

Nozīmīgu Venēcijas apmeklējumu nodrošina arī [[Venēcijas biennāle]], kas iekļauj mākslas, mūzikas, teātra, arhitektūras un dejas pasākumus.

== Cilvēki ==
Venēcijā ir dzimuši:

{{div col|2}}
* [[Marko Polo]] (''Marco Polo''; 1254—1324) — tirgotājs
* [[Klaudio Monteverdi]] (''Claudio Monteverdi''; 1567—1643) — komponists
* [[Antonio Vivaldi]] (''Antonio Lucio Vivaldi''; 1678—1741) — komponists
* [[Džakomo Kazanova]] (''Giacomo Casanova''; 1725—1798) — rakstnieks
* [[Ticiāns]] (''Tiziano Vecelli arī Tiziano Vecellio''; 1473—1576) — gleznotājs
* [[Tintoreto]] (''Jacopo Comin''; 1518—1594) — gleznotājs
* [[Kanaleto]] (''Canaletto''; 1697—1768) — gleznotājs
{{div col end}}

== Skatīt arī ==
* [[Gondola]]
* [[Venēcijas kinofestivāls]]

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Itālija UNESCO}}
{{autoritatīvā vadība}}

[[Kategorija:Venēcija| ]]
[[Kategorija:Bijušās galvaspilsētas]]
[[Kategorija:UNESCO Pasaules mantojuma vietas Itālijā]]