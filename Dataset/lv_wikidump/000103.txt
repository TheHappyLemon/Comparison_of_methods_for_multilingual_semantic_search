[[Attēls:PVT-1.png|thumbnail|200px|Viskozas vides (gāzes vai šķidruma) termiskā izplešanās]]
'''Termodinamika''' (no [[Sengrieķu valoda|sengrieķu]] ''therme'' — siltums, ''dynamis'' — spēks<ref name=":1" />) ir [[fizika]]s nozare, kas nodarbojas ar dažādu [[enerģija]]s formu un enerģijas pārneses formu attiecībām. Termodinamikā pēta [[iekšējā enerģija|iekšējo enerģiju]], [[siltuma daudzums|siltuma daudzumu]], [[darbs (fizika)|darbu]], [[entropija|entropiju]], un tā ir cieši saistīta ar [[statistiskā mehānika|statistisko mehāniku]]. 

Atšķirībā no [[Mehānika|mehānikas]] termodinamikā enerģijas zaudēšana vai saņemšana notiek divos veidos: ar [[Darbs (fizika)|darbu]] vai ar [[Siltums|siltumu]]. Pirmais ir jebkurš makrofiziskais [[Enerģija|enerģijas]] nodošanas veids, otrais ir mikrofizisko [[Enerģija|enerģijas]] nodošanas procesu kopums. Tāpat atšķirībā no mehānikas termodinamikā enerģija tiek iedalīta ķermeņu ārējā enerģijā un ķermeņu iekšējā enerģijā. <ref name=":1">{{Tīmekļa atsauce|url=http://alexandr4784.narod.ru/putilov.html|title=К. А. Путилов. Термодинамика. 1971|access-date=18.03.2021}}</ref> 

Termodinamika balstās uz diviem termodinamikas sākumiem (likumiem, principiem): [[pirmais termodinamikas likums|pirmo]] un [[otrais termodinamikas likums|otro]] termodinamikas likumu, kuri saistīti ar galveno fizikas likumu par [[Enerģijas nezūdamības likums|enerģijas nezūdamību]]. <ref>{{Tīmekļa atsauce|url=https://studizba.com/files/show/djvu/3015-1-o-m-poltorak--termodinamika-v.html|title=О.М. Полторак - Термодинамика в физической химии|access-date=19.03.2021}}</ref>

== Termodinamikas jēdzieni ==

=== Termodinamiskās sistēmas ===
Termodinamika pieņem, ka pasaule ir sadalīta [[Termodinamiskā sistēma|sistēmās]], ko atdala vai nu reālas, vai iedomātas robežas. Sistēmas, kas netiek apskatītas attiecīgajā brīdī, tiek uzskatītas par vidi. Sistēmas ir iespējams sadalīt sīkāk vai apvienot.

Pastāv trīs termodinamisko sistēmu tipi:
# izolētas sistēmas (sistēma un tās vide neapmainās ar siltumu, [[matērija|matēriju]] vai darbu, tas ir, sistēmu aptver adiabātisks jeb siltumnecaurlaidīgs apvalks),
# slēgtas sistēmas (sistēma un tās vide neapmainās ar matēriju, taču apmainās ar enerģiju (caur siltumu, darbu)),
# atvērtas sistēmas (sistēma un tās vide apmainās gan ar matēriju, gan enerģiju).

=== Makroskopiskie parametri ===
Makroskopiskie parametri ir tādi [[Fizikāls lielums|lielumi]] kā [[spiediens]], [[tilpums]], [[blīvums]], [[temperatūra]]. Šie parametri ir vidējie lielumi, kas raksturo liela daļiņu kopuma norises. Konkrētā gadījumā šo parametru vērtības var atšķirties no šo pašu parametru vidējām vērtībām, un šādas novirzes sauc par [[Fluktuācija|fluktuācijām]]. Jo lielāks daļiņu skaits, jo mazākas fluktuācijas. Termodinamikā fluktuācijas parasti neņem vērā, piemēram, spiediena fluktuācijas 1 cm³ gaisa normālos apstākļos nepārsniedz 10<sup>−19</sup> daļu no gaisa spiediena vidējās vērtības. Šos parametrus sauc par makroskopiskajiem, jo tie neapraksta atsevišķas daļiņas, tā kā zināt katras daļiņas vietu un kustību vielā nav iespējams un to zināt nav nepieciešams. <ref name=":0">{{Grāmatas atsauce|title=Fizikas rokasgrāmata|last=Fļorovs|first=Viktors|publisher=Zvaigzne|year=1985|location=Rīga|pages=89.—99|last2=Kolangs|first2=Imants|first3=Pēteris|last3=Puķītis|first4=Edvīns|last4=Šilters|last5=Vainovskis|first5=Emīls}}</ref>

Izšķir procesa parametrus un stāvokļa parametrus. Procesa parametri ir lielumi, kuru skaitliskā vērtība ir atkarīga no ceļa, pa kuru sistēma no sākuma stāvokļa nonāk beigu stāvoklī. Stāvokļa parametri ir lielumi, kuru skaitliskā vērtība nav atkarīga ceļa, pa kuru sistēma no sākuma stāvokļa nonāk beigu stāvoklī. <ref name=":2">{{Grāmatas atsauce|title=Vispārīgā ķīmija|last=Kokars|first=Valdis|publisher=Rīgas Tehniskā universitāte|year=2009|isbn=978-9984-32-700-6|pages=100.—111}}</ref>

=== Termodinamiskie procesi ===
[[Attēls:Carnot-circle-in-p-V-diagram-2.svg|thumb|342x342px|Termodinamiska procesa piemērs- [[karno cikls]]. 1,. 3. procesi ir izotermiski, bet 2., 4. procesi ir adiabātiski. Nonākot sākumpunktā, cikls var sākties no jauna.]]
Katra makroskopiskā parametra izmaiņa izraisa termodinamiskās sistēmas stāvokļa izmaiņu. Secīgu sistēmas stāvokļu maiņu sauc par termodinamisko jeb siltuma procesu. Ja sistēma šāda procesa beigās atgriežas sākumstāvoklī, tas ir ciklisks process. 

[[Termodinamiskais līdzsvars|Termodinamiskais jeb siltuma līdzsvars]] ir stāvoklis, kurā termodinamiskās sistēmas visi makroskopiskie parametri neierobežoti ilgi paliek nemainīgi (piemēram, slēgtā traukā esošai gāzei laikā nemainās tilpums, spiediens, temperatūra). Šāda stāvoklī nenotiek [[Enerģija|enerģijas]] apmaiņa starp sistēmu un apkārtējo vidi un, ja sistēma sastāv no vairākiem ķermeņiem, to visu temperatūra ir vienāda. Sistēmas atsevišķo daļu citu parametru (visu, izņemot temperatūras) vērtības var būt atšķirīgas (piemēram, gāzei, kas atrodas slēgtā, ar šķērssienu sadalītā traukā, abās trauka daļās ir vienāda temperatūra, bet atšķirīgs spiediens). Pirmā siltuma līdzsvara [[aksioma]]: izolētā sistēmā, kura sastāv no jebkādiem ķermeņiem jebkādā daudzumā, agri vai vēlu iestājas siltuma līdzsvars. <ref name=":1" /> Otrā siltuma līdzsvara aksioma: izolētā sistēmā, kura sastāv no jebkādiem ķermeņiem jebkādā daudzumā un kurā vēl nav iestājies siltuma līdzsvars, —  jo mazāka ķermeņa masa, jo straujākas ķermeņa stāvokļa izmaiņas. <ref name=":1" />

Termodinamisko procesu, kurā, mainoties makroskopiskajiem parametriem, katrā laika momentā sistēma atrodas līdzsvara stāvoklī, sauc par līdzsvarotu procesu. Klasiskajā termodinamikā pēta tieši šādus procesus. Neviens reāls process nevar būt līdzsvarots tāpēc, ka procesam būtu jānorisinās bezgala lēnām, lai katrā laika momentā iestātos līdzsvars. Tāpēc ieviests [[Kvazistatisks process|kvazistatiska jeb kvazilīdzsvarota procesa]] jēdziens, kas ir idealizēts process, kuru veido secīgi, tuvi līdzsvara stāvokļi. <ref name=":0" />

=== Ķermenis, stāvoklis, fāze ===
Termodinamikā par ķermeni sauc [[Viela|vielu]], kura aizņem noteiktu tilpumu. Termodinamikā ķermeņi tiek iedalīti divās grupās: ķīmiski viendabīgi ķermeņi, tas ir, [[Ķīmiskais elements|ķīmiskie elementi]] vai [[Ķīmiskais savienojums|ķīmiskie savienojumi]] bez piejaukumiem, un ķīmiski neviendabīgi ķermeņi, tas ir, vielas ar piejaukumiem, kas ietekmē šo vielu fizikālās īpašības. Ķīmiski neviendabīgu ķermeņu sastāvs var būt viendabīgs — vielas, kuru maisījums veido ķermeni, visās ķermeņa daļās ir vienādās proporcijās — un neviendabīgs — dažādās ķermeņa daļās vielu proporcija ir atšķirīga.

Visas pazīmes, kuras raksturo ķermeni un kurām piemīt objektīvs mērs (piemēram, blīvums, sasilšanas pakāpe, elektrizētības pakāpe, magnetizētības pakāpe, vielu daudzuma attiecība), sauc par ķermeņa stāvokļa termodinamiskajiem parametriem. Termodinamiskais ķermeņa stāvoklis ir visu minēto parametru kopums.

Par fāzi termodinamikā dēvē fizikāli viendabīgu ķermeni (tādi parametri kā blīvums, temperatūra u.c. vienādi visās ķermeņa daļās) vai vairāku vienādu pēc sastāva un līdzsvara stāvokļa ķermeņu kopumu. <ref name=":1" />[[Attēls:Pressure exerted by collisions.svg|thumb|Spiediens - daļiņu [[Impulss|impulsa]] maiņa triecoties vienai pret otru vai pret trauka sienām.]]
=== Spiediens ===
Ārēji [[Spēks|spēki]] rada spriegumu (spiedienu) uz ķermeni apvalka spiediens uz ķermeni). Nekustīgs ķermenis rada uz savu apvalku tādu pašu spiedienu, kādu apvalks rada uz ķermeni (darbība vienāda ar pretdarbību, abu spiedienu vērtības ir vienādas, bet to zīmes + vai - ir pretējas). Spiedienu, kuru ķermenis rada uz savu apvalku, apzīmē ar <math>p</math>. <math>p>0</math>, ja ķermenis tiek saspiests, un <math>p<0</math>, ja ķermenis tiek vispusēji izstiepts. <ref name=":1" />

=== Izplešanās darbs ===
Līdzsvarotas izplešanās procesā ķermeņa veikto [[Darbs (fizika)|darbu]] <math>A</math> izsaka formula

<math>A=p\Delta V</math> , kur <math>p</math> ir spiediens, <math>\Delta V</math> ir [[Tilpums|tilpuma]] izmaiņa. <ref>{{Tīmekļa atsauce|url=https://studfile.net/preview/2180370/page:25/|title=Работа расширения или сжатия газа|website=studfile.net|access-date=06.06.2021}}</ref> 

Šādas norises pastāv, piemēram, horizontāli novietotā [[Cilindrs|cilindrā]], kura vienu galu slēdz kustīgs [[virzulis]] un kurā atrodas ķermenis. Pieņem, ka virzulis pārvietojas cilindrā bez [[Berze|berzes]]. Līdzsvarotā stāvoklī spiediens <math>p</math> ir vērsts [[Perpendikuls|perpendikulāri]] ķermeņa apvalka virsmai un uz virzuli darbojas spēks 

<math>F=pS</math> , kur <math>S</math> ir virzuļa virsmas [[laukums]]. Tāpēc darbu <math>A</math> var izteikta arī ar šādu formulu:

<math>A=pS\Delta l</math>, kur <math>\Delta l</math> ir virzuļa pārvietojums (cilndra tilpums ir pamata laukuma un augstuma reizinājums, šajā gadījumā augstums ir virzuļa pārvietojums un cilindra tilpums ir tilpuma izmaiņa <math>\Delta V=S\Delta l</math>).

Ja ķermeņa spiediens uz virzuli nav vienāds ar <math>p</math>, notiek nelīdzsvarota izplešanās. Vidējo spiedienu, kuru ķermenis rada uz virzuli izplešanās momentā apzīmē ar <math>p_{ef}</math> (efektīvais spiediens). Nelīdzsvarotas izplešanās darbu <math>A_{n.sv.}</math> izsaka ar formulu

<math>A_{n.sv.}=p_{ef}\Delta V</math> .

Kad ķermenis izplešas, <math>p_{ef}<p</math> un <math>A_{n.sv.}<p\Delta V</math> .

Ja nepastāv spēki, kas vismaz daļēji līdzsvaro ķermeņa spiedienu (<math>p_{ef}=0</math>), ķermenis var izplesties, neveicot darbu (<math>A=0</math>).

Kad ķermenis tiek saspiests, <math>p_{ef}>p</math> un <math>|A_{n.sv.}|>|p\Delta V|</math>, taču <math>\Delta V<0</math> , un <math>A_{n.sv.}<p\Delta V</math> .

Līdz ar to nelīdzsvarotas izplešanās un saspiešanas procesos <math>A_{n.sv.}<p\Delta V</math>. <ref name=":1" />
[[Attēls:Heat-transmittance-means1.jpg|thumb|276x276px|Siltuma izplatīšanās veidi: [[konvekcija]], [[kondukcija]] un [[siltumstarojums]].]]

=== Siltums ===
Neatkarīgi no tā, ka pastāv dažādi siltuma jēdziena skaidrojumi, svarīgi: termodinamikā siltums, tāpat kā darbs, ir enerģijas pārneses veids (visbiežāk sastopamais kļūdainais siltuma skaidrojums ir, ka siltums pats ir enerģijas veids). Siltums un darbs ir nelīdzvērtīgi enerģijas pārneses veidi tādā ziņā, ka ar darbu var tikt papildināts jebkura enerģijas veida krājums, turpretī ar siltumu var tikt papildināts tikai [[Iekšējā enerģija|iekšējās enerģijas]] krājums. <ref name=":1" />

=== Iekšējā enerģija ===
[[Iekšējā enerģija]] ir makroskopisks lielums, kurš sevī ietver sistēmu veidojošo daļiņu mikroskopiskās kustības enerģiju, mijiedarbības enerģiju (molekulārā pievilkšanās un atgrūšanās), [[Molekula|iekšmolekulāro]] un [[Atoms|iekšatomāro]] ķīmisko enerģiju, kā arī [[Kodolenerģija|kodolenerģiju]], starpmolekulu [[Gravitācija|gravitācijas]] enerģiju un [[Starojums|starojuma]] enerģiju. <ref name=":1" />

=== Entalpija ===
[[Entalpija]] ir makroskopisks lielums, kurš raksturo izobārisku (nemainīgs spiediens) procesu siltumefektus, entalpija ir skaitliski vienāda ar iekšējās enerģijas izmaiņas un izplešanās darba summu. <ref name=":2" />

=== Entropija ===
[[Entropija]] ir makroskopisks lielums, kurš raksturo sistēmas varbūtīgumu jeb nesakārtotības pakāpi. <ref name=":2" />

=== Gibsa enerģija ===
[[Gibsa enerģija]] ir makroskopisks lielums, kurš norāda, cik liela iekšējās enerģija daļa var tikt izmantota vai iegūta ķīmiskajā pārvērtībā.

=== Kompensācija ===
Termodinamikā kompensācija ir darba ķermeņa (pirmā veida kompensācija) vai citu procesā iekļauto ķermeņu (otrā veida kompensācija) termodinamiskā stāvokļa izmaiņa, pārvēršot siltumu darbā; šis jēdziens tiek izmantots [[Otrais termodinamikas likums|otrā termodinamikas likuma]] aprakstīšanai. <ref name=":1" />

=== Reģenerācija ===
Siltuma reģenerācija jeb pārveidošana ir ķermeņa gan kā siltumavota, gan kā dzesētāja izmantošana dažādās cikla pusēs, tā tuvina cikla īpašības [[Karno cikls|Karno ciklam]], tas ir, paaugstina [[Lietderības koeficients|lietderības koeficientu]].<ref name=":1" />

=== Relaksācija ===
Relaksācija ir sistēma atgriešanās līdzsvara stāvoklī pēc ārējas iedarbības izbeigšanās. Relaksācija ilgst noteiktu laiku, kurš dažādiem parametriem var atšķirties.<ref>{{Grāmatas atsauce|title=Fizika|last=Valters|first=A.|publisher=Zvaigzne|year=1992|isbn=5-405-00110-4|pages=125|last2=Apinis|first2=A.|last3=Ogriņš|first3=M.|last4=Danebergs|first4=A.|last5=Lūsis|first5=Dz.|last6=Okmanis|first6=A.|last7=Čudars|first7=J.}}</ref>

== Termodinamikas likumi ==

=== Pirmais termodinamikas likums ===
[[Pirmais termodinamikas likums|Pirmais no termodinamikas likumiem]] ir [[enerģijas nezūdamības likums]], ko var definēt šādi: 

* sistēmai pievadītais siltums var tikt tērēts vai nu sistēmas iekšējās enerģijas palielināšanai, vai darba padarīšanai uz apkārtējo vidi (darbu veic sistēma)

<math>Q = \Delta U + A</math> <ref>{{Grāmatas atsauce|edition=extended edition|title=Halliday & Resnick fundamentals of physics|url=https://www.worldcat.org/oclc/1119740042|location=Hoboken, NJ|isbn=978-1-119-46013-8|oclc=1119740042|last=Walker, Jearl, 1945-}}</ref> ;
* sistēmai pievadīts siltums un pielikts darbs summā izmaina sistēmas iekšējo enerģiju (darbu veic ārēji spēki)

<math>\Delta U=Q+A</math> <ref>{{Tīmekļa atsauce|url=https://www.fizmix.lv/fiztemas/siltums-un-darbs-9/1-tdl-adiabatisks-process|title=1 TDL + Adiabātisks process|website=fizmix.lv|access-date=28.06.2021}}</ref>.

=== Otrais termodinamikas likums ===
[[Otrais termodinamikas likums|Otro termodinamikas likumu]] vienkāršoti var definēt šādi: slēgtā sistēmā [[entropija]] nekad netop mazāka. Var teikt arī, ka siltums nekad pats no sevis nepāriet no vēsākā ķermeņa uz siltāko ķermeni tā, lai apkārtnē nebūtu notikušas nekādas izmaiņas.

=== Trešais termodinamikas likums ===
[[Trešais termodinamikas likums]] ir šāds: visi procesi apstājas, [[temperatūra]]i tuvojoties [[absolūtā nulle|absolūtajai nullei]].

=== Ceturtais termodinamikas likums ===
Vēl tiek izdalīts ceturtais jeb [[nulltais termodinamikas likums]]: slēgtā sistēma laika gaitā patvaļīgi pāriet līdzsvara stāvoklī un paliek tajā neierobežoti ilgi, kamēr nemainās ārējās vides iedarbība.

=== Gāzu likumi ===
{| class="wikitable"
|+Gāzu izoparametriskie procesi
!Process
!Likums
!Formula
|-
|Izotermisks
|Boila—Mariota
|<math>pV=const</math>
<math>T=const</math>

<math>\frac{p_1}{p_2}=\frac{V_2}{V_1}</math>
|-
|Izobārisks
|Gē-Lisaka
|<math>\frac{V}{T}=const</math>
<math>p=const</math>

<math>\frac{V_1}{V_2}=\frac{T_1}{T_2}</math>
|-
|Izohorisks
|Šarla
|<math>\frac{p}{T}=const</math>
<math>V=const</math>

<math>\frac{p_1}{p_2}=\frac{T_1}{T_2}</math>
|}
Nemainoties vielas [[Masa|masai]], tās makroskopiskie parametri — tilpums <math>V</math>, spiediens <math>p</math>, temperatūra <math>T</math> — ir savstarpēji saistīti. Visvienkāršāk šīs sakarības ir novērojamas [[Gāze|gāzēm]]. 

<math>V^{\gamma_1}p^{\gamma_2}T^{\gamma_3}=const</math> , kur kāpinātāju <math>\gamma_1, \gamma_2, \gamma_3 </math> skaitliskās vērtības katrai gāzei nosakāmas [[Eksperiments|eksperimentāli]]. 

Ja procesā nemainās gāzes temperatūra <math>T=const</math>, šādu procesu sauc par [[Izotermisks process|izotermisku procesu]]. Ja nemainās spiediens <math>p=const</math>, tas ir [[izobārisks process]]. Ja nemainīgs ir tilpums <math>V=const</math>, process ir [[Izohorisks process|izohorisks]]. [[Adiabātisks process]] <ref>{{Tīmekļa atsauce|url=https://termini.gov.lv/kolekcijas/89/skirklis/406455|title=adiabātisks process|website=termini.gov.lv|access-date=25.05.2021}}</ref> — process, kurā nenotiek siltumapmaiņa.

Ja gāzei, kurai nemainās masa <math>m=const</math>, atbilst [[Ideālas gāzes likums|Klapeirona jeb ideālās gāzes stāvokļa vienādojums]]

<math>\frac{pV}{T}=const</math> , 

tā ir [[ideāla gāze]]. Visas vielas gāzveida stāvoklī ir reālas gāzes un tām Klapeirona vienādojums ir pareizs tikai tuvināti, taču tas ir pietiekami precīzs retinātām gāzēm, ja to temperatūra ir tāla no [[kondensēšanās]] / [[Iztvaikošana|iztvaikošanas]] temperatūras. 

==== Boila—Mariota likums ====
[[Boila—Mariota likums]] ir Klapeirona—Mendeļejeva vienādojums izotermiskam <math>T=const</math> procesam:

<math>pV=const</math> .

Gāzes spiediens ir apgriezti [[Proporcija|proporcionāls]] tās tilpumam <math>\frac{p_1}{p_2}=\frac{V_2}{V_1}</math>. Līkni, kura [[Funkcijas grafiks|grafiski]] attēlo gāzes spiediena atkarību no tilpuma, sauc par izotermu<ref>{{Tīmekļa atsauce|url=https://tezaurs.lv/izoterma|title=izoterma|website=tezaurs.lv|access-date=10.06.2021}}</ref>.

==== Gē-Lisaka likums ====
Klapeirona—Mendeļejeva vienādojums izobāriskam <math>p=const</math> procesam:

<math>\frac{V}{T}=const</math>.

Ja <math>p=const</math> un temperatūrā <math>t_0=0^\circ C</math> gāzes tilpums ir <math>V_0</math>, bet temperatūrā <math>t</math> šīs gāzes tilpums ir <math>V_t</math>,

<math>V_t={\displaystyle V_{0}}\frac{T_t}{T_0}</math>, kur <math>T_0=273,15 K</math>, <math>T_t=t+273,15K</math>;

<math>\alpha=\frac{1}{273,15} \Longrightarrow V_t=V_0(1+\alpha t) \Longrightarrow \alpha=\frac{V_t-V_0}{V_0t}=\frac{\Delta V}{V_0t}</math>, kur <math>\alpha</math> ir gāzes tilpuma termiskais koeficients.

[[Gē-Lisaka likums]]: visām ideālām gāzēm raksturīga vienāda tilpuma termiskā koeficienta vērtība. Reālajām gāzēm, ja tām tuvināti ir pareizs Klapeirona vienādojums, <math>\alpha</math> ir aptuveni vienāds ar tā vērtību ideālām gāzēm. 

Gāzes tilpums ir proporcionāls tās temperatūrai <math>\frac{V_1}{V_2}=\frac{T_1}{T_2}</math>. Līkni, kura grafiski attēlo gāzes tilpuma atkarību no temperatūras, sauc par izobāru<ref>{{Tīmekļa atsauce|url=https://www.uzdevumi.lv/p/fizika/11-klase/gazu-likumi-13214/izoparametriskie-procesi-13212/re-024f0175-09c3-4252-b7d5-66b57ae1609f|title=Izobārisks process|website=uzdevumi.lv|access-date=10.06.2021}}</ref>.  

==== Šarla likums ====
Klapeirona—Mendeļejeva vienādojums izohoriskam <math>V=const</math> procesam:

<math>\frac{p}{T}=const</math> .

Ja <math>V=const</math> un temperatūrā <math>t_0=0^\circ C</math> gāzes spiediens ir <math>p_0</math>, bet temperatūrā <math>t</math> šīs gāzes spiediens ir <math>p_t</math>,

<math>p_t={\displaystyle p_{0}}\frac{T_t}{T_0}</math>, kur <math>T_0=273,15 K</math>, <math>T_t=t+273,15K</math>; 

<math>\gamma=\frac{1}{273,15} \Longrightarrow p_t=p_0(1+\gamma t) \Longrightarrow \gamma=\frac{p_t-p_0}{p_0t}=\frac{\Delta p}{p_0t}</math>, kur <math>\gamma</math> ir gāzes spiediena termiskais koeficients.

[[Šarla likums]]: visām ideālām gāzēm raksturīga vienāda spiediena termiskā koeficienta vērtība. Reālajām gāzēm, ja tām tuvināti ir pareizs Klapeirona vienādojums, <math>\gamma</math> ir aptuveni vienāds ar tā vērtību ideālām gāzēm. <ref name=":0" /> 

Gāzes spiediens ir proporcionāls tās temperatūrai <math>\frac{p_1}{p_2}=\frac{T_1}{T_2}</math>. Līkni, kura grafiski attēlo gāzes spiediena atkarību no temperatūras, sauc par izohoru<ref>{{Tīmekļa atsauce|url=https://tezaurs.lv/izohora|title=izohora|website=tezaurs.lv|access-date=10.06.2021}}</ref>. 

== Termodinamikas vēsture ==
[[Attēls:Sadi Carnot.jpeg|thumbnail|175px|[[Sadī Karno]] — termodinamikas "tēvs"]]
Siltuma daudzums formāli netika atzīts par enerģijas veidu līdz 1795. gadam, kad militārais inženieris [[Bendžamins Tompsons]] (''Benjamin Thompson'') devās uz Angliju, kur pievērsās [[artilērija]]s ieroču izgatavošanas problēmai. Šīs problēmas risināšanā viņš pieņēma, ka siltums ir enerģijas forma. Par termodinamikas "tēvu" uzskata franču militāro inženieri [[Sadī Karno]].<ref name="asme"/> Viņš nolēma pētīt [[tvaika dzinējs|tvaika dzinēja]] darbības ciklu, attēlojot tvaika dzinējā izmantotās vielas temperatūras, spiediena un tilpuma izmaiņas grafikā. Šis cikls mūsdienās ir zināms kā [[Karno cikls]]. 1824. gadā Sadī Karno publicēja darbu "Pārdomas par uguns kustības spēku un par mašīnām, kas spējīgas attīstīt šo spēku" ({{val|fr|Réflexions sur la puissance motrice du feu et sur les machines propres à développer cette puissance}}).

Tāpat par termodinamikas aizsācējiem uzskata [[Benuā Pols Emīls Klapeirons|Klapeironu]], [[Jūliuss Roberts fon Majers|Majeru]], [[Viljams Tomsons|lordu Kelvinu]], [[Rūdolfs Klauziuss|Klauziusu]], [[Viljams Džons Makvorns Renkins|Renkinu]], [[Gustavs Ādolfs Hirns|Hirnu]], [[Gustavs Antons Ceiners|Ceineru]], [[Kārlis fon Linde|Lindi]] 18. gadsimtā, [[Rihards Moljē|Moljē]] 20. gadsimtā. <ref name=":1" />

19. gadsimtā tika attīstīta tā sauktā tehniskā termodinamika, tas ir, attīstītas [[Siltuma mašīna|siltuma mašīnu]] ([[Tvaika dzinējs|tvaika virzuļdzinēju]], [[Iekšdedzes dzinējs|iekšdedzes dzinēju]], [[Tvaika turbīna|tvaika turbīnu]]) darbības teorijas. Šajā laikā galvenā vērība tika veltīta cikliskiem procesiem un to [[Lietderības koeficients|lietderības koeficientam]], gāzu un tvaiku īpašībām, termodinamisko [[Diagramma|diagrammu]] radīšanai. 20. gadsimtā arvien vēl tehniskajā termodinamikā par svarīgāku kļuva tvaiku plūsmas un izkliedes pētīšana, un vislielākie nopelni tajā pieder [[Hendriks Lorencs|Lorencam]] un [[Ludvigs Prandtls|Prandtlam]]. <ref name=":1" />

20. gadsimtā tika aizsāktas un attīstītas jaunākas termodinamikas nozares:

* tvaiku, šķidrumu un cietķermeņu termodinamiskās īpašības — [[Johaness Dideriks van der Vālss|van der Vālss]], [[Anrī Viktors Renjo|Renjo]], [[Tomass Endrūss|Endrūss]], [[Emīls Amaga|Amaga]];
* fāžu līdzsvars un fāžu pārejas — [[Hendriks Villems Bakhjojs Rozeboms|Rozeboms]], [[Vilhelms Ostvalds|Ostvalds]], [[Pjērs Diēms|Diēms]], [[Anrī Luijs Le Šateljē|Le Šateljē]], [[Gustavs Tammans|Tammans]], [[Nikolajs Kurnakovs|Kurnakovs]];
* elektrisko un magnētisko procesu termodinamika — [[Viljams Tomsons|lords Kelvins]], [[Hermanis fon Helmholcs|Helmholcs]], [[Pjērs Diēms|Diēms]];
* [[Starojums|starojuma]] enerģijas termodinamika — [[Gustavs Roberts Kirhofs|Kirhofs]], [[Vilhelms Vīns|Vīns]], [[Džons Strats|lords Relejs]], [[Džeimss Hopvuds Džinss|Džinss]], [[Hendriks Lorencs|Lorencs]], [[Makss Planks|Planks]], [[Makss fon Laue|Laue]];
* ķīmijas termodinamika — [[Džosija Vilārds Gibss|Gibss]], [[Jakobs van't Hofs|van't Hofs]], [[Gilberts Ņūtons Lūiss|Lūiss]], [[Nilss Bjerums|Bjerums]]. <ref name=":1" />
Termodinamika ir veicinājusi jaunu fizikas nozaru rašanos, piemēram, [[Kvantu mehānika|kvantu teorija]] radīta pēc [[Makss Planks|Planka]] termodinamikas pētījumiem, ķīmijas konstanšu teorija un [[Deģenerēta matērija|gāzu deģenerēšanas]] teorija radīta pēc [[Valters Nernsts|Nernsta]] termodinamikas pētījumiem, [[Aktivitāte|aktivitātes]] teorija — pēc [[Gilberts Ņūtons Lūiss|Lūisa]] termodinamikas pētījumiem. <ref name=":1" />

Termodinamikā, tāpat kā daudzās citās fizikas nozarēs, ir bijusi [[Kļūdainas zinātniskās teorijas|kļūdaina teorija]] — [[Siltumradis|siltumraža]] teorija, kuru izdevās aizstāt ar [[Molekulāri kinētiskā teorija|molekulāri kinētisko teoriju]] tikai pēc ilgstošiem pierādījumiem un kuras ietekme termodinamikā pastāv vēl šobrīd, piemēram, jēdzieni, kā [[siltumietilpība]], [[siltuma daudzums]] (arī aplamie, bezjēdzīgie vārdu savienojumi, kā 'siltuma krājums', 'siltuma enerģija'), kuri mēdz radīt priekšstatu par siltumu kā par kaut ko ķermeņos esošu. <ref name=":1" /> 

== Atsauces ==
{{atsauces|refs=
<ref name="asme">{{Tīmekļa atsauce|url=https://www.asme.org/engineering-topics/articles/energy/nicolas-leonard-sadi-carnot|title=Nicolas Léonard Sadi Carnot|publisher=Asme.org|accessdate={{dat|2014|11|14||bez}}}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

== Skatīt arī ==

* [[Molekulāri kinētiskā teorija]]
*[[Statistiskā mehānika]]
{{autoritatīvā vadība}}

[[Kategorija:Termodinamika| ]]