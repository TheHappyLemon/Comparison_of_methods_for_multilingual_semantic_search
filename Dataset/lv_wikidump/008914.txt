{{Elektrodinamika}}
'''Lorenca spēks''' ir spēks, ar kādu [[klasiskā fizika|klasiskajā fizikā]] [[elektromagnētiskais lauks]] darbojas uz ikvienu kustībā esošu punktveida [[elektriskais lādiņš|lādiņu]]. Lorenca spēks magnētiskajā laukā piešķir daļiņai centrtieces paātrinājumu, tā rezultātā daļiņa sāk vienmērīgi kustēties pa riņķa līniju. Lorenca spēka darbību izmanto [[Masspektrogrāfs|masspektrogrāfā]] un [[Ciklotrons|ciklotronā]]. Lorenca spēka iedarbībā daļiņas kustības trajektorija izliecas. Nosaukts [[nīderlandieši|nīderlandiešu]] fiziķa [[Hendriks Lorencs|Hendrika Antona Lorenca]] vārdā.

== Skalārā forma ==
[[Attēls:Lorenca_speks.JPG|400px|thumb|left|Magnētiskā lauka indukcijas līnijas (sarkanā krāsā) darbojas uz lādiņu pretēji y ass virzienam. Ātruma vektora virziens (zilā krāsā) sakrīt ar z asi. Tādā gadījumā Lorenca spēka virziens (pelēkā krāsā) sakrīt ar x ass virzienu. Ja lādiņš ir negatīvs, tad Lorenca spēks darbojas pretējā virzienā.]]
Lorenca spēku aprēķina pēc formulas:

: <math>F_L = qBv \sin\alpha \ </math>
::: kur
:::: <math>F_L \ </math> - Lorenca spēks ([[ņūtons|N]]);
:::: <math>q \ </math> - lādiņš, uz kuru darbojas Lorenca spēks ([[kulons|C]]);
:::: <math>B \ </math> - magnētiskā lauka indukcija ([[tesla|T]]);
:::: <math>v \ </math> - lādiņa ātrums ([[metrs|m]]/[[sekunde|s]]);
:::: <math>\alpha \ </math> - leņķis starp lādiņa kustības virzienu un indukcijas līniju virzienu ([[radiāns|rad]]).

Lorenca spēka virzienu nosaka pēc kreisās rokas likuma, tas ir:
* Indukcijas līnijas ieiet plaukstā;
* Lādiņa kustība notiek izstiepto pirkstu virzienā;
* Lorenca spēka virziens sakrīt ar atliektā īkšķa virzienu (ja lādiņš ir negatīvs, tad spēks darbojas pretējā virzienā).

== Vektoriālā forma ==

Lorenca spēka darbības virziens ir atkarīgs no lādiņa ātruma un [[magnētiskais lauks|magnētiskā lauka]] indukciju līniju darbības virziena.

: <math>\vec{F}_L = q (\vec{v} \times \vec{B}) \ </math>

== Magnētiskā indukcija ==

Lorenca spēka formulu var izmantot, lai definētu [[magnētiskā indukcija|magnētisko indukciju]].

* ātruma vektors tiek sadalīts:
: <math>\vec{v} = \vec{v}_T + \vec{v}_{II} \ </math>
::: kur
:::: <math>\vec{v}_T \ </math> - magnētiskajai indukcijai perpendikulārā ātruma komponente;
:::: <math>\vec{v}_{II} \ </math> - magnētiskajai indukcijai paralēlā ātruma komponente.

* Lorenca spēka formulas abas puses vektoriāli reizina ar ātruma perpendikulāro komponenti <math>\vec{v}_T \ </math>:
: <math>\vec{v}_T \times \vec{F}_L = q (\vec{v}_T \times ((\vec{v}_{II} + \vec{v}_T) \times \vec{B})) = q (\vec{v}_T \times (\vec{v}_T \times \vec{B})) = - q v_T^2 \vec{B} \ </math>

* no tā izriet:
: <math>\vec{B} = \frac{1}{q v_T^2} \vec{F}_L \times \vec{v}_T \ </math>

== Skatīt arī ==

* [[Ampēra spēks]]
* [[Arhimēda spēks]]
* [[Atgrūšanās spēks]]
* [[Ārējie spēki]]
* [[Berzes spēks]]
* [[Cēlējspēks]]
* [[Elastības spēks]]
* [[Gravitācijas spēks]]
* [[Iekšējie spēki]]
* [[Kulona spēks]]
* [[Mijiedarbības spēks]]
* [[Molekulārie spēki]]
* [[Pievilkšanās spēks]]
* [[Pretestības spēks]]
* [[Reakcijas spēks]]
* [[Sastiepuma spēks]]
* [[Smaguma spēks]]
* [[Svars]]
* [[Trieciena spēks]]
* [[Vilcējspēks]]

{{autoritatīvā vadība}}

[[Kategorija:Magnētiskais lauks]]