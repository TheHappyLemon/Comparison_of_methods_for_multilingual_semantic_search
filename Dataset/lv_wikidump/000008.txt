'''Dispersijas analīze''' jeb ''ANOVA (Analysis of Variance)'' ir [[statistika]]s [[metode]], kas tiek izmantota, lai noteiktu, vai divu vai vairāku izlašu [[Dispersija (statistika)|dispersijas]] (t.i. vērtību sadalījumi) ir statistiski nozīmīgi atšķirīgas. Ja tiek vienkārši salīdzināti divi vidējie, tad rezultāti būs tie paši, kas [[T tests|t testā]]. Tomēr dispersiju analīze ir metode ar plašākām pielietošanas iespējām. Veicot līdzīgus aprēķinus kā t testa gadījumā, datus apstrādājot var sadalīt apakšgrupās un pētīt attiecības visu šo grupu starpā, neizdarot kompleksus aprēķinus. Ir ''vienfaktora dispersiju analīze'', kurā apakšgrupas tiek dalītas pēc viena faktora, un ''daudzfaktoru dipersiju analīze (MANOVA)'', kurā apakšgrupas tiek dalītas pēc vairākiem faktoriem.

== Dispersijas analīzes būtība ==

Dispersijas analīze ir viena no [[statistika]]s zinātnē izmantojamām [[metode|metodēm]], ar kuras palīdzību iespējams pētīt kādas noteiktas pazīmes datu vērtību sadalījumu. Tādējādi iespējams pārbaudīt statistiskās [[hipotēze]]s, lai noteiktu vairāku izlašu (grupu) līdzību vai atšķirību, kā arī iespējams noskaidrot, vai izvēlētā pazīme ir statistiski būtiska <ref name="autogenerated4">Yang K., Trewn J. Multivariate Statistical Methods in Quality Management. McGraw-Hill, 2004, p.81.</ref>. Var tikt izšķirtas vienfaktora un daudzfaktoru dispersijas analīzes, ko nosaka vienlaicīgi pētāmo faktoru skaits.<ref name="autogenerated4" /> Dispersijas analīzi visbiežāk lieto, lai pārbaudītu statistiskās [[hipotēze]]s un ar matemātiskiem aprēķiniem argumentētu secinājumus. Tā ļauj pārbaudīt [[hipotēze]]s par vairāku izlašu (grupu) līdzību vai atšķirību. Izdarīt dispersijas analīzi nozīmē sadalīt [[Dispersija (statistika)|dispersiju]] sastāvdaļās jeb komponentēs un tās salīdzināt. Dispersiju analīze nosaka pētāmā faktora vai vairāku faktoru summārās iedarbības īpatsvaru. Dispersiju analīzē pētāmā faktora ietekmes būtiskumu noskaidro, pārbaudot nulles [[hipotēze|hipotēzi]].<ref>Krastiņš O. Statistika un ekonometrija. Latvijas Republikas Centrālā statistikas pārvalde, Rīga, 1998., 178 lpp. </ref> Vienfaktora dispersijas analīze izvērtē vienkāršu analītisku grupējumu, bet daudzfaktoru dispersijas analīze izvērtē kombinētu analītisku grupējumu.
Parasti dispersijas analīze tiek pielietota šādos gadījumos <ref>Goša Z. Statistika, Latvijas Universitāte, Rīga:, 2007., 365. lpp. </ref>: 
* sakarību pētīšanai starp neatkarīgo un atkarīgo mainīgo (jeb starp faktorālo un rezultatīvo pazīmi); 
* vairāk nekā trīs grupu [[aritmētiskais vidējais|aritmētisko vidējo]] salīdzināšanai, lai noteiktu, vai tie atšķiras statistiski nozīmīgi.

== Dispersijas analīzes veikšanas process ==

Lai veiktu dispersijas analīzi, ir nepieciešams ievērot, ka novērojumu rezultāti ir neatkarīgi gadījuma lielumi, kas pakļaujas [[normālais sadalījums|normālam sadalījumam]] un tiem ir vienādas [[Dispersija (statistika)|dispersijas]].
Dispersijas analīzes aprēķinu darbības ir šādas <ref>Goša Z. Statistika, Latvijas Universitāte, Rīga:, 2007., 367. lpp. </ref> <ref name="autogenerated1">Krastiņš O. Statistika un ekonometrija. Latvijas Republikas Centrālā statistikas pārvalde, Rīga, 1998., 192 lpp. </ref>: 
# [[noviržu kvadrātu summa]]s sadalīšana sastāvdaļās; 
# [[brīvības pakāpe|brīvības pakāpju]] skaita sadalīšana sastāvdaļās; 
# [[Dispersija (statistika)|dispersiju]] aprēķināšana — [[noviržu kvadrātu summa]]s tiek dalītas ar attiecīgo [[brīvības pakāpe|brīvības pakāpju]] skaitu; 
# [[Dispersija (statistika)|dispersiju]] attiecības F aprēķināšana; 
# F kritiskās vērtības atrašana matemātiskajās Fišera tabulās;
# empīriskās F attiecības salīdzināšana ar kritisko robežu un lēmuma pieņemšana.
=== Noviržu kvadrātu summas sadalīšana sastāvdaļās ===

[[noviržu kvadrātu summa|Noviržu kvadrātu summas]] parasti tiek rēķinātas ar noviržu metodi (definīcijas metode) vai [[momentu metode|momentu metodi]]. [[noviržu kvadrātu summa|Noviržu kvadrātu summa]] ir jāsadala šādās sastāvdaļās jeb komponentēs <ref>Arhipova I., Bāliņa S. „Statistika ar Microsoft Excel ikvienam 1”, Rīga: Datorzinību Centrs, 1999.; 86.lpp.</ref> <ref name="autogenerated1" />: 
* Q=QA+QB+QAB+QZ, kur 
* Q - kopējā noviržu kvadrātu summa (datu noviržu no kopējā vidējā kvadrātu summa); 
* Qa -noviržu kvadrātu summa, ko izskaidro faktors A (grupu aritmētisko vidējo, grupējot pēc A, noviržu no kopējā vidējā kvadrātu summa); 
* Qb-noviržu kvadrātu summa, ko izskaidro faktors B (grupu aritmētisko vidējo, grupējot pēc B, noviržu no kopējā vidējā kvadrātu summa); 
* Qab -noviržu kvadrātu summa, kas saistīta ar AB mijiedarbību; 
* Qz - neizskaidrotā noviržu kvadrātu summa (sākotnējo datu noviržu no elementārgrupu vidējiem kvadrātu summa); 
* Qf=Qa+b+ab- noviržu kvadrātu summa, ko izskaidro abu faktoru patstāvīgā un kopiedarbība. 
Konkrētie novērojumi (dati) tiek apzīmēti ar simboliem y ij l, kur i - grupas numurs, grupējot pēc faktora A; j - grupas numurs, grupējot pēc faktora B; l - atkārtojuma numurs.

=== Brīvības pakāpju skaita sadalīšana sastāvdaļās ===

[[brīvības pakāpe|Brīvības pakāpju]] skaitu aprēķina pēc šādam formulām <ref>Krastiņš O. Statistika un ekonometrija. Latvijas Republikas Centrālā statistikas pārvalde, Rīga, 1998., 195 lpp. </ref>: 
* V=n-1 (V — kopējais brīvības pakāpju skaits; n — kopējais novērojumu skaits) 
* Va=na-1 (V — kopējais brīvības A faktoram; na — izdalītās A grupas skaits) 
* Vb=nb-1 (V — kopējais brīvības B faktoram; nb - izdalītās B grupas skaits) 
* Vab=Va * Vb (Vab — brīvības pakāpju skaits faktoru mijiedarbībai AB) 
* Vf=Va + Vb+Vab (Vf — brīvības pakāpju skaits visiem faktoriem) 
* Vz=V-Vf (Vz — brīvības pakāpju skaits neizskaidrotai variācijai Z) 
	
=== Dispersiju aprēķināšana ===

Pēc tam, kad [[noviržu kvadrātu summa]] un [[brīvības pakāpe]]s ir sadalītas, aprēķina [[Dispersija (statistika)|dispersijas]] uz vienu [[brīvības pakāpe|brīvības pakāpi]] - [[noviržu kvadrātu summa]]s tiek dalītas ar attiecīgo [[brīvības pakāpe|brīvības pakāpju]] skaitu <ref name="autogenerated2">Krastiņš O. Statistika un ekonometrija. Latvijas Republikas Centrālā statistikas pārvalde, Rīga, 1998., 196 lpp. </ref>: 
* dispersija visiem faktoriem = Qf/Vf
* dispersija faktoram A= Qa/Va
* dispersija faktoram B = Qb/Vb
* dispersija faktoru mijiedarbībai AB= Qb/Vb
* neizskaidrotās variācijas Z dispersija= Qb/Vb
Salīdzinot aprēķinātās [[Dispersija (statistika)|dispersijas]], var spriest, vai noteiktā grupējuma pazīme ir saistīta ar citu statistisko pazīmi, vai nav saistīta ar to, kā arī to, vai tā rezultatīvo pazīmi būtiski ietekmē vai neietekmē.
	
=== Dispersiju attiecības F aprēķināšana ===

Dispersijas analīzē pati svarīgākā nozīme ir izskaidrotās un neizskaidrotās [[Dispersija (statistika)|dispersijas]] attiecībai, ko apzīmē ar burtu F.<ref name="autogenerated3">Krastiņš O. Statistika un ekonometrija. Latvijas Republikas Centrālā statistikas pārvalde, Rīga, 1998., 186 lpp. </ref> F attiecības aprēķina, dalot visas atrastās [[Dispersija (statistika)|dispersijas]] ar atlikušo neizskaidrotās variācijas Z [[Dispersija (statistika)|dispersiju]] <ref name="autogenerated2" />:
* Ff= dispersija visiem faktoriem/neizskaidrotās variācijas Z dispersija
* Fa = dispersija faktoram A/ neizskaidrotās variācijas Z dispersija
* Fb= dispersija faktoram B/ neizskaidrotās variācijas Z dispersija
* Fab= dispersija faktoru mijiedarbībai AB/ neizskaidrotās variācijas Z dispersija
	
=== F kritiskās vērtības atrašana matemātiskajās Fišera tabulās ===

Tabulu robežvērtības jeb F attiecību kritiskās robežas atrod matemātiskajās tabulās atbilstoši izvēlētajai [[varbūtība]]i un iepriekš noteiktajam [[brīvības pakāpe|brīvības pakāpju]] skaitam.
	
=== Empīriskās F attiecības salīdzināšana ar kritisko robežu un lēmuma pieņemšana ===

Pie noteikta nozīmības līmeņa (α) F tabulās atrasto kritisko vērtību salīdzina ar F aprēķināto vērtību. Tādējādi var spriest, vai nulles [[hipotēze|hipotēzi]] ir iespējams noraidīt un kāda ir meklēto faktoru mijiedarbības statistiskais nozīmīgums. Nulles [[hipotēze]] nosaka, ka gradācijas klases pieder vienai ģenerālkopai. Ja F aprēķinātā vērtība ir lielāka par F tabulās atrasto vērtību, nulles [[hipotēze|hipotēzi]] var noraidīt ar [[varbūtība|varbūtību]] α. Ja F aprēķinātā vērtība ir mazāka par F tabulās atrasto vērtību, nulles [[hipotēze|hipotēzi]] nevar noraidīt ar [[varbūtība|varbūtību]] α. Ja kāda faktora iedarbība nav būtiska, tad būtiska nav arī starpība starp šī faktora gradācijas klasēm un nulles [[hipotēze]] netiek noraidīta. <ref>Arhipova I., Bāliņa S. „Statistika ar Microsoft Excel ikvienam 1”, Rīga: Datorzinību Centrs, 1999.; 114.lpp.</ref> Ja faktora iedarbība ir būtiska, nulles [[hipotēze]] tiek noraidīta: gradācijas klases nepieder vienai ģenerālkopai. Starp gradācijas klašu iespējamajām starpībām vismaz viena vai vairākas ir būtiskas. Tātad F kritērijs parāda, vai atšķirības starp grupu vidējiem lielumiem ir statistiski nozīmīgas pie izvēlētā [[varbūtība]]s līmeņa.<ref name="autogenerated3" />

== Dispersijas analīzes pielietojums ==

Dispersijas analīzi plaši pielieto [[kvalitātes vadība|kvalitātes vadībā]], lai nepārtraukti kontrolētu organizāciju pamatprocesus un atbalsta procesus, kā arī uzlabotu gatavās produkcijas kvalitāti.<ref>Yang K., Trewn J. Multivariate Statistical Methods in Quality Management. McGraw-Hill, 2004, p.10.</ref> Tāpat šo analīzi var izmantot [[Tirgzinība|mārketinga]], valsts, privātā sektora un citu nozaru pētījumos, lai matemātiski argumentētu un interpretētu iegūtos datus, salīdzinot valstu finansu rādītājus, kvalitātes nodrošināšanā un vērtēšanā, analizējot valsts nozares būtisko faktoru mijiedarbību u.c..

== Progammu paketes dispersijas analīzes veikšanai ==

Dispersijas analīzē, ja tiek analizēti viens vai divi faktori, lietderīgi izmantot Excel datorprogrammu, kas sniedz ātru un matemātiski argumentētu rezultātu. Ja analīzē iekļauti vairāki faktori, ieteicams pielietot tādas [[datorprogramma]]s, kā SPSS, StatPlus, u.c.

== Izmantotā literatūra ==

{{atsauces}}

[[Kategorija:Statistika]]