[[Attēls:Hundeschwanz.jpg|thumb|150px|[[Zīdītājs|Zīdītāja]] aste ar apmatojumu]]
'''Aste''' pārsvarā ir kustīgs [[dzīvnieks|dzīvnieku]] [[orgāns]], kas atrodas ķermeņa aizmugurējā daļā. [[Hordaiņi]]em tā parasti ir [[Mugurkauls|mugurkaula]] turpinājums, bet dažiem dzīvniekiem asti veido arī spalvu vai saru pušķis.

==Uzbūve==
Lielākajai daļai [[mugurkaulnieki|mugurkaulnieku]] viens no ķermeņa nodalījumiem ir aste. To veido mugurkaula skriemeļi vai kopā saaudzis astes kauls. [[zivis|Zivīm]], [[čūskas|čūskām]] un bezkāju [[ķirzakas|ķirzakām]] mugurkauls iedalās tikai vidukļa un astes nodalījumos. Visiem vidukļa skriemeļiem ir ribas, bet astes nodalījumā to nav. Zivīm pie astes pieder arī vertikāli novietota [[spuras|astes spura]], turpretī [[vaļveidīgie|vaļveidīgajiem]] tā atrodas horizontāli, jo, peldot, vaļi kustina asti no augšas uz leju, bet zivis — uz sāniem.

[[Rāpuļi|Rāpuļu]] astes formu ietekmē pielāgošanās dzīves videi. Piemēram, jūrasčūskām un [[krokodilu kārta|krokodiliem]] ir no sāniem saplacināta aste, jo, peldot, šie dzīvnieki izdara kustības horizontālā plaknē.<ref name=Naumovs>Naumovs N., Kartašovs N. ''Mugurkaulnieku zooloģija''. Rīga : Zvaigzne, 1990. ISBN 5-405-00114-7</ref>

[[Putni]]em, atšķirībā no to priekštečiem — rāpuļiem, aste ir kļuvusi īsāka, jo samazinājies skriemeļu skaits. Mūsdienās dzīvojošiem putniem ir 5—9 brīvie astes skriemeļi, bet pēdējie 4—8 skriemeļi saplūduši no sāniem saplacinātā astes kaulā, pie kura piestiprinās [[spalvas|stūrspalvu]] pamats. Šāds saīsināts [[skelets]] dod izturīgu pamatu astei, vienlaikus saglabājot tās kustīgumu. Pateicoties stūrspalvām, aste iegūst papildu nesējvirsmu un piedalās lidojuma regulēšanā.<ref name=Naumovs/>

[[Zīdītāji]]em ir daudzveidīga astes uzbūve un pielietojums. Brīvo astes skriemeļu skaits svārstās no 3 ([[giboni]]em) līdz 49 ([[zvīņneši|garastes zvīņnesim]]). [[Cilvēkpērtiķi]]em vispār nav astes.

Daļai zīdītāju asti klāj [[apmatojums]], citiem tā ir kaila, vai ar matu pušķi astes galā. Aste var būt ādaina un plakana ([[bebri]]em), īsa un strupa ([[strupastes|strupastēm]]) vai gara un lokana, kas spēj aptīties ap priekšmetiem ([[zirnekļpērtiķi]]em).

==Funkcijas==
* Zivīm, vaļveidīgajiem, ūdenī dzīvojošiem [[abinieki]]em un to kāpuriem, rāpuļiem un putniem aste ir nozīmīgs ''pārvietošanās un līdzsvara orgāns''. Ūdens vidē un arī gaisā aste palīdz mainīt pārvietošanās virzienu, putniem izplestas stūrspalvas noder kā bremze. Arī zīdītājiem, kas kāpelē pa kokiem, pārlec no zara uz zaru vai citām virsmām ([[vāveres|vāverēm]], [[caunas|caunām]] u. c.), gara, pūkaina aste lēciena laikā palielina virsmas platību un palīdz saglabāt līdzsvaru.
* Īpaša nozīme ir zīdītāju ''tvērējastēm'', kas darbojas kā piektā kāja, gan pārvietojoties pa zariem, gan atpūtas laikā. Tās ir raksturīgas [[Jaunās pasaules pērtiķi]]em, piemēram, zirnekļpērtiķiem. Astes muskuļi ir tik spēcīgi, ka var noturēt pērtiķi kopā ar viņa mazuli. Arī [[peļu oposums]] un [[mazais skudrlācis]] ir pielāgojies dzīvei kokos, kur pieķeras zariem ne tikai ar pēdām un nagiem, bet arī ar tvērējasti. Tuvu astes galam apakšpusē ir kails, reizēm krokots vai rievains laukums bez apmatojuma, kas atvieglo pieķeršanos.<br>Mazā pele jeb [[pundurpele]] ir vienīgais [[Eirāzija]]s [[grauzējs]], kuram ir tvērējaste.<ref name=Bērnijs/> Tā kā pundurpele barojas arī ar [[grauds|graudiem]], kas vēl atrodas vārpās, un savu ligzdu veido zaļajos augu stiebros, aste atvieglo kāpelēšanu.<ref name=Rupeiks/><br>Tvērējaste ierastās astes spuras vietā var būt arī zivīm. Lielākā daļa [[jūraszirdziņi|jūraszirdziņu]] sugu uzturas jūraszāļu audzēs, kur ar tvērējastēm piestiprinās pie augiem vai [[aļģes|aļģēm]].
* Spēcīgās, muskuļotās [[ķenguri|ķenguru]] astes darbojas kā ''balsta orgāns'' gan lēni pārvietojoties, gan tēviņu savstarpējās cīņās.<ref name=Bērnijs>''Dzīvnieki'' / Galv. red. Deivids Bērnijs. Rīga : Zvaigzne ABC. ISBN 9984-22-809-6</ref><br>Dzeņiem balsta lomu veic stingrās astes spalvas, ar kurām dobuma kalšanas laikā putns atspiežas pret stumbru.
* Dzīvnieki var izmantot asti kā ''saziņas līdzekli'' vai paust savas emocijas.<br>Bebru ragvielas plātnītēm klātās astes sitiens pa ūdens virsmu atskan kā skaļš trauksmes signāls. Savukārt, [[briežu dzimta]]s dzīvnieki briesmu gadījumā paceļ asti un atsedz gaišu apmatojuma laukumu, brīdinot tuvumā esošos bara locekļus.<ref name=Bērnijs/><br>[[Lemuri]] gaisā pacelto svītraino asti izmanto smaržas un vizuāliem signāliem. Arī [[kaķi]]em un [[suņi]]em astes stāvoklis un kustības pauž viņu noskaņojumu. Izbijušies [[plēsēji]] ierauj asti, bet pārliecināti dzīvnieki to paceļ. Astes kustības var signalizēt par dzīvnieka agresiju vai pakļaušanos.<ref>''Zorenko T. Dzīvnieku uzvedība: etoloģijas, zoopsiholoģijas un salīdzinošās psiholoģijas pamati''. Rīga : SIA "Strig", 2001. 101. lpp. ISBN 9984-19-251-2</ref><br>Dažu putnu sugu tēviņi [[riests|riesta laikā]] demonstrē krāšņas astes spalvas, cenšoties ietekmēt savus sāncenšus un pievērst mātīšu uzmanību.
* Zīdītāji astes biezo apmatojumu var izmantot ''siltuma saglabāšanai''. Vāveres aukstā laikā guļ saritinājušās savā ligzdā un apsedzas ar asti.<ref name=Rupeiks>''Rupeiks F. Latvijas zvēri''. Rīga : Zvaigzne ABC, 1995. 51. lpp. ISBN 5-405-01184-3</ref> Arī [[lapsas]] mēdz saritināties, apsegt kājas un purnu, jo šīs ķermeņa daļas visātrāk zaudē siltumu.
* Retāk sastopams astes pielietojums ir ''barības vielu uzkrāšana''. [[Taukastes pundurlemurs]] astē un pārējā ķermenī uzkrāj tauku rezerves. Tās tiek izmantotas astoņus mēnešus ilgajā sausuma periodā, ko dzīvnieks pavada sastindzis.<ref name=Bērnijs/>

==Citi veidojumi==
Dažreiz par astēm mēdz saukt arī [[bezmugurkaulnieki|bezmugurkaulnieku]] sašaurinātus orgānus vai izaugumus. Tomēr pēc uzbūves tās ir pavisam citas ķermeņa daļas. Piemēram, [[skorpioni|skorpiona]] "aste" patiesībā ir vēders ar iekšējiem orgāniem un indes dzeloni tā pēdējā segmentā.

Dažiem bezmugurkaulniekiem ķermeņa izvirzījumi ir tik izteikti, ka tiek izmantoti dzīvnieku nosaukumos, piemēram, [[spīļastes]], [[zobenastes]] u. c.

==Atsauces==
{{atsauces}}

==Attēlu galerija==
<gallery widths="150px" heights="140px" perrow="6">|<small></small>
Attēls:Eichhörnchen Düsseldorf Hofgarten edit.jpg|Vāveres aste ir līdzsvara orgāns
Attēls:2018-04-01 Rebane magas kivi peal.jpg|Lapsai aste palīdz saglabāt siltumu
Attēls:Lemur (26617451451).jpg|Lemuri asti izmanto saziņai
Attēls:Mangalarga Marchador Conformação.jpg|Zirga asti veido sari
Attēls:Indian Peafowl, Domaine de Pescheray.jpg|Pāva aste riesta laikā
Attēls:Hippocampus hippocampus (on Ascophyllum nodosum).jpg|Jūraszirdziņš ar tvērējasti
Attēls:Alligator Tail.jpg|Aligatora aste
Attēls:Scorpion tail.jpg|Skorpiona "aste" ir šaurs, segmentēts vēders ar indes dzeloni
</gallery>

[[Kategorija:Dzīvnieku anatomija]]
[[Kategorija:Zooloģija]]