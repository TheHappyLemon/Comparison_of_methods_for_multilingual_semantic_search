{{Minerāla infokaste
|minerāls=Cinobrs
|attēls=[[Attēls:Cinnabar.jpg|300px]]
|klase=[[Sulfīdu minerāls]], sulfīds ar metālu, cinobra - hipercinnabarīta sērija
|ŠtruncaID=2/C.18-10
|ķīm_formula=Dzīvsudraba sulfīds, HgS 
|singonija=[[heksagonālā singonija|Heksagonālā]]
|krāsa=Koši sārti sarkana līdz ķieģeļsarkana, var būt arī pelēks
|svītra=Koši sārta
|habituss=Romboedriski līdz plātņaini kristāli, biežāk smalkgraudaina masa
|skaldnība=Ļoti laba
|lūzums=Nelīdzens, gliemežnīcas lūzuma iezīmes
|cietība=2-2,5
|spīdums=Dimanta līdz nespodrs
|caurspīdīgums=Caurspīdīgs līdz necaurspīdīgs
|laušanas_koef=n<sub>ω</sub> = 2.905 n<sub>ε</sub> = 3.256
|pleohroisms=Nav
|blīvums=8-8,2
}}

'''Cinobrs''' ir sarkans [[minerāls]], nozīmīgākā [[Dzīvsudrabs|dzīvsudraba]] [[rūda]]. Nosaukums cēlies no [[grieķu valoda]]s - šādu minerāla nosaukumu (''kinnabari''), iespējams, vairākām vielām, lietojis jau [[Teofrasts]]. Citi avoti norāda, ka minerāla nosaukums varētu būt cēlies no [[persiešu valoda]]s - ''zindžifrah'', kas nozīmē "pazudis".

Cinobrs sastāv galvenokārt no Hg(II) sulfīda HgS. Cinobrs ir nozīmīga dzīvsudraba izejviela, to izmanto arī kā sarkano [[pigments|pigmentu]]. Cinobra rūda ir indīga un kaitīga cilvēka veselībai.

Cinobram raksturīgi, ka tas var pieņemt divas dažādas struktūras - t.i. tam raksturīgs [[dimorfisms]]. Stabilāka struktūra ir veidam, kura struktūra līdzinās [[dzīvsudraba oksīds|dzīvsudraba oksīda]] (HgO) struktūrai: katram Hg atomam ir divas īsas Hg-S saites (2,36 [[angstrēms|angstrēmi]]) un četri garāki Hg---S kontakti (attiecīgi 3,10, 3,10, 3,30, 3,30 angstrēmi). Savukārt melnajai cinobra formai piemīt [[sfalerīts|sfalerīta]] struktūra.

Cinobru visbiežāk atrod masīvā, graudainā vai smalkgraudainā formā, tam ir ļoti raksturīga koši sarkana krāsa. Retos gadījumos atrod arī lielākus cinobra [[kristāls|kristālus]], kuriem piemīt skaists dimanta [[spīdums (mineraloģija)|spīdums]]. Salīdzinoši nereti cinobrs veido [[dvīņu kristāls|dvīņu kristālus]] - divus kopā saaugušus kristālus. Cinobram ir visaugstākā atstarošanas spēja no visiem minerāliem, ievērojami pārspējot dimanta atstarošanas spēju.

Visbiežāk cinobrs atrodams kā nesenā vulkāniskā darbībā radušos [[iezis|iežu]] dzīslas aizpildošs minerāls, kā arī sārmainos [[karstais avots|karstajos avotos]].

Nozīmīgākās cinobra atradnes - Almadena [[Spānija|Spānijā]], Ņūalmadena [[Kalifornija|Kalifornijā]], Idrija [[Slovēnija|Slovēnijā]], Ņūidrija Kalifornijā, Apujas Alpu piekāje [[Toskāna|Toskānā]], [[Itālija|Itālijā]]. Skaistus cinobra kristālus atrod [[Guižou]] provincē [[Ķīna|Ķīnā]]. Mūsdienās cinobrs izgulsnējas karstajos avotos Sulfurbenkā [[Kalifornija|Kalifornijā]], Stīmbotas avotos [[Nevada]]s štatā un citur. Latvijā cinobrs nav sastopams.

== Ieguve un ar to saistītās problēmas ==
Cinobru ieguva jau [[Romas impērija]]s laikos - toreiz to izmantoja gan kā [[pigments|pigmentu]], gan arī kā dzīvsudraba rūdu. Vairākas senās Romas raktuves tiek izmantotas vēl tagad. Cinobrs ir galvenais dzīvsudraba ieguves avots līdz pat mūsdienām.

Lai iegūtu dzīvsudrabu, sasmalcinātu cinobru karsē - šajā procesā dzīvsudrabs atdalās no sēra un iztvaiko. Tad tas kondensējas un tiek savākts un transportēts īpašās no [[dzelzs]] izgatavotās cisternās.

Tā kā cinobrs un dzīvsudrabs ir ārkārtīgi toksiski, vēsturē zināmi daudzi gadījumi, kad rūdas ieguves un pārstrādes procesā notikusi saindēšanās. Romas impērijā uz cinobra raktuvēm nosūtīja notiesātos un šis sods būtībā bija nāves spriedums. Arī Spānijā notiesātos nodarbināja Almadenas raktuvēs. 30 gadu laikā šeit mira 24% nodarbināto.

Pamestas dzīvsudraba raktuves nereti ir ļoti bīstams ķīmiskā [[piesārņojums|piesārņojuma]] avots un no šādām raktuvēm izplūstošs ūdens rada lielus ekoloģiskos draudus.

== Cinobra varietātes ==
* '''Hepatiskais cinobrs''' - brūngans, ar [[bitums|bituminozu]] substanci un augsni piesārņots cinobrs, kādu iegūst Idrijā (Slovēnija);
* '''Korallenercs''' (no [[vācu valoda]]s - koraļļu rūda) - cinobrs ar piejaukumiem, kuru rezultātā kristāli atgādina izvijušos sarkana [[korallis|koraļļa]] stumbrus.

== Skatīt arī ==
* [[Dzīvsudraba mantojums. Almadena un Idrija]]

{{autoritatīvā vadība}}

[[Kategorija:Minerāli]]
[[Kategorija:Rūdu minerāli]]
[[Kategorija:Dzīvsudraba minerāli]]
[[Kategorija:Sulfīdu minerāli]]