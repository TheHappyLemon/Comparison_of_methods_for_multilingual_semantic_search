{{cita nozīme|dzīvnieku un cilvēku ķermeņa ārējo apvalku|materiālu|āda (materiāls)}}
[[Attēls:Sa-rhino-skin.jpg|thumb|230px|[[degunradzis|Degunradža]] āda]]
'''Āda''' ir dzīvnieku un cilvēku ķermeņa ārējais apvalks. Āda sargā ķermeni no apkārtējās vides ietekmes un [[mikroorganismi]]em, ir maņu orgāns, piedalās [[vielmaiņa|vielmaiņā]] un [[termoregulācija|termoregulācijā]].

Augstāk attīstītākajiem [[mugurkaulnieki]]em ir 3 ādas slāņi; virsāda jeb epiderma — sastāv no [[epitēlijaudi]]em, radusies no [[ektoderma]]s; pamatāda — sastāv no [[saistaudi]]em, radusies no [[mezoderma]]s; zemāda — sastāv no [[taukaudi]]em.

[[Bezmugurkaulnieki]]em ir 1 ādas slānis, tā ir epiderma.

Aukstasiņu mugurkaulniekiem ir 2 ādas slāņi; siltasiņu mugurkaulniekiem ir arī mezoderma. No epidermas veidojas ādas dziedzeri, rāpuļu ragvielas zvīņas un vairogi, putnu spalvas, zīdītāju mati, [[ragi]] un [[nags|nagi]]. No ektodermas rodas zivju kaulu [[zvīņas]] un pārkaulojumi rāpuļu ādā.

== Ādas funkcijas ==
* Aizsargfunkcija - pret fizikālajiem (piemēram, [[UV starojums|UV starojumu]]), ķīmiskajiem, bioloģiskajiem faktoriem ([[baktērijas]], [[vīruss|vīrusi]], sēnītes u.c.).
* Vielu sintēze - D vitamīna, keratīna, epidermas augšanas faktora sintēze.
* Imunoloģiska funkcija - IL-1 un T [[limfocīti|limfocītu]] nobriešanas faktora sintēze. Ādā atrodamas arī [[Langerhansa šūna|Langerhansa šūnas]], kas pēc funkcijas un morfoloģijas ir līdzīgas [[monocīti|makrofāgiem]].<ref name="Wheaters">{{Grāmatas atsauce |title=Wheater's Functional Histology |url=https://archive.org/details/wheatersfunction0000ed4youn |edition=4th |last1=Young |first1=Barbara |last2=Heath |first2=John W. |year=2000 |publisher=Churchill Livingstone |isbn=0-443-05612-9 |page=[https://archive.org/details/wheatersfunction0000ed4youn/page/162 162]}}</ref> 
* Ķermeņa temperatūras regulēšana.
* Vielmaiņas produktu izdalīšanas, piemēram, urīnviela ar [[sviedri|sviedriem]].
* Sensorā recepcija - taustes recepcija epidermā, dermā, dziļā spiediena recepcija, sāpju un temperatūras receptori, dermas mehanorecepcija.

=== Ādas imūnfunkcijas ===
Āda ir pirmā aizsargbarjera, kādā veidā cilvēks pasargājas no citiem ārējiem, bīstamiem faktoriem. Ādā esošā blīvā keratīna dēļ baktērijām un sēnītēm ir grūti izkļūt caur to. Epidermas šūnas nepārtraukti zvīņojas un atjaunojas no zemāk esošajiem slāņiem, tāpēc mikroorganismi, kas iekļuvuši starp ādas slāņiem, atdalās kopā ar mirušo ādu.  

Ādā ir imūnās šūnas (Langerhansa šūnas, [[tuklās šūnas]] u.c.), kas cīnās ar mikroorganismiem, tos noārdot vai piesaistot vēl citas iekaisuma šūnas un veicinot to migrāciju uz ādu. No ārējo faktoru iedarbības pasargā arī dziedzeru sekrēti, piemēram, sviedros atrodams antibakteriāls [[Peptīdi|peptīds]] - dermcidīns.<ref name="pmid11694882">{{Žurnāla atsauce | author = Schittek B, Hipfel R, Sauer B, Bauer J, Kalbacher H, Stevanovic S, Schirle M, Schroeder K, Blin N, Meier F, Rassner G, Garbe C | title = Dermicidin: a novel human antibiotic peptide secreted by sweat glands | journal = Nat Immunol | volume = 2 | issue = 12 | pages = 1133–7 |date=Nov 2001 | pmid = 11694882 | pmc =  | doi = 10.1038/ni732 }}</ref>

Daļai indivīdu, kuriem ādas barjera ir bojāta, tā var būt viegli pārvarams šķērslis alergēniem, kairinātājiem un ādas patogēniem un izraisīt vairākas dermatoloģiskas saslimšanas, piemēram, [[atopiskais dermatīts|atopisko dermatītu]].

== Uzbūve ==
=== Epiderma ===
[[Attēls:Epidermal layers.svg|thumb|317x317px|Mikroskopisks ādas šķērsgriezums hematoksilīna-eozīna krāsojumā. ]]
Epiderma ir ādas ārējā kārta, kuru veido daudzkārtains plakans epitēlijs. Tās bazālā (pamata) virsma ir krokota. Šis krokojums palīdz saturēt kopā dermu un epidermu. Visa epidermas slāņa reģenerācija noris 30 dienās. Epidermas derivāti ir mati, nagi, tauku un sviedru dziedzeri.

==== Epidermas slāņi ====
Epidermai izšķir 5 slāņus (virzienā no dziļākajiem slāņiem uz virsējiem):<ref>Michael Ross, Wojciech Pawlina (2006). Histology a text and atlas (5. izd.). Lippincott Williams & Wilkins. {{ISBN|0-7817-6790-3}}.</ref>

# bazālais slānis (''stratum basale/germinativum'') - to veido viena cilindrisku šūnu – keratoblastu kārta. Bazālajā slānī atrodas arī melanocīti, kas ražo ādas pigmentu - [[melanīni|melanīnu]], tādējādi pasargājot ādu no UV starojuma.
# dzeloņainais slānis (''stratum spinosum'') - to veido keratinocīti, kuri rodas, daloties keratoblastiem. Šīs jaunās šunas attīstās, pieaug un noveco un pāriet nākamajā slānī.
# graudainais slānis (''stratum granulosum'') -  tajā atrodas keratinocīti, Langerhansa šūnas, keratohialīna graudiņi, kas nepieciešami mīkstā keratīna sintēzei. [[Keratīns]] ir ūdenī nešķīstoša, elastīga, cieta olbaltumviela, kas veido barjeru pret fizikālajiem, ķīmiskajiem un bioloģiskajiem faktoriem. Virzienā no ādas pamatnes uz virsmu pakāpeniski veidojas dažādi keratīna priekšteči, līdz raga slānī keratīnocīti piepildās ar keratīnu un aiziet bojā.
# spīdošais slānis (stratum lucidum) - to veido plakaniski keratinocīti, kas satur keratīna priekšteci - eleidīnu.
# raga slānis (''stratum corneum'') - veido pārragotas, bezkodolainas šūnas, kas pildītas ar keratīnu.

=== Derma ===
Derma ir ādas vidējais slānis jeb ādas saistaudi, kurā atrodas saistaudu kūlīši, dažādas epidermas derivāti (mati, nagi, dziedzeri), asinsvadi un nervi. Dermas biezums ir 0,5-5 mm.

==== Dermas slāņi ====
[[Attēls:Skin layers.svg|thumb|452x452px|Ādas uzbūve.]]
Tai izšķir:

# kārpiņu slāni (''stratum papillare'') - atrodas tieši zem epidermas. To veido irdenie nenoformēti [[Saistaudi|saistaud]]<nowiki/>i. Kārpiņu daudzums un lielums ir atšķirīgs dažādās ķermeņa vietā – sejas ādā vāji izteiktas, plaukstu un pēdu ādā ir stipri izteiktas kārpiņas.
# tīklainais slānis (''stratum reticulare'') - sastāv no blīviem nenoformētiem saistaudiem. Ir [[Kolagēns|kolagēno]] šķiedru kūlīšu un elastīgās šķiedras. Kolagēno šķiedru virziens iet paralēli ādas virsmai un slīpi. Tādējādi rodas tīkls, kas piemērojas konkrētā ādas rajona funkcionālai slodzei. Šeit izvietojas arī matu saknes, sviedru un tauku dziedzeri.

Dermas galvenās šūnas ir fibroblasti (sintezē kolagēnās un elastīgās šķiedras), makrofāgi (piedalās imunoloģiskajās reakcijās), tuklās šūnas (sintezē  bioloģiski aktīvas vielas, piemēram, [[heparīns|heparīnu]] un [[histamīns|histamīnu]], kas piedalās [[iekaisums|iekaisuma]] procesā).

=== Hipoderma ===
Hipoderma nav daļa no ādas. Tas ir zemādas [[taukaudi|tauku]] slānis, kas atrodas starp dermu un saistaudiem. Galvenās šūnas ir [[fibroblasts|fibroblasti]], makrofāgi, [[taukšūnas|tauku šūnas]]. Tā piešķir ādai zināmu kustību un ir arī organisma tauku depo (50% organisma tauku atrodas zemādā).

== Ādas slimības ==
Zemāk minētas dažas no raksturīgākājām izpausmes uz ādas dažādu slimību gadījumā

=== Kuņģa - zarnu trakta slimības ===
{| class="wikitable"
|Slimība 
|Izpausmes uz ādas  un mutes dobuma gļotādas. 
|-
|[[Akūts pankreatīts]]
|Greja-Tērnera  simptoms: norobežoti cianotiski plankumi uz vēdera sienas malām

Grotta simptoms : taukaudu  slāņa nekroze virs aizkunģa dziedzera lokalizācijas vietas
|-
|[[Krona slimība]]
|Gangrenozā  piodermija – alerģisks pustulozs čūlains dermatīts; mezglaina eritēma;  plaukstu eritēma;
|-
|[[Čūlainais kolīts]]
|Mutes dobuma aftas
|-
|[[Celiakija]]
|Herpētiskais dermatīts, mezglaina eritēma, lokālas hiperpigmentācijas
|-
|Ļaundabīgie  [[Audzējs|audzēji]]  
|Metastāzes ādā, herpētiskais dermatīts; mezglaina eritēma
|}

=== Aknu patoloģija un āda. ===
{| class="wikitable"
|[[Aknu ciroze]]
|Padusēs izzūd mati, sarkana, aveņu krāsas mēle, vēdera paplašinātas  virspusējas vēnas pie portālas hipertensijas. 
|-
|Hronisks vīrusu  [[hepatīts]]
|[[Nieze]], var būt psoriāze, mezglaina eritēma; [[vitiligo]]
|}

=== Hipovitaminoze un āda ===
{| class="wikitable"
|[[Kalcijs|Ca]], [[Fosfors|P]] deficīts
|Hemorāģisks  plankumi, pigmentācijas traucējumi 
|-
|[[B12 vitamīns|B12]] vit. deficīts
|t.s. Vaska lelles seja, vitiligo, aveņu mēle
|-
|[[A vitamīns|A]] vit. deficīts
|sausa āda, kas pastiprināti zvīņojas, konjuktivīti.
|-
|[[B2 vitamīns|B2]] vit. deficīts
|Gļotādas iekaisums, dziedzeru hipersekrēcija ; sāpes mutes kaktiņos un  apakšējā lūpā, sausa mēle, dermatīts, konjuktivīts
|-
|[[B6 vitamīns|B6]] vit. deficīts
|Dermatīti,  diatēzes, matu izkrišana
|}

=== Endokrīnā sistēma, hormonālā patoloģija un āda ===
{| class="wikitable"
|[[Cukura diabēts]]
|Trofiskās čūlas, acantosis nigricans
|-
|[[Kušinga sindroms|Kušinga slimība]]
|Pusmēness seja, strijas, ādas trauslums, ekhimozes
|-
|Adisona slimība 
|Hiperpigmentoze,  vitiligo, gļotādu pigmentācija
|-
|[[Akromegālija]] 
|Acantosis nigrans,  hirsūtisms, prognastisms
|}

== Skatīt arī ==
* [[Dermatozes]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20110316233852/http://www.neslimo.lv/pme/?name=ada Populārā medicīnas enciklopēdija] {{lv ikona}}

{{anatomija-aizmetnis}}
{{Anatomija}}
{{autoritatīvā vadība}}

[[Kategorija:Orgāni]]
[[Kategorija:Nervu sistēma]]
[[Kategorija:Segorgānu sistēma]]
[[Kategorija:Maņu orgānu sistēma]]