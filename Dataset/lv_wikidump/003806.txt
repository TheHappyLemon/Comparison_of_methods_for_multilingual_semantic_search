[[Attēls:Army Bobsleigh on a wall.jpg|200px|thumb|ASV sieviešu bobsleja komanda 2006. gadā]]
'''Bobslejs''' ir ziemas sporta veids, kurā komandas (divi vai četri cilvēki) uz ātrumu ar kamanām dodas lejā pa īpašām bobsleja trasēm. Modernai trasei jābūt 1200-1300 metrus garai, ar vismaz 15 līkumiem. Ātrums trasē var sasniegt pat 140 km/h. Bobslejs pirmo reizi norisinājās 1884. gadā, [[Sanktmorica|Sanktmoricā]], [[Šveice|Šveicē]], kur arī mūsdienās ir bobsleja trase.

Starptautiskās sacensības parasti rīko [[FIBT]] (Starptautiskā Bobsleja Federācija). Pašlaik modernas bobsleja trases ir [[Austrija|Austrijā]], [[Amerikas Savienotās Valstis|ASV]], [[Francija|Francijā]], [[Itālija|Itālijā]], [[Japāna|Japānā]], [[Kanāda|Kanādā]], [[Norvēģija|Norvēģijā]], [[Šveice|Šveicē]] un [[Vācija|Vācijā]]. Bobsleja trase atrodas arī [[Latvija|Latvijā]], [[Sigulda|Siguldā]], bet šobrīd tā neatbilst noteikumiem, lai rīkotu četrinieku sacensības. Bobsleja trasēs notiek arī sacensības [[kamaniņu sports|kamaniņās]] un [[skeletons|skeletonā]]. Bobsleja sezona sākas novembra beigās vai decembra sākumā. Līdz jaunajam gadam parasti norisinās sacensības [[Ziemeļamerika]]s trasēs. Vienā no etapiem norisinās arī Amerikas čempionāta izcīņa, kur labākais Amerikas kontinenta braucējs kļūst par Amerikas čempionu. Janvārī sacīkstes atsākas [[Eiropa]]s trasēs. Vienā no etapiem norisinās Eiropas čempionāts, kur labākais Eiropas braucējs izcīna Eiropas čempiona titulu. Katrā posmā piešķir punktus, un sezonas beigās uzvarētājs izcīna Pasaules kausu. Neilgi pēc tam kādā no trasēm notiek Pasaules čempionāta sacīkstes. Atšķirībā no parastajām sacensībām, te ir četri braucieni un parasti piedalās daudz vairāk valstu bobslejisti. Ja Pasaules čempionāts norisinās Ziemeļamerikā, tad parasti Pasaules kausa sezona sākas ar Eiropas posmiem un beidzas ar Ziemeļamerikas posmiem.

Latvijas bobsleja tradīcijas sākās vēl [[Padomju Savienība|PSRS]] laikos. Tā laika labākie padomju piloti bija no Latvijas. 1984. gadā [[Zintis Ekmanis]] kopā ar krievu stūmēju [[Vladimirs Aleksandrovs (bobslejists)|Vladimiru Aleksandrovu]] izcīnīja trešo vietu Olimpiskajās spēlēs divnieku sacensībās. Gadu vēlāk Pasaules čempionātā Ekmanis atkal izcīnīja trešo vietu divniekos. 1988. gada Olimpiskajās spēlēs [[Jānis Ķipurs]] izcīnīja zelta medaļu divniekos un bronzas medaļu četriniekos. Gadu vēlāk pasaules čempionātā divniekiem viņš bija trešais. Ķipuru un Ekmani, nu jau neatkarīgās Latvijas sportistus, pirmā pilota godā nomainīja [[Sandis Prūsis]], kurš 2003. gadā izcīnīja Eiropas čempiona titulu. Tā bija viņa pēdējā sezona bobslejā. Pirms tam Prūsis bija izcīnījis otro vietu Pasaules kausa kopvērtējumā un piekto vietu Nagano Olimpiskajās spēlēs 1998. gadā. Pašlaik viņš trenē Latvijas izlasi. [[Jānis Miņins]] 2008. gadā arī kļuva par Eiropas čempionu.

== Skatīt arī ==
* [[Bobsleja, kamaniņu un skeletona trašu uzskaitījums]]
* [[Pasaules čempionāts bobslejā un skeletonā]]
* [[Pasaules kauss bobslejā]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.fibt.com FIBT oficiālā mājaslapa]
* [http://www.bobslejs.lv Latvijas Bobsleja Federācijas oficiālā mājaslapa]

{{BKS trases}}
{{Olimpiskie sporta veidi}}

{{autoritatīvā vadība}}

[[Kategorija:Bobslejs|*]]