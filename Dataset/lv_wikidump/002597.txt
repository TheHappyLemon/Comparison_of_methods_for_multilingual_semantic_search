{{Elementa infokaste
|                 tips = pārejas metāls
|      kārtas skaitlis = 77
|             6. čaula = 2
|             5. čaula = 15
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Ir
|             atommasa = 192,217
|   valences elektroni = [Xe]4f<sup>14</sup>5d<sup>7</sup>6s<sup>2</sup>
|       tabulas attēls = [[Attēls:Ir-TableImage.svg|250px]]
|               attēls = [[Attēls:Iridium.jpg|160px]]&nbsp;&nbsp;&nbsp;&nbsp;[[Attēls:Iridium-2.jpg|170px]]<br />Kausēta irīdija lodīte un tīra irīdija gabaliņi
|  oksidēšanas pakāpes = +6, '''+4''', '''+3''',  +2, +1, 0, -1
|  elektronegativitāte = 2,2
|              blīvums = 22 560
|  kušanas temperatūra = 2719 K (2446&nbsp;°C)
| viršanas temperatūra = 4701 K (4428&nbsp;°C)
|  īpatnējā pretestība = (20&nbsp;°C) 4,71{{E|-8}}
}}

'''Irīdijs''' ir [[ķīmiskais elements]] ar [[ķīmiskais simbols|simbolu]] '''Ir''' un [[atomskaitlis|atomskaitli]] 77. Irīdijs ir ciets, trausls [[platīna grupa]]s [[metāls]] un dabā ir ļoti reti sastopams, galvenokārt kā piemaisījums [[platīns|platīna]] [[tīrradnis|tīrradņiem]]. Relatīvi lielos daudzumos to var atrast [[meteorīts|meteorītos]]. Irīdiju lieto karstumizturīgiem [[sakausējums|sakausējumiem]], tam ir ļoti laba [[korozija]]s izturība. Savienojumos irīdijs ir galvenokārt trīsvērtīgs un četrvērtīgs.

== Vēsture ==
Irīdija atklāšana ir saistīta ar [[platīns|platīna]] un citu [[platīna grupa]]s metālu atklāšanu. Konkrēti irīdiju 1803. gadā atklāja franču ķīmiķi [[Ipolits Viktors Kollets Deskotils]] (''Hippolyte-Victor Collet-Descotils''), [[Antuāns de Furkruā]] (''Antoine de Fourcroy'') un [[Luī Nikolā Voklēns]] (''Louis Nicolas Vauquelin''). Tajā pašā gadā arī angļu ķīmiķis [[Smitsons Tenants]] (''Smithson Tennant'') atklāja jauno metālu un [[osmijs|osmiju]], pētot platīna rūdu, kas bija atvesta no [[Dienvidamerika]]s.

1842. gadā irīdijs pirmo reizi tika iegūts ar ļoti augstu tīrības pakāpi.

Irīdija nosaukums cēlies no [[grieķu valoda|grieķu vārda]] {{gree|ἶρις}} (''iris'') — [[varavīksne]], jo irīdija [[sāļi]] ir daudzkrāsaini.

== Atrašanās dabā ==
[[Attēls:Willamette Meteorite AMNH.jpg|thumbnail|175px|[[Vilameta meteorīts|Vilameta meteorītā]], kas ir sestais lielākais atrastais meteorīts, irīdija koncentrācija ir aptuveni 4,7 daļiņas no miljona]]
Irīdijs [[Zemes garoza|Zemes garozā]] ir viens no visretāk sastopamajiem elementiem. Tā koncentrācija ir aptuveni viena daļiņa no miljarda, kas ir daudz mazāk nekā [[zelts|zelta]] vai [[platīns|platīna]] koncentrācija. Tikai vēl trīs dabā sastopamiem ķīmiskie elementiem ir vēl mazāka koncentrācija. Toties irīdija koncentrācija ir aptuveni 500 reizes lielāka uz Zemes atrastajos [[meteorīts|meteorītos]]. Tas liek domāt, ka irīdija uz Zemes tomēr ir daudz vairāk. Tā kā irīdija blīvums ir salīdzinoši liels, tad, iespējams, tas lielākā koncentrācijā atrodas [[Zemes kodols|Zemes kodolā]].

=== Izotopi ===
Ir zināmi divi stabili irīdija [[izotops|izotopi]]: irīdijs-193 (62,7% no kopējā irīdija daudzuma) un irīdijs-191 (37,3%).<ref name="jlab"/> Ir sintezēti vēl vismaz 34 radioaktīvi izotopi, kuru [[masas skaitlis|masas skaitļi]] ir no 164 līdz 199. Visstabilākais ir irīdijs-192, kura [[pussabrukšanas periods]] ir 73,827 dienas.

== Iegūšana ==
Irīdijs komerciāli tiek iegūts kā blakusprodukts [[varš|vara]] un [[niķelis|niķeļa]] raktuvēs. 2000. gados vidēji ik gadu pasaulē tika iegūtas no 2,5 līdz 4 tonnām irīdija, bet 2010. gadā ieguva aptuveni 10,4 tonnas irīdija. Tā cena 2010. gadā bija 642,15 [[ASV dolārs|ASV dolāri]] par [[Trojas unce|Trojas unci]].

== Fizikālās īpašības ==
Irīdijs ir smags sudrabbalts metāls. Tā [[blīvums]] ir {{nobr|22 560}} kg/m³. Tā kā tas ir ļoti [[cietība|ciets]], tad to ir grūti mehāniski apstrādāt. Irīdija [[kušanas temperatūra]] ir 2446&nbsp;°C, bet [[viršanas temperatūra]] ir 4428&nbsp;°C. Tā ir desmitā augstākā viršanas temperatūra no visiem ķīmiskajiem elementiem. Irīdija [[kristāliskā struktūra]] ir malās centrēta [[kubiskā singonija]].

== Ķīmiskās īpašības ==
{{nepilnīga nodaļa}}

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso077.html | title= Isotopes of the Element Iridium | publisher= Jefferson Lab | accessdate= 2013. gada 16. augustā | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]