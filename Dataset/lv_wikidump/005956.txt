'''Kapitālieguldījumi''' jeb vienkārši '''ieguldījumi'''<ref>{{Tīmekļa atsauce |url= http://termini.lza.lv/term.php?term=investments |title= Akadēmiskā terminu datubāze — investments |publisher= LZA Terminoloģijas komisija |accessdate= 2009. gada 11. maijā}}</ref> vai '''investīcijas''' ({{val|en|investments}}) ir [[nauda]]s vai citu [[aktīvi|aktīvu]] ieguldīšana [[komercija|komerciālā]] pasākumā ar mērķi gūt [[peļņa|peļņu]] vai kādu citu labumu.

== Ekonomiskie ieguldījumi ==
Ieguldījums ekonomiskā izpratnē ir saistīta ar kapitālpreču ([[uzņēmums|uzņēmumu]], [[ražošana]]s iekārtu, [[infrastruktūra]]s elementu utt.) radīšanu. Citiem vārdiem, tās ir ieguldošā uzņēmuma [[kapitāls|kapitālā]].

[[Valsts]] vai [[pašvaldība]]s līmenī tie ir ieguldījumi fiziskajā (ceļi, dzelzceļi, ūdens saimniecība utt.) vai sociālajā (veselība, izglītība utt.) infrastruktūrā. Šādā veida ieguldījumi ne vienmēr ir saistīti ar tūlītējas peļņas gūšanu.

Valsts līmenī ieguldījumus saista arī ar nacionālā ienākuma vai iekšzemes kopprodukta apjoma palielināšanu. Šajā gadījumā tiek apkopotas kā publiskā, tā arī privātā sektora ieguldījumi.

== Finanšu ieguldījumi ==
Ar finanšu ieguldījumi parasti saprot ieguldījumus [[finanšu tirgus|finanšu]] vai [[kapitāla tirgus|kapitāla tirgū]], pērkot fiksētā vai mainīgā ienākuma [[vērtspapīri|vērtspapīrus]], [[parādzīme]]s, [[depozīts|depozītu]] apliecības, [[zelts|zeltu]] vai cita veida [[likvīds|likvīdus]] [[aktīvi|aktīvus]].

== Ārvalstu tiešie ieguldījumi ==
Liela daļa starptautisko uzņēmumu savas operācijas veic ar ārvalstu tiešo ieguldījumu (ĀTI) palīdzību. Jebkuras valsts valdība pielieto dažādus ĀTI regulēšanas instrumentus. Tie var veicināt, var arī ierobežot ĀTI. Visbiežāk valdības ir nobažījušās, ka starptautisko uzņēmumu [[globalizācija|globālais]] raksturs neļaus tām pietiekamā mērā ņemt vērā konkrētās valsts nacionālās intereses. Turklāt daudzu starptautisko uzņēmumu apgrozījums vai peļņa pārsniedz pat samērā lielu valstu iekšzemes kopprodukta apjomu. Līdz ar lielo šādu uzņēmumu ekonomisko potenciālu, tiem ir arī atbilstoša politiskā ietekme.

=== ĀTI priekšrocības ===
ĀTI ir viens no galvenajiem valstu ekonomiskās un sociālās attīstības veicinošiem instrumentiem. ĀTI parasti ir saistītas arī ar [[tehnoloģijas pārnese|tehnoloģijas pārnesi]] un vadības pieredzes pārņemšanu. Papildu ieguldījums nozīmē arī papildu darba vietas, parasti arī lielāku atalgojumu, nekā tā vidējais līmenis dotajā valstī vai reģionā. Līdz ar to ĀTI veicina straujāku valsts izaugsmi.

=== ĀTI trūkumi ===
ĀTI uzņemošās valsts attīstību pie zināmiem nosacījumiem var ietekmēt arī negatīvi. Piemēram, ārvalstu uzņēmumu ekspansija dotajā valstī var traucēt nacionālo uzņēmumu attīstību. Lai gan ekonomikā ne vienmēr ieguldījumu izcelsmei ir būtiska nozīme, politiskā ziņā tas dažkārt var radīt sarežģījumus.

Jaunattīstības valstīs lieli starptautiskie uzņēmumi nereti, izmantojot augstāku savu ekspertu un speciālistu zināšanu un pieredzes līmeni, uzspiež pieņemošai valstij neizdevīgus līgumus vai citus uzņēmējdarbības nosacījumus.

=== ĀTI interešu sabalansētība ===
Daudzos gadījumos ĀTI vienlaicīgi var būt gan priekšrocību, gan arī trūkuma vai riska elementi. Turklāt tas iespējams abās pusēs — kā ārvalstu investoram, tā arī pieņemošai valstij. Tādēļ ĀTI lielos vai stratēģiski nozīmīgos projektos var būt saistīti ar rūpīgu to ietekmes uz pieņemošās valsts ekonomiku izpēti, kā arī ieguldījumu atdeves analīzi no investora viedokļa.

== Skatīt arī ==
* [[Iekšējās atdeves koeficients]]
* [[Pašreizējā neto vērtība]]
* [[Zelts kā investīcija]]

== Atsauces ==
{{atsauces}}

{{autoritatīvā vadība}}

[[Kategorija:Kapitālieguldījumi]]