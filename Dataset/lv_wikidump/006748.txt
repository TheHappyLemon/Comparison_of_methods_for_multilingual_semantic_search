{{Citas nozīmes|rāpuli|Čūska (nozīmju atdalīšana)|Čūska}}
{{BioTakso infokaste
| attēls =Natrix_natrix_(Marek_Szczepanek).jpg
| att_nosaukums ={{TaksoSaite|Natrix natrix|Parastais zalktis}}
| valsts =Animalia
| valsts_lv =Dzīvnieki
| tips =Chordata
| tips_lv =Hordaiņi
| klase =Reptilia
| klase_lv =Rāpuļi
| kārta =Squamata
| kārta_lv =Zvīņrāpuļi
| apakškārta =Serpentes
| apakškārta_lv =Čūskas
| sinonīmi =
*''Ophidia''
| binomial = Serpentes <small>([[Kārlis Linnejs|Linnaeus]], 1758)</small>
| izplatība =
[[Attēls:World distribution of snakes.svg|center|240px]]
| kategorijas = nē
| iedalījums =
*[[Akleņu infrakārta]] (''Scolecophidia'')
*[[Īsto čūsku infrakārta]] (''Alethinophidia'')
}}
'''Čūskas''' (''Serpentes'') ir [[Zvīņrāpuļi|zvīņrāpuļu kārtas]] (''Squamata'') apakškārta. Tā ir viena no lielākajām mūsdienu [[rāpuļi|rāpuļu]] grupām. Čūskas ir savdabīgi mainījies [[Ķirzakas|ķirzaku]] atzarojums, kas attīstības gaitā zaudējis kājas un pielāgojies rāpošanai uz vēdera un liela laupījuma norīšanai veselā veidā. Visas čūskas ir plēsīgas. Čūsku grupa apvieno apmēram 3400 sugas, kuras tiek iedalītas 2 infrakārtās, 3 virsdzimtās un 19 [[Dzimta (bioloģija)|dzimtās]].<ref>[http://reptile-database.reptarium.cz/advanced_search?taxon=snake&submit=Search The Reptail Database: Serpentes]</ref><ref>[http://www.itis.gov/servlet/SingleRpt/SingleRpt?search_topic=TSN&search_value=174118 ITIS: Serpentes  Linnaeus, 1758]</ref>

Čūskas sastopamas gandrīz visos kontinentos, izņemot [[Antarktīda|Antarktīdu]]. Tās mājo arī daudzās salās pasaules [[okeāns|okeānos]], izņēmums ir [[Īrija]], [[Jaunzēlande]] un nelielas salas [[Atlantijas okeāns|Atlantijas okeānā]] un [[Klusais okeāns|Klusajā okeānā]].<ref>Roland Bauchot, ed. (1994). Snakes: A Natural History. New York: Sterling Publishing Co., Inc. p. 220. {{ISBN|1-4027-3181-7}}.</ref> [[Latvija|Latvijā]] dzīvo 3 čūsku sugas no divām dažādām dzimtām: {{TaksoSaite|Natrix natrix|parastais zalktis}} un {{TaksoSaite|Coronella austriaca|gludenā čūska}} no [[zalkšu dzimta]]s un {{TaksoSaite|Vipera berus|parastā odze}} no [[odžu dzimta]]s.

== Čūsku  morfoloģija ==
[[Attēls:Python natalensis Antelope South Africa.jpg|thumb|left|220px|Pateicoties vairākiem kustīgiem savienojumiem čūskas galvaskausā, tā spēj norīt arī ļoti lielus upurus, attēlā [[Āfrikas klinšu pitons]] (''Python natalensis'') norij antilopi]]
Čūskas ir garš rāpulis, kura ekstremitātes, kā arī to joslas kauli un krūšukauls ir atrofējušies. Tikai [[zemākās čūskas|zemākajām čūskām]] ([[cauruļčūskas]], [[žņaudzējčūskas]], [[pitoni]], u.c.) ir saglabājies rudimentārs [[iegurnis]] un pakaļējo [[ekstremitātes|ekstremitāšu]] rudimenti. Čūsku [[skriemeļi]]em ir vienveidīga uzbūve, viss [[mugurkauls]] iedalās divos nodalījumos - vidukļa un [[aste]]s nodalījumā. Pie visiem vidukļa skriemeļiem ir kustīgas [[ribas]], kuras atduras vēdera vairodziņos. Pēdējos kustina zemādas [[muskuļi|muskulatūra]], kas palīdz dzīvniekam rāpot. Čūsku [[adaptācija]] liela laupījuma norīšanai tiek nodrošināta ar tām raksturīgu [[galvaskauss|galvaskausa]] uzbūvi: kustīgu savienojumu ne tikai starp [[mute]]s aparāta [[kauli]]em, bet arī starp aukslēju, [[spārnveida kauli|spārnveida]], [[zvīņas kauli]]em un [[šķērskauli]]em, kurus vienu ar otru saista tikai stipri izstiepjamas saites. Lai spētu pielāgot savus tievos ķermeņus norītajam upurim, čūsku iekšējie pāra orgāni, piemēram, [[nieres]] atrodas viena otrai priekšā, nevis sāniski blakus kā citiem dzīvniekiem, turklāt daudzām čūskām ir tikai viena funkcionējoša [[plaušas]] puse.

Lielākā daļa čūsku nav indīgas, bet indīgajām čūskām ir lieli [[indes zobi]]. Tie atrodas uz [[augšžoklis|augšžokļa]] kā pirmais zobu pāris, caur tiem iet kanāls vai arī tiem ir tikai rieva, pa kuru [[inde]] notek, čūskai kožot. Galvenokārt tā indi izmanto, lai medītu, nevis, lai aizstāvētos. Dažām čūskām [[inde]] ir ļoti spēcīga un var izraisīt cilvēka [[nāve|nāvi]]. Neindīgās čūskas vai nu norij upuri dzīvu, vai to pirms tam nožņaudz. Atšķirībā no vairākuma ķirzaku [[auss|vidusauss dobums]] un [[auss|bungādiņa]] čūskām ir atrofējušies. Plakstiņi ir nekustīgi, savā starpā saauguši, tie ir caurspīdīgi un pārsedz [[acis|aci]] līdzīgi pulksteņa stiklam.

=== Ķermeņa lielums ===
[[Attēls:Leptotyphlops carlae.jpg|thumb|200px|[[Barbadosas šaurmutes čūska]] (''Leptotyphlops carlae'') ir mazākā čūska pasaulē]]
[[Attēls:Ahaetulla prasina2.jpg|thumb|200px|[[Austrumu pātagzalktis|Austrumu pātagzalktim]] (''Ahaetulla prasina'') ir binokulāra redze]]
[[Attēls:Diamond-python moult eye-scales.JPG|thumb|200px|Čūska izlien no vecās ādas, attēlā [[dimanta pitons]] (''Morelia spilota'')]]
Čūskas var būt gan ļoti sīciņas, gan lielas un spēcīgas. Vismazākā čūska pasaulē ir [[Barbadosas šaurmutes čūska]] (''Leptotyphlops carlae''), kas ir tikai 10 cm gara.<ref>[http://www.diena.lv/arhivs/barbadosa-atrod-pasaule-mazako-cusku-13548666 Barbadosā atrod pasaulē mazāko čūsku]</ref> Toties [[tīklotais pitons]] (''Python reticulatus''), kura ķermenis var sasniegt 8,7 [[metrs|metrus]], ir visgarākā čūska pasaulē.<ref>{{Tīmekļa atsauce |url=http://www.smuggled.com/BroRet1.htm |title=Reticulated Python |access-date={{dat|2014|02|22||bez}} |archiveurl=https://web.archive.org/web/20140221020711/http://www.smuggled.com/BroRet1.htm |archivedate={{dat|2014|02|21||bez}} }}</ref> Par to lielāka ir bijusi aizvēsturiskā ''Titanoboa cerrejonensis'', kuras [[fosilija]]s ir apmēram 15 metrus garas.

=== Termolokatori ===
[[Klaburčūskas|Klaburčūskām]] starp acīm un nāsīm ir labi attīstīti specifiski pāra orgāni — sejas bedrītes. Katra sejas bedrīte sastāv no iekšējās un ārējās kameras, kuras atdala ļoti plāna (0,025 mm) membrāna ar [[nervi|nervu galu]] tīklojumu. Tie ir [[maņu orgāni]] — [[termolokatori]], kas uztver siltuma starus un nosaka sasiluša ķermeņa atrašanās vietu dažu desmitu [[centimetrs|centimetru]] attālumā, ja tā [[temperatūra]] atšķiras no vides temperatūras vairāk nekā par 0,2 °C. Ar šo orgānu čūskas meklē siltasiņu [[zīdītāji|zīdītājus]] un [[putni|putnus]]. Termolokācijas orgāni ir arī citām čūskām, piemēram, [[odzes|odzēm]] un žņaudzējčūskām, bet žņaudzējčūskām tie ir nelielu bedrīšu veidā uz [[lūpas|augšlūpas]].

=== Oža ===
Lai atrastu medījumu, čūska izmanto [[oža|ožu]]. Smaržas tiek saostas, izmantojot [[mēle|mēli]], kurai ir šķelts gals. Ar mēli uztvertās gaisa daļiņas tiek novadītas uz [[Jakobsona orgāns|Jakobsona orgānu]], kas analizē iegūto informāciju.<ref name=cog>Cogger, Harold; Zweifel, Richard (1992). Reptiles & Amphibians. Sydney: Weldon Owen. {{ISBN|0-8317-2786-1}}</ref> Pateicoties šķeltajam mēles galam, čūska var noteikt smaržas virzienu un garšu vienlaicīgi.<ref name=cog/> Čūska nepārtraukti šauda mēli un pārbauda [[gaiss|gaisa]] daļiņas, uztverot informāciju par zemi un ūdeni, spējot noteikt medījuma klātesamību apkārtējā vidē. [[Anakondas|Anakondām]] mēle spēj saost upuri arī ūdenī.<ref name=cog/>

=== Redze ===
Čūsku [[redze]] atkarībā no dzimtas var būt ļoti atšķirīga. Ir čūskas, kas spēj atšķirt tikai tumsu no [[gaisma]]s, un ir čūskas ar izcilu redzi. Tomēr lielākajai daļai čūsku ir vidēji laba redze, tā nav asa, bet spēj noteikt kustīgus objektus.<ref>{{Tīmekļa atsauce |url=http://www.petplace.com/reptiles/reptile-senses-understanding-their-world/page1.aspx |title=Reptile Senses: Understanding Their World |access-date={{dat|2014|02|23||bez}} |archive-date={{dat|2015|02|19||bez}} |archive-url=https://web.archive.org/web/20150219062040/http://www.petplace.com/reptiles/reptile-senses-understanding-their-world/page1.aspx }}</ref> Savstarpēji salīdzinot sugas, labāka redze ir tām čūskām, kas dzīvo kokos un visvājākā tām, kas mājo [[ala|alās]]. Dažām sugām, piemēram, Āzijā dzīvojošiem [[pātagzalkši]]em ''(Ahaetulla'') ir [[binokulārā redze|binokulāra redze]], ar spēju abas acis fokusēt uz vienu priekšmetu. Dienas gaišajā laikā aktīvajām čūskām acu zīlītes ir apaļas, bet naktīs aktīvajām horizontāli garenas.

=== Vibrācijas jutība ===
Čūskas ķermeņa daļas, kas vērstas pret zemi, ir ļoti jutīgas pret zemes vibrāciju. Čūska spēj noteikt dzīvnieka vai cilvēka tuvošanos un tā atrašanās attālumu pēc vibrācijas gan gaisā, gan uz zemes.<ref name=cog/>

=== Āda ===
Kā visiem [[zvīņrāpuļi]]em čūskas [[āda|ādu]] sedz zvīņas. Tās ķermenis ir sauss un galvenokārt slīdīgs. Atkarībā no sugas zvīņas var būt gludas, ķīļveidīgas un graudainas, raupjas. Daudzām čūskām uz vēdera ir īpašas zvīņas, kas palīdz tām rāpot uz priekšu, ieķeroties zemes struktūrā. Ik pa laikam čūska novelk ādas ārējo [[epiderma]]s slāni.<ref>Smith, Malcolm A. The Fauna of British India, Including Ceylon and Burma. Vol I, Loricata and Testudines. p. 30.</ref> Tās zvīņas nav piestiprinātas pie ādas kā tas ir zivīm, bet ir daļa no ādas. Ādas nomešanas laikā čūska izlien no vecās ādas kārtas, apgriežot ārpusi uz iekšpusi.<ref>{{Tīmekļa atsauce |url=http://www.szgdocent.org/resource/rr/c-slimy.htm |title=Are Snakes Slimy? |access-date={{dat|2014|02|23||bez}} |archive-date={{dat|2006|05|03||bez}} |archive-url=https://web.archive.org/web/20060503162622/http://www.szgdocent.org/resource/rr/c-slimy.htm }}</ref> Katrai sugai ir atšķirīgs zvīņojums, zvīņu skaits un forma. Zinātnieki mēdz skaitīt zvīņas uz galvas, lai noteiktu sugu.

== Čūsku sistemātika ==
[[Attēls:Red milk snake.JPG|thumb|200px|[[Pienčūska]] (''Lampropeltis triangulum'')]]
[[Attēls:Crotalus scutulatus 03.jpg|thumb|200px|[[Mohaves klaburčūska]] (''Crotalus scutulatus'')]]
[[Attēls:Python molurus bivittatus (1).jpg|thumb|200px|[[Birmas pitons]] (''Python bivittatus'')]]
'''Čūsku apakškārta''' (''Serpentes'')
* [[Akleņu infrakārta]] (''Scolecophidia'')
** [[Akleņi|Akleņu virsdzimta]] (''Typhlopoidea'')
*** {{TaksoSaite|Typhlopidae|Akleņu dzimta}}
*** {{TaksoSaite|Anomalepididae|Amerikas akleņu dzimta}}
*** {{TaksoSaite|Leptotyphlopidae|Slaido akleņu dzimta}}
* [[Īsto čūsku infrakārta]] (''Alethinophidia'')
** [[Augstākās čūskas|Augstāko čūsku infrakārta]] (''Caenophidia'')<ref name=rob>Robert D. Aldridge,David M. Seve, 2011. [https://books.google.lv/books?id=u-3RBQAAQBAJ&pg=PA33&lpg=PA33&dq=colubridae+subfamilies&source=bl&ots=EKzzAqOR4l&sig=x4FnPwY11Vl24Q3emBPPNhroQj0&hl=lv&sa=X&ei=IC3ZVMfqM8v8ygONnIDoCg&ved=0CFcQ6AEwBw#v=onepage&q=colubridae%20subfamilies&f=false Reproductive Biology and Phylogeny of Snakes] {{Webarchive|url=https://web.archive.org/web/20150420090604/https://books.google.lv/books?id=u-3RBQAAQBAJ&pg=PA33&lpg=PA33&dq=colubridae+subfamilies&source=bl&ots=EKzzAqOR4l&sig=x4FnPwY11Vl24Q3emBPPNhroQj0&hl=lv&sa=X&ei=IC3ZVMfqM8v8ygONnIDoCg&ved=0CFcQ6AEwBw#v=onepage&q=colubridae%20subfamilies&f=false |date={{dat|2015|04|20||bez}} }}</ref>
*** {{TaksoSaite|Acrochordidae|Kārpaino zalkšu dzimta}}
*** {{TaksoSaite|Colubroidea|Zalkšu virsdzimta}}
**** {{TaksoSaite|Lamprophiidae|Āfrikas zalkšu dzimta}}
**** {{TaksoSaite|Xenodermatidae|Āzijas zemesčūsku dzimta}}
**** [[Gliemjēdāju čūsku dzimta]] (''Pareatidae'')
**** {{TaksoSaite|Elapidae|Kobru dzimta}}
**** {{TaksoSaite|Viperidae|Odžu dzimta}}
**** [[Ūdensčūsku dzimta]] (''Homalopsidae'')
**** {{TaksoSaite|Colubridae|Zalkšu dzimta}}
** [[Zemākās čūskas|Zemāko čūsku virsdzimta]] (''Henophidia'')
*** {{TaksoSaite|Cylindrophiidae|Āzijas cauruļčūsku dzimta}}
*** {{TaksoSaite|Aniliidae|Cauruļčūsku dzimta}}
*** [[Maskarēnu žņaudzējčūskas|Maskarēnu žņaudzējčūsku dzimta]] (''Bolyeriidae'')
*** {{TaksoSaite|Loxocemidae|Meksikas pitonu dzimta}}
*** {{TaksoSaite|Pythonidae|Pitonu dzimta}}
*** {{TaksoSaite|Anomochilidae|Pundurcauruļčūsku dzimta}}
*** {{TaksoSaite|Tropidophiidae|Punduržņaudzējčūsku dzimta}}
*** {{TaksoSaite|Xenopeltidae|Saulstaru čūsku dzimta}}
*** {{TaksoSaite|Uropeltidae|Vairogastu dzimta}}
*** {{TaksoSaite|Boidae|Žņaudzējčūsku dzimta}}

== Čūska mitoloģijā ==
[[Attēls:Rod of asclepius.jpg|thumb|200px|Romiešu dieva [[Eskulapijs|Eskulapija]] (sengrieķu dieva [[Asklēpijs|Asklēpija]]) zizlis ar aptinušos čūsku ir viens no ārstniecības simboliem.]]
[[Attēls:Bowl Of Hygieia by Sergey Demushkin.svg|thumb|100px|Dievietes Higiejas trauks ar čūsku ir [[higiēna]]s simbols.]]
Čūska ir nozīmīgākais un sarežģītākais no visiem dzīvnieku simboliem, iespējams arī senākais. Kā mitoloģisks tēls tā ir pārstāvēta gandrīz visu tautu tradīcijās. Tā saistīta ar auglību, sievišķību, zemi, ūdeni, uguni un citām parādībām un norisēm. Senākie čūskas attēli datējami ar [[paleolīts|paleolīta]] laiku.<ref name=enc>L. Kalniņa, I. Zvirgzds "Lielā Mitoloģijas Enciklopēdija". Jumava {{ISBN|9984-38-065-3}}.</ref> Senajos kosmogoniskajos mītos čūska savieno zemi un debesis. Kādā [[indiāņi|indiāņu]] mītā stāstīts, ka reiz debesis nokritušas zemē, bet čūska tām aptinusies apkārt un atkal atdalījusi no zemes. [[Senā Ēģipte|Senajā Ēģiptē]] čūskas attēls tika piestiprināts pie [[faraons|faraona]] pieres, tādējādi norādot, ka faraons ir valdnieks gan uz zemes, gan debesīs. Arī [[Bībele|Bībelē]] aprakstītās [[Mozus]] darbības ar [[varš|vara]] čūsku simbolizē Mozus varas divējādo dabu: viņš valda gan pār Dieva dotajiem likumiem, gan maģiskajiem spēkiem. [[Austrālijas aborigēni]]em čūska — varavīksne ir zemes radītāja un auglības devēja. Kopumā daudzu tautu mitoloģijās čūska tiek saistīta ar [[lietus|lietu]] un nokrišņiem, kas nepieciešami ražas iegūšanai. [[Āfrika|Āfrikā]] sausuma periodā tiek upurēta čūska, lai izraisītu lietu vai pretēji lietavas ir pārāk ieilgušas.<ref name=enc/> Arī Amerikas pueblo čūsku saista ar pērkonu un [[zibens|zibeni]].<ref name=adam>{{Tīmekļa atsauce |url=http://spoki.tvnet.lv/mistika/Par-simboliem-1-dala/309453 |title=Par simboliem |access-date={{dat|2015|01|07||bez}} |archiveurl=https://web.archive.org/web/20170501183607/http://spoki.tvnet.lv/mistika/Par-simboliem-1-dala/309453 |archivedate={{dat|2017|05|01||bez}} }}</ref>

Priekšstats par Ādama un Ievas grēkā krišanu nesaraujami saistīts ar čūsku, kas kārdināja Ievu iekost aizliegtajā auglī. Tāpēc čūsku kristietībā uzskata par ļaunuma, kas panākts ar daiļrunību, par pievilšanas simbolu un par kārdināšanas un grēka iemiesojumu.<ref name="adam" /> Ap zizli apvijusies čūska ir romiešu ārstniecības dieva [[Eskulapijs|Eskulapija]] emblēma un simbols. Saistība ar dziedināšanu meklējama čūskas paradumā mainīt [[āda|ādu]], kas to padara par atjaunotnes un atdzimšanas simbolu. Alķīmijā ap zizli apvijusies čūska nozīmē [[dzīvsudrabs|dzīvsudraba]] savaldīšanu un tā spēju izmantošanu.<ref name="adam" /> [[Senā Grieķija|Senās Grieķijas]] mitoloģiskajam tēlam [[Medūza]]i matu vietā locījās čūskas, tā izskatījās tik atbaidoša, ka ikviens, kas to uzlūkoja, pārvērtās par akmeni. Medūza ir šausmu, kā arī mīlas valgu un viltus simbols.<ref name="adam" />

Čūska kā simbols raksturīga arī daudzām [[Eiropa]]s tautām. Agrīnajiem zemkopjiem čūskas attēls sastopams jau kopš 6 gadu tūkstoša pirms mūsu ēras.<ref name=enc/> Uz daudziem keramikas izstrādājumiem ir attēlota čūska. [[latvieši|Latviešu]] mitoloģijā čūska ir enerģētiskās plūsmas simbols: attīrīšanās un noārdīšanās simbols — melna čūska maļ miltus uz akmens, radošās enerģijas plūsmas simbols — zelta [[Zalkšu dzimta|zalktis]].<ref>[http://apollo.tvnet.lv/zinas/usins-valpurgu-nakts-beltains/380226 Ūsiņš, Valpurģu nakts, Beltains]{{Novecojusi saite}}</ref> Vēlākos gados čūskas mitoloģiskās iezīmes samazinās, tomēr ir klātesošas. Piemēram, [[skiti]]em un [[irāņi]]em ir dieviete čūska ar [[sieviete]]s galvu, rokām un krūtīm, tādējādi agrīnie priekšstati par čūsku tika ietverti vēlākajā izpratnē par dievībām. Agrīnajā mitoloģijā čūskai bija divējāda daba, no tās varēja sagaidīt gan labu, gan ļaunu. Vēlākos laikos Rietumu kultūrā čūskai parasti raksturīgas tikai negatīvās iezīmes. Daudzām tautām ([[indoeiropieši]]em, irāņiem, [[šumeri]]em) čūska saistīta ar pazemes valstību un parasti ir naidīga pret cilvēkiem. Negatīvisms saglabājies līdz pat jaunākajiem laikiem.<ref name=enc/> Austrumos čūska joprojām tiek uzskatīta par labvēlīgu dzīvnieku, kurš simbolizē gudrību un labestību.<ref>{{Tīmekļa atsauce |url=http://www.dziednieks.lv/horoskopi/kiniesu_horoskops |title=Ķīniešu horoskops |access-date={{dat|2015|01|07||bez}} |archiveurl=https://web.archive.org/web/20150212105602/http://www.dziednieks.lv/horoskopi/kiniesu_horoskops |archivedate={{dat|2015|02|12||bez}} }}</ref>

== Atsauces ==
{{atsauces}}

== Ārējās saites ==
{{Commonscat|Serpentes|Čūskas}}
* [https://web.archive.org/web/20120117205333/http://www.latvijasdaba.lv/rapuli/sistematiskais-raditajs/serpentes/ Latvijas čūskas]
* [https://web.archive.org/web/20131022145621/http://reptile.lv/?view=snakesdivision Čūsku sistemātika] {{krieviski}}
* [https://web.archive.org/web/20140113044905/http://www.reptilesweb.com/snake Reptiles Web: Snakes]
* [http://www.bbc.co.uk/nature/life/Snake BBC: Snakes] {{Webarchive|url=https://web.archive.org/web/20140301035856/http://www.bbc.co.uk/nature/life/Snake |date={{dat|2014|03|01||bez}} }}
* [http://snakesarelong.blogspot.com/2013/05/basics-of-snake-taxonomy.html Basics of Snake Taxonomy]

{{autoritatīvā vadība}}

[[Kategorija:Čūskas| ]]