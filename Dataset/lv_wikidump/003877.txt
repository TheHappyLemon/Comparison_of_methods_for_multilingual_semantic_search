
'''Spēļu kārtis''' parasti ir no papīra vai plānas plastmasas darinātu taisnstūrveida priekšmetu komplekts ar noteiktu zīmējumu, kas norāda katras vienības vērtību vai nozīmi. Kārtis parasti izmanto [[kāršu spēles|kāršu spēlēs]], taču tās lieto arī kāršu trikiem, zīlēšanai, azartspēlēm un kolekcionēšanai. Kāršu komplektu sauc par kavu. Kāršu komplektā visbiežāk ir 52, 54, vai 36 kārtis.

Klasiskajām spēļu kārtīm (angļu-amerikāņu kava, kuru izmanto arī [[Latvija|Latvijā]]) ir četri masti (no {{val|ru|масти}} — 'veidi') — [[ercens]] (ercs) (<span style="color:red; background-color:white;">♥</span>), [[pīķis]] (♠), [[kreicis]] (kreics jeb krusts) (♣) un [[kāravs]] (<span style="color:red; background-color:white;">♦</span>). Mastā ir [[dūzis]], kungs, dāma, kalps, 10, 9, 8, 7, 6, 5, 4, 3, 2, taču ne visām kāršu spēlēm izmanto visas kārtis (citām savukārt izmanto pat divas kāršu kavas).

Latvijā bieži spēlēta kāršu spēle ir [[Zole_(kāršu_spēle)|zole]].

== Vēsture ==
Jau m.ē. 8. gadsimtā Ķīnā, Tanu impērijā ļaudis aizrāvās ar kāršu spēli, šim nolūkam izmantojot valsts kases drukātās banknošu asignācijas. Uz banknotēm atveidotie imperatoru, prinču, to sievu, provinču gubernatoru portreti noteica arī asignācijas vietu spēļu kāršu hierarhijā.

[[Eiropa|Eiropā]] spēļu kārtis ieveda [[musulmaņi]], kuri 10. gadsimtā bija iekarojuši [[Pireneju pussala|Pireneju pussalu]] un [[Sicīlija|Sicīliju]]. 1260. gados [[Vācija|vācu]] zemēs jau pastāvējusi spēļu kāršu zīmētāju ģilde. No šī laika nāk arī spēļu kāršu "mastu" nosaukumi: '''kreicis''' (no {{val|de|Kreuz}} — '[[krusts]]'), '''pīķis''' (''Pik''), '''kāravs''' (''Karo'' — 'četrstūris') un '''ercens''' (''Herz'' — 'sirds').

Spēļu kārtis zīmējuši daudzi slaveni mākslinieki, un bieži vien tās no mākslas viedokļa bijušas īsti miniatūru šedevri. [[Karalis|Karaļus]] kāršu kavā līdz pat [[Jaunie laiki|jaunajiem laikiem]] bija raksturīgi attēlot kā konkrētus personāžus: kā "ercenu" karali parasti zīmēja [[Kārlis Lielais|Kārli Lielo]], kā "pīķu" karali — [[Bībele]]s [[Dāvids (Bībeles personāžs)|Dāvidu]], kā "kāravu" karali — [[Jūlijs Cēzars|Cēzaru]], bet kā "kreiču" karali — [[Aleksandrs Lielais|Maķedonijas Aleksandru]].

== Ārējās saites ==
* [http://www.casino-card.narod.ru/history.html Spēļu kāršu vēsture] {{krieviski}}
* [https://web.archive.org/web/20080516234052/http://wopc.co.uk/italy/italia.html XV gs. itāļu zemēs lietotas spēļu kārtis]
* [https://web.archive.org/web/20150512094705/http://www.wopc.co.uk/germany/ambraser.html XV gs. vācu zemēs lietotas spēļu kārtis]
* [https://web.archive.org/web/20080628181323/http://www.wopc.co.uk/germany/stuttgart.html XV gs. t.s. Štutgartes spēļu kārtis]
* [https://web.archive.org/web/20070220074212/http://www.wopc.co.uk/germany/mopc.html XV gs. t.s. Meistara kārtis]
* [https://web.archive.org/web/20080614004414/http://www.wopc.co.uk/germany/ammon.html XVI gs. t.s. "pamācošās" spēļu kārtis]
* [https://web.archive.org/web/20080613160446/http://www.wopc.co.uk/ The World of Playing Cards spēļu kāršu kolekcija] {{angliski}}
* [http://digitalgallery.nypl.org/nypldigital/dgkeysearchresult.cfm?parent_id=437491&word= Ņujorkas Publiskās bibliotēkas "Inženieru" spēļu kāršu kava (1702.)]


{{spēle-aizmetnis}}
{{autoritatīvā vadība}}

[[Kategorija:Kāršu spēles]]