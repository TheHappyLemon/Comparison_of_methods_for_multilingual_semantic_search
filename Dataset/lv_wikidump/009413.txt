{{citas nozīmes|daiļliteratūras veidu|romāns (nozīmju atdalīšana)|romāns}}
[[Attēls:Miguel de Cervantes (1605) El ingenioso hidalgo Don Quixote de la Mancha.png |thumbnail |210px |[[Migels de Servantess|Migela de Servantesa]] darbs "[[Dons Kihots]]" (attēlā redzama titullapa) bija viens no pirmajiem populārajiem romāniem]]
'''Romāns''' ir visplašākais [[proza]]s darbs vai sacerējums, kurā parasti raksturīgi izvērsta tēlu sistēma, atklāta atsevišķa cilvēka un [[sabiedrība]]s attieksme ilgākā laika posmā, daudzpusīgi atsedzot galvenā varoņa dzīvi, personību, izaugsmi, domu un jūtu pasauli.<ref>M. Milzere, L. Silova, D. Štokmane, A. Vanaga, A. Vēvers, I. Vīduša. Literatūra 7. klasei. [[Zvaigzne ABC]], 2008. 66. lpp.</ref> Sarežģīta kompozīcija, plašs, detalizēts vēstījums par tēloto laiku, galveno varoņu dzīvi un viņu attiecībām ar sava laikmeta sabiedrību.<ref>Daina Štokmane, Iveta Vīduša. Literatūra 7. klasei. 1. daļa. [[Zvaigzne ABC]], 2014. 112. lpp.</ref> Izdomātu [[Persona|personu]] un notikumu tēlojums vispārinātā pasaules un cilvēcisko attieksmju skatījumā.

Romāni ir stipri apjomīgāki literārie darbi nekā [[novele]]s vai [[stāsts|stāsti]]. Tā ir visplašākā prozas forma, kurā daudzpusīgi atspoguļojas indivīda un sabiedrības attiecības, atsevišķa cilvēka dzīve un laikmets. Romānu mērķis ir radīt lasītājiem estētisku baudījumu. Romāna notikumus un tēlus vieno galvenais varonis.

Romāni kā literāru darbu forma radās salīdzinoši vēlu. Tie savu slavas gājienu sāka 17. gadsimta sākumā, kad ļoti populārs kļuva [[Migels de Servantess|Migela de Servantesa]] darbs "[[Dons Kihots]]", lai gan jau pirms tam tika uzrakstīti vairāki ievērojami romāni, piemēram, [[Džovanni Bokačo]] "[[Dekamerons]]". [[Viduslaiki|Viduslaikos]] populāri bija [[bruņinieku romāns|bruņinieku romāni]], piemēram, stāsti par [[karalis Arturs|karali Arturu]] un viņa bruņiniekiem. Austrumāzijā populārs darbs bija 11. gadsimtā tapušais [[Murasaki Sikibu]] romāns "[[Leģenda par Gendži]]".

== Svarīgākās pazīmes ==
Romāni ir apjomīgāki literārie darbi nekā vairums citu [[daiļliteratūra]]s darbu. Romāns ir vēstījums daudzu lappušu, parasti [[grāmata]]s, apjomā. Romānu raksturo personu attieksmju un notikumu izvērsts tēlojums. Romāns balstās uz noteiktu posmu personu, tautas vai cilvēces dzīvē un vēsturē. Tas balstās nevis uz vienu notikumu (kā novele) vai dažiem notikumiem (kā stāsts), bet gan uz daudzām epizodēm un ainām. Romānā tēli nav viennozīmīgi, tie atklājas attiecībās. Romānā plaši parādīts laiks, vide, apstākļi, kuros darbojas varoņi. Romānā rakstnieka pozīcija atklājas notikumos un situācijās.

== Tematiskais iedalījums ==
{{colbegin|3}}
* Sadzīves romāni
* Satīriskie romāni
* Vēsturiskie romāni
* Sociālie romāni
* Piedzīvojumu romāni
* [[Zinātniskā fantastika|Zinātniskās fantastikas]] romāni
* Biogrāfiskie romāni
* Psiholoģiskie romāni
* Filozofiskie romāni
* Kriminālromāni
* Šausmu romāni
* Ceļojumu romāni
* Fantāzijas romāni
* Šokējošie romāni
{{colend}}

== Labākie romāni ==
Pasaulē regulāri tiek veidoti dažādi grāmatu topi. Viens no šādiem topiem ir amerikāņu literatūras kritiķa un [[Ņujorkas Universitāte]]s doktora [[Daniels Bērts|Daniela Bērta]] (''Daniel Burt'') 2007. gadā izdotais saraksts ''The Novel 100: A Ranking of the Greatest Novels of All Time''. Pēc šī saraksta desmit labākie romāni ir šādi:<ref name="D. Burt"/>

{| class="wikitable sortable centre"
! scope=col | #
! scope=col class="unsortable" | Nosaukums
! scope=col class="unsortable" | Oriģinālnosaukums
! scope=col class="unsortable" | Autors
! scope=col | Valoda
! scope=col | Gads
|-
| 1.
| "[[Dons Kihots]]"
| ''Don Quixote''
| [[Migels de Servantess]]
| [[spāņu valoda]]
| 1605. un 1615. gadā
|-
| 2.
| "[[Karš un miers]]"
| ''Война и миръ''
| [[Ļevs Tolstojs]]
| [[krievu valoda]]
| 1869. gadā
|-
| 3.
| "[[Uliss]]"
| ''Ulysses''
| [[Džeimss Džoiss]]
| [[angļu valoda]]
| 1922. gadā
|-
| 4.
| "[[Zudušo laiku meklējot]]"
| ''À la recherche du temps perdu''
| [[Marsels Prusts]]
| [[franču valoda]]
| 1913.–1927. gadā
|-
| 5.
| "[[Brāļi Karamazovi]]"
| ''Братья Карамазовы''
| [[Fjodors Dostojevskis]]
| [[krievu valoda]]
| 1880. gadā
|-
| 6.
| "[[Mobijs Diks]]"
| ''Moby-Dick''
| [[Hermans Melvils]]
| [[angļu valoda]]
| 1851. gadā
|-
| 7.
| "[[Bovarī kundze]]"
| ''Madame Bovary''
| [[Gistavs Flobērs]]
| [[franču valoda]]
| 1857. gadā
|-
| 8.
| "[[Midlmārča]]"
| ''Middlemarch''
| [[Džordžs Eljots]]
| [[angļu valoda]]
| 1871.–1872. gadā
|-
| 9.
| "[[Burvju kalns]]"
| ''Der Zauberberg''
| [[Tomass Manns]]
| [[vācu valoda]]
| 1924. gadā
|-
| 10.
| "[[Leģenda par Gendži]]"
| 源氏物語
| [[Murasaki Sikibu]]
| [[japāņu valoda]]
| 11. gadsimtā
|}

==Latviešu autoru romāni==
Latviešu valodā pirmie nozīmīgie romāni tapa 19. gadsimta otrajā pusē — tie bija [[brāļi Kaudzītes|brāļu Kaudzīšu]] "[[Mērnieku laiki]]", [[Māteru Juris|Māteru Jura]] "Sadzīves viļņi" (1879), vēlāk arī [[Andrievs Niedra|Andrieva Niedras]] "Līduma dūmos" un [[Augusts Deglavs|Augusta Deglava]] "Rīga". Pirmā pasaules kara periods atspoguļots [[Aleksandrs Grīns|Aleksandra Grīna]] romānā "[[Dvēseļu putenis]]".

1920.—1930. gados romānus rakstīja [[Pāvils Rozītis]], [[Kārlis Zariņš (rakstnieks)|Kārlis Zariņš]] un citi, ražīgi šajā žanrā darbojās [[Andrejs Upīts]]. 1930. gados par populāru romānu autoru kļuva [[Vilis Lācis]].

Padomju laikā romānus publicēja gan Andrejs Upīts, Vilis Lācis, [[Anna Sakse]], gan [[Ilze Indrāne]], [[Zigmunds Skujiņš]], [[Dagnija Zigmonte]], [[Regīna Ezera]], [[Alberts Bels]], [[Marģeris Zariņš]], [[Visvaldis Lāms]] un daudzi citi rakstnieki.

Pēc neatkarības atgūšanas notika žurnāla "Karogs" un [[Raimonds Gerkens|Raimonda Gerkena]] rīkotie romānu konkursi, vēlāk izveidota arī "[[Latvijas Avīze]]s" sērija "[[Lata romāns]]" (pašreizējais sērijas nosaukums - "Vakara romāns"). Mūsdienu latviešu literatūrā romānus raksta [[Gundega Repše]], [[Nora Ikstena]], [[Dace Rukšāne]], [[Jānis Lejiņš]], [[Aivars Kļavis]], [[Inga Ābele]], [[Jānis Einfelds]], [[Inga Žolude]], [[Margarita Perveņecka]], [[Ilze Jansone]] un citi autori, pēdējos gados populāri ir fantāzijas romāni, kurus sacer gados jauni cilvēki ([[Laura Dreiže]] un citi). 2013. gadā pirmos romānus publicēja [[Jānis Joņevs]] un [[Gundars Ignats]].

=== Mēs. Latvija, XX gadsimts ===
{{main|Mēs. Latvija, XX gadsimts}}
No 2014. gada līdz 2018. gadam apgāds "Dienas grāmata" pēc rakstnieces Gundegas Repšes iniciatīvas izdeva vēstures romānu sēriju "Mēs. Latvija, XX gadsimts", kurā publicēti 13 latviešu autoru romāni: [[Osvalds Zebris|O. Zebra]] "Gaiļu kalna ēnā" (2014), [[Guntis Berelis|G. Bereļa]] "Vārdiem nebija vietas" (2015), [[Pauls Bankovskis|P. Bankovska]] "18" (2014), [[Inga Gaile|I. Gailes]] "Stikli" (2016), [[Gundega Repše|G. Repšes]] "Bogene" (2016), [[Māris Bērziņš|M. Bērziņa]] "Svina garša" (2015), [[Inga Ābele|I. Ābeles]] "[[Duna (grāmata)|Duna]]" (2017), [[Andris Akmentiņš|A. Akmentiņa]] "Skolotāji" (2018), [[Nora Ikstena|N. Ikstenas]] "Mātes piens" (2015), [[Andra Manfelde|A. Manfeldes]] "Virsnieku sievas" (2017),
[[Kristīne Ulberga|K. Ulbergas]] "Tur" (2017), [[Laima Kota|L. Kotas]] "Istaba" (2016) un [[Arno Jundze|A. Jundzes]] "Sarkanais dzīvsudrabs" (2017).

=== Es esmu... ===
2018. gada 14. decembrī G. Repše sadarbībā ar apgādu "Dienas grāmata" izsludināja prozas un literatūrzinātnes mijiedarbes projektu – 24 grāmatu ciklu "Es esmu...", kurā nākamo piecu gadu laikā iecerēts sarakstīt un izdot 12 rakstnieku un 12 literatūrzinātnieku grāmatas par nozīmīgiem latviešu pagātnes rakstniekiem.<ref>[https://www.lsm.lv/raksts/kultura/literatura/top-gramatu-cikls-es-esmu.a303050/ Top grāmatu cikls «Es esmu…»] LSM.LV, 14. decembris, 2018.</ref>

'''Romāni'''
* 2020, maijs - Andris Zeibots, "Krauklis" (par [[Jānis Ziemeļnieks|Jāni Ziemeļnieku]])
* 2020, oktobris - Inga Gaile, "Rakstītāja" (par [[Ivande Kaija|Ivandi Kaiju]])
* 2020, decembris - Laima Kota, "Cilvēks ar zilo putnu" (par [[Anšlavs Eglītis|Anšlavu Eglīti]])
* 2021, janvāris - Andris Akmentiņš, "Meklējot Ezeriņu" (par [[Jānis Ezeriņš (rakstnieks)|Jāni Ezeriņu]])
* 2021, maijs - Ilze Jansone, "Laika rēķins" (par [[Ilze Šķipsna|Ilzi Šķipsnu]])
* 2021, jūlijs - Māris Bērziņš, "Nākotnes kalējs" (par [[Vilis Lācis|Vili Lāci]])
* 2021, oktobris - Inga Žolude, "Vendenes lotospuķe" (par [[Jānis Poruks|Jāni Poruku]])
* 2022, marts - Osvalds Zebris, "Mežakaija" (par [[Gunārs Janovskis|Gunāru Janovski]])
* 2022, jūlijs - Arno Jundze, "Es nemiršu nekad" (par Eduardu Veidenbaumu)
* 2023, jūnijs - Svens Kuzmins, "Skaistums un nemiers" (par [[Kārlis Skalbe|Kārli Skalbi]])

'''Monogrāfijas'''
* 2021, novembris - Jānis Zālītis, "Kam puķe zied..." (par Jāni Ziemeļnieku)
* 2022, aprīlis - Arnis Koroševskis, "Lielais noliedzējs" (par Andreju Upīti)
* 2022, oktobris - Ieva Struka, "Par skaisto un aplamo dzīvi" (par Anšlavu Eglīti)
* 2023, janvāris - Viesturs Vecgrāvis, "Pie augstā loga" (par [[Jānis Poruks|Jāni Poruku]])
* 2023, septembris - [[Inguna Daukste-Silasproģe]], "Balsis pār jūru" (par Gunaru Janovski)

== Atsauces ==
{{atsauces|refs=
<ref name="D. Burt">{{tīmekļa atsauce | url= http://www.listology.com/list/novel-100-ranking-greatest-novels-all-time | title= The Novel 100: A Ranking of the Greatest Novels of All Time | publisher= listology.com | date=  | accessdate= 2013. gada 9. jūlijā | language= angliski | archive-date= {{dat|2012|07|10||bez}} | archive-url= https://web.archive.org/web/20120710231307/http://www.listology.com/list/novel-100-ranking-greatest-novels-all-time }}</ref>
}}

== Ārējās saites ==
* {{tīmekļa atsauce | url= http://academic.brooklyn.cuny.edu/english/melani/cs6/novel.html | title= The Novel | publisher= Brooklyn College | language= angliski}}

{{literatūra-aizmetnis}}

{{Proza}}
{{autoritatīvā vadība}}

[[Kategorija:Literatūras žanri]]
[[Kategorija:Romāni| ]]