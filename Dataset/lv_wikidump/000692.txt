{{Salu infokaste
| nosaukums           = Džonstona atols
| attēls              = Nwrjohnstonair320.gif
| attēla paraksts     = Džonstona salas lidlauks
| attēla izmērs       = 
| vietaskarte         = Klusais okeāns
|relief              = jā
| mark = Orange pog.svg
| vietējais nosaukums = ''Johnston Atoll''
| nickname            = 
| izvietojums         = [[Klusais okeāns]]
| latd=16 | latm=44 |lats=0| latNS=N | longd=169 | longm=32|longs=0 | longEW=W <!-- kordinātas -->
| arhipelāgs          = 
| salu skaits         = 4
| galvenās salas      =
| platība             = 2,67
| garums              = <!-- tikai skaitli -->
| platums             = <!-- tikai skaitli -->
| krasta līnija       = <!-- tikai skaitli -->
| augstākais kalns    = Samitpīks
| augstums            = 6
| valsts                            = ASV
| valsts adm vienības tips          = Teritorija
| valsts adm vienība                = [[ASV Mazās Aizjūras Salas]]
| valsts adm vienības tips1         = <!-- 2.pakāpes adm. iedalījuma sugas vārds -->
| valsts adm vienība1               = <!-- 2.pakāpes adm. vienību uzskaitījums -->
| valsts adm vienības tips2         = <!-- 3.pakāpes adm. iedalījuma sugas vārds -->
| valsts adm vienība2               = <!-- 3.pakāpes adm. vienību uzskaitījums -->
| valsts galvaspilsēta              = 
| valsts lielpilsēta                = 
| valsts lielpilsētas iedzīvotāji   = 
| valsts vadoņa tituls              = 
| valsts vadoņa vārds               = 
| iedzīvotāji      = 0
| iedzīvotāju gads = 
| blīvums          = 
| pamatiedzīvotāji = 
| piezīme          =
}}
'''Džonstona atols''' ir [[Amerikas Savienotās Valstis|Amerikas Savienotajām Valstīm]] piederošs neapdzīvots [[koraļļi|koraļļu]] [[atols]] [[Klusais okeāns|Klusajā okeānā]].<ref>{{PZT|189}}</ref> Izvietojies okeāna centrālajā daļā ap 1400 km uz dienvidrietumiem no [[Havaju salas|Havaju salām]]. Tā ir ASV [[neinkorporēta teritorija]], ko pārvalda ASV Iekšlietu departamenta Dabas aizsardzības dienests kā daļu no [[ASV Klusā Okeāna Salu Aizsargājamās Teritorijas|ASV Klusā Okeāna Salu Aizsargājamām Teritorijām]]. Statistiski šis atols ietilpst [[ASV Mazās Aizjūras Salas|ASV Mazajās Aizjūras Salās]]. Atolu var apmeklēt tikai ar speciālām atļaujām, galvenokārt tikai zinātnieki.

== Ģeogrāfija ==
Džonstona atols ir ap 13 km² liels [[koraļļi|koraļļu]] [[atols]] ar četrām salām. Džonstona sala un Senda ir dabīgas salas, kas mākslīgi paplašinātas, bagarējot koraļļus. Akau (10 ha) un Hikina (7,3 ha) ir mākslīgas salas, kas tāpat uzbērtas bagarēšanas rezultātā. Džonstona sala palielināta no 19 ha līdz 241 ha, Senda — no 4 līdz 9 ha. Atola [[lagūna]]s dziļums ir 3—10 m. Valda sauss tropisks klimats, salās nav dabīgu saldūdens avotu.

== Vēsture ==
Atolu 1796. gada 2. septembrī atklāja amerikāņu briga ''Sally'' no [[Bostona]]s, kas pie atola uzskrēja uz sēkļa. Nākamajā gadā kuģa kapteinis Džozefs Pīrponts nopublicēja savus kuģojuma aprakstus, ieskaitot precīzas atola koordinātas un aprakstu, vairākās avīzēs, bet salai nepiešķīra nosaukumu. Oficiāli atolam vārds tika piešķirts 1807. gada 14. decembrī, kad to apmeklēja [[Lielbritānija|Britu]] Kara flotes kuģis ''Cornwallis'' kapteiņa Čārlza Džonstona vadībā.

1858. gadā amerikāņu uzņēmēji Viljams Pārkers un R. Raiens apmeklēja salu ar kuģi ''Palestine'', atklāja tur [[gvano]] iegulas un, pamatojoties uz [[Gvano salu akts|Gvano salu aktu]], pasludināja atolu par savu īpašumu. Salas 1858. gadā vienlaicīgi par savu teritoriju pasludināja [[Amerikas Savienotās Valstis|ASV]] un [[Havaju Karaliste]] (kā '''Kalamas''' atols). 1890. gadā gvano krājumi bija izsīkuši. 1898. gadā, Havaju salām iekļaujoties ASV, Džonstona atols no šo salu uzskaitījuma tika izņemts.

1923. gadā, pēc detālas atola izpētes un apsekošanas, tas tika pasludināts par ASV federālo putnu rezervātu. 1934. gadā atols nonāca ASV Kara flotes pārraudzībā un atola lielākajā salā tika ierīkota aviācijas bāze. 1948. gadā atols nonāca ASV Gaisa spēku kontrolē. 1941. gadā Džonstona salā tika izbūvēts pirmais 1200 m garais skrejceļš. Salu paplašinot un lidlauku pagarinot, tā skrejceļš tika pagarināts līdz 2743 m.

No 1958. līdz 1975. gadam atols tika izmantots kā kodolizmēģinājumu poligons liela augstuma [[Zemes atmosfēra|atmosfēras]] un [[stratosfēra]]s kodolsprādzieniem. Tāpat tas tika izmantots kā liela augstuma raķešu zondu palaišanas vieta kā kodolizmēģinājumu nodrošināšanai, tā pretsatelītu tehnoloģiju izstrādei. 1965. gadā atols tika izmantots arī kā bioloģisko ieroču izmēģinājumu poligons. No 1971. līdz 2001. gadam atolā tika ierīkota ASV ķīmisko ieroču uzglabāšanas un neitralizācijas infrastruktūra, kur tika uzglabāts ap 6,6% no ASV ķīmiskajiem ieročiem. 2004. gadā bāze slēgta un atols nodots civilajā pārvaldē.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ASV štati}}

{{autoritatīvā vadība}}

[[Kategorija:ASV atkarīgās teritorijas]]
[[Kategorija:Klusā okeāna salas]]
[[Kategorija:Atoli]]