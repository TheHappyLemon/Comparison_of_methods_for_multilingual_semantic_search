'''Jaunā Danas minerālu klasifikācijas sistēma''' aizvieto 1837. gadā izstrādāto un vēlāk vairākkārt pārveidoto [[vecā Danas minerālu klasifikācijas sistēma|veco Danas minerālu klasifikācijas sistēmu]], kura vairāk nekā 150 gadus ir bijusi noteicošā [[minerāls|minerālu]] sistemātikas un klasifikācijas sistēma.

Būtībā jaunā Danas minerālu klasifikācijas sistēma ir astotā šīs sistēmas redakcija, kas iznākusi 1997. gadā. Šī sistēma ir ņēmusi vērā to, ka apzināto minerālu skaits ir būtiski pieaudzis. Jaunā sistēma ir mēģinājums vienkāršot minerālu sistemātiku, sadalot minerālus mazākās grupās un līdz ar to veidojot lielāku minerālu klašu skaitu.

Pirmā sistēmas redakcija 1837. gadā ietvēra 352 minerālus, astotā — vairāk nekā 3 700 minerālus. Jaunajā sistēmā ir 78 minerālu klases, kamēr agrāk izdalīja 8 klases.

Līdzīgi citām populārām minerālu klasifikācijas sistēmām, šī sistēma grupē minerālus pēc to [[anjons|anjoniem]] un [[kristāliskā struktūra|kristāliskās struktūras]] īpatnībām. Katram minerālam sistēmā tiek piešķirts savs numurs — diemžēl numerācijas sistēma atšķiras no agrāk pieņemtās un tas rada problēmas daudziem pasaules muzejiem un kolekcionāriem un izsauc jaunās sistēmas kritiku.

== Jaunā Danas minerālu klasifikācijas sistēma ==
# Tīrradņi
# Sulfīdu minerāli (iekļauj selenīdus, telurīdus, arsenīdus, antimonīdus)
# Sulfosāļi
# Oksīdu minerāli
# Oksīdu minerāli ar [[urāns (elements)|urānu]] un/vai [[torijs|toriju]]
# Oksīdu un hidroksīdu minerāli ar [[hidroksilgrupa|hidroksila grupu]]
# Kompleksie oksīdi
# Kompleksie oksīdi ar [[niobijs|Nb]], [[tantāls|Ta]], [[titāns|Ti]]
# Halīdu minerāli
# Oksihalīdi un hidroksihalīdi
# Halīdu kompleksi — Aluminofluorīdi
# Kompleksie halīdi
# Karbonātu minerāli
# Anhidrātu karbonāti
# Hidratētie karbonāti
# Karbonāti ar hidroksila vai halogēna grupu
# Kompleksie karbonāti
# Vienkāršie nitrāti
# Nitrāti ar hidroksila vai halogēna grupu
# Kompleksie nitrāti
# Jodāti
# Jodāti ar hidroksila vai halogēna grupu
# Kompleksie jodāti
# Borāti
# Borāti ar hidroksila vai halogēna grupu
# Hidratētie borāti ar hidroksila vai halogēna grupu
# Kompleksie borāti
# Sulfātu minerāli
# Hidratētie sulfāti
# Sulfāti ar hidroksila vai halogēna grupu
# Hidratētie sulfāti ar hidroksila vai halogēna grupu
# Kompleksie sulfāti
# Selenāti un telurāti
# Selenīti, telurīti un sulfīti
# Hromīti
# Kompleksie hromīti
# Fosfātu minerāli
# Anhidrātu fosfāti
# Hidratētie skābie fosfāti
# Hidratētie fosfāti
# Anhidrātu fosfāti ar hidroksila vai halogēna grupu
# Hidratētie fosfāti ar hidroksila vai halogēna grupu
# Kompleksie fosfāti
# Antimonāti
# Skābie un normālie antimonīti, arsenīti, fosfīti
# Parastie un halogēnus saturošie antimonīti, arsenīti, fosfīti
# Vanādija oksisāļi
# Anhidrātu molibdāti un volframāti
# Parastie un hidratētie molibdāti un volframāti
# Organiskie minerāli
# Nesosilikāti
# Nesosilikāti ar O, OH, F un H<sub>2</sub>O grupām
# Nesosilikāti ar citām grupām
# Nesosilikātu borosilikātu un daži berilosilikāti
# Sorosilikāti
# Sorosilikāti ar O, OH, F un H<sub>2</sub>O grupām
# Sorosilikāti ar lielām necikliskām grupām (no Si<sub>3</sub>)<sub>10</sub>)
# Sorosilikāti ar tetraedriskām grupām
# Ciklosilikāti ar trīsposmu gredzeniem
# Ciklosilikāti ar četrposmu gredzeniem
# Ciklosilikāti ar sešposmu gredzeniem
# Ciklosilikāti ar astoņposmu gredzeniem
# Ciklosilikāti ar kondensētiem gredzeniem
# Ciklosilikāti ar citiem anjoniem un jauktiem gredzenu tipiem
# Inosilikāti
# Inosilikāti ar divkāršām nesazarotām ķēdēm
# Inosilikāti ar nesazarotām ķēdēm
# Inosilikāti ar dažāda platuma ķēdēm
# Inosilikāti ar sazarotām un sacilpotām ķēdēm
# Inosilikāti ar cauruļveida vai stabveida struktūru
# Filosilikāti
# Filosilikāti ar divdimensiju plātnēm bez sešposmu gredzeniem
# Filosilikāti ar kondensētām tetraedriskām plātnēm
# Filosilikāti ar modulētiem slāņiem
# Tektosilikāti
# Tektosilikāti ar Al-Si karkasu
# Tektosilikāti — ceolītu grupa
# Neklasificēti silikātu minerāli

== Skatīt arī ==
* [[Vecā Danas minerālu klasifikācijas sistēma]]
* [[Pasaules minerālu saraksts]]
* [[Štrunca minerālu klasifikācijas sistēma]]

== Avoti ==
* Richard V. Gaines, Dana's New Mineralogy: The System of Mineralogy of James Dwight Dana and Edward Salisbury Dana, 8th Edition, John Wiley & Sons Canada (1997), {{ISBN|0-471-19310-0}}

[[Kategorija:Mineraloģija]]