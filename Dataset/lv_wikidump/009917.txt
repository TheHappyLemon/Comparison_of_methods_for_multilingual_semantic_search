{{BioTakso infokaste
| attēls =Sea nettles.jpg
| att_nosaukums =[[Jūras nātres]] ''[[Chrysaora quinquecirrha]]'' 
| valsts =Animalia
| valsts_lv =Dzīvnieki
| tips =Cnidaria
| tips_lv =Dzēlējzarndobumaiņi
| apakštips =Medusozoa
| apakštips_lv=Medūzas
| klase =Scyphozoa
| klase_lv =Scifozoji
| iedalījums =
* {{TaksoSaite|Coronatae}}
* {{TaksoSaite|Rhizostomatida}}
* {{TaksoSaite|Rhizostomeae}}
* {{TaksoSaite|Semaeostomeae}}
* {{TaksoSaite|Stauromedusae}}
| kategorijas = nē
}}
'''Scifozoji''' (''Scyphozoa'') ir [[Dzēlējzarndobumaiņi|dzēlējzarndobumaiņu]] tipa (''Cnidaria'') klase, kas pieder pie [[medūzas|medūzu apakštipa]] (''Medusozoa''). Šajā klasē apvieno pārsvarā lielas [[medūza]]s ar stipri zarainu kanālu sistēmu, labi attīstītiem [[maņu orgāni]]em un ļoti vāji izteiktu [[polipi|polipu]] paaudzi. [[Dzimumprodukti]] tām veidojas [[entoderma|entodermā]].
Scifozoji bez izņēmuma ir [[jūra|jūru]] iemītnieki, daži no tiem ļoti lieli. Tā, piemēram, diezgan bieži sastopama medūza ziemeļu jūrās ir [[arktiskā cianeja]] (''Cyanea arctica''), kurai lietussargs var būt vairāk nekā 2 m diametrā un taustekļi līdz 30 m gari.

== Klases vispārīgs apskats ==
Pēc ārējā izskata scifomedūzas ir dažādas. Zvans tām var būt plakans, kā [[aurēlija]]i, - tādas medūzas sauc par diskomedūzām, vai arī augsts. Taustekļi var būt īsi, kā aurēlijai, vai ļoti gari, kā [[Cyanea]].
Interesanta ir īpatnējā scifomedūzu grupa, tā saucamās [[sakņmutes]]. Šīm medūzām [[mutes atvere]] aizaug, bet tās vietā uz stipri attīstītajiem [[mutes taustekļi]]em izveidojas ļoti daudz sīku atveru; šīs atveres kanālu tīkls saista ar [[gastrovaskulārā sistēma|gastrovaskulāro sistēmu]]. Caur šīm atverēm medūzas barojas, pie tam iespējams, ka [[barība]]s avots ir [[ūdens|ūdenī]] izšķīdušās [[organiskās vielas]]. Kā sakņmutu pārstāvi var minēt [[Rhizostoma pulmo]]; tā ir samērā liela medūza, kas vasarā sastopama [[Melnā jūra|Melnajā jūrā]].
Ļoti īpatnējas ir sēdošās [[Lucernariida kārta]]s medūzas. Pēc ārējā izskata tām maz līdzības ar īstajām medūzām. To lietussarga virspuse izstiepta diezgan garā kājā, ar kuru tā piestiprinās pie substrāta, galvenokārt pie [[aļģes|aļģēm]]. Parasti no substrāta šīs medūzas nokarājas puscaurspīdīgu, mīkstu zvanu veidā. Šāda zvana ieliekuma dibenā uz kāta atrodas mutes atvere, bet apmalē - astoņi kniepadatveidīgu taustekļu kūļi. Starp [[taustekļi]]em, zvanu apmales padziļinātajās vietas, dažam formām atrodas [[ropaloīdi]], kas ir vienkāršojušies un pārveidojušies peldošo formu [[ropāliji]]. Tajos nav maņu orgānu, izņemot nelielu pigmenta plankumu pie pamatnes, bet tiem ir daudz [[dziedzeršūnas|dziedzeršūnu]]. Ropalpīdi ir īpatnēji medūzas [[kustību orgāni]], ar kuriem tās pārvietojas pa substrātu. Sēdošo medūzu piemēri ir ziemeļu jūrās diezgan bieži sastopamie nelielie (līdz 2—3 cm) brūnas krāsas [[Haliclystus]] ģints pārstāvji un maigi sārtie, lielākie (līdz 10—12 cm augstie) [[Lucernario]] ģints pārstāvji. Pēdējās ģints sugas ir arī Melnajā jūrā.
[[Ķīna|Ķīnā]] dažas scifomeduzas, piemēram, [[Rhopllema esculenta]], ir rūpniecisks objekts, ko lieto pārtikā. Dažas medūzas ir indīgas: tās ar savām [[dzeļšūnas|dzeļšūnām]] var radīt stiprus apdegumus.

== Sistemātika ==
'''Klase''' {{TaksoSaite|Scyphozoa|Scifozoji}}
* kārta {{TaksoSaite|Coronatae}}
* kārta {{TaksoSaite|Rhizostomatida}}
* kārta {{TaksoSaite|Rhizostomeae}}
* kārta {{TaksoSaite|Semaeostomeae}}
* kārta {{TaksoSaite|Stauromedusae}}
<!--
*klase: Scyphozoa
:*kārta: Coronatae
:::*dzimta: Atollidae
:::*dzimta: Atorellidae
:::*dzimta: Collaspididae
:::*dzimta: Linuchidae
:::*dzimta: Nausithoidae
:::*dzimta: Paraphyllinidae
:::*dzimta: Periphyllidae
:::*dzimta: Tetraplatidae
:*kārta: Rhizostomatida
:::*dzimta: Archirhizidae
:*kārta: Rhizostomeae
::* apakškārta: Daktyliophorae
::* apakškārta: Kolpophorae
:*kārta: Semaeostomeae
:::*dzimta: Cyaneidae
:::*dzimta: Depastridae
:::*dzimta: Halicyathidae
:::*dzimta: Pelagiidae
:::*dzimta: Ulmaridae
:*kārta: Stauromedusae (stalked jellyfishes)
:::*dzimta: Cleistocarpidae
:::*dzimta: Eleutherocarpidae
:::*dzimta: Kyopodidae
:::*dzimta: Tesseranthidae
-->



[[Kategorija:Scifozoji| ]]
[[Kategorija:Dzēlējzarndobumaiņi]]