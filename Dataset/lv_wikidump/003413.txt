{{Nosaukums slīprakstā}}
{{Mūzikas izpildītāja infokaste
| Vārds = ''Pink Floyd''
| Attēls = Pink Floyd 68.jpg
| Att_izm = 250px
| Apraksts = ''Pink Floyd'' [[1968]]. gadā. No kreisās: Niks Meisons, Sids Barets, Deivids Gilmors, Rodžers Voterss, Ričards Raits.
| Fons = grupa
| Vieta = {{flaga|Lielbritānija}} [[Kembridža]], [[Apvienotā Karaliste]]
| Žanrs = [[progresīvais roks]]<br />[[psihodēliskais roks]]
| Gadi = 1964—1994; 2013—2014; 2022
| Izdevējkompānija = ''[[Harvest Records|Harvest]]'', ''[[Capitol Records|Capitol]]'', ''[[Columbia Records|Columbia]]''
| Mlapa = [http://www.pinkfloyd.co.uk/ pinkfloyd.co.uk]
| Bij_dalībnieki = [[Deivids Gilmors]]<br />[[Niks Meisons]]<br />[[Ričards Raits]]<br />[[Rodžers Voterss]]<br />[[Sids Barets]]<br />Bobs Klouss
}}

'''''Pink Floyd''''' ir [[Anglija|angļu]] [[rokmūzika]]s grupa, kura sākotnēji ieguva ievērību ar tās izpildīto [[Psihedēliskais roks|psihedēlisko]] un [[speisroks|speisroka]] mūziku, bet vēlāk ar [[progresīvais roks|progresīvā roka]] mūziku. ''Pink Floyd'' ir pazīstami arī ar [[filozofija|filozofiskajiem]] dziesmu vārdiem, skaņas eksperimentēšanu, inovatīvo [[albuma vāks|albuma vāku]] mākslu un sīki izstrādātu sniegumu auditorijas priekšā. ''Pink Floyd'' ir viens no visu laiku veiksmīgākajiem rokmūzikas projektiem [[mūzika]]s vēsturē. Kopumā visā pasaulē ir pārdoti vairāk nekā 210 miljoni albumi,<ref>{{en ikona}} {{Ziņu atsauce | first=Richard | last=West-Soley | coauthors= | title=Former participants make top 20 ESC stars top sales chart | date=2006-02-05 | publisher=esctoday.com | url=http://www.esctoday.com/news/read/5531 | accessdate=2008-11-15 | archive-date=2008-12-30 | archive-url=https://web.archive.org/web/20081230080436/http://www.esctoday.com/news/read/5531 }}</ref><ref>{{en ikona}} {{Ziņu atsauce | first=Adam | last=Fresco | title=Pink Floyd founder Syd Barrett dies at home |date=2006-07-11| publisher=Timesonline.co.uk | url =http://www.timesonline.co.uk/article/0,,2-2265034,00.html |accessdate= 2008-11-15}}</ref><ref>{{en ikona}} {{Ziņu atsauce | first= | last= | coauthors= | title=Floyd 'true to Barrett's legacy' |date=2006-07-11 | url =http://news.bbc.co.uk/1/hi/entertainment/5170644.stm | work =BBC News |accessdate= 2008-11-15}}</ref> no kuriem lielākā daļa, aptuveni 74,5 miljoni, ir pārdoti [[Amerikas Savienotās Valstis|Savienotajās Valstīs]].<ref name="RIAA">{{en ikona}} {{Ziņu atsauce | title=Top Selling Artists | accessdate=2008-11-15 | url=http://www.riaa.com/goldandplatinumdata.php?table=tblTopArt | archive-date=2007-07-01 | archive-url=https://web.archive.org/web/20070701163039/http://www.riaa.com/goldandplatinumdata.php?table=tblTopArt }}</ref> Īpašus panākumus ''Pink Floyd'' guva ar vēlākajiem [[konceptuāls albums|konceptuālajiem albumiem]], sevišķi ''[[Dark Side of the Moon]]'' (1973) un ''[[The Wall]]'' (1979).

Grupas darbību mēdz iedalīt vairākos posmos. [[1964]]. gadā grupu izveidoja un vadīja [[Sids Barets]], no [[1968]]. gada vadību sāka pārņemt [[Rodžers Voterss]], kura laikā ''Pink Floyd'' ieguva īpašu slavu un kritiķu atzinību (''Dark Side of the Moon'', ''[[Wish You Were Here]]'', ''[[Animals]]'', ''The Wall''). 1985. gadā Voterss paziņoja, ka grupa sevi izsmēlusi un savu darbību pārtrauc, taču pārējie grupas locekļi turpināja uzstāties ar ''Pink Floyd'' nosaukumu. Voterss tiesā mēģināja panākt, lai grupai nebūtu tiesību lietot nosaukumu ''Pink Floyd'', taču tiesa lēma par labu pārējiem grupas dalībniekiem.

== Vēsture ==
=== 1964—1968 ===
''Pink Floyd'' pirmsākumi saistāmi ar 1964. gadā izveidotu grupu ''Tea Set'', kurā ietilpa [[Rodžers Voterss]], [[Niks Meisons]], [[Riks Raits]] un [[Bobs Klouss]]. Kad grupai pievienojās [[Sids Barets]], pēc viņa ierosinājuma grupa tika pārdēvēta par ''The Pink Floyd Sound'' par godu diviem Bareta iecienītiem blūza mūziķiem: [[Pinks Andersons|Pinkam Andersonam]] un [[Floids Kaunsils|Floidam Kaunsilam]]. Ar laiku artikuls un vārds ''Sound'' tika atmesti.

[[1967]]. gadā grupai atnāk pirmie panākumi — Bareta sacerētās dziesmas ''[[Arnold Layne]]'' un ''[[See Emily Play]]'' izdotas singlu veidā iekaro Lielbritānijas topu desmitnieku. Tam seko arī debijas albums ''[[The Piper at the Gates of Dawn]]'', kurā ''Pink Floyd'' parāda savu Londonas [[UFO klubs|UFO klubā]] noslīpēto meistarību [[speisroks|speisroka]] un [[psihodēlija]]s radīšanā, ar tādām kompozīcijām kā ''Astronomy Domine'' un ''Interstellar Overdrive''.

Grupas panākumu ceļā rodas problēmas — pieaugošās popularitātes un dažādu apreibinošu vielu lietošanas iespaidā pasliktinās Sida Bareta psihiskā veselība un viņam rodas pat problēmas normāli nospēlēt koncertos. Līdz ar to grupā tiek pieņemts otrs ģitārists — kādreizējais grupas ''Jokers Wild'' dalībnieks [[Deivids Gilmors]], kam sākotnēji bija atvēlēta koncertu mūziķa loma grupā, Baretam saglabājot galvenā dziesmu autora funkcijas. Tomēr izrādās, ka Baretam arī komponēšana sagādā problēmas, kā rezultātā viņa un grupas ceļi šķiras. 1968. gadā iznākušajā albumā ''[[A Saucerful of Secrets]]'' Barets ir autors vairs tikai vienai kompozīcijai — ''Jugband Blues'', un pat tajā ir skaidri jaušama viņa psihes straujā mainīšanās. Bareta vokāli un ģitāras partijas parādās gan arī vairākās citās albuma dziesmās, tomēr ir skaidrs, ka grupai, kas savas pastāvēšanas pirmajos gados ir paļāvusies gandrīz pilnībā tikai uz Bareta ģēniju, ir jāmeklē jauni risinājumi izaugsmei.

=== 1968—1983 ===
Par jauno grupas līderi kļūst Rodžers Voterss, lai gan pāreja no Bareta vadītas grupas uz Votersa vadītu grupu ieilgst, tā rezultātā tādos albumos kā ''[[Music From the Film More|More]]'', ''[[Ummagumma]]'', ''[[Atom Heart Mother]]'', ''[[Meddle]]'', ''[[Obscured by Clouds]]'' dziesmu sacerēšanā aktīvi piedalās visi četri grupas dalībnieki, tomēr Bareta laika panākumus atkārtot neizdodas. Lielais grupas izrāviens notiek ar 1973. gada albumu ''[[Dark Side of the Moon]]'', kurā vadību grupā jau diezgan izteikti ir pārņēmis Voterss, kas kļuvis par galveno tekstu autoru un pamazām sacer arī arvien lielāku daļu melodiju. ''Dark Side of the Moon'' izceļas ar milzīgu daudzumu dažādu izmantotu skaņas efektu, revolucionāru producēšanas rezultātu un vairākām [[popmūzika]]s auditoriju piesaistošām kompozīcijām, kas ''Pink Floyd'' padara par vienu no populārākajām grupām pasaulē.

Atkārtot ''Dark Side of the Moon'' panākumus nav viegli, tāpēc nākamā albuma ierakstīšanas process ievelkas, un arī rezultāts — albums ''[[Wish You Were Here]]'' lielākoties tiek atzīts par mazāk spožu kā tā priekšgājējs.{{Nepieciešama atsauce}} Albums tiek veltīts kontaktu ar saviem kādreizējajiem grupas biedriem pavisam zaudējušajam Sidam Baretam, kas negaidīti parādās grupas studijā šī albuma ierakstīšanas laikā. 1977. gada ''[[Animals]]'' Voterss sacer kā variāciju par [[Džordžs Orvels|Džordža Orvela]] [[Dzīvnieku ferma|''Dzīvnieku fermu'']].

Līdzās ''Dark Side of the Moon'' par otru grupas karjeras augstāko punktu lielākoties tiek atzīts 1979. gadā iznākušais dubultalbums ''[[The Wall]]'', kurā Voterss jau ir tik lielā mērā pārņēmis grupu savos grožos, ka pat albuma bukletā viņa vārds tiek nošķirts no pārējiem tās dalībniekiem. Tāpat kā ''Dark Side of the Moon'', ''The Wall'' kļūst par vienu no visu laiku pārdotākajiem mūzikas albumiem, bet to pavadošā tūre, kuras koncertos tiek veidota simboliska siena starp grupu un skatītājiem — par vienu no grandiozākajiem notikumiem rokmūzikas vēsturē.{{Nepieciešama atsauce}}

Tomēr pēc šī albuma ierakstīšanas Voterss piespiež{{Nepieciešama atsauce}} Ričardu Raitu grupu atstāt, apgalvojot, ka Raita līdzdalība tāpat pēdējos gados bijusi minimāla. Šo nesaskaņu dēļ nākamais grupas albums iznāk tikai četrus gadus pēc ''The Wall''. ''[[The Final Cut]]'' kļūst par pēdējo Votersa dominēto ierakstu un tas turpina ''The Wall'' aizsākto [[karš|kara]] tematiku. Meisona un Gilmora līdzdalība šajā ierakstā ir minimāla, Voterss ir ne tikai visu dziesmu mūzikas un teksta autors, bet arī instrumentālā loma pārējiem grupas dalībniekiem šajā albumā ir ievērojami ierobežota.

=== 1985—1994 ===
Pēc ''The Final Cut'' iznākšanas, 1985. gadā, tika paziņots par ''Pink Floyd'' pastāvēšanas beigām. Tomēr Gilmors vēlāk izvēlējās grupas nosaukumu saglabāt un tiesā atkaroja šo nosaukumu no Votersa (kurš gan nebija plānojis uzstāties kā ''Pink Floyd''), zaudējot gan tiesības koncertos izmantot ''The Wall'' atribūtiku. 1987. gadā Gilmors un Meisons kā ''Pink Floyd'' izdod jaunu albumu — [[A Momentary Lapse of Reason]], kas kļūst komerciāli veiksmīgs. Nākamo ''Pink Floyd'' albumu nākas gaidīt 7 gadus. 1994. gadā izdotais ''[[The Division Bell]]'' pagaidām ir arī pēdējais grupas albums un par spīti kopīgai ''Pink Floyd'' un Rodžera Votersa dalībai koncertā ''[[Live 8]]'' pagaidām grupa nav paziņojusi par atkalapvienošanos.

=== "Hey, Hey, Rise Up!" (2022) ===
Deivids Gilmors un Niks Meisons atkal apvienojās 2022. gada martā, kā ''Pink Floyd'' kopā ar basģitāristu Gaju Pratu (Guy Pratt) un taustiņinstrumentālistu Nitinu Savniju (Nitin Sawhney), lai ierakstītu dziesmu "Hey, Hey, Rise Up!" Ukrainas atbalstam pēc [[Krievijas 2022. gada iebrukums Ukrainā|Krievijas agresīvā iebrukuma]]. Tajā skan ''[[Boombox]]'' dziedātāja [[Andrijs Hļivņuks|Andrija Hļivņuka]] (''Андрій Хливнюк'') vokāls, kas ņemts no ''[[Instagram]]'' videoklipa, kurā viņš Kijivā dzied 1914. gada ukraiņu tautasdziesmu "Ak sārtās irbenes pļavā". Deivids Gilmors to raksturoja kā "spēcīgu brīdi, kas viņā radīja vēlmi to ielikt mūzikā". Ieņēmumi no dziesmas, kas izskanēja 7. aprīlī, novirzīti humānajai palīdzībai Ukrainai. Deivids Gilmors atzina, ka karš viņu ir iedvesmojis izdot jaunu mūziku caur Pink Floyd, jo tas bija "vitāli" svarīgi, lai palielinātu izpratni par notiekošo.<ref name=":0">{{Tīmekļa atsauce|url=https://www.theguardian.com/music/2022/apr/07/pink-floyd-reform-to-support-ukraine|title=‘This is a crazy, unjust attack’: Pink Floyd re-form to support Ukraine|website=the Guardian|access-date=2022-04-11|date=2022-04-07|language=en}}</ref> ''Pink Floyd'' jau bija izņēmusi mūziku no straumēšanas pakalpojumiem Krievijā un Baltkrievijā. Viņu darbs caur Waters palicis, izraisot pieņēmumus, ka Waters ir bloķējis tā noņemšanu, un Deivids Gilmors sacīja tikai, ka "Es biju vīlies... Lasiet to, ko vēlaties."<ref name=":0" />

== Sastāvs ==
* [[Sids Barets]] (1964—1968)
* [[Deivids Gilmors]] (1968—1994; 2022)
* [[Bobs Klouss]] (1964—1965)
* [[Niks Meisons]] (1964—1994; 2022)
* [[Rodžers Voterss]] (1964—1985)
* [[Ričards Raits]] (1964—1981, 1987—1994)

== Diskogrāfija ==
''Pamata raksts: [[Pink Floyd diskogrāfija]]''
{{columns  |width=300px
|col1=
; Studijas albumi
* ''[[The Piper at the Gates of Dawn]]'' (1967)
* ''[[A Saucerful of Secrets]]'' (1968)
* ''[[Music From the Film More]]'' (1969)
* ''[[Ummagumma]]'' (1969)
* ''[[Atom Heart Mother]]'' (1970)
* ''[[Meddle]]'' (1971)
* ''[[Obscured by Clouds]]'' (1972)
* ''[[The Dark Side of the Moon]]'' (1973)
* ''[[Wish You Were Here]]'' (1975)
* ''[[Animals]]'' (1977)
* ''[[The Wall]]'' (1979)
* ''[[The Final Cut]]'' (1983)
* ''[[A Momentary Lapse of Reason]]'' (1987)
* ''[[The Division Bell]]'' (1994)
* ''[[The Endless River]]'' (2014)
|col2=
; Koncertalbumi
* ''[[Ummagumma]]'' (1969)
* ''[[Delicate Sound of Thunder]]'' (1988)
* ''[[P*U*L*S*E]] (1995)''
* ''[[Is There Anybody Out There? The Wall Live 1980-81]]'' (2000)
; Ievērojamākās dziesmas
* ''[[One of These Days]]'' (1971)
* ''[[Time (dziesma)|Time]]'' (1972)
* ''[[Money]]'' (1973)
* ''[[Us and Them]]'' (1973)
* ''[[Have a Cigar]]'' (1975)
* ''[[Wish You Were Here (dziesma)|Wish You Were Here]]'' (1975)
* ''[[Another Brick in the Wall|Another Brick in the Wall (Part II)]]'' (1979)
* ''[[Comfortably Numb]]'' (1980)
}}

== Atsauces ==
{{atsauces}}

{{commons category|Pink Floyd}}


{{Pink Floyd}}

{{autoritatīvā vadība}}

[[Kategorija:Pink Floyd| ]]
[[Kategorija:1960. gadu mūzikas grupas]]
[[Kategorija:1970. gadu mūzikas grupas]]
[[Kategorija:1980. gadu mūzikas grupas]]
[[Kategorija:1990. gadu mūzikas grupas]]
[[Kategorija:Anglijas rokgrupas]]
[[Kategorija:Anglijas progresīvā roka grupas]]
[[Kategorija:Anglijas psihodēliskā roka grupas]]
[[Kategorija:Grammy balvas ieguvēji]]