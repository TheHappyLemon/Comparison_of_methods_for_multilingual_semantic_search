[[Attēls:Camille Corot-Nadar corrected.jpg|thumb|250px|Žans Batists Kamils Koro ([[Nadars|Nadara]] fotogrāfija)]]
{{infokaste+}}
'''Žans Batists Kamils Koro''' (''Jean-Baptiste Camille Corot''; dzimis [[1796]]. gada 17. vai 26. jūlijā [[Parīze|Parīzē]], miris [[1875]]. gada 22. februārī [[Parīze|Parīzē]]) bija franču ainavists, kurš pamatā gleznoja [[reālisms|reālisma]] stilā. Koro ir viens no būtiskākajiem [[impresionisms|impresionisma]] ietekmes avotiem. Kopā ar [[Žans Fransuā Milē|Žanu Fransuā Milē]] un [[Teodors Ruso|Teodoru Ruso]] Koro bija viens no nozīmīgākajiem [[Barbizonas skola]]s pārstāvjiem. Koro darbu skaits ir milzīgs, taču vēlīnajos gados viņš bija tik populārs, ka ārkārtīgi liels ir arī viltojumu skaits.

== Dzīve ==
Koro dzimis 1796. gadā Parīzē vidusšķiras ģimenē. Izglītību Koro ieguva [[Ruāna|Ruānā]] un pēc tam kļuva par mākcekli pie manufaktūras preču tirgotāja, līdz 26 gadu vecumā tēvs viņam atļāva pievērsties mākslai un piešķīra ar finansiālu atbalstu. [[1825]]. gadā Koro devās uz [[Roma|Romu]], kur pavadīja trīs gadus, šajā laikā gleznodams [[Kampaņa (pilsēta)|Kampaņu]] un Romas lauku skatus. Apceļojis arī [[Neapole|Neapoli]] un [[Venēcija|Venēciju]], viņš atgriezās Francijā. [[1833]]. gadā Parīzes salonā tika izstādīta Koro glezna, kurā attēlots Fontenblo mežs; tai piešķīra 2. pakāpes medaļu, kas deva Koro tiesības izstādīt darbus bez iepriekšēja žūrijas vērtējuma. [[1834]]. gadā Koro vēlreiz devās uz Itāliju, kur skicēja [[Florence]]s, [[Piza]]s, [[Dženova]]s un [[Venēcija]]s ainavas. Pēdējo reizi Koro uz Itāliju devās [[1843]]. gadā. [[1836]]. gadā Koro apmeklēja [[Aviņona|Aviņonu]], [[1842]]. gadā — [[Šveice|Šveici]], [[1854]]. gadā — [[Nīderlande|Nīderlandi]] un [[1862]]. gadā — [[Londona|Londonu]].

[[1830]]. gados Koro darbi bieži tika izstādīti Parīzes salonā; lai arī tie guva atsaucību, viņa gleznas tomēr pirka reti. [[1840]]. gadā Francija iegādājās gleznu "Mazais gans", un [[1846]]. gadā Koro tika piešķirts [[Goda Leģiona ordenis]]. Aptuveni šajā laikā Koro kļuva finansiāli neatkarīgs, jo viņa darbi tika ļoti augsti novērtēti un tos labprāt iegādājās. [[1855]]. gadā Koro Parīzes Vispasaules izstādē ieguva pirmās pakāpes medaļu. Kādu Koro gleznu iegādājās imperators [[Napoleons III]].

Koro bija pazīstams arī ar labdarību. [[1871]]. gadā Koro ziedoja naudu nabadzīgajiem Parīzes iedzīvotājiem; [[1872]]. gadā viņš uzdāvināja māju talantīgajam karikatūristam [[Onorē Domjē]], kurš šajā laikā bija akls un bez iztikas līdzekļiem. 1875. gadā mākslinieks ziedoja 10 000 franku Milē atraitnei.

Koro nomira [[1875]]. gada 22. februārī un tika apglabāts [[Perlašēza kapsēta|Perlašēza kapsētā]].

== Mākslinieciskā darbība ==

Koro darbi pamatā ir ainavas, lai arī viņš gleznojis arī mitoloģiskas ainas, portretus u.tml. [[1860]]. gados Koro sāka gleznot t.s. "suvenīrus" — melanholiskas ainavas, kurās izmantoti standarta elementi (piemēram, ezers, kam pāri noliekušies koki).

Īpaša Koro mākslas īpatnība ir viņa prasmīgi veidotās skices, kuras viņas dzīves laikā tika uzskatītas par mazvērtīgām (priekšroka tika dota pabeigtām gleznām), taču tagad tiek uzlūkotas kā nozīmīga viņa daiļrades sastāvdaļa.
<gallery>
Jean-Baptiste-Camille Corot - Orphée.jpg|"Orfejs izved Eiridīki no pazemes" (1861)
Corot - Morning in Venice - Pushkin.jpeg|''Rīts Venēcijā'' (1834)
View of Genoa (Camille Corot).jpg|''Dženovas skats'' (1834)
Jean-Baptiste-Camille Corot, 1850-51 - The Haymakers.jpg|''Siena pļāvēji'' (1850-51)
Young Girl Reading by Jean-Baptiste-Camille Corot c1868.jpg|''Lasošā meitene'' (ap 1868)
</gallery>

{{commonscat|Jean-Baptiste-Camille Corot|Žans Batists Kamils Koro}}

{{autoritatīvā vadība}}

{{DEFAULTSORT:Koro, Zzans Batists Kamils}}
[[Kategorija:1796. gadā dzimušie]]
[[Kategorija:1895. gadā mirušie]]
[[Kategorija:Parīzē dzimušie]]
[[Kategorija:Franču mākslinieki]]
[[Kategorija:Francijas gleznotāji]]
[[Kategorija:Reālisma mākslinieki]]
[[Kategorija:Ar Goda Leģiona ordeni apbalvotie]]