{{BioTakso infokaste
|         attēls = Chroicocephalus_ridibundus_2012a.jpg
|  att_nosaukums = Lielais ķīris vasaras apspalvojumā
|         valsts = Animalia
|      valsts_lv = Dzīvnieki
|           tips = Chordata
|        tips_lv = Hordaiņi
|          klase = Aves
|       klase_lv = Putni
|          kārta = Charadriiformes
|       kārta_lv = Tārtiņveidīgie
|         dzimta = Laridae
|      dzimta_lv = Kaiju dzimta
|          ģints = Chroicocephalus
|       ģints_lv = Ķīri
|           suga = Chroicocephalus ridibundus
|        suga_lv = Lielais ķīris
|       binomial = Chroicocephalus ridibundus<br> <small>([[Kārlis Linnejs|Linnaeus]], 1766)</small>
|    kategorijas = nē
|       sinonīmi =
*''Larus ridibundus''
|attēls2=Black-headed Gulls (Larus ridibundus) (W1CDR0001402 BD19).ogg}}

'''Lielais ķīris''' (''Chroicocephalus ridibundus'') ir neliels [[kaiju dzimta]]s (''Laridae'') jūrasputns. Ģeogrāfisko variāciju nav.<ref>[https://www.worldbirdnames.org/bow/gulls/ World Bird List: Noddies, gulls, terns, auks, 2020]</ref> Vēl nesenā pagātnē lielais ķīris tika klasificēts [[kaijas|kaiju ģintī]] (''Larus''), bet, [[21. gadsimts|21. gadsimtā]] attīstoties ģenētiskajiem pētījumiem, tas līdz ar vairākām citām kaiju sugām izdalīts [[ķīri|ķīru ģintī]] (''Chroicocephalus''). Zinātniskais nosaukums ''Larus ridibundus'' oficiāli mainīts uz ''Chroicocephalus ridibundus'' 2013. gada oktobrī.<ref name=orn/>

== Izplatība ==
[[Attēls:Chroicocephalus ridibundus in flight (adult in summer plumage).JPG|thumb|left|220px|Lielajam ķīrim lidojumā var redzēt balto spārnu priekšējo malu]]
[[Attēls:Seagull in Hyde Park.jpg|thumb|left|220px|Ziemas periodā lielais ķīris zaudē savu brūno galvas apspalvojumu]]
Lielais ķīris sastopams lielākajā daļā [[Eiropa]]s un [[Āzija]]s, no [[Rietumeiropa]]s līdz [[Usūrija]]i un [[Kamčatka]]i. Nelielas populācijas mājo arī [[Grenlande|Grenlandē]] un [[Ziemeļamerika|Ziemeļamerikā]], [[Kanāda]]s un [[Amerikas Savienotās Valstis|ASV]] ziemeļaustrumu piekrastē.<ref name=orn>{{Tīmekļa atsauce |url=http://www.ornitofaunistika.com/lvp/lvp_chrrid.htm |title=Ornitofaunistika: Lielais ķīris Chroicocephalus ridibundus |access-date={{dat|2013|12|11||bez}} |archiveurl=https://web.archive.org/web/20150315032152/http://www.ornitofaunistika.com/lvp/lvp_chrrid.htm |archivedate={{dat|2015|03|15||bez}} }}</ref><ref>[http://www.iucnredlist.org/details/22694420/0 IUCN: Larus ridibundus]</ref> Lielākā daļa [[populācija]]s ir [[gājputns|gājputni]], kas ziemot dodas uz [[dienvidi]]em, bet Eiropas un Āzijas maigāka [[klimats|klimata]] reģiona populācijas ir nometnieki. Eiropas populācijas ziemo [[Vidusjūra]]s reģionā Rietumeiropā un [[Āfrika|Āfrikā]], arī gar Atlantijas okeāna piekrasti Eiropā un Āfrikā, vietām iekšzemē.<ref name=map>[http://maps.iucnredlist.org/map.html?id=22694420 IUCN map: Larus ridibundus]</ref> Āzijas populācijas ziemo [[Arābijas pussala]]s un [[Indijas subkontinents|Indijas subkontinenta]] [[Indijas okeāns|Indijas okeāna]] piekrstēs, kā arī [[Austrumāzija]]s un [[Dienvidaustrumāzija]]s [[Klusais okeāns|Klusā okeāna]] piekrastē.<ref name=map/>

== Latvijā ==
Lielais ķīris [[Latvija|Latvijā]] piemērotās vietās ir parasts ligzdotājs. Vairums ligzdojošo koloniju var novērot [[ezers|ezeros]] ar peldošas veģetācijas ceriem vai [[zivis|zivju]] dīķos. Dažu pēdējo{{Jāprecizē}} gadu laikā lielo ķīru ligzdojošo pāru skaits strauji samazinājies.<ref name=orn/> Jau vairākus gadus pēc kārtas tas kopā ar [[zīriņi]]em kā ligzdošanas vietu ir iecienījuši [[Preses nams|Preses nama]] jumtu [[Rīga|Rīgā]], [[Daugava]]s kreisajā krastā. Lielais ķīris ir arī ļoti parasts ceļošanas laikā, nelielā skaitā regulāri ziemo gar visu Latvijas piekrasti. Tomēr ziemojošo putnu skaits ir lielāks dienvidrietumos un gar [[Rīgas līcis|Rīgas līča]] piekrasti, nereti arī [[Daugava]]s lejtecē un [[Rīga]]s apkārtnē.<ref name=orn/>

== Izskats ==
Neskatoties uz savu nosaukumu [[latviešu valoda|latviešu valodā]], lielais ķīris (Latvijā mājo arī [[mazais ķīris]]) ir neliela auguma kaija, kuras ķermeņa garums ir 37—44 [[Centimetrs|cm]], [[spārnu plētums]] 94—110 cm, svars 220—350 [[grams|g]].<ref name=pho>[http://www.photomazza.com/?Larus-ridibundus Animals: Chroicocephalus ridibundus — Linnaeus, 1766]{{Novecojusi saite}}</ref> Pieaugušas kaijas apspalvojums lielajam ķīrim izaug divu gadu vecumā. Vasarā tam ir [[šokolāde]]s brūna galva, kas no attāluma var izskatīties melna. Tam ir gaiši pelēka mugura un spārni, kuriem lidojumā var redzēt balto [[spārns|spārna]] priekšējo malu (kontūru), kas sākas pie pleca, un melnos spārnu lidspalvu galiņus. Kakls, krūtis, vēders un aste ir [[Baltā krāsa|balti]], bet knābis un kājas [[sarkans|sarkanas]]. Ap tumši brūnajām acīm tam ir sarkani, neapspalvotas ādas gredzeni.<ref name=pho/> Ziemas laikā lielais ķīris zaudē brūno galvas apspalvojumu — galva kļūst balta un par brūno apspalvojumu vairs liecina tikai divi nelieli, tumši raibumi, kas atgādina "austiņas".

Jauno putnu apspalvojums pirmajā gadā ir raibumoti pelēkbrūns ar baltu vēderu, kā arī uz astes ir melna šķērsjosla. Pirmās ziemas laikā apspalvojumā gandrīz pilnībā izzūd brūnie toņi, kas vairs saglabājas tikai uz spārniem. Otrā gada laikā jaunie putni pamazām kļūst līdzīgi pieaugušajiem.<ref name="pho" />

== Uzvedība un barība ==
[[Attēls:PikiWiki Israel 7224 Black-headed Gulls.jpg|thumb|240px|Ziemojošo lielo ķīru bars]]
[[Attēls:Chroicocephalus ridibundus -Minsmere, Suffolk, England -adult and chick-8.jpg|thumb|240px|Lielais ķīris ar mazuli]]
Kā lielākā daļa kaiju, lielais ķīris ziemas laikā kļūst draudzīgs un sabiedrisks. Bars kopīgi barojas un nakšņo. Lielais ķīris pamatā uzturas piekrastēs un parasti nelido tālu atklātā [[jūra|jūrā]], kur to var novērot ļoti reti.

Lielais ķīris ir [[visēdājs]] un barojas ar jebko, ko var atrast. Pamatā tas barojas ar [[bezmugurkaulnieki]]em, [[kukaiņi]]em, [[tārpi]]em, [[zivis|zivīm]], [[sēkla|sēklām]] un [[maita|maitu]]. Tas ir drosmīgs putns, kas nebaidās ne nozagt barību citiem putniem, ne no [[cilvēks|cilvēka]] tuvuma un labprāt ļaujas cilvēku piebarošanai. Lielajam ķīrim piemīt arī [[kleptoparazītisms]].<ref name=pho/> Ķīris neatteiksies parakāties pa pilsētas atkritumiem vai "pamedīt" [[bezmugurkaulnieki|bezmugurkaulniekus]] nopļautos [[labība]]s laukos. Lielais ķīris ir ļoti trokšņains, skaļš un "kašķīgs" putns — šo iespaidu vēl pastiprina fakts, ka šie putni parasti uzturas lielos baros.

== Ligzdošana ==
Lielais ķīris ligzdo kolonijās saldūdens vai viegli sāļu ūdentilpņu krastos,<ref name=pho/> plašos [[niedrājs|niedrājos]], [[purvs|purvos]], [[ezers|ezeru]] [[sala|saliņās]]. Pirmie ligzdošanas teritorijā ierodas [[tēviņš|tēviņi]] un katrs ieņem ligzdas vietu. Tad kolonijā ierodas [[mātīte]]s un izvēlas sev partneri. Lai izpatiktu mātītei, tēviņš tai atrij barību. Pēc pāra izveidošanās ligzdas teritorija, kas ir vairāki kvadrātmetri, tiek agresīvi aizsargāta no pārējiem kolonijā.<ref name=pho/> Kolonijās var būt daži pāri vai vairāki tūkstoši. Pieaugušajiem putniem ir tendence atgriezties dzimtajās kolonijās.<ref name=pho/> [[Ligzda]]i ir kausveida forma un tā tiek būvēta uz zemes. Būvniecībai tiek izmantoti dažādi [[augi]]. Dējumā parasti ir 1—3 brūnas [[ola]]s ar tumšāk brūniem raibumiem. Inkubācijas periods ilgst 22—26 dienas. Uzreiz pēc izšķilšanās mazuļiem ir sarkanbrūnas dūnas ar raibumiem uz muguras un tie spēj pamest ligzdu. Vecāki tos baro ar zivīm un citu [[olbaltumvielas|olbaltumvielām]] bagātu barību, to atrijot.

Līdzīgi kā citām kaijām lielajam ķīrim ir garš mūžs. Vecākais zināmais putns savvaļā nodzīvojis līdz 32,9 gadiem.<ref>[http://genomics.senescence.info/species/entry.php?species=Chroicocephalus_ridibundus AnAge entry for Chroicocephalus ridibundus]</ref>

== Galerija ==
<gallery>
Image:Mouette rieuse.jpg|Lielie ķīri ziemā
Image:Larus ridibundus nest with eggs.jpg|Lielo ķīru ligzda
Image:Immature black headed gull.jpg|Lielā ķīra jaunputns pirmajā vasarā
Image:Chroicocephalus ridibundus 1st winter.jpg|Lielā ķīra jaunputns pirmajā ziemā
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20191127024219/http://www.putni.lv/ Putni Latvijā un pasaulē]
* [https://web.archive.org/web/20050829110616/http://www.putni.lv/lvp_frames.htm Sugu saraksts ar komentāriem par skaitu un izplatību.] Detalizēta retumu uzskaite. Dažādi rekordi: pirmie un pēdējie migranti, neparasti ziemotāji un citi fakti.
* [http://www.lob.lv/ Latvijas Ornitoloģijas Biedrība]
* [http://avibase.bsc-eoc.org/species.jsp?avibaseid=FB02DD9658CC1EC6 Avibase: Black-headed Gull (Chroicocephalus ridibundus) (Linnaeus, 1766)]
* [https://web.archive.org/web/20130827130506/http://birdguides.com/species/species.asp?sp=061039 Bird Guides: Black-headed Gull (Chroicocephalus ridibundus)]
* [http://www.theguardian.com/science/punctuated-equilibrium/2011/dec/02/3 Mystery bird: Black-headed gull, Chroicocephalus ridibundus]
* [http://www.xeno-canto.org/species/Chroicocephalus-ridibundus Xeno: Black-headed Gull · Chroicocephalus ridibundus · (Linnaeus, 1766)]
* [http://birds.audubon.org/birds/black-headed-gull Audubon: Black-headed GullChroicocephalus ridibundus]
* [http://www.birdsofeurope.org/birds.php?l=en&cat=5&sub=27&vid=189&type=bird Birds of Europe: Common Black-headed Gull/Chroicocephalus ridibundus]{{Novecojusi saite}}

{{autoritatīvā vadība}}

{{DEFAULTSORT:Lielais kzizris}}
[[Kategorija:Ķīri]]
[[Kategorija:Latvijas putni]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]
[[Kategorija:Ziemeļamerikas putni]]
[[Kategorija:Grenlandes fauna]]