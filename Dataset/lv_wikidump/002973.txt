{{novec}}
{{Latvijas politiskās partijas infokaste|
vārds=Visu Latvijai!|
logo=[[Attēls:FlagVisuLatvijai.svg|280px|"Visu Latvijai!" logo]]|
vad=[[Imants Parādnieks]], [[Raivis Dzintars]]|
dib=2006. gada 14. janvārī 
(kā jaunatnes organizācija pastāv kopš 2000. gada augusta)|
ideo=[[nacionālisms]], [[konservatīvisms]]|
starpt=''nav''|
eiroparl=''nav''|
saeima=''5 deputāti ([[Raivis Dzintars]], [[Imants Parādnieks]], [[Einārs Cilinskis]], [[Jānis Dombrava]], [[Inese Laizāne]])''|
mini=''nav''|
pašvald=''[[Alojas novads|Alojas n.]] - 2 deputāti (opozīcijā)''
''[[Jēkabpils novads|Jēkabpils n.]] - 1 deputāts (opozīcijā)''

''[[Limbažu novads|Limbažu n.]] - 1 deputāts (koalīcijā)''

''[[Ogres novads|Ogres n.]] - 2 deputāti (koalīcijā)''

''[[Pļaviņu novads|Pļaviņu n.]] - 1 deputāts (koalīcijā)''

''[[Preiļu novads|Preiļu n.]] - 1 deputāts (koalīcijā)''

''[[Stopiņu novads|Stopiņu n.]] - 1 deputāts (opozīcijā)''|
web=[http://www.nacionalaapvieniba.lv/ nacionalaapvieniba.lv]|
}}

'''"Visu Latvijai!"''' (saīsinajumā '''VL''') bija 2006. gada 14. janvārī dibināta [[nacionālisms|nacionālistiska]], [[konservatīvisms|konservatīva]] [[Politiska partija|politiskā partija]], kas izveidojusies uz 2000. gadā radušās jauniešu apvienības "Visu Latvijai!" bāzes. Partijas deklarētais pamatmērķis ir [[latvieši|latviešu tautas]] interešu aizstāvība, latvisko vērtību sistēmas un tikumības uzturēšana un izkopšana, padomju [[okupācija]]s seku novēršana, latviskas, tiesiskas un saimnieciski plaukstošas Latvijas valsts attīstība.<ref>"Visu Latvijai" Statūtu 1.4.punkts (2007.11.18. pieņemtā redakcija)</ref> Partijas biedru retorikā šie mērķi bieži saistīti ar jēdzienu "latviska Latvija". Citu partiju un līdzīgas ievirzes organizāciju vidū "Visu Latvijai!" visai bieži izceļas ar labi iestudētām ielu akcijām.<ref>[http://vdiena.lv/lat/politics/printed/16_marts_shogad_iespeejamie_konflikti "16.marts — šogad iespējamie konflikti"] {{Webarchive|url=https://web.archive.org/web/20071024115719/http://www.vdiena.lv/lat/politics/printed/16_marts_shogad_iespeejamie_konflikti |date={{dat|2007|10|24||bez}} }} — laikraksts "Diena", 2007.03.12., 3.lpp.</ref>

[[9. Saeimas vēlēšanas|9. Saeimas vēlēšanās]] 2006. gadā partiju atbalstīja 1,48% vēlētāju un [[Saeima|Saeimā]] tā neiekļuva. [[7. Eiropas Parlamenta vēlēšanas Latvijā|2009. gada Eiropas Parlamenta vēlēšanās]] partiju atbalstīja 2,81% vēlētāju un [[Eiropas Parlaments|Eiropas Parlamentā]] tā neiekļuva. Pēc [[2009. gada Latvijas pašvaldību vēlēšanas|2009. gada pašvaldību vēlēšanām]] "Visu Latvijai!" ir pārstāvēta 7 pašvaldībās, no kurām 4 tā ir valdošajā koalīcijā. {{Dat|2010|07|04}} "Visu Latvijai!" kopā ar [[TB/LNNK]] izveidoja [[Visu Latvijai-Tēvzemei un Brīvībai/LNNK|Nacionālo apvienību "Visu Latvijai!" — "Tēvzemei un Brīvībai/LNNK"]] un kopīgi piedalījās [[10. Saeimas vēlēšanas|10. Saeimas vēlēšanās]], iegūstot 7,67% balsu un 8 [[Saeima]]s deputātu vietas, no kurām 6 ieguva "Visu Latvijai!" pārstāvji (šobrīd partijā ir 5 Saeimas deputāti).

== Partijas ideoloģija ==

=== Nacionālisms ===
[[Nacionālisms]] ir pamatā visām "Visu Latvijai!" nostādnēm un aktivitātēm. Partija kā savu mērķi uzstāda "latviskas Latvijas" izveidošanu, kurā politiskā, ekonomiskā, kulturālā vara atrastos latviešu rokās. Partija uzskata, ka viens no priekšnoteikumiem, lai to sasniegtu, ir latviešu īpatsvara krasa palielināšana Latvijas iedzīvotāju vidū. Tāpēc "Visu Latvijai!" iestājas par valsts veicinātu un finansētu padomju [[okupācija]]s laikā masveidīgi iebraukušo cittautiešu brīvprātīgu [[repatriācija|repatriāciju]] uz izcelsmes valsti vai izbraukšanu uz jebkuru citu valsti, kas būtu gatava tos uzņemt. Lai to panāktu, partija piedāvā pieņemt jaunu, daudz stingrāku Pilsonības likumu, kurā būtu noteikta pagaidu [[naturalizācija]]s apturēšana, [[pilsonība]]s piešķiršana naturalizācijas kārtībā tikai par īpašiem nopelniem valsts labā, pilsonības atņemšana un pat izraidīšana no valsts par "pretvalstiskām" aktivitātēm. Tāpat partija uzskata, ka būtu jāpieņem jauns Repatriācijas likums, kurā tiktu paredzēts apjomīgs finansējums Repatriācijas fondam, kura uzdevums būtu, pirmkārt, palīdzēt no Latvijas aizbraukt cilvēkiem, kuri neatzīst un nekad netaisās atzīt Latviju kā "latviešu valsti", un, otrkārt, palīdzēt atgriezties Latvijā tiem latviešiem, kuri dažādos laikos dažādu apstākļu dēļ devušies prom no Latvijas. Partija stingri iestājas pret iespēju Latvijā ievest ārvalstu [[viesstrādnieki|viesstrādniekus]].

Tāpat partija iestājas par [[Latviešu valoda|latviešu valodu]] kā "galveno saziņas valodu visā valsts teritorijā kā sabiedriskā, tā privātā sektorā" un uzskata, ka būtu jāpieņem jauns Valodas likums, kurā tiktu nostiprinātas [[Valsts valodas centrs|Valsts valodas centra]] pilnvaras kontrolēt latviešu valodas lietojumu. Tāpat partija aicina latviešus ar Latvijā dzīvojošajiem [[Krievvalodīgie|krievvalodīgajiem]] iedzīvotājiem runāt latviešu valodā, lai tie integrētos Latvijas sabiedrībā un neveidotos [[divkopienu valsts]].

[[ārpolitika|Ārpolitikā]] "Visu Latvijai!" iestājas par stingru, nelokāmu Latvijas un latviešu interešu aizstāvību gan divpusējās starpvalstu attiecībās, gan [[starptautiskās organizācijas|starptautiskajās organizācijās]]. Partija iestājas par Latvijas [[suverenitāte]]s saglabāšanu, nepieļaujot [[Eiropas Savienība]]s [[federācija (valsts)|federalizāciju]]. "Visu Latvijai!" aktīvi vērsās pret jaunā Latvijas — Krievijas robežlīguma noslēgšanu, kurā Latvija atteicās no padomju okupācijas laikā Krievijas teritorijā iekļauto [[Abrenes apriņķis|Abrenes apvidu]]. Partija stingri pastāv uz [[Latvijas—Krievijas miera līgums|1920. gada Latvijas—Krievijas miera līguma]] un tajā nospraustās Latvijas — Krievijas robežlīnijas spēkā esamību.

[[Izglītība]]s jomā "Visu Latvijai!" iestājas par jaunatnes [[patriotisms|patriotisko]] audzināšanu, kā arī [[Latvijas vēsture]]s kā atsevišķa mācību priekšmeta ieviešanu.

[[Ekonomika|Ekonomikā]] partija iestājas par valsts īstenotu vietējo uzņēmumu un darbaspēka [[protekcionisms|protekcionismu]], lai latvieši Latvijā atgūtu ekonomisko varu. Tāpat partija iestājas par to, lai stratēģiski svarīgās tautsaimniecības nozares un uzņēmumus, kā arī lauksaimniecības zemes, mežus un dabiskos ūdeņus saglabātu Latvijas valsts, pašvaldību un pilsoņu īpašumā.

=== Konservatīvisms ===
"Visu Latvijai!" ir arī konservatīva, pretliberāli noskaņota partija, kas uzsver tradicionālo vērtību nozīmi un saglabāšanas nepieciešamību. Partija uzsver [[ģimene]]s un vēstures gaitā pārbaudītu morālo vērtību nozīmi tautas izdzīvošanā un turpmākā attīstībā. Partija iestājas par stingru [[narkomānija]]s apkarošanu, [[alkoholiskie dzērieni|alkoholisko dzērienu]] aprites kontroli, pret [[azartspēles|azartspēlēm]], [[smēķēšana|smēķēšanu]] un [[prostitūcija|prostitūciju]]. Tāpat partija iestājas pret [[homoseksuālisms|homoseksuālo]] un citādu netradicionālo seksuālo attiecību legalizāciju, jo uzskata, ka likumdošanas un sabiedrības attieksmes liberalizēšana šajā jautājumā novedīs pie visas tautas [[Morāle|morālā]] pagrimuma.

=== Etatisms ([[valsts]] vadošā loma sabiedrībā) ===
"Visu Latvijai!" ideoloģijas pamatā ir kopienas (tautas) interešu stādīšana augstāk par atsevišķu [[Indivīds|indivīdu]] interesēm. Partija uzskata, ka Latvijas valsts ir latviešu pašnoteikšanās centienu rezultāts un nopietnākais garants tautas izdzīvošanai, tāpēc valstij vienmēr un visur pirmkārt jāaizstāv kopējās latviešu tautas intereses, pēc iespējas sabalansējot tās ar indivīda interesēm. Tāpēc var secināt, ka "Visu Latvijai!" atbalsta principu "cilvēks kalpo valstij", ar "valsti" saprotot tautas spēcīgāko organizācijas formu.

Tāpat etatisma iezīmes var saskatīt "Visu Latvijai!" atbalstā valsts militarizēšanā: partija iestājas par jauniešu militāro apmācību jau skolā, [[Zemessardze]]s lomas stiprināšanu, kā arī [[patriotisms|patriotiskas]] jaunatnes organizācijas radīšanu. "Visu Latvijai!" pārstāvji savos izteikumos un akcijās aizstāv [[Kārlis Ulmanis|Kārļa Ulmaņa]] veikto [[Ulmaņa apvērsums|apvērsumu]] 1934. gada 15. maijā un tam sekojošo autoritāro periodu. Tāpat partija iestājas par tautas vēlētu [[Prezidents|prezidentu]] ar paplašinātām pilnvarām, kā arī iespēju atsaukt ievēlētos deputātus, panākot deputātu atbildību vēlētāju priekšā.

== Vēsture ==
Lai gan "Visu Latvijai!", tās aktīvo biedru jaunības dēļ, pamatoti tiek dēvēta par jaunu partiju, tomēr tās vēsture iesniedzas nu jau 10 gadus senā pagātnē. "Visu Latvijai!" vēsturē var iedalīt vairākus kvalitatīvi un kvantitatīvi atšķirīgus posmus — no izveidošanās 2000. gadā dažus gadus tā darbojās kā neformāla nacionāli noskaņotu latviešu jauniešu grupa, kas 2002. gada decembrī pārtapa par sabiedrisku organizāciju, bet 2006. gada janvārī jau par politisku partiju. Šobrīd, kad "Visu Latvijai!" veido kopīgu politisko apvienību ar vienu no senākajām Latvijas partijām, TB/LNNK, var izšķirt jau ceturto "Visu Latvijai!" attīstības posmu.

=== "Visu Latvijai!" kā nacionāli noskaņotu jauniešu grupa ===
2000. gada pavasarī toreizējais Rīgas 77. vidusskolas skolēns [[Raivis Dzintars]] sāk pulcēt nacionāli domājošus jauniešus, lai kopīgiem spēkiem cīnītos par mērķi — latvisku Latviju. Tā rezultātā 2000. gada 18. augustā tiek izveidota neformāla jauniešu grupa, kuru nosauc par "Visu Latvijai!" (saīsināti — VL).<ref>„Jūtu nacionālists Raivis Dzintars” — laikraksts „Lauku avīze”, 2001.12.04.</ref> Nosaukums cēlies no devīzes ''„Visu no sevis un sevi pašu dodu Latvijai!”''.

2000. — 2001. gadā "Visu Latvijai!" jaunieši, kuri nu jau ir vairāki desmiti, piedalās dažādos nacionāla rakstura pasākumos, tajā skaitā 11. un 18. novembrī, 16. un 25. martā, 17. jūnijā, bet plašāku ievērību "Visu Latvijai!" iegūst 2001. gada oktobrī, kad protestē pret [[Latvijas Mākslas akadēmija|Mākslas akadēmijas]] studentu akciju, kurā pirmskara Latvijas valstsvīrs [[Kārlis Ulmanis]] tiek attēlots tortes, gumijas cālēna, leijerkastes u.tml. formās.<ref>„Versijas par Ulmani izsauc protestu” — laikraksts „Diena”, 2001.10.23.</ref>

2002. gadā "Visu Latvijai!", uzsākot aktīvāku sadarbību ar vēl vienu nacionālo jauniešu organizāciju „[[Klubs 415]]” un rīkojot vairākas sabiedrībā ievērību guvušas akcijas, kļūst par vienu no atpazīstamākajām latviešu nacionālo jauniešu organizācijām. 2002. gada pavasarī "Visu Latvijai!" vairākkārtēji aicina visas sīkās nacionāli noskaņotās partijas, tādas kā „[[Mūsu zeme]]”, „[[Māras zeme (partija)|Māras zeme]]”, „[[Latvijas Atdzimšanas partija]]”, „[[Latviešu partija]]”, „[[Daugava - Latvijai|Tautas mantojums]]”, „[[Latvijas Nākotnes partija]]” u.c. [[8. Saeimas vēlēšanas|8. Saeimas vēlēšanās]] startēt no viena saraksta,<ref>„Nacionāļu kopā saucējs” — laikraksts „Lauku avīze”, 2002.06.26.</ref> taču šo partiju līderi nespēj vienoties un Saeimas vēlēšanās neviena no šīm partijām neiegūst pat 1% balsu. 2002. gada novembrī "Visu Latvijai!" izdodas panākt, ka Rīgas dome nepārdēvē [[Čečenija]]s prezidenta [[Džohars Dudajevs|Džohara Dudajeva]] vārdā iepriekš nodēvēto ielu Purvciemā, kā to pieprasa [[PCTVL]].[[Attēls:2008.03.16_VL_karogu_aleja.jpg|thumb|300px|"Visu Latvijai!" katru gadu 16. martā pie [[Brīvības piemineklis|Brīvības pieminekļa]] veido karogu aleju.]]

=== "Visu Latvijai!" kā sabiedriska organizācija ===
2002. gada 10. decembrī notiek oficiāla "Visu Latvijai!" kā sabiedriskas organizācijas dibināšanas sapulce un nu tā apvieno ne tikai jauniešus, bet visu paaudžu latviešu nacionālistus. Par "Visu Latvijai!" goda priekšsēdētāju kļūst publicists [[Visvaldis Lācis]].<ref>„”Visu Latvijai!” — nākamais posms” — laikraksts „Lauku avīze”, 2002.12.14.</ref>

Trīs gados, kuros "Visu Latvijai!" ir sabiedriskās organizācijas statusā, "Visu Latvijai!" izveidojas spēcīga komanda, kuras kodolu veido jaunieši; vislatvieši, kā viņi paši sevi dēvē, regulāri publicējas lielākajos Latvijas masu medijos un "Visu Latvijai!" kļūst par vienu no spēcīgākajām nacionālistu organizācijām Latvijā. Šajā laikā arī izveidojas vairums no atpazīstamākajām "Visu Latvijai!" tradīcijām: 16. marta karogu aleja pie Brīvības pieminekļa, kas tiek veidota pēc lielāko leģionāru organizāciju — [[Daugavas Vanagi|Daugavas Vanagu]] un [[Latvijas Nacionālo karavīru biedrība]]s — lūguma, 23. augusta svecīšu ceļš pie Brīvības pieminekļa, [[18. novembra Lāpu gājiens]] no Kārļa Ulmaņa pieminekļa cauri Vecrīgai līdz Brīvības piemineklim. Tāpat katru gadu "Visu Latvijai!" rīko dažāda veida pasākumus 17. jūnijā un 11. novembrī, kā arī piedalās atceres pasākumos 25. martā, 8. maijā un 14. jūnijā.

[[Attēls:2005.06.17_VL_sadedzina_PSRS_karogu.jpg|thumb|left|300px|"Visu Latvijai!" publiski sadedzina [[Padomju Savienība|PSRS]] karogu {{Dat|2005|06|17}} iepretim Krievijas vēstniecībai Rīgā.]]Šajā laikā "Visu Latvijai!" pievienojas tādi vēl šobrīd aktīvi biedri kā (aptuveni hronoloģiskā secībā) Raivis Blumfelds, Jānis Ratkevičs, Ieva Holma, [[Jānis Iesalnieks]], Oskars Līvmanis, [[Dmitrijs Mironovs]], Andris Holms, [[Arnis Neretnieks]], [[Jānis Dombrava]], Anta Rudzīte, Gundars Kalve un daudzi citi.

2003. gada novembrī tiek izveidota "Visu Latvijai!" interneta mājas lapa www.visulatvijai.lv, kas turpmākajos gados būtiski veicina "Visu Latvijai!" attīstību un atpazīstamību. Organizācijas popularizēšanā, tās ideju un vērtību izplatīšanā vislatvieši aktīvi uzsāk izmantot arī citus interneta resursus, kļūstot par vienu no Latvijas interneta telpā aktīvākajām politiskajām grupām.

2005. gads kļūst par nopietnu pagrieziena punktu "Visu Latvijai!" dzīvē — no šaurā latviešu nacionālistu vidē respektētas organizācijas tā kļūst par organizāciju, kuru atpazīst visā Latvijas sabiedrībā. Plašu ievērību gūst "Visu Latvijai!" 2005. gada 17. jūnijā veiktā [[Padomju Savienība|PSRS]] karoga sadedzināšana pie Krievijas vēstniecības,<ref>[http://www.youtube.com/watch?v=q8jtZ3vKuTY "Visu Latvijai!" sadedzina PSRS karogu] — LTV1 raidījuma „Panorāma” ziņu sižets, 2005.06.17.</ref> bet gada beigās 18. novembra lāpu gājiens jau pulcē vairāk nekā tūkstoti nacionāli noskaņoto latviešu.

=== "Visu Latvijai!" kā politiska partija ===
[[Attēls:18th_November_Torchlight_procession.jpg|thumb|300px|"Visu Latvijai!" katru gadu 18. novembrī rīko [[18. novembra lāpu gājiens|lāpu gājienu]] cauri Vecrīgai līdz Brīvības piemineklim.]]"Visu Latvijai!" visu tās darbības laiku ir bijusi politiska organizācija, tāpēc 2006. gada 14. janvārī tā pārtop jaunā kvalitātē — politiskā partijā.<ref>„Nacionālās lietas nav «atdzisušas»” — laikraksts „Latvijas avīze”, 2006.01.18.</ref> Taču jauniešu loma ar šo soli organizācijā nav mazinājusies — jaunieši joprojām veido partijas aktīvo kodolu un dažādi izglītojoši semināri, nometnes, sportiskās aktivitātes un talkas aizvien ir nozīmīga "Visu Latvijai!" darbības sastāvdaļa. Pēc "Visu Latvijai!" pārtapšanas partijā tā, atsaucoties latviešu valstsvīra [[Eduards Berklavs|Eduarda Berklava]] aicinājumam, aicina [[TB/LNNK]] un "[[Jaunais laiks|Jauno laiku]]" [[9. Saeimas vēlēšanas|9. Saeimas vēlēšanās]] startēt no vienota saraksta, taču saņem noraidījumus un vēlēšanās piedalās ar savu sarakstu, iegūstot 1,48% balsu,<ref>[http://www.cvk.lv/cgi-bin/wdbcgiw/base/saeima9.GalRezS9.vis 9. Saeimas vēlēšanu rezultāti] {{Webarchive|url=https://web.archive.org/web/20100802165711/http://www.cvk.lv/cgi-bin/wdbcgiw/base/saeima9.GalRezS9.vis |date={{dat|2010|08|02||bez}} }}, informācija [[Centrālā vēlēšanu komisija|CVK]] mājas lapā</ref> kas ir labākais rezultāts starp visām nacionālajām partijām, neskaitot TB/LNNK.

"Visu Latvijai!" aktīvā kodola ilgstošā pieredze darbībai ar sabiedriskas organizācijas metodēm nodrošina to, ka "Visu Latvijai!", atšķirībā no citām partijām, kuras nav iekļuvušas Saeimā, ne tikai nesamazina savas darbības vērienu, bet pat palielina to.

2007. gadā "Visu Latvijai!" plašāko ievērību gūst ar vairākām [[Abrenes apriņķis|Abrenes]] aizstāvības akcijām, protestējot pret jaunā Latvijas — Krievijas robežlīguma noslēgšanu. Vislielāko rezonansi izsauc akcija 2007. gada 8. februārī pie Saeimas, kad 15 VL puiši, izģērbušies puskaili -17 grādu salā 40 minūtes protestē pret Abrenes atdošanu Krievijai.<ref>[http://www.delfi.lv/news/national/politics/article.php?id=16820329 „Pie Saeimas puskaili jaunieši piketē pret robežlīgumu”] — portāls DELFI, 2007.02.08.</ref>

2008. gadā "Visu Latvijai!" turpina attīstīt jau aizsāktās tradīcijas un paplašina savu biedru loku, kā arī aktīvi iesaistās kampaņā par tautas tiesībām atlaist Saeimu. Plašāku ievērību iegūst akcija „Sargi savu valodu”, kuras laikā vairāk nekā 18 tūkstoši cilvēku parakstās par to, lai valsts finansētajās skolās mācības jau no pirmās klases notiktu tikai latviešu valodā.<ref>{{Tīmekļa atsauce |url=http://www.sargivalodu.lv/parakstities/ |title=Akcijā „Sargi savu valodu” parakstījušos saraksts |access-date={{dat|2010|12|17||bez}} |archiveurl=https://web.archive.org/web/20090922203756/http://www.sargivalodu.lv/parakstities |archivedate={{dat|2009|09|22||bez}} }}</ref> Šajā gadā arī tiek pieņemtas būtiskas izmaiņas "Visu Latvijai!" statūtos, saskaņā ar kuriem turpmāk partiju vada divi līdzpriekšsēdētāji, par kuriem tiek ievēlēti Raivis Dzintars un [[Imants Parādnieks]].

Gatavojoties 2009. gada 6. jūnija Eiropas Parlamenta un pašvaldību vēlēšanām, "Visu Latvijai!" no jauna vēršas pie TB/LNNK un [[Pilsoniskā savienība|Pilsoniskās savienības]] ar aicinājumu veidot vienotu sarakstu gan [[7. Eiropas Parlamenta vēlēšanas Latvijā|Eiropas Parlamenta]], gan [[2009. gada Rīgas domes vēlēšanas|Rīgas Domes vēlēšanās]]. Arī šoreiz seko noraidījums, kā rezultātā Rīgas Domes vēlēšanās vairākumu gūst [[Saskaņas centrs]]. "Visu Latvijai!" startē ar atsevišķu sarakstu un Eiropas Parlamenta vēlēšanās iegūst 2,81% balsu,<ref>[http://www.cvk.lv/cgi-bin/wdbcgiw/base/eiro9.veles9_rezultati.sak 2009.gada Eiropas Parlamenta vēlēšanu rezultāti] {{Webarchive|url=https://archive.today/20120729040846/http://www.cvk.lv/cgi-bin/wdbcgiw/base/eiro9.veles9_rezultati.sak |date={{dat|2012|07|29||bez}} }}, informācija CVK mājas lapā</ref> bet Rīgas Domes vēlēšanās 1,87% balsu.<ref>[http://www.cvk.lv/cgi-bin/wdbcgiw/cvk/pv2009.pv09_rezultati.sar?nr=10100&paz=1 2009.gada Rīgas Domes vēlēšanu rezultāti] {{Webarchive|url=https://web.archive.org/web/20090719183246/http://www.cvk.lv/cgi-bin/wdbcgiw/cvk/pv2009.pv09_rezultati.sar?nr=10100&paz=1 |date={{dat|2009|07|19||bez}} }}, informācija CVK mājas lapā</ref> "Visu Latvijai!" deputāti tiek ievēlēti 7 pašvaldību domēs,<ref>[http://www.cvk.lv/cgi-bin/wdbcgiw/cvk/pv2009.pv09_rezultati.vis 2009.gada pašvaldību vēlēšanu rezultāti] {{Webarchive|url=https://web.archive.org/web/20090922043726/http://www.cvk.lv/cgi-bin/wdbcgiw/cvk/pv2009.pv09_rezultati.vis |date={{dat|2009|09|22||bez}} }}, informācija CVK mājas lapā</ref> Ogrē un Limbažos pēc vēlēšanām iegūstot arī vicemēru amatus.

Neskatoties uz to, ka "Visu Latvijai!" nebija pārstāvēta Saeimā un tieši nevarēja iesaistīties likumdošanas procesā, tā nāca klajā ar vairākām likumdošanas iniciatīvām, kas saistītas ar Latvijas vēstures kā atsevišķa mācību priekšmeta ieviešanu, kriminālatbildības ieviešanu par okupācijas fakta noliegšanu, pāriešanu valsts finansētajās skolās uz mācībām tikai latviešu valodā un citiem jautājumiem, bet nozīmīgākā "Visu Latvijai!" iniciatīva šajā periodā bija Satversmes grozījumu projekts, kas paredzētu tautas vēlēta valsts prezidenta institūta ieviešanu Latvijā.<ref>[http://www.visulatvijai.lv/news.php?readmore=1156318868 Sākusies parakstu vākšana par tautas vēlētu prezidentu]{{Novecojusi saite}} — paziņojums partijas mājas lapā, 2009.11.19.</ref>

Kā aktīvākie no "Visu Latvijai!" biedriem, kuri organizācijai pievienojušies no 2006. gada līdz 2010. gada vidum minami (aptuveni hronoloģiskā secībā) Arnis Puksts, [[Imants Parādnieks]], Ināra Parādniece, Māra Vīķe, Andra Kaupe, Dace Kalniņa, Marta Kalniņa, Jānis Zariņš, Mārtiņš Ceriņš, [[Egils Helmanis]], Gints Rožkalns, Guna Pērkone, Aldis Grunde, [[Einārs Cilinskis]], Mārtiņš Krusts, Ēriks Eriksons, Jānis Zalaks, [[Konstantīns Pupurs]] un daudzi citi, it sevišķi reģionos.

=== "Visu Latvijai!" apvienība ar TB/LNNK ===
Ņemot vērā [[2009. gada Rīgas domes vēlēšanas|Rīgas Domes vēlēšanu]] iznākumu, uzreiz pēc vēlēšanām "Visu Latvijai!" gan ar Pilsonisko savienību, gan TB/LNNK uzsāk sarunas par apvienības veidošanu. Tā kā Pilsoniskā savienība iekļaujas apvienībā „[[Vienotība]]” kopā ar [[Jaunais laiks|Jauno laiku]] un [[Sabiedrība citai politikai|Sabiedrību citai politikai]], sarunas tiek turpinātas ar „Vienotību”. 2010. gada maija beigās „Vienotība” pārtrauc konsolidācijas sarunas gan ar TB/LNNK, gan "Visu Latvijai!".<ref>[http://www.delfi.lv/news/national/politics/vienotiba-nevienojas-ar-tblnnk-un-visu-latvijai.d?id=32164881 "Vienotība nevienojas ar TB/LNNK un Visu Latvijai!"] — portāls DELFI, 2010.05.28.</ref>

2010. gada 31. maijā abu partiju TB/LNNK un "Visu Latvijai!" valdes gandrīz vienlaicīgi pieņem lēmumu par kopīgas apvienības veidošanu uz līdztiesīgiem pamatiem.<ref>[http://www.visulatvijai.lv/news.php?readmore=1156319062 "VL un TB/LNNK valdes pieņēmušas lēmumu sākt partiju apvienības veidošanu"]{{Novecojusi saite}} — paziņojums partijas mājas lapā, 2010.05.31.</ref> 4. jūlijā Rīgas Latviešu biedrības namā notiek [[Visu Latvijai-Tēvzemei un Brīvībai/LNNK|Nacionālās apvienības "Visu Latvijai!" — "Tēvzemei un Brīvībai/LNNK"]] (saīsināti: Nacionālā apvienība vai VL-TB/LNNK) dibināšanas kongress un sākas apvienības priekšvēlēšanu kampaņa par iekļūšanu 10. Saeimā. [[10. Saeimas vēlēšanas|10. Saeimas vēlēšanās]] Nacionālā apvienība iegūst 7,67% balsu un 8 [[Saeima]]s deputātu vietas,<ref>[http://www.cvk.lv/cgi-bin/wdbcgiw/base/komisijas2010.GalRezs10 10. Saeimas vēlēšanu rezultāti] {{Webarchive|url=https://web.archive.org/web/20110831181533/http://www.cvk.lv/cgi-bin/wdbcgiw/base/komisijas2010.GalRezs10 |date={{dat|2011|08|31||bez}} }}, informācija CVK mājas lapā</ref> no kurām 6 vietas iegūst "Visu Latvijai!" pārstāvji — Raivis Dzintars, Imants Parādnieks, Einārs Cilinskis, [[Visvaldis Lācis]], Jānis Dombrava un [[Inese Laizāne]]. {{Dat|2011|03|08}} pēc skandāla ar meitas nodarbināšanu un dzīvokļa īri Visvaldis Lācis izstājas no "Visu Latvijai!" un Nacionālās apvienības Saeimas frakcijas.<ref>[http://www.visulatvijai.lv/news.php?readmore=1156319488 „Visu Latvijai!” paziņojums par deputāta Visvalža Lāča izstāšanos]{{Novecojusi saite}} (2010.05.31.)</ref>

== Partijas organizatoriskā struktūra ==
"Visu Latvijai!" organizatoriskā struktūra ir noteikta [https://web.archive.org/web/20061128004437/http://www.visulatvijai.lv/faili/VL/dokumenti/VL_Statuti.doc partijas statūtos], saskaņā ar kuriem partijas augstākā lēmējinstitūcija ir Kopsapulce, kuru var aizstāt Pārstāvju sapulce, bet partijas izpildinstitūcija ir Valde.<ref>noteikts "Visu Latvijai" Statūtu 3.1.punktā (2007.11.18. pieņemtā redakcija)</ref> Partijas Valdē ir 9 locekļi un to vada divi, ar vienādām tiesībām apveltīti līdzpriekšsēdētāji.<ref>noteikts "Visu Latvijai" Statūtu 6.1. un 7.1.punktā (2008.12.07. pieņemto statūtu grozījumu redakcija)</ref>

=== Reģionālās nodaļas ===
"Visu Latvijai!" reģionālās nodaļas sāka veidoties 2006. gada vidū. Šobrīd "Visu Latvijai!" ir nodaļas Rīgā, Jelgavā, Valmierā, Ogrē, Kokneses novadā, Bauskā, Jēkabpilī, Baldonē, Limbažos, Liepājā, Siguldā un Stopiņu novadā. Partijas nodaļas un atbalsta kopas var tikt veidotas arī ārpus Latvijas Republikas teritorijas esošajos latviešu emigrantu centros.<ref>"Visu Latvijai" Statūtu 9.8.punkts (2007.11.18. pieņemtā redakcija)</ref> Ārpus Latvijas šobrīd darbojas "Visu Latvijai!" [[Lielbritānija]]s nodaļa ar apakšstruktūru — kopu [[Londona|Londonā]].<ref>[http://www.visulatvijai.lv/news.php?readmore=1156319430 Visu Latvijai! deputātu tikšanās ar vēlētājiem Londonā]{{Novecojusi saite}} — informācija partijas mājas lapā, 2011.01.22.</ref>

[[2009. gada Latvijas pašvaldību vēlēšanas|2009. gada pašvaldību vēlēšanās]] "Visu Latvijai!" ar savu sarakstu piedalījās [[2009. gada Rīgas domes vēlēšanas|Rīgā]], [[2009. gada Jelgavas domes vēlēšanas|Jelgavā]] (kopā ar TB/LNNK), [[2009. gada Valmieras domes vēlēšanas|Valmierā]] (kopā ar TB/LNNK), [[2009. gada Alojas novada domes vēlēšanas|Alojas novadā]], [[2009. gada Carnikavas novada domes vēlēšanas|Carnikavas novadā]] (kopā ar [[Zaļo un Zemnieku savienība|ZZS]] un [[Jaunais laiks|Jauno laiku]]), [[2009. gada Dobeles novada domes vēlēšanas|Dobeles novadā]] (kopā ar TB/LNNK), [[2009. gada Inčukalna novada domes vēlēšanas|Inčukalna novadā]], [[2009. gada Jēkabpils novada domes vēlēšanas|Jēkabpils novadā]], [[2009. gada Limbažu novada domes vēlēšanas|Limbažu novadā]], [[2009. gada Ogres novada domes vēlēšanas|Ogres novadā]] (kopā ar [[Pilsoniskā savienība|Pilsonisko savienību]]), [[2009. gada Pļaviņu novada domes vēlēšanas|Pļaviņu novadā]], [[2009. gada Preiļu novada domes vēlēšanas|Preiļu novadā]], [[2009. gada Ropažu novada domes vēlēšanas|Ropažu novadā]], [[2009. gada Saulkrastu novada domes vēlēšanas|Saulkrastu novadā]], [[2009. gada Stopiņu novada domes vēlēšanas|Stopiņu novadā]] un [[2009. gada Valmieras novada domes vēlēšanas|Valmieras novadā]].<ref>{{Tīmekļa atsauce |url=http://www.visulatvijai.lv/news.php?readmore=1156318669 |title=Informācija partijas mājas lapā |access-date={{dat|2009|05|23||bez}} |archiveurl=https://web.archive.org/web/20090501111421/http://www.visulatvijai.lv/news.php?readmore=1156318669 |archivedate={{dat|2009|05|01||bez}} }}</ref>

== Rezultāti vēlēšanās ==

=== Saeimas vēlēšanās ===
{| border="1" cellpadding="4" cellspacing="1" style="margin: 1em 1em 1em 0; background: #f9f9f9; border: 1px #aaa solid; text-align:right; border-collapse: collapse; font-size: 95%;"
!style="background-color:#E9E9E9" align=left|Gads
!style="background-color:#E9E9E9" align=left|Vēlēšanas
!style="background-color:#E9E9E9" align=right|Kopā balsis
!style="background-color:#E9E9E9" align=right|Procenti balsu
!style="background-color:#E9E9E9" align=right|Rīga: % (balsis)
!style="background-color:#E9E9E9" align=right|Vidzeme: % (balsis)
!style="background-color:#E9E9E9" align=right|Kurzeme: % (balsis)
!style="background-color:#E9E9E9" align=right|Zemgale: % (balsis)
!style="background-color:#E9E9E9" align=right|Latgale: % (balsis)
!style="background-color:#E9E9E9" align=right|Deputātu vietas
|-
|align="left"|[[2006. gads|2006]]
|align="left"|[[9. Saeimas vēlēšanas]]
|align="center"|13 469
|align="center"|1,48%
|align="center"|1,23% (3 348)
|align="center"|2,05% (5 039)
|align="center"|1,39% (1 663)
|align="center"|2,02% (2 632)
|align="center"|0,59% (787)
|align="center"|-
|-
|align="left"|[[2010. gads|2010]]
|align="left"|[[10. Saeimas vēlēšanas]]
(kopā ar [[TB/LNNK]])
|align="center"|74 029
|align="center"|7,67%
|align="center"|7,40% (21 821)
|align="center"|9,95% (26 349)
|align="center"|7,82% (9 446)
|align="center"|9,15% (12 455)
|align="center"|3,09% (3 958)
|align="center"|6 (kopā 8)
|}

=== Pašvaldību vēlēšanās ===
{| border="1" cellpadding="4" cellspacing="1" style="margin: 1em 1em 1em 0; background: #f9f9f9; border: 1px #aaa solid; text-align:right; border-collapse: collapse; font-size: 95%;"
!style="background-color:#E9E9E9" align=left|Gads
!style="background-color:#E9E9E9" align=left|Vēlēšanas
!style="background-color:#E9E9E9" align=right|Rīga: % (balsis)
!style="background-color:#E9E9E9" align=right|Deputātu vietas Rīgā
!style="background-color:#E9E9E9" align=left|Deputātu vietas citās pašvaldībās
|-
|align="left"|[[2009. gads|2009]]
|align="left"|[[2009. gada Latvijas pašvaldību vēlēšanas|2009. gada pašvaldību vēlēšanas]]
|align="center"|1,87% (4 523)
|align="center"|-
|align="center"|[[Alojas novads|Alojas n.]] — 2, [[Jēkabpils novads|Jēkabpils n.]] — 1, [[Limbažu novads|Limbažu n.]] — 1, [[Ogres novads|Ogres n.]] — 2, [[Pļaviņu novads|Pļaviņu n.]] — 1, [[Preiļu novads|Preiļu n.]] — 1, [[Stopiņu novads|Stopiņu n.]] — 1
|}

=== Eiropas Parlamenta vēlēšanās ===
{| border="1" cellpadding="4" cellspacing="1" style="margin: 1em 1em 1em 0; background: #f9f9f9; border: 1px #aaa solid; text-align:right; border-collapse: collapse; font-size: 95%;"
!style="background-color:#E9E9E9" align=left|Gads
!style="background-color:#E9E9E9" align=left|Vēlēšanas
!style="background-color:#E9E9E9" align=right|Balsis
!style="background-color:#E9E9E9" align=right|Procenti balsu
!style="background-color:#E9E9E9" align=right|Rīga: % (balsis)
!style="background-color:#E9E9E9" align=right|Vidzeme: % (balsis)
!style="background-color:#E9E9E9" align=right|Kurzeme: % (balsis)
!style="background-color:#E9E9E9" align=right|Zemgale: % (balsis)
!style="background-color:#E9E9E9" align=right|Latgale: % (balsis)
!style="background-color:#E9E9E9" align=right|Deputātu vietas
|-
|align="left"|[[2009. gads|2009]]
|align="left"|[[7. Eiropas Parlamenta vēlēšanas Latvijā|7. Eiropas Parlamenta vēlēšanas]]
|align="center"|22 240
|align="center"|2,81%
|align="center"|2,27% (5 398)
|align="center"|3,97% (8 245)
|align="center"|3,09% (2 969)
|align="center"|3,49% (3 833)
|align="center"|1,38% (1 671)
|align="center"|-
|}

== Partijas cilvēki ==
{| border="1" cellpadding="4" cellspacing="1" style="margin: 1em 1em 1em 0; background: #f9f9f9; border: 1px #aaa solid; text-align:right; border-collapse: collapse; font-size: 100%;"
!style="background-color:#E9E9E9" align=left|Valdes locekļi
!style="background-color:#E9E9E9" align=left|Saeimas deputāti
!style="background-color:#E9E9E9" align=left|Pašvaldību vadībā
|-
|align="left" valign="top"|
* [[Raivis Dzintars]] (līdzpriekšsēdētājs)
* [[Imants Parādnieks]] (līdzpriekšsēdētājs)
* [[Jānis Dombrava]]
* [[Jānis Iesalnieks]]
* [[Einārs Cilinskis]]
* Ieva Holma
* [[Konstantīns Pupurs]]
* [[Arnis Neretnieks]]
* [[Egils Helmanis]]
|align="left" valign="top"|
* Raivis Dzintars
* Imants Parādnieks
* Einārs Cilinskis
* [[Inese Laizāne]]
* Jānis Dombrava
|align="left" valign="top"|
* Egils Helmanis ([[Ogres novads|Ogres novada]] domes priekšsēdētāja vietnieks)
* Gints Rožkalns ([[Limbažu novads|Limbažu novada]] domes priekšsēdētāja vietnieks)
|}

=== "Visu Latvijai!" priekšsēdētāji ===
* no 2000.g. augusta līdz 2007.g. 18. novembrim — [[Raivis Dzintars]]
* no 2007.g. 18. novembra līdz 2008.g. 7. decembrim — [[Imants Parādnieks]]
* kopš 2008.g. 7. decembra — Imants Parādnieks un Raivis Dzintars kā līdztiesīgi līdzpriekšsēdētāji

== Atsauces ==
{{atsauces2}}

== Ārējās saites ==
* [http://www.nacionalaapvieniba.lv Nacionālās apvienības mājas lapa]
* [http://www.draugiem.lv/visulatvijai/ "Visu Latvijai!" Draugiem.lv lapa]
* [http://twitter.com/VisuLatvijai "Visu Latvijai!" Twitter profils]

=== Partijas programmas ===
* [https://web.archive.org/web/20061128004817/http://www.visulatvijai.lv/faili/VL/dokumenti/VL_4000_zimju_Programma.doc "Visu Latvijai!" 9. Saeimas vēlēšanu programma]
* [https://web.archive.org/web/20090411023838/http://www.visulatvijai.lv/news.php?readmore=1156318645 "Visu Latvijai!" 4000 zīmju programma uz 2009. gada Eiropas Parlamenta vēlēšanām]
* [http://www.cvk.lv/cgi-bin/wdbcgiw/cvk/pv2009.pasv2009.progr?nr=01000015 "Visu Latvijai!" 4000 zīmju programma uz 2009. gada Rīgas domes vēlēšanām] {{Webarchive|url=https://web.archive.org/web/20090503072503/http://www.cvk.lv/cgi-bin/wdbcgiw/cvk/pv2009.pasv2009.progr?nr=01000015 |date={{dat|2009|05|03||bez}} }}
* [http://www.visulatvijai.lv/viewpage.php?page_id=29 Nacionālās apvienības „Visu Latvijai!” — „Tēvzemei un Brīvībai/LNNK” programma]{{Novecojusi saite}}
* [https://web.archive.org/web/20090304120907/http://www.visulatvijai.lv/viewpage.php?page_id=7 Nacionālās apvienības „Visu Latvijai!” — „Tēvzemei un Brīvībai/LNNK” 10. Saeimas vēlēšanu programma]

[[Kategorija:Visu Latvijai|*]]