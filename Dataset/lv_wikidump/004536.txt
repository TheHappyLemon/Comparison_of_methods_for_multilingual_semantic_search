{{Personas infokaste
|        platums = 
|          vārds = Māte Terēze, Svētā Terēze no Kalkutas
|     vārds_orig = ''Mater Teresia Calcuttensis''
|         attēls = MotherTeresa 090.jpg
|     att_izmērs = 
|  att_nosaukums = 
|     dz_dat_alt = 
|        dz_gads = 1910
|     dz_mēnesis = 08
|       dz_diena = 26
|       dz_vieta = [[Skopje]], [[Osmaņu impērija]], (tagad {{MKD}})
|      m_dat_alt = 
|         m_gads = 1997
|      m_mēnesis = 09
|        m_diena = 05
|        m_vieta = [[Kolkata]], {{IND}}
|   dzīves_vieta = [[Indija]]
|      pilsonība = [[Indija]]
|        tautība = [[albāņi|albāniete]]
|   nodarbošanās = katoļu mūķene, sabiedriskā darbiniece
|       ienākumi = 
|  darbības_gadi = 
|        dzimums = S
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}

'''Māte Terēze''', katoļu  baznīcā pazīstama kā '''Svētā Terēze no Kalkutas''',<ref>{{Tīmekļa atsauce|url=https://www.britannica.com/biography/Mother-Teresa|title=Mother Teresa|publisher=''Encyclopædia Britannica''}}</ref> īstajā vārdā '''Anjeze Gondža Bojadžiu''' ({{val|sq|Anjezë Gonxhe Bojaxhiu}}; dzimusi {{dat|1910|8|26}}, mirusi {{dat|1997|9|5}}), bija [[albāņi|albāņu]] izcelsmes [[katoļticība|katoļu]] sabiedriskā darbiniece. Žēlsirdības misionāru reliģiskā ordeņa dibinātāja. Kļuva slavena ar žēlsirdības darbu [[Kalkuta]]s nabadzīgo iedzīvotāju vidū. 1979. gada [[Nobela miera prēmija]]s laureāte.<ref>{{tīmekļa atsauce |title=The Nobel Peace Prize 1979 |publisher=Nobel Foundation |url=http://www.nobelprize.org/nobel_prizes/peace/laureates/1979/}}</ref> 2016. gada 4. septembrī kanonizēta par [[svētais|svēto]].
== Biogrāfija ==
Dzimusi albāņu ģimenē [[Osmaņu impērija]]s pilsētā [[Skopje|Skopjē]] (tagad tā ir [[Ziemeļmaķedonija]]s galvaspilsēta). Kad meitenei bija 12 gadi, viņa pārsteidza savu ģimeni, paziņojot, ka grib kļūt par [[Mūks|mūķeni]]. 18 gadu vecumā devās uz [[Īrija|Īriju]], iestājās [[loratencietes|loratenciešu]] klosterī, kur pieņēma vēlāk visai pasaulei zināmo vārdu — Terēze. Vēlāk viņu nosūtīja uz [[Kalkuta|Kalkutu]] [[Britu Indija|Britu Indijā]], kur loratenciešu vadītā vidusskolā mācīja [[ģeogrāfija|ģeogrāfiju]] turīgo [[indieši|indiešu]] meitenēm. Vēlāk Terēze kļuva par šīs skolas direktori.

Izšķirošo lēmumu mainīt dzīvi un pievērsties nabadzības novārdzinātajiem Māte Terēze pieņēma pēc 20 skolā nostrādātajiem gadiem. 1948. gadā no [[Romas pāvests|Romas pāvesta]] [[Pijs XII|Pija XII]] saņēma atļauju dzīvot kā neatkarīgai mūķenei. 1950. gadā [[Vatikāns]] oficiāli paziņoja par Mātes Terēzes [[Žēlsirdības ordenis|Žēlsirdības ordeņa]] nodibināšanu. 1965. gadā pāvests [[Pāvils VI]] atļāva Terēzes vadītajai labdarības misijai sākt darbu arī ārpus Indijas. Mātes Terēzes nāves brīdī vairāk nekā 5000 mūķeņu aptuveni 100 valstu 600 patversmēs rūpējās par pamestiem bērniem, slimiem un veciem cilvēkiem. 1979. gadā Māte Terēze saņēma [[Nobela miera prēmija|Nobela miera prēmiju]], kuru ziedoja savas kustības patversmēm — viņa atteicās arī no Nobela prēmijas laureātu svinīgā mielasta, lūdzot, lai tam paredzētos līdzekļus atdotu viņas aprūpējamiem.

Māte Terēze nomira 1997. gada 5. septembrī. Viņas bērēm Indijā bija piešķirts valsts ceremonijas statuss. Tajās piedalījās ap 20 000 cilvēku, taču abpus 10 kilometrus garajam ceļam, ko [[lafete]] ar mātes Terēzes mirstīgajām atliekām veica līdz apbedījuma vietai, stāvēja apmēram miljons cilvēku. 2003. gada 19. oktobrī [[Jānis Pāvils II]] Māti Terēzi [[beatifikācija|beatificēja]]. 2016. gada 4. septembrī pāvests [[Francisks]] Māti Terēzi [[kanonizācija|kanonizēja]] par [[svētais|svēto]].

Viņa savas dzīves laikā saņēmusi vairākus apbalvojumus: 1978. gadā — [[Balzana prēmija|Balzana prēmiju]], 1979. gadā — [[Nobela miera prēmija|Nobela miera prēmiju]], 1980. gadā — ''[[Bharat Ratna]]'', 1985. gadā — [[Prezidenta brīvības medaļu]]. Pazīstamas ir mātes Terēzes grāmatas par garīgiem jautājumiem, vairākas sarakstītas kopā ar domubiedru [[brālis Rožē|brāli Rožē]] - [[Tezē kopiena]]s radītāju.

Māte Terēze bija daudzu mīlēta un cienīta labdarības darbu un nesavtīguma dēļ, tomēr arī plaši kritizēta, īpaši par kontracepcijas noliegšanu un sliktajiem dzīves apstākļiem izveidotajās patversmēs.<ref>{{harvnb | Smoker | 1980 | pp=11, 28}}</ref><ref>{{harvnb | Hitchens | 1995 | pp=31f., 53, 55-57, 59 }}</ref><ref>{{harvnb | Hitchens | 2003 }}: "ultra-reactionary and fundamentalist even in orthodox Catholic terms"</ref><ref name=BMJ>Loudon, Mary. (1996)[http://www.bmj.com/cgi/content/full/312/7022/64/a The Missionary Position: Mother Teresa in Theory and Practice], Book Review, ''BMJ'' vol.312, no.7022, 6 January 2006, pp.64–5. Retrieved 2 August 2007. See also {{publikācijas atsauce|last=Fox|first=Robin|title=Mother Theresa's care for the dying|journal=The Lancet|volume=344|page=807|year=1994|issue=8925|doi=10.1016/S0140-6736(94)92353-1}}</ref>

== Atsauces ==
{{atsauces}}

== Literatūra ==
* {{publikācijas atsauce |title=Mother Teresa – Sacred Cow? |journal=[[The Freethinker (journal)]] |date=1 February 1980 |last=Smoker |first=Barbara |authorlink=Barbara Smoker |url=http://freethinker.co.uk/2014/07/18/mother-teresa-sacred-cow/ |accessdate=2014-09-05 | archiveurl=https://web.archive.org/web/20140905221240/http://freethinker.co.uk/2014/07/18/mother-teresa-sacred-cow/ | archivedate=2014-09-05 | ref=harv}}
* {{grāmatas atsauce |last=Hitchens |first1=Christopher |authorlink=Kristofers Hičinss|url=http://books.google.com/books?id=PTgJIjK67rEC |title=The Missionary Position: Mother Teresa in Theory and Practice |location=London |publisher=Verso |year=1995 |isbn=978-1-85984-054-2 |accessdate=2014-08-22 |ref=harv}}
* {{publikācijas atsauce |title=Mommie Dearest |journal=Slate |date=20 October 2003 |last=Hitchens |first=Christopher |authorlink=Kristofers Hičinss |url=http://www.slate.com/id/2090083 |accessdate=2014-09-05 | archiveurl=https://web.archive.org/web/20140813005950/http://www.slate.com/articles/news_and_politics/fighting_words/2003/10/mommie_dearest.html | archivedate=2014-09-05 |ref=harv}}

== Ārējās saites ==
{{sisterlinks-inline}}
{{Enciklopēdiju ārējās saites}}
*[http://www.nobelprize.org/nobel_prizes/peace/laureates/1979/teresa-bio.html Mātes Terēzes biogrāfija Nobela prēmijas mājaslapā] {{en ikona}}

{{kastes sākums}}
{{s-balvas}}
{{Amatu secība 
| pirms = [[Anvars Sādāts]]<br />[[Menahems Begins]] 
| virsraksts = [[Nobela miera prēmija]] 
| periods = 1979. gads 
| pēc = [[Adolfo Peress Eskivels]]
}}
{{kastes beigas}}

{{Nobela miera prēmijas laureāti}}

{{autoritatīvā vadība}}

{{DEFAULTSORT:Tereze, Mate}}
[[Kategorija:1910. gadā dzimušie]]
[[Kategorija:1997. gadā mirušie]]
[[Kategorija:Skopjē dzimušie]]
[[Kategorija:Romas katoļu misionāri]]
[[Kategorija:Katoļu svētie]]
[[Kategorija:Ziemeļmaķedonijas cilvēki]]
[[Kategorija:Indijas cilvēki]]
[[Kategorija:Nobela miera prēmijas laureāti]]