{{Latvijas politiskās partijas infokaste|
vārds="Līdztiesība"|
logo=[[Attēls:Pctvl.png|200px]] |
vad=Kolektīva vadība|
dib=1993. gadā|
ideo=Latvijas kā divkopienu valsts veidošana, Eiropas Savienības un Krievijas Federācijas stratēģiskā integrācija<ref>[https://web.archive.org/web/20070929091542/http://www.pctvl.lv/?lang=lv&mode=party&submode=program&page_id=103 "Līdztiesības" 2003. gada programma]</ref>
|starpt=|
eiroparl=|
saeima=|
mini=|
pašvald=|
web=
}}

'''"Līdztiesība"''' bija [[politiskā partija]] [[Latvija|Latvijā]]. No 1998. gada ietilpa apvienībā [[PCTVL]]. Beidza pastāvēt 2007. gadā, līdz ar PCTVL pārtapšanu par politisku partiju.

== Vēsture ==
{{Saskaņa un PCTVL}}
Dibināta 1993. gadā kā sabiedriskā organizācija "Kustība par sociālo taisnīgumu un līdztiesību" uz [[LR Augstākā Padome|LR Augstākās Padomes]] frakcijas "Līdztiesība" pamata. Tās sākotnējie vadītāji bija [[Tatjana Ždanoka]] un [[Sergejs Dīmanis]]. 1993. gadā [[5. Saeimas vēlēšanas|5. Saeimas vēlēšanās]] "Kustība par sociālo taisnīgumu un līdztiesību"  ieguva 7 vietas. No 1993. līdz 1996. gadam vistuvākie "Līdztiesībai" bija laikraksti "Оппонент" un "Трибуна оппонента".{{fact}} 1994. gada pašvaldību un 1995. gada [[6. Saeimas vēlēšanas|6. Saeimas vēlēšanās]] "Līdztiesības" pārstāvji kandidēja [[Latvijas Sociālistiskā partija|Latvijas Sociālistiskās partijas]] sarakstā, kas Saeimā ieguva 5 mandātus. 

1996. gadā organizācija tika pārveidota par partiju; norobežojoties no LSP, tā saglabāja divus [[Saeima]]s deputātus. [[1997. gada Latvijas pašvaldību vēlēšanas|1997. gada Pašvaldību vēlēšanās]] "Līdztiesība" ieguva 4 vietas [[Rīgas dome|Rīgas domē]]. 1998. gadā partija kļuva par apvienības "[[Par cilvēka tiesībām vienotā Latvijā]]" dalībnieci. 2000. gadā partija tika pārdēvēta par "Līdztiesību". 

No 2001. gada līdz partijas likvidācijai 2007. gadā tās vadītāji bija līdere [[Tatjana Ždanoka]] (kas vienlaikus bija arī PTVL līdzpriekšsēdētāja) un priekšsēdētājs [[Vladimirs Buzajevs]]. 2003. gada aprīlī tika pieņemta jauna partijas programma, kas paredzēja atbalstu integrācijai Eiropas Savienībā un sociāli liberālu pieeju ekonomikas politikai. Kopš 2003. gada rudens "Līdztiesība" un otrā PCTVL dalībniece — partija "Brīvā izvēle tautu Eiropā" — darbojās kā [[PCTVL|vienotā organizācija]]. 2006. gada jūnijā PCTVL ietilpstošās partijas pieņēma jaunu vienotu, sociāldemokrātiskāku programmu. 2007. gada maijā "Līdztiesības" 11. konferencē bija pieņemts lēmums apvienoties ar PCTVL, oktobrī to apstiprināja Uzņēmumu reģistrs.

== Atsauces ==
{{atsauces}}
== Literatūra ==

''Imants Mednis''. Partiju laiki Latvijā (1988—2002). Rīga: Drukātava, 2007. {{ISBN|978-9984-798-20-2}} — 381.—388. lpp.

== Saites ==
* [http://www.pctvl.lv/?lang=lv&mode=party&submode=history PCTVL vēsture] 

{{5. Saeima|state=autocollapse}}

[[Kategorija:Latvijas bijušās politiskās partijas]]