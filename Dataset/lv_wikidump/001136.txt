{{Zinātnieka infokaste
|         vārds = Marija Sklodovska-Kirī
|    vārds_orig = ''Marie Skłodowska–Curie''
|        attēls = Mariecurie.jpg
|    att_izmērs = 200px
| att_nosaukums = 
|       dz_gads = 1867
|    dz_mēnesis = 11
|      dz_diena = 7
|      dz_vieta = [[Varšava]], [[Krievijas Impērija]]<br />(tagad {{POL}})
|        m_gads = 1934
|     m_mēnesis = 7
|       m_diena = 4
|       m_vieta = Pasī (''Passy'') [[Augšsavoja]], {{FRA}}
|     pilsonība = [[Krievijas Impērija]], vēlāk {{FRA}}
|       dzimums = S
|       tautība = [[poliete]]
|         vecāki = Vladislavs Sklodovskis<br />Broņislava Sklodovska
|          brāļi = 
|          māsas = 
|   dzīvesbiedrs = [[Pjērs Kirī]] (1859–1906)
|          bērni = [[Irēna Žolio-Kirī]] (1897–1956)<br />[[Ēva Kirī]] (1904–2007)
|  darba_vietas = [[Parīzes universitāte]] (Sorbona)
|    alma_mater = Parīzes universitāte (Sorbona), [[École supérieure de physique et de chimie industrielles de la ville de Paris|ESPCI]]
|       zinātne = [[fizika]], [[ķīmija]]
|   pasniedzēji = [[Anrī Bekerels]]
|      studenti = [[Andrē Luī Debjerns]]<br />(''André-Louis Debierne''), <br />[[Margarita Perē]]<br />(''Marguerite Perey'')
|    sasniegumi = pētījusi [[radioaktivitāte|radioaktivitāti]]<br />atklāja [[rādijs|rādiju]] un [[polonijs|poloniju]]
|   apbalvojumi = [[Nobela prēmija fizikā]] (1903)<br />[[Nobela prēmija ķīmijā]] (1911)
|      paraksts = Marie Curie signature.svg
|      piezīmes =
}}

'''Marija Salomea Sklodovska-Kirī''' ({{val|pl|Maria Salomea Skłodowska-Curie}}, dzimusi {{dat|1867|11|07}}, mirusi {{dat|1934|07|04}}) bija [[poļi|poļu]] izcelsmes [[Francija]]s zinātniece. 1903. gadā kopā ar [[Anrī Bekerels|Anrī Bekerelu]] un savu vīru [[Pjērs Kirī|Pjēru Kirī]] saņēma [[Nobela prēmija fizikā|Nobela prēmiju fizikā]] par [[radioaktivitāte]]s pētīšanu,<ref>{{tīmekļa atsauce |title=The Nobel Prize in Physics 1903 |publisher=Nobel Foundation |url=http://nobelprize.org/nobel_prizes/physics/laureates/1903/index.html}}</ref> bet 1911. gadā saņēma [[Nobela prēmija ķīmijā|Nobela prēmiju ķīmijā]] par ķīmisko elementu [[rādijs|rādija]] un [[polonijs|polonija]] atklāšanu un to radioaktīvo īpašību pētīšanu.<ref>{{tīmekļa atsauce |title=The Nobel Prize in Chemistry 1911 |publisher=Nobel Foundation |url=http://www.nobelprize.org/nobel_prizes/chemistry/laureates/1911/index.html}}</ref> Sklodovska-Kirī ir vienīgā sieviete, kas ieguvusi Nobela prēmijas divās dažādās zinātnēs.

Marija Sklodovska-Kirī dibinājusi [[Kirī institūts|Kirī institūtus]] [[Parīze|Parīzē]] un [[Varšava|Varšavā]].

== Biogrāfija ==
[[Attēls:Marie Sklodowska 16 years old.jpg|thumb|left|130px|Marija Sklodovska (Kirī) 16 gadu vecumā.]]
Sklodovska-Kirī dzimusi [[Varšava|Varšavā]], [[Polija|Polijā]], kas tajā laikā bija daļēji iekļauta [[Krievijas Impērija|Krievijas Impērijā]]. Viņas tēvs Vladislavs Sklodovskis bija fizikas un matemātikas skolotājs, kā arī Varšavas zēnu ģimnāzijas direktors, bet māte Broņislava Sklodovska vadīja meiteņu internātskolu. Marija bija jaunākā no pieciem bērniem. Kad Marijai bija 8 gadi, no [[tīfs|tīfa]] mirst viņas māsa. Pēc diviem gadiem no [[tuberkuloze]]s mirst arī māte.<ref>{{tīmekļa atsauce |url=http://www.aip.org/history/curie/polgirl1.htm |title=Marie Curie&nbsp;– Polish Girlhood (1867–1891) Part 1 |publisher=American Institute of Physics |access-date={{dat|2013|12|13||bez}} |archive-date={{dat|2011|11|02||bez}} |archive-url=https://web.archive.org/web/20111102131239/http://www.aip.org/history/curie/polgirl1.htm }}</ref>

1883. gadā Marija Sklodovska-Kirī pabeidza meiteņu ģimnāziju ar zelta medaļu. Viņa gribēja turpināt mācības, taču Krievijas Impērija, kurā tobrīd ietilpa daļa no Polijas, nedeva iespēju iegūt augstāko izglītību sievietēm. Viņa vairākus gadus strādāja par guvernanti [[Cehanova|Cehanovā]], līdz beidzot ar māsas palīdzību pārcēlās uz [[Parīze|Parīzi]], kur studēja ķīmiju un fiziku [[Parīzes universitāte|Parīzes universitātē]] (Sorbonā), kur pēc tam kļuva par pirmo sievieti pasniedzēju.

== Zinātniskie pētījumi ==
Sorbonā viņa satika citu pasniedzēju [[Pjērs Kirī|Pjēru Kirī]] un apprecējās. Kopā viņi pētīja radioaktīvos materiālus, it īpaši [[urāns (elements)|urāna]] rūdu [[uraninīts|uraninītu]]. Laboratorijā viņi pārstrādāja 8 tonnas urāna sāļu 4 gados. No urāna rūdas tika iegūts [[rādijs]]. 1898. gadā viņi atklāja jaunu [[ķīmiskais elements|ķīmisko elementu]] [[polonijs|poloniju]], nosaukumu tam dodot par godu Marijas Kirī dzimtenei Polijai.

1903. gadā Marijai un Pjēram Kirī piešķīra [[Nobela prēmija fizikā|Nobela prēmiju fizikā]] "par viņu izcilajiem sasniegumiem pētot radiāciju". Apbalvošanas ceremonijā, Kirī izteica vēlmi izveidot savu laboratoriju vai pat institūtu radioaktivitātes pētniecībai. Viņu ideja tika īstenota, bet daudz vēlāk.

Pēc Pjēra Kirī traģiskās nāves 1906. gadā, Parīzes universitātes fizikas departaments Pjēram paredzēto pasniedzēja vietu piedāvāja Marijai Sklodovskai-Kirī, kas tādējādi kļuva par pirmo sievieti profesori Parīzes universitātē.

1910. gadā Sklodovska-Kirī sadarbībā ar [[Andrē Debjers|Andrē Debjernu]] ieguva rādiju metāliskā formā. Tādējādi tika pabeigts 12 gadu ilgs pētījums, un tika pierādīts, ka rādijs ir atšķirīgs ķīmiskais elements.

1911. gadā Marija Sklodovska-Kirī ieguva Nobela prēmiju ķīmijā "par izciliem sasniegumiem ķīmijas attīstībā: Polonija un rādija atklāšanu". Marija kļuva par pirmo (un līdz šim vienīgā sieviete pasaulē), kas divas reizes ieguvusi Nobela apbalvojumu.
[[Attēls:Marie_et_Pierre_Curie.jpg|thumb|left|200px|Marija un Pjērs Kirī Parīzē 1900. gadā.]]
[[Pirmais pasaules karš|Pirmā pasaules kara]] laikā Sklodovska-Kirī attīstīja mobilu rentgenogrāfijas iekārtu lietošanu ievainoto karavīru diagnosticēšanā. Tas bija liels sasniegums medicīnā, kas palīdzēja ķirurgiem veikt operācijas.<ref>{{tīmekļa atsauce |url=http://www.aip.org/history/curie/war1.htm |title=Marie Curie &nbsp;– War Duty (1914-1919) Part 1 |publisher=American Institute of Physics |access-date={{dat|2013|12|13||bez}} |archive-date={{dat|2011|11|02||bez}} |archive-url=https://web.archive.org/web/20111102230854/http://www.aip.org/history/curie/war1.htm }}</ref>

Pēc kara beigām Sklodovska-Kirī turpināja strādāt Parīzes Rādija institūtā, kur viņa vadīja studentu darbu un aktīvi veicināja radioloģijas izmantošanu medicīnā. Viņa rakstīja Pjēra Kirī biogrāfiju, kas tika publicēta 1923. gadā.

1921. gadā Sklodovska-Kirī apmeklēja ASV, kur [[Baltais nams|Baltajā namā]] no prezidenta [[Vorens Hārdings|Vorena Hārdinga]] saņēma dāvanu — ASV laboratorijās iegūtu 1 gramu rādija turpmākiem eksperimentiem. Otrās ASV vizītes laikā 1929. gadā viņa saņēma ziedojumu, vairāku gramu rādija apjomā izmantošanai Varšavas Rādija institūtā, kas uzsāka darbu 1932. gadā.

Pēdējā savas dzīves gadā Sklodovska-Kirī strādāja pie grāmatas "Radioaktivitāte", kas pēc viņas nāves tika publicēta 1935. gadā.

== Nāve ==
[[Attēls:Tombeau de Pierre et Marie Curie.jpg|thumb|150px|Pjēra un Marijas Kirī kaps Parīzes Panteonā.]]
Sākotnēji nebija zināma [[Jonizējošais starojums|jonizējošā starojuma]] kaitīgā ietekme, zinātnieki strādāja ar radioaktīvām vielām bez kādiem aizsardzības līdzekļiem. Kad 1920. gados vairāki Sklodovskas-Kirī kolēģi nomira ar leikēmiju, viņa to ļoti pārdzīvoja, bet tomēr palika pie [[pārliecība]]s, ka radiācija nerada nekādas briesmas. Pagāja vēl gadi, kamēr radās izpratne par apdraudējumu cilvēka veselībai.<ref>{{tīmekļa atsauce|url=http://www.nytimes.com/1998/10/06/science/a-glow-in-the-dark-and-a-lesson-in-scientific-peril.html |title=A Glow in the Dark, and a Lesson in Scientific Peril |publisher=''The New York Times''}}</ref>

Sklodovskas-Kirī veselība sāka ievērojami pasliktināties, viņa cieta no hroniskām slimībām, bija kļuvusi gandrīz akla [[katarakta]]s dēļ. Sklodovska-Kirī pēdējo reizi apmeklēja Poliju 1934. gada sākumā. Jau pēc dažiem mēnešiem 1934. gada 4. jūlijā viņa mira sanatorijā Pasī, [[Augšsavoja|Augšsavojā]] ar [[leikēmija|leikēmiju]], kuru bija izraisījis viņas ilgstošais darbs ar radioaktīvām vielām, kā arī darbošanās ar rentgeniekārtām.

Sklodovska-Kirī tika apglabāta blakus savam vīram Pjēram Kirī kapsētā nelielā pilsētā [[So]] (''Sceaux''), netālu no Parīzes. Daudzus gadus vēlāk, 1995. gadā, godinot abu sasniegumus, viņu pelni tika pārapbedīti [[Panteons (Parīze)|Parīzes Panteonā]], kur apglabāti dižākie Francijas cilvēki. Ceremonijā piedalījās Francijas prezidents [[Fransuā Miterāns]] un Polijas prezidents [[Lehs Valensa]]. Miterāns savā runā uzsvēra, ka Marija Sklodovska-Kirī ir vienīga sieviete, kas apglabāta Panteonā savu nopelnu dēļ.<ref>{{ziņu atsauce|author= |url=http://www.nytimes.com/1995/04/21/world/marie-curie-enshrined-in-pantheon.html |title=Marie Curie Enshrined in Pantheon|work=New York Times}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.nobelprize.org/nobel_prizes/chemistry/laureates/1911/marie-curie-bio.html Marijas Sklodovskas-Kirī biogrāfija Nobela prēmijas oficiālajā mājaslapā] {{en ikona}}

{{kastes sākums}}
{{s-balvas}}
{{Amatu secība | pirms = [[Hendriks Lorencs]]<br />[[Pīters Zēmanis]]| virsraksts = [[Nobela prēmija fizikā]]<br />kopā ar [[Anrī Bekerels|Anrī Bekerelu]] un [[Pjērs Kirī|Pjēru Kirī]] | periods = [[1903]]| pēc = [[Džons Strats]]}}
{{Amatu secība | pirms = [[Oto Vallahs]]| virsraksts = [[Nobela prēmija ķīmijā]] | periods = [[1911]] | pēc = [[Viktors Grinjāns]]<br />[[Pols Sabatjē]]}}
{{kastes beigas}}

{{Nobela prēmijas laureāti fizikā}}
{{Nobela prēmija ķīmijā}}
{{autoritatīvā vadība}}

{{DEFAULTSORT:Sklodovska-Kiri, Marija}}
[[Kategorija:1867. gadā dzimušie]]
[[Kategorija:1934. gadā mirušie]]
[[Kategorija:Varšavā dzimušie]]
[[Kategorija:Poļu ķīmiķi]]
[[Kategorija:Poļu fiziķi]]
[[Kategorija:Franču fiziķi]]
[[Kategorija:Franču ķīmiķi]]
[[Kategorija:Zinātnieces]]
[[Kategorija:Nobela prēmijas laureāti ķīmijā]]
[[Kategorija:Nobela prēmijas laureāti fizikā]]