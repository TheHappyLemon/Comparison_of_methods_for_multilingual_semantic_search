[[Attēls:Saltph26.jpg|thumb|right|300px|Bonevilas sāls līdzenumi (ASV) - kādreizējais sāls ezers]]

'''Sālsezers''' ir [[ezers]], kura [[ūdens|ūdenim]] ir augstāka sāļu (gk. [[nātrija hlorīds]]) un citu minerālu koncentrācija nekā vairumam ezeru. Bieži par sālsezeru uzskata ezeru, kur viens litrs ūdens satur vairāk nekā 3 000 [[grams|miligramu]] sāļu. Ļoti bieži sālsezeros ir augstāks sāls saturs nekā [[jūra]]s ūdenī.

Sālsezeri veidojas [[beznoteces ezers|beznoteces ezeros]] — no šādiem ezeriem ūdens izdalās tikai ar iztvaikošanu un ūdenī izšķīdušie sāļi paliek ezerā. Laika gaitā šāda ezera [[sāļums]] pieaug. Ja ezeram pietek mazāk ūdens nekā iztvaiko, ar laiku ezers izzūd un tā vietā paliek sāls līdzenums vai sāls purvs ([[solončaks]]).

Sālsezeros uzkrājusies sāls bieži ir vērtīgs derīgais izraktenis, savukārt sālsezeru dūņas bieži ir vērtīgs ārstniecības līdzeklis (sk. [[Nāves jūra]], [[Baskunčaks]]). Ap sālsezeriem veidojas neparasti [[biotops|biotopi]], kas sastāv no retiem augiem un dzīvniekiem.

Pasaules lielākais sālsezers ir [[Kaspijas jūra]] — tā ir arī pasaules lielākais ezers. Visaugstāk novietotais sālsezers ir [[Namcho]] [[Tibeta|Tibetā]]. Savukārt viszemāk novietotais sālsezers ir [[Nāves jūra]] (Izraēla un Jordānija), kuras krasts vienlaikus ir zemākais sauszemes punkts pasaulē.

Izžuvušu sālsezeru gultne mēdz būt ļoti līdzena un tāpēc to izmanto kā [[skrejceļš|skrejceļu]] aviācijā un pasaules ātrākajām automašīnām.

== Ārējās saites ==
* {{sisterlinks-inline}}
* {{enciklopēdiju ārējās saites}}
* [http://www.esf.edu/efb/schulz/Limnology/HighConductivity.html Lekciju materiāli par sālsezeriem (angliski)] {{Webarchive|url=https://web.archive.org/web/20071223230349/http://www.esf.edu/efb/schulz/Limnology/HighConductivity.html |date={{dat|2007|12|23||bez}} }}

{{autoritatīvā vadība}}
[[Kategorija:Ezeri]]
[[Kategorija:Limnoloģija]]
[[Kategorija:Beznoteces ezeri]]