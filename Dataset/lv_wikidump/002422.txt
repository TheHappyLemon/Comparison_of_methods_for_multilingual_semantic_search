'''Resursu aprakstīšanas ietvars''' ({{val|en|Resource Description Framework, RDF}}) ir [[metadati|metadatu]] [[modelis|modeļa]] [[specifikācija|specifikāciju]] kopa, kas parasti izpaužas kā [[XML]] lietojums ([[RDF/XML]]), taču ir arī citi pieraksta veidi ([[N3]], [[Turtle]], [[N-Triples]]). RDF specifikāciju kopu uztur [[Globālā tīmekļa konsorcijs]].

RDF metadatu modelis ir balstīts uz ideju, ka tiek izteikti [[apgalvojums|apgalvojumi]] par [[resurss|resursiem]] formā "subjekts-predikāts-objekts". Subjekts ir resurss, "lieta", kas tiek aprakstīta. Predikāts ir aprakstāmais resursa aspekts. Objekts ir konkrētajā aspektā ar subjektu saistītais resurss vai vērtība.

Resursu aprakstīšanas mehānisms ir Globālā tīmekļa konsorcija [[Semantiskais tīmeklis|Semantiskā tīmekļa]] iniciatīvas pamatā. Tas ļautu automatizētai [[programmatūra]]i saglabāt, apmainīties un izmantot metadatus par Globālajā tīmeklī atrodamajiem resursiem, kas savukārt ļautu lietotājiem izmantot tos ar lielāku efektivitāti un noteiktību.

== Lietojumi ==
* RDF Site Summary — viens no [[RSS (faila formāts)|RSS]] paveidiem, kas tiek izmantots [[tīmekļa sindikācija]]i.
* [[FOAF]] — apraksta informāciju par cilvēkiem, to interesēm un attiecībām starp tiem.
* [[DOAC]] — apraksta [[CV]] informāciju.
* [[DOAP]] — apraksta programmatūras projektus; iesaistīto cilvēku aprakstam izmanto FOAF.
* [[SIOC]] — apraksta tiešsaistes komūnas un dažādas Interneta diskusiju vietnes, piemēram, [[tīmekļa žurnāls|tīmekļa žurnālus]] un [[tiešsaistes forums|tiešsaistes forumus]].
* [[MusicBrainz]] — publicē informāciju par mūzikas albumiem.
* [[Creative Commons]] — izmanto RDF lai iekļautu licencēšanas informāciju tīmekļa lappusēs un MP3 failos.
* [[Mozilla]] — izmanto RDF dažādu pārlūkprogrammas uzstādījumu glabāšanai.

== Skatīt arī ==
* [[Semantiskais tīmeklis]]

== Ārējās saites ==
* [http://www.w3.org/RDF/ Globālā tīmekļa konsorcija RDF mājaslapa]

{{IT-aizmetnis}}

{{autoritatīvā vadība}}

[[Kategorija:Metadati]]
[[Kategorija:Semantiskais tīmeklis]]
[[Kategorija:W3C standarti]]