'''Darbības vārds''' jeb '''verbs''' ({{val|la|verbum}} — ‘vārds’) ir patstāvīga [[vārdšķira]], kas nosauc darbības vai stāvokļus kā laikā norisošus procesus, piemēram, ''skriet'', ''ēdu'', ''zied'' u.c.<ref>Santa Grigus, Baiba Zeiļaka. Valodas labirinti 7. klasei. [[Zvaigzne ABC]], 2007. 51. lpp.</ref> Daži darbības vārdi ir arī bez [[Priedēklis|priedēkļa]], kas nosauc pabeigtu darbību, piemēram, ''kļūdīties'', ''konstatēt'', ''pamatot'', ''startēt'', tāpēc šiem vārdiem priedēkļa ''no-'' pievienojums ir lieks.<ref>Santa Grigus, Baiba Zeiļaka. Valodas labirinti 7. klasei. [[Zvaigzne ABC]], 2007. 52. lpp.</ref>

Darbības vārdus [[latviešu valoda|latviešu valodā]] raksturo ļoti daudzas gramatiskās kategorijas:
* tiešās — personas, laika, kārtas, izteiksmes kategorijas,
* netiešās — dzimtes, skaitļa, locījuma kategorijas (piemīt lokāmajiem [[divdabis|divdabjiem]]),
* leksiski gramatiskās — pārejamības un nepārejamības, pabeigtības un nepabeigtības kategorijas.

Darbības vārdus latviešu valodā iedala 3 [[konjugācija|konjugācijās]].

Darbības vārda [[pamatforma]] ir [[nenoteiksme]].

== Īstenības izteiksme ==
{{main|īstenības izteiksme}}
Darbības vārds īstenības izteiksmē izsaka darbību kā [[realitāte|realitāti]] tagadnē, pagātnē vai nākotnē, vai arī to noliedz. Šo attieksmi pret īstenību pauž ar darbības vārda laiku formu palīdzību. Īpaša rādītāja īstenības izteiksmei nav.

Īstenības izteiksmei ir visi seši laiki:
* Vienkāršā tagadne — ''Es dziedu'';
* Vienkāršā pagātne — ''Es dziedāju'';
* Vienkāršā nākotne — ''Es dziedāšu'';
* Saliktā tagadne — ''Es esmu dziedājis, -usi'';
* Saliktā pagātne — ''Es biju dziedājis, -usi'';
* Saliktā nākotne — ''Es būšu dziedājis, -usi''.

== Atsauces ==
{{atsauces}}


{{val|aizmetnis}}

{{Vārdšķiras latviešu valodā}}
{{Darbības vārda kategorijas}}

{{autoritatīvā vadība}}

[[Kategorija:Darbības vārds| ]]