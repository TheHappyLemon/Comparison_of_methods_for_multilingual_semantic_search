[[Attēls:Rosenquarz.jpg|thumb|300px|Neapstrādāts, masīvs rožu kvarcs.]]
'''Rožu kvarcs''' ({{val|en|rose quartz}}) — maigs sārts [[kvarca paveidi|kvarca paveids]]. Rožu kvarca krāsa var būt no bāli sārtas līdz sarkanīgi rozā. Visbiežāk rožu kvarcu atrod masīvā veidā — no ļoti sīkiem [[kristāls|kristāliņiem]] sastāvošu — tāpēc tas ir daļēji caurspīdīgs. Visbiežāk atrod [[pegmatīts|pegmatītos]].

Rožu kvarca krāsa ir unikāla, jo nevienam citam minerālam šāda toņa krāsas nav. Rožu kvarca krāsu saista ar [[titāns|titāna]], [[dzelzs]], [[mangāns|mangāna]] piejaukumiem. Dažreiz rožu kvarcs satur [[rutils|rutila]] adatveida kristāliņu piejaukumu, kas piešķir akmenim [[asterisms|asterisma]] efektu. Neseni pētījumi rāda, ka rožu kvarca krāsu izraisa arī mikroskopiski citu [[minerāls|minerālu]] (piemēram, [[djumortjerīts|djumortjerīta]]) ieslēgumi.

[[1959]]. gadā [[Brazīlija|Brazīlijā]], [[Minasžeraisa]]s štatā, Sapukaijas pegmatītā tika atklāts lielāks daudzums caurspīdīgu rožu krāsas kvarca kristālu — ilgāku laiku mineralogi uzskatīja šos akmeņus par viltojumiem. Jau agrāk šādi kristāli tika atrasti [[Amerikas Savienotās Valstis|ASV]], [[Meina]]s štatā, Ramsfordā. Šo unikālo kristālu krāsu visdrīzāk rada fosfātu vai [[alumīnijs|alumīnija]] piejaukumi. Gaismas ietekmē šo kristālu skaistā krāsa pamazām zūd. Arī citu rožu kvarca paraugu krāsa var zust saules gaismā, visi rožu kvarci zaudē krāsu, tos karsējot.

Skaistā rožu kvarca krāsa padara šo akmeni piemērotu juvelierizstrādājumiem. Visbiežāk un tūkstošiem gadu ilgi no rožu kvarca tiek darināti piekariņi, pērlītes. Šķautņainus akmeņus no rožu kvarca neizgatavo — tas nav caurspīdīgs un bieži tam ir ieslēgumi vai plaisas.

== Atradnes ==
* [[Amerikas Savienotās Valstis|ASV]] — [[Dienviddakota]] (štata minerāls — simbols), [[Kalifornija]], [[Meina]], [[Montāna]]
* [[Austrija]]
* [[Brazīlija]]
* [[Francija]]
* [[Indija]]
* [[Japāna]]
* [[Krievija]]
* [[Madagaskara]]
* [[Namībija]]
* [[Polija]]
* [[Šveice]]
* [[Vācija]]
un citur

== Ticējumi ==
Rožu kvarcu (acīmredzot krāsu simbolikas dēļ) uzskata par mīlestības un auglības simbolu un līdzekli, kas ārstē jūtu vēsumu un seksualitātes problēmas. Citi [[ezotērika]]s piekritēji tic, ka rožu kvarcs pasargā no starojuma (piem. ūdens [[ādere]]s, datoru starojums) kaitīgās ietekmes.

Ar ezotēriku saistīti rožu kvarca izstrādājumi (piem. "kristāla" bumbas) ir viena no izplatītākajām formām, kādā šo akmeni pārdod.

== Ārējās saites ==
* [https://web.archive.org/web/20061006084913/http://mineral.galleries.com/minerals/Gemstone/Rose_Qua/Rose_Qua.htm Minerālu galerijas] {{angliski}}
* [https://web.archive.org/web/20060905234950/http://www.northern.edu/natsource/EARTH/Rosequ1.htm Dienviddakotas rožu kvarca izcelsmes un ieguves apraksts] {{angliski}}

{{autoritatīvā vadība}}

[[Kategorija:Kvarca paveidi]]
[[Kategorija:Dārgakmeņi]]