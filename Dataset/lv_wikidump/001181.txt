[[Attēls:Scandinavian Stone Age axe and knife.jpg|thumbnail|235px|Akmens laikmeta darbarīki — [[nazis]] un [[cirvis]]]]
'''Akmens laikmets''' ir senākais [[cilvēce]]s attīstības posms, kad [[darbarīks|darbarīki]] un [[ierocis|ieroči]] tika izgatavoti no [[akmens]] (it īpaši no [[krams|krama]]), [[koks|koka]], [[kauli]]em un citiem dabā pieejamajiem materiāliem. Akmens laikmets tiek dalīts trīs periodos: [[paleolīts|paleolītā]] (senajā), [[mezolīts|mezolītā]] (vidējā) un [[neolīts|neolītā]] (jaunajā akmens laikmetā). Akmens laikmeta sākums tiek datēts ar senāko atrasto darbarīku vecumu, kas ir aptuveni 2,6 miljonus gadu veci,<ref name="senākie darbarīki"/> bet beigas ar pāreju uz [[bronzas laikmets|bronzas laikmetu]], kas dažādās pasaules vietās notika atšķirīgos laikos aptuveni pirms 6000-8000 gadiem (dažās atsevišķās vietās beidzās stipri vēlāk). Akmens laikmetā cilvēki galvenokārt bija [[mednieki un vācēji]], un [[zvejošana|ķēra zivis]]. Tikai neolītā tika izgudrots [[kaplis]], un cilvēki pievērsās [[lauksaimniecība]]i un [[lopkopība]]i. Cilvēki dzīvoja apvienojušies [[cilts|ciltīs]].

== Sākums un beigas ==
Akmens laikmets sākās apmēram pirms 2,6 miljoniem gadu, kad pirmie cilvēki (pirmscilvēki, arī pirmshominīdi) sāka izgatavot darbarīkus.<ref name="senākie darbarīki"/> Akmens laikmets pārgāja [[Bronzas laikmets|bronzas laikmetā]], kad [[metālapstrāde]]s attīstība padarīja izplatītus [[bronza]]s darbarīkus. Dažos reģionos gan pārgāja uzreiz uz [[dzelzs]] darbarīkiem un [[Dzelzs laikmets|dzelzs laikmetu]].

Uzskata, ka [[Tuvie Austrumi|Tuvajos Austrumos]] un [[Dienvidaustrumāzija|Dienvidaustrumāzijā]] akmens laikmets beidzās ap 6000. gadu p.m.ē., [[Eiropa|Eiropā]], pārējā [[Āzija|Āzijā]] un [[Āfrika|Āfrikā]] — 4000 gadus p.m.ē., bet [[Amerika]]s civilizācijās tas turpinājās līdz 2500. gadam p.m.ē.

== Periodi ==
Akmens laikmetu iedala trijos periodos:
* [[Paleolīts|Paleolītā]] jeb senajā (agrajā) akmens laikmetā;
* [[Mezolīts|Mezolītā]] jeb vidējā akmens laikmetā;
* [[Neolīts|Neolītā]] jeb jaunajā (vēlajā) akmens laikmetā.

== Cilvēki akmens laikmetā ==
[[Attēls:Stenåldersdös, Tjörn.jpg|thumb|200px|Akmens laikmeta [[dolmens]] Zviedrijas rietumos]]
[[Apmetne]]s cilvēki sāka veidot [[neolīts|jaunajā akmens laikmetā]]. Tās nepieciešamības gadījumā varēja viegli savākt, piemēram, lai pārceltos uz citu vietu. Plaši tika apdzīvotas arī [[ala]]s un dabīgi patvērumi [[klints|klintīs]]. Akmens laikmets [[Eiropa|Eiropā]] beidzās līdz ar pēdējo [[ledus laikmets|ledus laikmetu]]. Līdz ar to svarīgākā akmens laikmeta iezīme bija cilvēka pielāgošanās mainīgajiem apkārtējiem dzīves apstākļiem, ārējiem faktoriem. Pakāpeniski zināšanas, dažādi darbarīku un citi uzlabojumi, salīdzinājumā ar ārējiem faktoriem, sāka spēlēt arvien nozīmīgāku lomu.

== Akmens laikmeta attēlošana mūsdienu popkultūrā ==
Amerikāņu animācijas seriāls "[[Flinstoni]]" ir kļuvis par vienu no visu laiku populārākajām [[animācijas filma|animācijas filmām]]. Tajā darbība norisinās dīvaini attīstītā akmens laikmeta pilsētā Bedrokā, kur cilvēkiem ir pieejamas mūsdienu tehnoloģiju primitīvas versijas, piemēram, televizori un automobiļi, kas darināti no akmens.

== Atsauces ==
{{atsauces|refs=
<ref name="senākie darbarīki">{{tīmekļa atsauce | url= http://humanorigins.si.edu/evidence/behavior/tools/early-tools | title= Early Stone Age Tools | publisher= The Smithsonian Institution's Human Origins Program | accessdate= 2012-04-01 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Trīs laikmetu sistēma}}

{{autoritatīvā vadība}}

[[Kategorija:Akmens laikmets| ]]