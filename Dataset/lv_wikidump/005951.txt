{{Atsauces+}}
'''Produkts''' ({{val|de|Produkt}}, kas savukārt no {{val|la|productus}} — ‘radīts, ražots’), šaurākā nozīmē arī '''izstrādājums''' vai '''ražojums''', ir [[priekšmets]], [[viela]], [[enerģija]], [[informācija]] utt., ko iegūst fiziskā un/vai garīgā darbā.

[[ekonomika|Ekonomikā]] ar produktu saprot [[ražošana]]s vai [[pakalpojums|pakalpojumu]] rezultātu, kuru ražotājs vai pakalpojumu sniedzējs vēlas pārdot [[tirgus|tirgū]] par noteiktu [[cena|cenu]]. Katram šādam izstrādājumam ir noteiktas īpašības, raksturīgas attiecīgai ražošanas vai pakalpojumu [[nozare]]i. Piemēram, ja izstrādājums ir [[apavi]], tad tiem piemīt piemērotība noteiktam gadalaikam (ziema, vasara), lietošanas mērķis (ielai, sportam), stils, izmērs, krāsa.

Zināmām prasībām jāatbilst arī pakalpojumu produktiem. Piemēram, [[izglītība|izglītībā]] produkts ir sniegto un apgūto zināšanu apjoms un saturs. Šī produkta "[[tehnoloģija]]s" pamatā ir mācību [[programma]], kas raksturojas ar zināmu stundu skaitu, apgūstamo zināšanu saturu, [[skolotājs|skolotāju]], [[docētājs|docētāju]], [[profesors|profesoru]] un citu mācību spēku [[kvalifikācija]]s prasībām.

{{Ekonomika-aizmetnis}}

{{autoritatīvā vadība}}

[[Kategorija:Ekonomika]]