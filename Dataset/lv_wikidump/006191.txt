'''Lūzums''' ir [[mineraloģija]]s termins ar kādu apzīmē virsmas, kādas ir neregulāras formas gabaliem, kas radušies, ar sitienu vai spiedienu sadalot [[minerāls|minerāla]] paraugu. Ir svarīgi nejaukt lūzumu ar [[skaldnība]]s virsmām - lūzums ir nejaušs plīsums, kas šķietami neievēro minerāla [[kristāliskais režģis|kristāliskā režģa]] noteiktās likumsakarības. Tomēr tieši kristāliskā režģa īpatnības nosaka ne tikai skaldnības virsmu esamību un izskatu, bet arī lūzuma virsmas izskatu.

Lūzums dažādu veidu minerāliem atšķiras un to var izmantot kā vienu no vizuāli noteicamām pazīmēm minerāla veida noteikšanai. Izšķir šādus lūzuma veidus:

* '''gliemežnīcas''' - lūzuma virsmā redzamas sitiena vai spiediena virzienam perpendikulāras koncentriskas lokveida līnijas, kas nedaudz atgādina gliemežnīcas čaulas rakstu. Šāds lūzums raksturīgs amorfiem materiāliem un dažām kristāliskām vielām ([[kvarcs]], [[stikls]], [[obsidiāns]]);
* '''nelīdzens''' - lūzuma virsmai nav likumsakarību;
* '''gluds''';
* '''šķiedrains''';
* '''āķains''' - bieži novērojams [[metāls|metāliem]], kurus iespējams [[kalšana|kalt]] ([[zelts]], [[sudrabs]], [[varš]], [[platīns]]);
* '''skabargains''' ([[hrizotils]]);
* '''zemjains''' ([[limonīts]]);
Nereti izdala arī citus lūzuma veidus.

[[Kategorija:Mineraloģija]]