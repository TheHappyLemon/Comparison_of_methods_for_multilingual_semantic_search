{{Referendums
|nosaukums = ''«Vai jūs esat par demokrātisku un neatkarīgu Latviju?»''
|par = 1 227 562
|par% = 73.68
|pret = 411 374 
|pret% = 24.69
|atbalsts = 1
|derīgas = 
|derīgo% = 
|nederīgas = 27 192
|nederīgo% = 1.63
|kopā = 1 666 128
|aktivitāte% = 87.56
|vajadzīgā_aktivitāte = 50
|elektorāts = 1 902 802
|avots = <ref>{{Tīmekļa atsauce |url=http://web.cvk.lv/pub/public/27555.html |title=Iedzīvotāju aptauja par Latvijas Republikas neatkarību. Centrālā vēlēšanu komisija |access-date={{dat|2012|06|02||bez}} |archiveurl=https://web.archive.org/web/20120124153415/http://web.cvk.lv/pub/public/27555.html |archivedate={{dat|2012|01|24||bez}} }}</ref>
}}

'''1991. gada 3. marta aptauja''' bija [[Latvijas Republika]]s iedzīvotāju aptauja, kurā tika uzdots jautājums: "''Vai jūs esat par demokrātisku un neatkarīgu Latviju''?". Tautas nobalsošanā piedalījās 1 666 128 (87,56%) balsstiesīgo Latvijas iedzīvotāju, no kuriem 1 227 562 (73,68%) izvēlējās atbildi "jā", bet 411 374 (24,69%) atbildēja "nē".<ref>3. marta aptaujas rezultāti. "Neatkarīgā Cīņa" 1991. gada 9. martā</ref> Aptaujā piedalījas arī [[Padomju armija|PSRS karaspēka]] daļās pierakstītie Latvijas Republikas pastāvīgie civiliedzīvotāji.<ref>{{Tīmekļa atsauce |url=http://www.likumi.lv/doc.php?id=65213 |title=LATVIJAS REPUBLIKAS AUGSTĀKĀS PADOMES LĒMUMS Par kārtību, kādā notiek Latvijas iedzīvotāju aptauja |access-date={{dat|2018|12|11||bez}} |archiveurl=https://web.archive.org/web/20200410102226/http://likumi.lv/doc.php?id=65213 |archivedate={{dat|2020|04|10||bez}} }}</ref>

== Priekšvēsture ==
Pēc [[Latvijas okupācija (1940)|Latvijas okupācijas]] 1940. gada 5. augustā [[Padomju Savienība|PSRS]] ar speciālu likumu iekļāva [[Latvija|Latvijas]] teritoriju savā sastāvā kā administratīvu vienību ar nosaukumu [[Latvijas PSR]], kuru daļa valstu tā arī nekad neatzina par valsti un starptautisko tiesību subjektu.<ref>''Мялксоо Л.'' [http://www.iuridicum.ee/public/files/Malksoo%20-%20vene.pdf Советская аннексия и государственный континуитет: международно-правовой статус Эстонии, Латвии и Литвы в 1940—1991 гг. и после 1991 г.] {{Webarchive|url=https://web.archive.org/web/20070622115653/http://www.iuridicum.ee/public/files/Malksoo%20-%20vene.pdf |date={{dat|2007|06|22||bez}} }} — Tartu, Tartu Ülikooli Kirjastus, 2005 — стр. 149—154</ref>  

[[Teherānas konference]]s laikā 1943. gada 1. decembrī ASV prezidents [[Franklins Rūzvelts]] ierosināja veikt plebiscītu, lai noskaidrotu [[Baltijas valstis|Baltijas valstu]] tautu gribu par pievienošanos PSRS. Lai arī [[Josifs Staļins|Staļins]] piekrita nobalsošanas rīkošanai nenoteiktā nākotnē,<ref>[http://histrf.ru/ru/lenta-vremeni/event/view/tieghieranskaia-konfierientsiia ЗАПИСЬ БЕСЕДЫ ПРЕДСЕДАТЕЛЯ СОВЕТА НАРОДНЫХ КОМИССАРОВ СССР СТАЛИНА С ПРЕЗИДЕНТОМ США РУЗВЕЛЬТОМ 1 декабря 1943 г.] {{Webarchive|url=https://web.archive.org/web/20160310150141/http://histrf.ru/ru/lenta-vremeni/event/view/tieghieranskaia-konfierientsiia |date={{dat|2016|03|10||bez}} }} (krieviski)</ref> tomēr [[Aukstais karš|Aukstā kara]] apstākļos šāda veida [[referendums]] netika izdarīts. 
 
[[Pēteris Laķis]] par referenduma iespējamību Padomju Savienībā rakstīja: ''"[[Komunisms|Komunistiskā ideoloģija]] principā izslēdz [[demokrātija|demokrātisku vēlēšanu]] iespējamību. Šī politiskā sistēma atļauj īstenot vien pseidovēlēšanas, kad jau iepriekš ir droši zināmi to rezultāti. Tā bija arī šajā gadījumā. Rezultātiem katrā atsevišķā republikā nebūtu nekādu "tiesiski politisku" seku. Konsultējošu nozīmi varēja iegūt vien visas impērijas sabiedrības viedoklis — sniegt vai ne “brīvlaišanas atļauju” [[Baltijas valstis|Baltijas valstīm]]. Tādēļ arī tik droši varēja organizēt referendumu."'' Tomēr jau [[1990]]. gada aprīlī tika pieņemts PSRS likums,<ref>{{Tīmekļa atsauce |url=http://sevkrimrus.narod.ru/ZAKON/1990.htm |title=Закон СССР «О порядке решения вопросов, связанных с выходом союзной республики из СССР»<!-- Bota izveidots nosaukums --> |access-date={{dat|2018|12|11||bez}} |archiveurl=https://web.archive.org/web/20181018122513/http://sevkrimrus.narod.ru/ZAKON/1990.htm |archivedate={{dat|2018|10|18||bez}} }}</ref> kas paredzēja republikām iespēju izstāties no Savienības, rīkojot divus secīgus referendumus tikai izejošajā republikā, un tajā pašā gadā [[Padomju Savienības Komunistiskā partija|komunistiskās partijas]] vadošā loma bija izslēgta no [[PSRS Konstitūcija|PSRS konstitūcijas]].

== Tautas nobalsošanas iemesls ==
No 1991. gada 13. līdz 27. janvārim [[Rīga|Rīgā]] un citās [[Latvijas pilsētas|Latvijas pilsētās]] pret PSRS bruņotajiem spēkiem tika organizēti aizsardzības pasākumi ar plašu civiliedzīvotāju iesaistīšanos, kas pazīstama kā [[Barikāžu laiks]]. Kā atbildes reakcija uz šiem uz citiem līdzīgiem notikumiem bija PSRS valdības 1991. gada janvārī pieņemtais lēmums rīkot [[1991. gada 17. marta referendums par PSRS saglabāšanu|referendumu par PSRS saglabāšanu]], plašāk pazīstamu kā 1991. gada 17. marta referendumu.

Baltijas republiku valdības, kas 1990. gada sākumā bija deklarējušas savu valstu suverenitāti, izšķīrās par neatkarīgu tautas aptauju rīkošanu, tādējādi apsteidzot šo pasākumu. Lai arī [[Latvijas PSR|LPSR]] AP vēlēšanu rezultāti un socioloģiski pētījumi liecināja, ka [[LTF]] nostāju atbalsta arī liela mazākumtautību pārstāvju daļa, tai nācās grūti izšķirties par šo soli, kurā visādā ziņā bija jāgūst uzvara. Aptaujai tika piedāvāti dažādi jautājuma formulējumi, taču galu galā tas tika pieņemts šādā redakcijā: “''Vai jūs esat par demokrātisku un neatkarīgu Latviju?''”

== Rezultāti ==
Tautas nobalsošanas [[Baltijas valstis|Baltijas valstīs]] notika [[9. februāris|9. februārī]] [[Lietuva|Lietuvā]], [[3. marts|3. martā]] [[Latvija|Latvijā]] un [[Igaunija|Igaunijā]]. Atšķirībā no citām Baltijas republikām, [[Latvija|Latvijā]] nebija nevienas [[pilsēta]]s vai [[Latvijas rajoni|rajona]], kurā vairākums izvēlētos atbildi "nē", pat ne [[Daugavpils]],<ref>{{Tīmekļa atsauce |url=http://home.lu.lv/~politics/raksti/3.MARTS/5.pielik.htm |title=5. grafiks: Pret Latvijas neatkarību nobalsojušo skaits no G. Puriņš, U. Šulcs. VAI 2001. GADA RĪGAS DOMES VĒLĒŠANU REZULTĀTI BIJA PĀRSTEIGUMS |access-date={{dat|2018|12|11||bez}} |archiveurl=https://web.archive.org/web/20160304220522/http://home.lu.lv/~politics/raksti/3.MARTS/5.pielik.htm |archivedate={{dat|2016|03|04||bez}} }}</ref> kurā no LTF saraksta AP netika ievēlēts neviens deputāts. Taču "pret" balsoja līdz pusei no mazākumtautību pārstāvjiem, un Latvijā, salīdzinājumā ar abām pārējām Baltijas republikām, bija viszemākais pieņemtā valsts attīstības ceļa atbalstītāju īpatsvars, jo "pret" nobalsoja praktiski ceturtdaļa balsotāju.

{| class="wikitable"
!
!Latvijā
!Lietuvā 
!Igaunijā
|-
|Balsoja % balsstiesīgo iedz.
|87,56
|84,74
|82,86
|-
|Par (%)
|73,68
|90,47
|77,83
|-
|Pret (%)
|24,69
|6,56
|21,43
|-
|Nederīgi biļeteni (%)
|1,63
|2,97
|0,74
|}

== Rezultātu interpretācija ==
Latvijā aptaujā piedalījās ap 87,6% balsstiesīgo iedzīvotāju, no kuriem 73,6% izvēlējās atbildi "jā". Salīdzinot Baltijas valstu etnisko sastāvu Lietuvā 1991. gadā dzīvoja ap 20% mazākumtautību pārstāvju, Igaunijā — ap 40%, bet Latvijā — ap 48%. 

1992. - 1994. gados no Latvijas izvesto PSRS militārpersonu un to ģimenes locekļu (karaspēka daļās pierakstītie pastāvīgie civiliedzīvotāji, kam bija tiesības balsot šajā aptaujā) kopējais skaits bija ap 90 tūkst.<ref>[http://www.vestnik.mgimo.ru/fileserver/12/08_simonyan.pdf Русскоязычное население в странах Балтии]{{Novecojusi saite}}</ref> No tiem militārpersonas sastādīja apmēram 50 tūkst.<ref>{{Tīmekļa atsauce |url=https://ortus.rtu.lv/science/en/publications/1638/fulltext.pdf |title=Latvijas iedzīvotāju un nodarbināto skaita prognozēšana |access-date={{dat|2018|12|11||bez}} |archiveurl=https://web.archive.org/web/20160331163408/https://ortus.rtu.lv/science/en/publications/1638/fulltext.pdf |archivedate={{dat|2016|03|31||bez}} }}</ref> 

3. marta aptaujas rezultāti liecināja par latviešu sabiedrības un Latvijas demokrātisko aprindu saliedēšanos ap latviešiem ceļā uz nacionālo neatkarību. Tā laika politiskie lozungi bija "Latvieši un krievi – vienā pusē!", "Visi kopā – pret militārismu!", "Latvijas ļaudis – pret Maskavas mēģinājumiem iejaukties Latvijas lietās!"<ref>Apine, I. Nacionālā pašapziņa ceļā uz demokrātiju. Latvijas Zinātņu Akadēmijas Vēstis. 1992. Nr. 10., 20.- 22. lpp.</ref> 

Pēteris Laķis vēlāk rakstīja: “Etniski tik daudzveidīgā sabiedrība bija apliecinājusi pietiekami pārliecinošu lojalitāti Latvijas leģitīmās varas ceļam. Ne tikai neatkarībai, bet arī demokrātijai.<ref>Laķis, P. 1991. gada 3. marta referendums. Grām: Latvijas Tautas fronte 1988-1991: Veltījums Trešajai Atmodai un Latvijas Tautas frontes dibināšanas desmitgadei. Rīga: Jāņa Sēta, 1998. 252. – 253. lpp.</ref> Atbalstu Latvijas neatkarībai galvenokārt izteica tie citu tautību cilvēki, kuri bija Latvijas Republikas pilsoņi vai viņu pēcnācēji, vai arī bija saglabājuši savu etnisko pašapziņu, neskatoties uz [[Sovetizācija|sovjetisma]] centieniem iznīcināt nacionālo pašidentifikāciju".<ref>Laķis, P. Vara un sabiedrība. Varas maiņa Latvijā astoņdesmito un deviņdesmito gadu mijā. Rīga: Zvaigzne ABC, 1997. 76. lpp.</ref>

Mazāks neatkarības atbalstītāju īpatsvars starp mazākumtautību pārstāvjiem bija viens no daudziem iemesliem, kādēļ LTF un citas vēlākās Latvijas politiskās partijas ieņēma stingrāku nostāju attiecībā uz [[Pilsonība Latvijā|Latvijas pilsonības]] piešķiršanu un citām padomju okupācijas sekām saistītiem jautājumiem, nekā tas bija pirms aptaujas rīkošanas. Rezultātā pēc Latvijas neatkarības atgūšanas automātiski pilsonība netika dota lielākai daļai no [[Mazākumtautība|mazākumtautību]] pārstāvjiem, arī tiem, kas balsoja "par" Latvijas neatkarību.<ref>[[Ruta Marjaša|Марьяш Р.]] [http://lit.lib.ru/m/marxjash_r_m/text_0110.shtml Калейдоскоп моей памяти. Глава десятая. У власти.] {{Webarchive|url=https://web.archive.org/web/20181201084218/http://lit.lib.ru/m/marxjash_r_m/text_0110.shtml |date={{dat|2018|12|01||bez}} }}</ref>

== Skatīt arī ==
* [[1991. gada 17. marta referendums par PSRS saglabāšanu]]

== Piezīmes un atsauces ==
{{atsauces}}

== Ārējās saites ==
* [http://la.lv/index.php?option=com_content&view=article&id=308223:1991-gada-3-mart&catid=157&Itemid=182 Viesturs Sprūde. 1991. gada 3. martā. la.lv, 03.03.2011.] {{Webarchive|url=https://web.archive.org/web/20201031111238/https://www.la.lv/index.php?option=com_content&view=article&id=308223:1991-gada-3-mart&catid=157&Itemid=182 |date=2020. gada 31. Oktobris }}
{{Vēlēšanas un referendumi Latvijā}}
[[Kategorija:1991. gads]]
[[Kategorija:Latvijas vēsture]]
[[Kategorija:Referendumi Latvijā]]
[[Kategorija:1991. gada referendumi]]