{{Personas infokaste
|        platums = 
|          vārds = Žanis Lipke
|     vārds_orig = Jānis Lipke
|         attēls = ZLM 286 Zanis 1970-80tie gadi.jpg
|     att_izmērs = 
|  att_nosaukums = 
|     dz_dat_alt = 
|        dz_gads = 1900
|     dz_mēnesis = 2
|       dz_diena = 1
|       dz_vieta = {{vieta|Krievijas impērija|Kurzemes guberņa|Jelgava|td=Latvija}}
|      m_dat_alt = 
|         m_gads = 1987
|      m_mēnesis = 5
|        m_diena = 14
|        m_vieta = {{vieta|PSRS|Latvijas PSR|Rīga|td=Latvija}}
|   dzīves_vieta = 
|      pilsonība = 
|        tautība = [[latvieši|latvietis]]
|   nodarbošanās = strādnieks
|       ienākumi = 
|  darbības_gadi = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = Johanna Lipke
|          bērni = Zigfrīds, Alfrēds un Aina
|       paraksts = 
|       piezīmes = 
|    kategorijas = 
|    citas daļas = 
}}
'''Žanis Lipke''' (īstajā vārdā '''Jānis Lipke'''; dzimis {{dat|1900|2|1}} [[Jelgava|Jelgavā]], miris {{dat|1987|5|14}} [[Rīga|Rīgā]]) bija [[ebreji|ebreju]] glābējs [[Otrais pasaules karš|Otrā pasaules kara]] laikā.

1915. gadā kā pusaudzis tika mobilizēts darba vienībā rakt ierakumus aizsardzības pozīcijām pret uzbrūkošo vācu armiju. 1917. gadā strādāja [[Šķirotava (stacija)|Šķirotavas dzelzceļa stacijā]]. No [[1919]]. līdz [[1920]]. gadam dienēja [[Latvijas Bruņotie spēki|Latvijas armijas]] [[Daugavpils artilērijas pulks|Daugavpils artilērijas pulkā]]. Pēc Latvijas Republikas nodibināšanas līdz 1939. gadam sāka strādāt Rīgas ostā par krāvēju. Pēc kara 1946. gadā — par automehāniķi un pēc tam līdz pensijai nostrādāja par šoferi. Dzīvoja [[Rīga|Rīgā]] dažādās vietās, līdz [[1934]]. gadā nopirka māju [[Ķīpsala|Ķīpsalā]], [[Balasta dambis|Balasta dambī]].

== Nopelni ==
Kad Latvijā [[Otrais pasaules karš|Otrā pasaules kara]] laikā ienāca [[Vācija|vācu]] karaspēks, Lipke sāka strādāt vācu gaisa karaspēka ''[[Luftwaffe]]'' noliktavās, kas bija izvietotas Rīgas centrāltirgū, kur radās iespēja palīdzēt ebrejiem. 1941. gada novembra beigās un decembrī sāka piedāvāt geto ieslodzītajiem bēgt. Ar drauga, gaļas kombināta šofera Jāņa Brieža palīdzību izdevās izvest no geto un noslēpt patērētāju biedrības "Vienība" noliktavās Lāčplēša ielā pirmo bēgļu grupu. Vēlāk ebreji tika slēpti arī pie Lipkes paziņām Barneta Rozenberga un Andreja Graubiņa. Tā kā drīz Rozenberga darbnīcas noliktavās cilvēkus slēpt kļuva bīstami, Lipke izraka [[Žaņa Lipkes memoriāls|bunkuru savas mājas pagalmā]] [[Ķīpsala|Ķīpsalā]], [[Balasta dambis|Balasta dambī]]. No 400 līdz 450 ebrejiem, kurus izglāba Latvijas iedzīvotāji, Lipke kopā ar sievu Johannu, draugiem un paziņām nosargāja apmēram 55 ebreju dzīvības.

Pēc kara padomju iestādes ar aizdomām skatījās uz Lipkes darbību un to noklusēja, jo nebija skaidri viņa nesavtīgās un varonīgās rīcības motīvi. Lipke vairākkārtīgi tika saukts uz [[VDK]]. Izmeklētājiem bija aizdomas, ka ebreji par viņu glābšanu bija maksājuši ar zeltu un briljantiem. Kādā pratināšanas reizē Lipke izmeklētājam teicis: "Jūs, komunisti, esat tādi pat bandīti kā fašisti, tikai viņi šāva uz cilvēkiem skatoties viņiem acīs, bet jūs šaujat slepus no muguras — vēl nekrietnāk!" Lipke domājis, ka šādu izlēcienu viņam nepiedos, bet iznāca tieši otrādi — mierīgi atlaida mājās un vairāk netraucēja.<ref>Kā zvaigzne tumsā, Dāvids Zilbermans, 16. lpp., {{ISBN|9984198197}}</ref>

Viens no izglābtajiem Izaks Drizins vēlāk liecināja: "Es Žanim biju pilnīgi svešs cilvēks un nevarēju saprast, kāpēc viņš to dara, kad apkārt notiek slepkavošana. Parādās cilvēks kā brīnums — ar mieru glābt nāvei nolemtos. Naudu viņš neņēma, komunists viņš nebija, un nevarēju saprast, kāpēc viņš uzņēmās tādu nastu un katru dienu sevi pakļāva nāves briesmām."

== Pēc kara ==

[[Attēls:ZLM 110 1970tie gadi.jpg|thumbnail|Žaņa Lipkes malkas šķūnis, zem kura atradās bunkurs, 20. gadsimta 70. gados]]

Pēc kara Lipke ar sievu turpināja dzīvot mājiņā Balasta dambī. [[1977]]. gadā viņam izdevās nokļūt [[Izraēla|Izraēlā]], kur viņu sagaidīja cilvēku pūļi, kuri nesa viņu pa pilsētas ielām. Arī izdzīvojušie Latvijas ebreji tradicionāli pulcējās pie Lipkēm [[Ziemassvētki|Ziemassvētkos]] un [[Jāņi|Jāņos]]. Sešdesmito gadu beigās pazīstamais ebreju aktīvists un mākslinieks Josifs Kuzkovskis uzgleznoja Žaņa un viņa sievas Johannas portretus, kas vēlāk tika nodoti mūžīgai glabāšanai Izraēlā.

Jeruzalemes holokausta muzejā "[[Jad Vašem]]" glabājas lielākā daļa no materiāliem, kas savākti par šo bezbailīgo, godīgo, principiālo un reti pieticīgo cilvēku.<ref>Kā zvaigzne tumsā, Dāvids Zilbermans, 24. lpp. {{ISBN|9984198197}}</ref> Lipkem un viņa sievai piešķirts Izraēlas valsts apbalvojums "[[Taisnīgais starp tautām]]". Viņa piemiņai iestādīts koks [[Jad Vašem]] [[Holokausts|Holokausta]] memoriālā.

Žanis Lipke mira pēc devītā infarkta 1987. gada 14. maijā.<ref name="Lielais Žanis">{{Tīmekļa atsauce |url=http://vip.latnet.lv/LPRA/zhanis.htm |title=Lielais Žanis |access-date={{dat|2007|01|22||bez}} |archiveurl=https://web.archive.org/web/20070504134402/http://vip.latnet.lv/lpra/zhanis.htm |archivedate={{dat|2007|05|04||bez}} }}</ref>

== Piemiņa ==
[[Attēls:Lipke tree.jpg|200px|thumb|right|Žanim un Johannai Lipkēm par godu iestādīts koks ''[[Jad Vašem]]'' memoriālā]]
[[Attēls:Stamps of Latvia, 2011-14.jpg|200px|thumb|right|[[Latvijas Pasts|Latvijas Pasta]] 2011. gadā izdota Žanim un Johannai Lipkēm veltīta pastmarka]]
Lipkes vārdā nosaukta [[Žaņa Lipkes iela (Rīga)|iela]] Rīgā. Pie mājas, kurā viņš dzīvoja, atrodas piemiņas plāksne ar uzrakstu: "Šajā namā dzīvojuši pasaules taisnie Žanis Lipke, viņa sieva Johanna, viņu dēli Zigfrīds un Alfrēds. Dievišķas gaismas apmirdzēti, viņi pasniedza glābjošu roku. 1941—1944." Atklājot piemiņas plāksni, Latvijas prezidente [[Vaira Vīķe-Freiberga]] par Lipki teica:

{{Citāts|"Viņš vadījās pēc tā likuma, kas saka mīlēt savu tuvāko kā sevi pašu, jo katrs cilvēks, kas tiek iznīcināts, tas ir uzbrukums cilvēces pamatvērtībām. Katrs pāridarījums, kas tiek jebkuram no mums izdarīts, ir uzbrukums arī mums pašiem un mūsu pašu cilvēcībai. Es priecājos, ka tiek atklāta šī piemiņas plāksne cilvēkam, kas visgrūtākajos apstākļos spēja aizstāvēt cilvēcību un glābt citu dzīvības, būdams gatavs riskēt ar sevis paša dzīvību. Un būtu jauki, ja kādu dienu šī vēsturiskā vieta varētu kļūt par piemiņas vietu vispār nākamajām paaudzēm un lai atgādinātu mūžu mūžos, ka Latvijā ir bijuši tādi cilvēki arī tajā posmā, ar kuriem varam lepoties."<ref name="Lielais Žanis"/>}}

1995. gada 4. jūnijā Rīgā, vietā, kur atradās Rīgas Lielā geto vārti, tika atklāta memoriālā plāksne, kurā rakstīts: "Žaņa Lipkes un visu Pasaules taisnīgo Latvijas iedzīvotāju piemiņai, kas katastrofas gados, riskējot ar savu dzīvību, glāba vajātos ebrejus."

Par Žani Lipki režisors [[Rodrigo Rikards]] uzņēmis dokumentālo filmu "[[Žanis un citi]]" (2000).
Lipkes piemiņai [[Ķīpsala|Ķīpsalā]], [[Mazais Balasta dambis|Mazajā Balasta dambī]] 8, uzbūvēts memoriāls,<ref>[http://www.lipke.lv/ Žaņa Lipkes memoriāls] lipke.lv Atjaunināts: {{dat|2012|12|15|SK|bez}}</ref> kuru {{dat|2013|07|30|L}} atklāja [[Latvijas Valsts prezidents]] [[Andris Bērziņš (Latvijas prezidents)|Andris Bērziņš]] un [[Izraēlas prezidents]] [[Šimons Peress]].<ref>{{Tīmekļa atsauce| url=http://www.irir.lv/2013/7/30/latvijas-un-izraelas-prezidenti-atklaj-ebreju-glabejam-veltito-memorialu |title= FOTO: Latvijas un Izraēlas prezidenti atklāj ebreju glābējam veltīto memoriālu |author= Mārtiņš Pričins |date= {{dat|2013|07|30||bez}}}}</ref>

2018. gada 25. oktobrī notika [[Dāvis Sīmanis (1980)|Dāvja Sīmaņa]] spēlfilmas "[[Tēvs Nakts]]" pirmizrāde. Filmas pamatā ir stāsts par Žani Lipki un viņa ģimeni Otrā pasaules kara laikā.

== Atsauces ==
{{atsauces}}

== Ārējās saites ==
* [https://web.archive.org/web/20070504134402/http://vip.latnet.lv/lpra/zhanis.htm Par Žani Lipki] {{latviski}}
* [https://www.yadvashem.org/righteous/stories/lipke.html Par Lipki Jadvašem muzejā mājaslapā] {{en ikona}}

{{autoritatīvā vadība}}

{{DEFAULTSORT:Lipke, Žanis}}

[[Kategorija:1900. gadā dzimušie]]
[[Kategorija:1987. gadā mirušie]]
[[Kategorija:Holokausts Latvijā]]
[[Kategorija:Latvijas cilvēki]]
[[Kategorija:Jelgavā dzimušie]]
[[Kategorija:Taisnīgie starp tautām no Latvijas]]
[[Kategorija:Rīgas Meža kapos apbedītie]]