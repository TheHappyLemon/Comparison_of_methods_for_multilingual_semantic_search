[[Attēls:Location-Europe-UNsubregions,_Kosovo_as_part_of_Serbia.png|thumb|upright=1.2|[[Apvienoto Nāciju Organizācija|ANO]] Eiropas sadalījums pa [[reģions|reģioniem]]:
<br><span style="color:blue">Ziemeļeiropa</span>
<br>[[Rietumeiropa|<span style="color:skyblue">Rietumeiropa</span>]]
<br>[[Austrumeiropa|<span style="color:salmon">Austrumeiropa</span>]]
<br>[[Dienvideiropa|<span style="color:lightgreen">Dienvideiropa</span>]]]]
'''Ziemeļeiropa''' ir [[Eiropa]]s ziemeļu daļa, kurā pēc [[Eiropas Savienība]]s (ES) ieteiktās definīcijas ietilpst trīs [[Baltijas valstis]] — [[Igaunija]], [[Latvija]], [[Lietuva]], piecas [[Ziemeļvalstis]] — [[Dānija]], [[Islande]], [[Norvēģija]], [[Somija]], [[Zviedrija]], kā arī autonomās [[Fēru Salas]].<ref>[http://eurovoc.europa.eu/drupal/?q=request&uri=http://eurovoc.europa.eu/100277 Northern Europe] {{Webarchive|url=https://web.archive.org/web/20170105184226/http://eurovoc.europa.eu/drupal/?q=request&uri=http://eurovoc.europa.eu/100277 |date={{dat|2017|01|05||bez}} }} no ''Multilingual Thesaurus of the European Union'' (angliski)</ref> [[Apvienoto Nāciju Organizācija|ANO]] teritoriāli un kultūrvēsturiski Ziemeļeiropai pieskaita arī [[Britu salas]] ([[Apvienotā Karaliste]], [[Īrija]], [[Normandijas salas]] un [[Menas Sala]]).<ref>{{Tīmekļa atsauce |title= Composition of macro geographical (continental) regions, geographical sub-regions, and selected economic and other groupings |work= [[Apvienoto Nāciju Organizācija|ANO]] |url= http://unstats.un.org/unsd/methods/m49/m49regin.htm | accessdate= 2015. gada 26. jūlijā | language= angliski}}</ref> 
 
Reizēm Ziemeļeiropai tiek pieskaitīta arī [[Krievija]]s ziemeļdaļa, [[Vācija]]s ziemeļdaļa, [[Polija]]s ziemeļdaļa un [[Nīderlande]]. Ar Dāniju saistītā [[Grenlande]] tiek pieskaitīta [[Ziemeļamerika]]i.

== Ģeogrāfija ==
Daļa no [[Norvēģija]]s, [[Zviedrija]]s un [[Somija]]s teritorijām atrodas aiz [[ziemeļu polārais loks|ziemeļu polārā loka]], kur var novērot [[polārā diena|polāro dienu]] un [[polārā nakts|polāro nakti]]. Aiz polārā loka Eiropas kontinentālajā daļā atrodas [[Lapzeme]]. [[Skandināvijas pussala|Skandināvijas pussalā]] atrodas [[Norvēģija]] un [[Zviedrija]], gar pussalas rietumu pusi stiepjas [[Skandināvijas kalni]]. Skandināvijas kalnos dziļi iestiepjas dažnedažādi [[fjords|fjordi]].

Vairākas Ziemeļeiropas valstis atrodas [[Baltijas jūra]]s krastā. Baltijas jūras ziemeļos atrodas [[Botnijas līcis]], kas apskalo [[Zviedrija]]s un [[Somija]]s krastus. Botnijas līča dienvidos atrodas [[Olande]] (Ālandu salas), kas ir kā robeža starp Botnijas līci un pārējo Baltijas jūru.

== Valstis ==
{| class="wikitable"
|+ Suverēnas valstis
|-
! Valsts !! Galvaspilsēta
|-
| {{ISL}} || [[Reikjavika]]
|-
| {{NOR}} || [[Oslo]]
|-
| {{SWE}} || [[Stokholma]]
|-
| {{FIN}} || [[Helsinki]]
|-
| {{DEN}} || [[Kopenhāgena]]
|-
| {{EST}} || [[Tallina]]
|-
| {{LVA}} || [[Rīga]]
|-
| {{LTU}} || [[Viļņa]]
|}

{| class="wikitable"
|+ Autonoma Dānijas province
|-
! Valsts !! Administratīvais centrs
|-
| {{FRO}} || [[Touršhavna]]
|}

== Vēsture ==
{{pamatraksts|Ziemeļeiropas vēsture}}
Ziemeļeiropas kultūras telpa izveidojās no 8. līdz 11. gadsimtam [[vikingi|vikingu]] sirojumu ietekmē (t.s. [[Vikingu laiki|vikingu laikos]]).  
1168. gadā dāņu ķēniņš [[Valdemārs I Lielais]] iekaroja [[Rīgene]]s salu. [[Valdemārs II Estridsens|Valdemāra II]] valdīšanas laikā dāņu rokās nonāca liela daļa [[Baltijas jūra]]s dienvidu un austrumu piekrastes.  
Dānijas militārā ekspansija apstājās 1227. gadā pēc zaudējuma [[sakši]]em kaujā pie Bornhēvedas, dāņu pakļautībā saglabājās vienīgi [[Rīgenes sala]] un [[Dāņu Igaunija|Ziemeļigaunija]]. 
Vācu tirgotāji 13. gadsimta vidū izveidoja [[Hanzas savienība|Hanzas savienību]], kas kontrolēja Ziemeļeiropas tirdzniecību vairāk kā 200 gadu. [[Livonijas krusta kari|Livonijas krusta karu]] laikā [[Vācu ordenis]] pakļāva Latvijas un Igaunijas teritorijas un kopā ar vairākam baznīcvalstīm izveidoja [[Livonijas Konfederācija|Livonijas Konfederāciju]]. Savukārt 1397. gadā izveidojās [[Kalmāras ūnija]], kas aptvēra Dāniju, Norvēģiju un [[Zviedrija|Zviedriju]]. Kopš 1520. gadiem Ziemeļeiropā strauji izplatījās [[luterisms]], kas kļuva par valsts reliģiju visās reģiona valstīs, izņemot [[Lietuva|Lietuvu]]. 
Pēc sakāves [[Lielais Ziemeļu karš|Lielajā Ziemeļu karā]] Zviedrija zaudēja savu dominējošo stāvokli Ziemeļeiropā.

== Atsauces ==
{{atsauces}}

== Ārējās saites ==
{{sisterlinks-inline}}

{{Eiropa-aizmetnis}}
{{Pasaules reģioni}}

{{autoritatīvā vadība}}

[[Kategorija:Ziemeļeiropa| ]]
[[Kategorija:Eiropas reģioni]]
[[Kategorija:Pasaules iedalījums]]