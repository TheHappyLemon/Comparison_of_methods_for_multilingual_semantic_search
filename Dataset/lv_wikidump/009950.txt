{{Citas nozīmes|koku sugu|Apse (nozīmju atdalīšana)|Apse}}
{{BioTakso infokaste
|      binomial = Populus tremula
|        autors = [[Kārlis Linnejs|Linnaeus]]
|        attēls = Illustration Populus tremula0.jpg
|    att_izmērs = 200px
|        valsts = Plantae
|     valsts_lv = Augi
|    nodalījums = Magnoliophyta
| nodalījums_lv = Segsēkļi
|         klase = Magnoliopsida
|      klase_lv = Divdīgļlapji
|         rinda = Malpighiales
|      rinda_lv = Malpīgiju rinda
|        dzimta = Salicaceae
|     dzimta_lv = Vītolu dzimta
|         ģints = Populus
|      ģints_lv = Apses un papeles
|          suga = P. tremula
|       suga_lv = Parastā apse
|    iedalījums =
|     izplatība = [[Attēls:Populus tremula range.svg|275px|Parastās apses izplatība pasaulē|center]]
|   kategorijas = nē
}}
'''Parastā apse''' (''Populus tremula'') ir [[vītolu dzimta]]s [[apses un papeles|apšu un papeļu]] [[ģints (bioloģija)|ģints]] sugas lapu [[koks]]. Bieži sastopama Latvijas, kā arī citos [[Eirāzija]]s [[mērenā josla|mērenās joslas]] lapu koku un jauktos mežos.

== Apraksts ==
[[Attēls:Populus tremula 005.jpg|thumb|Apses miza]]
[[Attēls:Apse Esena dārzos.jpg|thumb|left|Apse ar informācijas stendu Esena dārzos Rīgā]]
[[Attēls:Aspen-leaves.jpg|thumb|Lapas, no veca koka (pa kreisi) un no jauna koka (pa labi)]]
[[Attēls:Populus tremula 1.jpg|thumb|Apses pūpoli]]
Apses sasniedz līdz 40 m augstumu un 1 m [[stumbrs|stumbra]] diametru. Mūža ilgums 100—150 gadi, reti vairāk. [[Miza]] gluda, zaļganpelēka, vēlāk (no ap 50 gadu vecuma) tumšāka un plaisaina. [[Koksne]] gaiša. Apsei ir spēcīga [[saknes|sakņu]] sistēma, kas sniedzas pat 20—40 m aiz vainaga robežām. Vainags skrajš. Zari trausli. Lapu virspuse ir zaļa, apakšpuse gaišāka; rudenī krāsojas pārsvarā sarkanos toņos. Lapu kātiņi gari un saplacināti galos, tāpēc lapas trīs pat pie vieglām gaisa vai zaru kustībām. Lapas izkārtotas pamīšus, vecu un jaunu koku lapas atšķiras pēc formas un izmēriem (sk. att.). Vēja apputeksnētie ziedi parādās aprīlī—maijā pirms lapu plaukšanas, vīrišķo īpatņu pūpoli (ziedkopas) ir balti sarkanīgi un sasniedz līdz 15 cm garumu, sievišķo zaļganīgi un mazāki.

Parastās apses [[fosilija]]s ir atrastas jau agrā [[pliocēns|pliocēna]] nogulumos [[Turcija|Turcijā]].

== Izplatība ==

Aug gandrīz visā [[Eiropa|Eiropā]], [[Āzija|Āzijā]], reti Ziemeļāfrikā.<ref>[http://linnaeus.nrm.se/flora/di/salica/popul/poputrev.jpg Izplatība]</ref> Uzskata, ka parastā apse ir segsēkļu koks ar visplašāko vienlaidu areālu pasaulē. Apšu meži Latvijā 2000. gadā aizņēma ap 3% kopplatības un ap 6% koksnes krājas.<ref>''Dendroloģija'' p. 263</ref> Stepēs veido birzes ar [[atvase|atvasēm]], kuras var veidoties pat 40 m no mātes koka un, pateicoties savai dziļajai un tālu sniedzošajai sakņu sistēmai, apses labāk kā vairums koku pārdzīvo ugunsgrēkus.

== Biotopi ==

Apse ir saulmīļu suga, siltuma mazprasīga un pret salnām izturīga. Vislabāk aug trūdvielām bagātās augsnēs. Slikti panes stāvošu [[ūdens|ūdeni]]. Pioniersuga izdegumos un izcirtumos.

Kopā ar apsēm mežos bieži kopā aug [[apšubeka]]s un [[parastais ķēvpups]].<ref>[http://latvijas.daba.lv/augi_senes/senes/pavasara.shtml Pavasara sēnes]</ref>

== Izmantošana ==
Apsei ir būtiska saimnieciska nozīme. [[Koksne]] — viegla, mīksta, degoša maz rūk. Izmanto [[sērkociņi|sērkociņu]], skaidu un granulu, [[finieris|finiera]], [[celuloze]]s, kokogļu, redeļkastu ražošanā u.c. Parasti no apses taisīja [[lubiņa]]s [[jumts|jumtam]] un [[aka|aku]] grodus.<ref name="misterija">[https://www.draugiem.lv/misterija/news/?p=5099302 Žurnāls "Mistērija": Intervija ar dziednieku Ziedoni Kārkliņu]</ref> Lauka apstākļos pēc 2—3 gadiem apses koksne iegūst raksturīgu zilganu nokrāsu. Nīderlandē parasti no tās gatavo tradicionālos koka apavus. Kā malka mazefektīva nelielā blīvuma dēļ, taču to kompensē ātraudzība. Bieži slimo ar koksnes slimībām. Mīkstuma un attiecīgi vieglās deformēšanas dēļ tās pielietošana ir ierobežota, tādēļ, to nav vēlams lietot mēbeļu vai grīdu ražošanā.<ref name="kki">[http://www.kki.lv/old/dokumenti/20081222_2_Tuherm_H.pdf Lapu koku koksnes izmantošana mehāniskajā apstrādē jaunas produkcijas ieguvei]</ref>

Apse kā materiāls, līdzīgi daudziem lapu kokiem, ir diezgan neizturīga: nemainīga mitruma apstākļos tās kodola koksne stabili kalpo tikai 10 gadu, kamēr [[egles|egle]] — 70, [[priedes|priede]] — 500 un [[ozols]] — 700 gadu. Tās īpatnība ir spēja veidot plūksnainu virsmu pat gludos griezumos.<ref>[http://talmaciba.llkc.lv/pluginfile.php/8108/mod_resource/content/1/Koksnes%20uzb%C5%ABve.pdf LLKC: Koksnes uzbūve]{{Novecojusi saite}}</ref>

Apses stumbra bezzaru daļas garums vidēji ir 25—30 % no stumbra garuma, bet kopējais zāģbaļķu iznākums no apses stumbriem ir 35—65 %. Pārpalikums derīgs papīrmalkā un malkā. Koksnes tehniskierādītāji pie augšanas [[vēris|vērī]], [[gārša|gāršā]] un platlapju [[ārenis|ārenī]] pie koksnes vidējā blīvuma 466 kg/m3 un mitruma 12,1%: elastības modulis E<sub>b</sub> = 12,5 GPa, robežstiprība liecē f<sub>b</sub> = 83,9 MPa, robežstiprība spiedē f<sub>c</sub> = 42,1 MPa. Veicot koksnes termisko modifikāciju 180—210 °C temperatūrā, uzlabojas dažas materiāla mehāniskās īpašības, t.sk. samazinās koksnes higroskopiskums un uzlabojas noturība pret bioloģisko ietekmi, bet samazinās materiāla virsmas cietība un nodilumizturība, notiek plaisu un spriegumu veidošanās, vājinās noturība pret uguni un materiāls iekrāsojas.<ref name="kki" />

Miza tiek lietota [[āda|ādu]] [[miecēšana]]i, kā arī dzeltenās un zaļās krāsas ieguvei.

Apšu miza un lapas, lai arī rūgtas, garšo dažādiem meža dzīvniekiem, kā dēļ to jaunos stādījumus nākas iežogot un aizsargāt ar plastmasas apvalkiem.<ref name="metsa">[https://www.metsaforest.com/lv/Documents/Noderigi/atraudziga-hibridapse.pdf Metsaforest: Ātraudzīgā hibrīdapse]</ref><ref name="videsvestis">{{Tīmekļa atsauce |url=http://www.videsvestis.lv/par-atraudzigam-hibridapsem/ |title=Vides vēstis: Par ātraudzīgām hibrīdapsēm |access-date={{dat|2019|06|17||bez}} |archive-date={{dat|2019|06|17||bez}} |archive-url=https://web.archive.org/web/20190617214059/http://www.videsvestis.lv/par-atraudzigam-hibridapsem/ }}</ref>

== Hibrīdi ==

Parastās un [[Amerikas apse]]s (''Populus tremuloides'') [[Hibrīds (bioloģija)|hibrīds]] ir ātraudzīga suga ar pagarinātu veģetācijas periodu, kura labvēlīgos apstākļos 25 gados dod 400 m<sup>3</sup> produkcijas no hektāra, tāpēc [[Latvijas Valsts mežzinātnes institūts "Silava"|LVMI "Silava"]] un [[Latvijas Republikas Zemkopības ministrija|Zemkopības ministrija]] iesaka audzēt šo sugu pamestajās lauksaimniecības zemēs kā zāģmateriālu un enerģētisko avotu.<ref name="kki" /> Parastā apse šai laikā dod 300 m<sup>3</sup>/ha, bet citi koki vēl mazāk.<ref name="metsa" /> Hibrīdapse, tāpat kā agrāk parastā apse, tika ieteikta arī papīra ražošanai, jo tās baltā koksne šim mērķim bija iegūstama lētāk par citām koku sugām. No mīnusiem atzīmējama hibrīdapses prasība pēc auglīgas augsnes, kuras dēļ nepieciešama zemes mēslošana.<ref name="videsvestis" /><ref>{{Tīmekļa atsauce |url=http://www.silava.lv/userfiles/file/apse_optim.pdf |title=Silava.lv: Kas ir hibrîdâ apse |access-date={{dat|2019|06|17||bez}} |archive-date={{dat|2018|05|05||bez}} |archive-url=https://web.archive.org/web/20180505103707/http://www.silava.lv/userfiles/file/apse_optim.pdf }}</ref>

Parastās apses un [[Baltā apse|baltās apses]] (''Populus alba'') hibrīds — pelēkā papele (''Populus × canescens'') — bieži sastopams savvaļā Eirāzijā.

== Mitoloģija ==
Apšu lapu pastiprinātā reakcija uz vēju radījusi vairākas leģendas.

Saskaņā ar [[grieķu mitoloģija|grieķu mitoloģiju]], par apsēm (vai [[papeles|papelēm]]) pārvērtušās divas [[Faetons (mitoloģija)|Faetona]] māsas pēc tam, kad [[Zevs|Zevam]] nācās nonāvēt viņu brāli.

Pagāniskā mitoloģija apgalvo, ka apses koka miets neitralizējot tos vampīrus un citus ļaundabīgus personāžus, kuri citādi varētu atdzimt pēc nāves, kā arī neitralizē melno [[maģija|maģiju]] un vispār atbaidot mošķus.<ref name="misterija" /><ref>[https://medicine.lv/raksti/augu-magiskas-un-arstnieciskas-ipasibas-latviesu-tautas-ticejumos Augu maģiskās un ārstnieciskās īpašības latviešu tautas ticējumos]</ref> Tā atskaņas rodamas kristīgajā tradīcijā, kura iesaka pret ļaundabīgiem radījumiem nēsāt tieši apses koka krustiņu, lai gan baznīca pret to iebilst kā pret māņticību.<ref>[http://pravoslavie.lv/index.php?newid=2989&id=6&lang=LV Pravoslavie.lv: Kristus Krusts]</ref>

Kristīgajā mitoloģijā apse trīc, atgādinot par [[Kristus]] krustā sišanu. Daži avoti apgalvoja, ka šis krusts bija darināts no apses,<ref name="apollo">[https://www.apollo.lv/5680188/ka-ziemassvetkos-launos-garus-apkarot Kā Ziemassvētkos ļaunos garus apkarot]</ref> lai gan apses ne tad, ne vēlāk Palestīnā nav augušas. Dažās kristiešu tradīcijās savukārt apgalvots, ka apsē esot pakāries [[Jūda Iskariots]]. Ar apses malku kristietības valdīšanas laikos dedzinātas [[ragana]]s, tāpēc to sauc par raganu malku.<ref name="apollo" />

== Atsauces ==
{{atsauces|2}}

== Avoti ==
* Artūrs Mauriņš, Andris Zvirgzds. ''Dendroloģija''. Rīga 2006. {{ISBN|9984-802-21-3}}
* Werner Rothmaler. ''Exkursionsflora von Deutschland. Gefäßpflanzen: Kritischer Band''. München 2005. {{ISBN|3-8274-1496-2}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20020729111734/http://www.latvijasdaba.lv/2/view_0_descr.asp?id=54 Latvijasdaba.lv]

{{autoritatīvā vadība}}

[[Kategorija:Apses]]
[[Kategorija:Koki]]
[[Kategorija:Latvijas flora]]