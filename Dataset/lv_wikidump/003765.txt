{{Mākslas darba infokaste/wikidata}}

'''"Sūtņi"''' (1533) ir [[Hanss Holbeins Jaunākais|Hansa Holbeina Jaunākā]] [[glezna]], franču vēstnieka Žana de Dintevija (''Jean de Dinteville'', pa kreisi) un viņa viesa Lavoras bīskapa Žorža de Selva portrets. Portretā ir daudz klusās dabas detaļu.

Lai arī Holbeins bija vācu mākslinieks, kurš darbojās pamatā [[Anglija|Anglijā]], viņa darbos jūtama spēcīga holandiešu glezniecības ietekme (piemēram, [[eļļas krāsa|eļļas krāsu]] izmantojumā — tas bija nesens izgudrojums, kuru plaši izmantoja tieši šī reģiona mākslinieki). Par flāmu un holandiešu glezniecības ietekmi liecina arī simbolisku detaļu tēlojums (it īpaši ''[[vanitas]]'' simbolu parādīšanās darbā).

Visnozīmīgākais darba simbols ir galvaskauss, kurš attēlots gleznas apakšējā centrālajā daļā. Galvaskauss attēlots [[anamorfisms|anamorfiskā]] perspektīvā (arī tā tika izgudrota agrīnajā renesansē), tāpēc, lai to ieraudzītu pilnībā, skatītājam jāapskata glezna no noteikta leņķa.

Gleznā attēlots arī plašs sava laika kultūras simbolu kopums — Turcijas paklājs, debesu globuss, astronomijas un navigācijas instrumenti, zemes globuss, aritmētikas grāmata tirgotājiem vācu valodā, lauta un soma ar pūšamajie instrumentiem, krucifikss un himnu grāmata. Viena no lautas stīgām ir pārtrūkusi (kas simbolizē visa laicīgā mirklīgumu).

== Skatīt arī ==

* [[Anamorfisms]]
* ''[[Memento mori]]''
* ''[[Vanitas]]''

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Hansa Holbeina Jaunākā gleznas]]
[[Kategorija:1533. gads]]