{{Tilta infokaste
|nosaukums            = Akmens tilts
|nosauk oriģinālval   = 
|attēls               = Riga akmens tilts stone bridge.jpg
|attēla paraksts      = Akmens tilts no [[Vecrīga]]s puses.
|oficiāl nosaukums    = 
|transporta veids     = Autotransports, [[Tramvaju satiksme Rīgā|Tramvajs]]
|šķērso               = [[Daugava]]
|atrašanās vieta      = [[Rīga]], [[Latvija]]
|apkalpo              = A/S Rīgas Tilti
|arhitekts            = 
|tilta tips           = 
|materiāli            = 
|posmu skaits         = 
|balstu skaits        = 8
|posma garums         = 
|garums               = 503,12 metri
|platums              = 27,5 metri
|augstums             = 
|maksimālā slodze     = 
|klīrenss             = 
|transporta plūsma    = 
|pamatakmens          = 
|celtniecība          = [[1955. gads|1955]]—[[1957. gads|1957]]
|atklāts              = {{dat|1957|7|21|N}}
|iepriekšējais tilts  = 
|nākamais tilts       = 
|sabruka              = 
|tika nojaukts        = 
|izmaksas             = 
|koordinātas          = {{coord|56|56|41|N|24|06|05|E|type:landmark|display=inline,title}}
}}

'''Akmens tilts''' ir vairāk nekā puskilometru garš ielas satiksmes [[tilts]] pār [[Daugava|Daugavu]] [[Rīga|Rīgā]]. Tilts atrodas starp [[Dzelzceļa tilts (Rīga)|Dzelzceļa tiltu]] un [[Vanšu tilts (Rīga)|Vanšu tiltu]]. Pāri tiltam notiek arī [[tramvajs|tramvaju]], [[trolejbuss|trolejbusu]] un [[autobuss|autobusu]] satiksme.

== Vēsture ==
Pēc 1944. gadā sagrautā [[Zemgales tilts|Zemgales tilta]] 1955. gadā sāka būvēt tagadējo Akmens tiltu kā otru ielas satiksmes tiltu. Faktiski tā laidums nav no [[akmens]] — tā ir nepārtraukta [[metāli|metāla]] sija. Tilta novietnei izraudzīta bijušā [[Pontonu tilts (Rīga)|Pontonu tilta]] ass, pa kuru jau ilgus gadus (no 1896. gada) bija vēsturiski izveidojušās un nostabilizējušās ielu satiksmes plūsmas starp abiem Daugavas krastiem. Tādā veidā piepildījās A. Lamzes 1924. gadā izteiktā doma, ka pastāvīgs tilts pār Daugavu vispirms ir jābūvē iepretī Vecrīgai. Tilta projektu sastādīja [[Maskava]]s Specializētajā tērauda konstrukciju projektēšanas institūtā. Projekta autors ir inženieris G. Popovs, arhitekts — K. Jakovļevs.

Jauno '''Oktobra tiltu''' atklāja {{dat|1957|11|5||bez}} un tas nosaukts par godu [[Oktobra revolūcija|Lielās Oktobra revolūcijas]] 40. gadadienai. Uz 27,5 metru platās brauktuves notiek tramvaju, trolejbusu, autobusu un automašīnu satiksme. Tilta malās ir 3,5 metru platas gājēju ietves, kuru margas ir rotātas ar ornamentiem. 1992. gadā tiltu pārdēvēja par Akmens tiltu.<ref>[http://www.tvnet.lv/zinas/latvija/523877-dzelzcela_tiltam_un_dienvidu_tiltam_pieskir_oficialus_nosaukumus Dzelzceļa un Dienvidu tiltam piešķir oficiālus nosaukumus] tvnet.lv, 26.08.2014</ref>

Tilta kopējais garums ir 503,12 metri. Sākotnēji tilta daļa pie labā krasta bija paceļama lielāku kuģu caurlaišanai.

== Tilta celtniecība ==
[[Attēls:Akmens tilts Rīga 2008.jpg|thumb|250px|Akmens tilts perspektīvā. 2008. gads.]]
[[Attēls:Каменный мост (Akmens tilts) в Риге.jpg|thumb|Akmens tilts]]
[[Attēls:Akmens tilts.jpg|thumb|left|250px|Akmens tilts no Latviešu strēlnieku laukuma puses.]]
Tilta virsbūvē ir metāla septiņlaidumu nepārtraukta sija pēc shēmas 50,6 + 64,4 + 75,1 + 85,1 + 75,1 + 64,4 + 50,6 m. Tilta šķērsgriezumā novietotas astoņas 1,8 — 2,4 metri augstas dubult—T šķērsgriezuma mazleģēta tērauda pilnsieniņu sijas. Tilts plānā ir taisns, bet profilā tas ir novietots 4505 metru lielā vertikālā izliektā līknē. Tilta kopējais garums ir 503,12 metri. Uz 27,5 metrus platās brauktuves daļas ir novietoti divi tramvaju sliežu ceļi, četras bezsliežu transporta joslas un divas 3 metrus platas ietves. Dzelzsbetona brauktuves daļa ir izveidota saliekama no 18 cm biezām plātnēm.

Īpatnēja konstrukcija ir tilta balstu pamatnei — vērojama [[Padomju Savienība]]s laikā realizētā politika, kas bija pasludināta partijas valdības 1954. gada lēmumos — monolītu [[dzelzsbetons|dzelzsbetona]] konstrukciju vietā ieviest saliekamo dzelzsbetonu, respektīvi, tāpat kā metāla tiltu būvēšanā, tilta asī veikt tikai montāžas darbus. Tādējādi tilta pamatņu būvēšana nav veikta vietā, kur pēc projekta tām būtu jāatrodas, bet gan uz speciālām turām upes kreisajā krastā. Pēc tam, ar peldošiem celtņiem velkot līdz 200 tonnām smagās kesončaulas, pamatnes peldus pārvietotas uz galvenajām asīm. Balsts ir balstīts uz 13 metrus atstatumā izvietotu kesončaulu stabiem. Dzelzsbetona sieniņu biezums ir 15 cm. Stabu diametrs 5,1—5,7 metri. Stabi līdz 4,5 metru dziļumam ir iedziļināti [[dolomīts|dolomīta]] slānī ar slūžošanas iekārtu palīdzību. Pēc nolaišanas projekta līmenī tie ir aizpildīti ar pildbetonu. Tilta balsti izveidoti no betona ar [[granīts|granīta]] akmeņu apšuvumu.

Ap 3000 tonnu smago nepārtraukto laidumu samontēja ar pakāpenisku garenuzbīdīšanu. Konveijerveidīgo sijas aizmugures montāžu veica uz kreisajā krastā uzbūvēta speciāla stenda. Uz tā ar stacionāru Derika sistēmas celtni uzcēla no rūpnīcas saņemtos metinātos sijas blokus, kurus vispirms tikai ar uzliktņiem, tapām un bultām piestiprināja pie iepriekšējā bloka. Pēc precizēšanas to piekniedēja. Pēc tilta statiskās un dinamiskās pārbaudes tiltu atklāja satiksmei.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.citariga.lv/?page=303&id=11&part=4&lng=1 Par Akmens tiltu portālā Cita Rīga]

{{Rīga-aizmetnis}}
{{Rīgas tilti}}

[[Kategorija:Tilti Rīgā]]