{{infokaste+}}
'''Brēmenes Ādams''' jeb '''Ādams no Brēmenes''' (latīņu: ''Adamus Bremensis'', miris pēc [[1081]]. gada [[12. decembris|12. decembra]]) bija viens no ievērojamākajiem [[viduslaiki|viduslaiku]] [[Vācija]]s hronistiem, [[Brēmenes arhibīskapija|Brēmenes baznīcas]] kanoniķis, "[[Hamburgas baznīcas arhibīskapu darbi]]" ([[Hamburga]]s arhibīskapijas vēstures) autors.

== Dzīvesgājums ==
Par Ādamu no Brēmenes maz biogrāfisko ziņu. Kā iespējams secināt no viņa sacerējumiem, Ādams cēlies no Dienvidvācijas. [[Brēmene|Brēmenē]] viņš ieradies [[1066]]. gadā, drīz kļuvis par doma kanoniķi, kopš [[1069]]. gada bijis Brēmenes domskolas skolotājs. Sākot ar [[1074]]. gadu, rakstījis Hamburgas-Brēmenes arhibīskapijas vēsturi (''Gesta Hammburgensis ecclesiae pontificum''), kas pamatā pabeigta [[1076]]. gadā, lai gan darbu pie tās Ādams turpināja līdz pat savai nāvei. Ādams miris pēc [[1081]]. gada [[12. oktobris|12. oktobra]].

Sākotnēji minētajā darbā aprakstīti notikumi līdz [[1071]]. gadam, bet pēc tam pievienots papildinājums par laika periodu līdz 1081. gadam. Domājams, ka autora nāves dēļ darbs palicis nepabeigts.

Kā avoti izmantotas iepriekš sarakstītās viduslaiku hronikas. Īpaši daudz aizguvumu no [[Rimberts|Rimberta]] [[Svētais Anskars|Svētā Anskara]] dzīves (''[[Vita sancti Anscarii]]''). Izmantoti arī arhibīskapijas arhīva dokumenti, kas ļauj pieņemt, ka autors bijis arī bibliotekārs un arhivārs. Savā darbā Ādams no Brēmenes balstījies arī uz mutvārdu tradīciju un laikabiedru liecībām.

Darbā atrodamās ziņas par Austrumbaltijas tautām pamatā balstās tieši uz mutvārdu tradīciju, kas satur daudz teiksmainu un neticamu nostāstu. Aprakstot skandināvu cīņas ar [[kurši]]em, autors pārrakstījis Rimberta sniegtās ziņas. Labākā Ādama no Brēmenes hronikas publikācija ir B.Šmeidlera 1917. gada izdevums. Fragments, kas stāsta par kuršiem un kāda dāņu tirgotāja uzceltu baznīcu Kursā, ir publicēts "Latvijas vēstures avoti. 2.sēj.: Senās Latvijas vēstures avoti. 1.burtnīca. Red. Švābe, A. Latvijas Vēstures institūta apgāds, Rīga, 1937. 12.lpp. Nr.16".<ref>Šī fragmenta tulkojums latviešu valodā atrodams [http://www.old.historia.lv/alfabets/A/AD/adams_no_bremen/text/fragm_latv.htm Dunsdorfs, E. Senie stāsti: Latvijas vēstures lasāmgrāmata. Melburna: Austrālijas Latvietis, 1955., 21.lpp.]{{Novecojusi saite}}</ref>

== Hronikas fragments par Kursu ==
''Sunt et aliae interius, quae subiacent imperio Sueonum, quarum vel maxima est illa quae Churland dicitur; iter habet octo dierum; gens crudelissima propter nimium ydolatriae cultum fugitur ab omnibus; aurum ibi plurimum, equi optimi. Divinis, auguribus atque nigromanticis omnes domus plenae sunt, [qui etiam vestitu monachico induti sunt]. A toto orbe ibi responsa petuntur, maxime ab Hispanis et Graecis. Hanc insulam credimus in Vita sancti Ansgarii Chori nominatam, quam tunc Sueones tributo subiecerunt. Una ibi nunc facta est ecclesia cuiusdam studio negotiatoris, quem rex Danorum multis ad hoc illexit muneribus. Ipse rex gaudens in Domino recitavit mihi hanc cantilenam.''<ref>[http://hbar.phys.msu.ru/gorm/chrons/bremen.htm Capitulum 16] {{Webarchive|url=https://web.archive.org/web/20071223000039/http://hbar.phys.msu.ru/gorm/chrons/bremen.htm |date={{dat|2007|12|23||bez}} }} no ''Adamus Gesta Hammaburgensis ecclesiae pontificum''</ref>
"Starp Austrumbaltijas salām vēl tālāk ir citas salas, kas pakļautas zviedru virskundzībai. Vislielākā no tām saucas par Kurzemi, tā atrodas astoņu dienu ceļojuma attālumā. Tās iedzīvotāji ir ļoti nežēlīgi, un visas citas ciltis no tiem vairās, jo tie pārāk nodevušies elku dievībai. Tur ir ļoti daudz zelta un vislabākie zirgi. Visas viņu mājas pilnas ar viņu zīlniecības un burvības priekšmetiem. No visas pasaules dodas ļaudis prasīt viņu dievu pareģojumus, sevišķi no Spānijas un Grieķijas. Esam pārliecināti, ka tā sala, kas minēta “Sv.Ansgara dzīvē”, pieder kuršiem un maksā šai laikā meslus zviedriem. Tagad tur uzcelta baznīca ar kāda tirgotāja pūlēm, kuru uz to pamudināja dāņu ķēniņa daudzās dāvanas. Pats karalis, kas priekā un uzticībā paļaujas Dievam, visu to man pastāstīja."

== Avots ==
* Ādams no Brēmenes, [https://web.archive.org/web/20041229141922/http://www.historia.lv/alfabets/A/AD/adams_no_bremen/adam_no_bremen.htm Historia.lv]

== Atsauces ==
{{atsauces}}

== Skatīt arī ==
* [[Rimberts]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Cilvēks-aizmetnis}}

{{autoritatīvā vadība}}

{{DEFAULTSORT:Adams no Bremenes}}
[[Kategorija:11. gadsimtā dzimušie]]
[[Kategorija:1080. gados mirušie]]
[[Kategorija:Hronisti]]
[[Kategorija:Vācijas vēsturnieki]]
[[Kategorija:Latīņu valodā rakstošie]]
[[Kategorija:Brēmene]]