{{Citas nozīmes|pilsētu|Gulbene (nozīmju atdalīšana)|Gulbene}}{{Apdzīvotas vietas infokaste
 | name                     = Gulbene
 | native_name              = 
 | settlement_type          = Novada pilsēta
 | image_skyline            = Gulbene, brīvības cīņu piemineklis.jpg
 | imagesize                = 
 | image_caption            = Brīvības cīņu piemineklis
 | image_flag               = Flag of Gulbene.svg
 | flag_link                = Gulbenes karogs
 | image_shield             = Coat of Arms of Gulbene.svg
 | shield_link              = Gulbenes ģerbonis
 | shield_size              = 70px
 | pushpin_map              = Latvija
 | pushpin_label_position   = 
| latd =57 | latm =10 | lats =21 | latNS =N
| longd =26 | longm =45 | longs =40 | longEW =E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Gulbenes novads]]
 | subdivision_type2        = 
 | subdivision_name2        = 
 | established_title        = Pilsētas tiesības
 | established_date         = kopš 1928. gada
 | established_title2       = 
 | established_date2        = 
 | seat_type                = Vēsturiskie<br />nosaukumi
 | seat                     = {{val|de|Schwanenburg}}
 | area_total_km2           = 11.9
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Gulbene}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-4401
 | area_code                = 
 | website                  = {{URL|http://www.gulbene.lv/}}
 | footnotes                = 
}}
'''Gulbene''' ir pilsēta [[Vidzeme]]s ziemeļaustrumos, [[Gulbenes novads|Gulbenes novada]] centrs, 186 km no [[Rīga]]s. Pilsēta izvietojusies [[Krustalīce]]s un tās pietekas [[Asarupe]]s krastos. Šeit krustojas autoceļi [[P27]], [[P35]], [[P36]], [[P37]] un [[Pļaviņu—Gulbenes dzelzceļš]], kas turpinās kā [[Dzelzceļa līnija Gulbene—Alūksne|Gulbenes—Alūksnes dzelzceļš]].

== Ģeogrāfija ==
Ģeogrāfiski atrodas [[Alūksnes augstiene]]s [[Gulbenes paugurvalnis|Gulbenes paugurvalnī]]. Vidējā gaisa temperatūra janvārī ir −7 — -7,5 °C, jūlijā — +16,5 — +17,5 °C. Nokrišņu daudzums ap 650 mm gadā. Bezsala perioda vidējais ilgums ap 135 dienas.<ref name="LGA">''Latvijas ģeogrāfijas atlants''. "Jāņa sēta", 2020</ref>

== Vēsture ==

Rakstītos avotos Gulbenes pilsnovads (''Gulbana'') pirmoreiz minēts 1224. gada [[Tālavas dalīšanas līgums|Tālavas dalīšanas līgumā]] starp [[Zobenbrāļu ordenis|Zobenbrāļu ordeni]] un [[Rīgas bīskapija|Rīgas bīskapu]], nonākot bīskapa daļā.<ref name=":0">{{Grāmatas atsauce|title=Gulbene : ceļvedis|url=https://www.worldcat.org/oclc/261209355|publisher=Jumava|date=|location=Rīga|isbn=978-9984-38-452-8|oclc=261209355|first=Irīna|last=Zeibārte|year=2008}}</ref> Rīgas arhibīskapa [[Frīdrihs fon Pernšteins|Frīdriha fon Pernšteina]] valdīšanas laikā 1340. gadā uzcēla [[Gulbenes viduslaiku pils|Gulbenes mūra pili]] (''Schwanenburg'') uz senā satiksmes ceļa apmēram pusceļā starp [[Cesvaines pils|Cesvaines]] un [[Alūksnes viduslaiku pils|Alūksnes]] pilīm, agrākā latgaļu pilskalna vietā.<ref name=":0" /> Jau [[Livonijas karš|Livonijas kara]] sākumā 1559. gadā pēc uzvaras [[Tirzas kauja|Tirzas kaujā]] Gulbenes pili ieņēma [[Ivans IV|Ivana IV]] karaspēks. Kādu laiku pils pakļāvās Livonijas karalim [[Magnuss (Livonijas karalis)|Magnusam]], bet 1577. gadā tā atkal nonāca krievu karaspēka rokās. Tāpat kā citur Vidzemē, arī Gulbenes apkārtnē krievu karaspēks šajā laikā noslepkavoja vai aizveda gūstā lielāko daļu iedzīvotāju.

Krievu nopostīto pili pēc kara vairs neatjaunoja. Pēc [[Zviedru Vidzeme|Vidzemes]] iekarošanas Zviedrijas karalis [[Gustavs II Ādolfs]] Gulbenes pilsnovadu uzdāvināja savam ģenerālim Gustavam Hornam, bet pēc muižu redukcijas 17. gadsimta beigās šeit iekārtotā [[muiža]] nonāca Zviedrijas valsts īpašumā. Pēc Ziemeļu kara un to pavadošās mēra epidēmijas muiža un apkaime bijušas visai nolaistas.<ref name=":0" /> 18. gadsimtā daļu no muižas atdalīja - esošā tika nosaukta par [[Vecgulbenes muiža|Vecgulbeni]], un izveidota jauna 15 km attālajā [[Jaungulbenes muiža|Jaungulbenē]]. Krievijas ķeizariene [[Katrīna II]] Vecgulbenes muižu (''Alt-Schwanenburg'') 1763. gadā piešķīra feldmaršalam [[Burhards Kristofors Minihs|Burhardam Miniham]] (''Burkhard Christoph von Münnich''), bet 1789. gada muiža nokļuva ietekmīgās [[Fītinghofi|Fītinghofu]] dzimtas valdījumā. 1802. gadā Vecgulbenes muižu iegādājās Johans Gotlībs fon Volfs un [[fon Volfu dzimta|baronu Volfu]] īpašumā tā atradās līdz pat agrārajai reformai 1920. gadā. Muižai lielus ienākumus deva ķieģelnīca, siernīca, [[alus]] darītava un [[degvīns|degvīna]] dedzinātava. 1843. gadā bijušajā latgaļu pilskalnā sagruvušās Livonijas pils vietā uzcēla baznīcu.<ref name=":0" /> 19. gadsimta otrajā pusē Gulbenes draudzes skolā par skolotāju strādāja rakstnieks [[Apsīšu Jēkabs]].<ref>[https://web.archive.org/web/20070930045929/http://gulbene.times.lv/start.htm Andrejs Gāršnieks. Par Gulbeni]</ref>

Līdz pat 20. gadsimta sākumam Gulbenes pilsēta vēl nebija izveidojusies, tās vietā atradās Vecgulbenes [[muiža]]s pārvaldes centrs. Pilsētas pašreizējās atrašanās vieta bija purvaina un netika uzskatīta par dzīvošanai piemērotu. Pat tagadējās Gulbenes stacijas vietā kuploja biezs alksnājs. Tomēr, kad 1903. gadā tika izbūvēts [[dzelzceļa līnija Pļaviņas—Valka|Pļaviņu—Valkas]] šaursliežu [[dzelzceļš]] un uzbūvēta [[Gulbene (stacija)|Gulbenes stacija]], bet pie tās dzelzceļa remontdarbnīcas, stacijas tuvumā sāka parādīties pirmās dzīvojamās mājas.

[[1905. gada revolūcija Latvijā|1905. gada revolūcijas]] laikā nemiernieki nodedzināja Vecgulbenes muižas kungu māju kopā ar tās lielo bibliotēku, varu Gulbenes apkārtnē uz laiku pārņēma [[Latvijas Sociāldemokrātija]]s [[Maliena]]s komiteja. Muižas ēkas un mākslas vērtības nevērības un vandalisma dēļ cieta arī [[Pirmais pasaules karš|Pirmā pasaules kara]] un tam sekojošo cīņu laikā. 1916. gadā Krievijas armija apgādes vajadzībām izbūvēja [[Dzelzceļa līnija Ieriķi—Abrene|dzelzceļu uz Ieriķiem]], kas pēc kara tika pagarināts līdz [[Pitalova|Abrenei]], tādējādi Gulbene kļuva par dzelzceļu mezglu. Tikai no 1918. gada arī [[Vecgulbenes muiža]]s zemi sāka sadalīt apbūvei, jo agrāk muižas īpašnieki tam bija pretojušies, nevēlēdamies, ka, attīstoties miestam, muiža varētu zaudēt apkārtnes centra lomu. [[Latvijas brīvības cīņas|Latvijas neatkarības kara]] laikā 1918. gada 24. decembrī Vecgulbenes muižu ieņēma [[Sarkanā armija]], Malienas apriņķa komiteja iekārtojās muižas Baltajā pilī, bet pagrabā ierīkoja cietumu. Malienas revolucionārais kara tribunāls uz nāvi notiesāja vairāk nekā 200 cilvēku no plašākas apkārtnes. 1919. gada 31. maijā Vecgulbeni atbrīvoja Latvijas armijas [[4. Valmieras kājnieku pulks]] kopā ar Igaunijas 1. kājnieku pulku un dāņu brīvprātīgo rota.<ref>[http://www.dzirkstele.lv/news/article.html?xml_id=10426 Valmieras 1.kājnieku pulks atbrīvo Gulbeni no lieliniekiem]{{Novecojusi saite}} Inita Savicka, dzirkstele.lv 2008. gada 11. novembrī</ref>

Vecgulbenei 1921. gadā piešķīra [[miests|miesta]] tiesības, bet 1928. gadā tā ieguva [[pilsēta]]s statusu un tika pārdēvēta par Gulbeni.<ref>[http://www.periodika.lv/Repository/LAK/1928/02/08/085-LAK-1928-02-08-001-SINGLE-ORIGNAME_LATVIJASKAREIVIS1928-031-1.PDF Latvijas kareivis. 08.02.1928.]{{Novecojusi saite}}</ref> 1924. gadā bijušās muižas Sarkano pili pārbūvēja pamatskolas vajadzībām, 1925. gadā uzcēla jaunu dzelzceļa staciju, 1928. gada rudenī tika atklāta divus gadus agrāk dibinātās [[Gulbenes novada valsts ģimnāzija|Gulbenes Valsts komerc- un arodskolas]] jaunā ēka.

Pilsētas iedzīvotāju skaits strauji pieauga un 1930. gadā Gulbenē dzīvoja 3574 cilvēki — [[latvieši]] 86%, [[krievi]] 6%, [[poļi]] 3% un [[ebreji]] 2%, no tiem [[luterāņi]] 77%, [[katoļi]] 10%, [[Pareizticība|pareizticīgie]] 10%, [[jūdaisti]] 2%.<ref>Latviešu konversācijas vārdnīcas VI. sējuma 10 977.—10 980. slejas. Rīga: 1931.</ref> Pilsētā bija 46 mūra un 326 koka nami. Tā bija kļuvusi par lielāko pilsētu Madonas apriņķī.<ref name=":0" />

1935. gadā Gulbenē notika aviācijas svētki. 1937. gadā Spārītes parks tika pielāgots dejām un koncertiem.<ref name=":0" />

[[Otrais pasaules karš|Otrajā pasaules karā]] no Gulbenes līdz [[Līvāni]]em stiepās [[Vērmahts|Vērmahta]] aizsardzības līnija un [[Latvijas okupācijas hronoloģija (1944—1945)|1944. gada augusta kauju]] laikā pilsēta tika daļēji nopostīta. Padomju aviācijas uzlidojumi sagrāva, cita starpā, luterāņu baznīcu, muižas kungu ēku (Balto pili) un staciju.<ref name=":0" />

1947. gadā Gulbene kļuva par apriņķa, kopš 1949.- par rajona centru. Muižas saimniecības ēkās tika iekārtota Padomju armijas radiolokācijas rota, kuras vajadzībām tika pārbūvēts bijušais lidlauks, no kura līdz 1950. gadu sākumam tika veikti lidojumi uz Rīgu.<ref name=":0" /> Atlikušajā lidlauka daļā tika uzcelts Nākotnes ielas māju masīvs. Padomju, tobrīd jau Krievijas, karaspēku no Gulbenes izveda 1993. gadā.

Īpaši aktīvi Gulbene attīstījās 1960. gados, kad sākās liela daudzdzīvokļu māju celtniecība. Starp agrāko centru - muižu un vēlāko - staciju tika uzbūvēts jauns administratīvais centrs. Tika būvēti arī rūpnīcu cehi ("Straume", "Alfa", "Daiļrade"), rūpnīca "Vidzemes alus", sadzīves infrastruktūra atbilstoši rajona centra statusam.

== Kultūrvēsturiskie pieminekļi ==
[[Attēls:Gulbenes luterāņu baznīca 1913. gadā.jpg|thumb|270px|[[Gulbenes evaņģēliski luteriskā baznīca]] 1913. gadā]]
[[Attēls:Vecgulbenes muižas parks.jpg|thumb|270px|Vecgulbenes muižas parks pirms Pirmā pasaules kara]]
[[Vecgulbenes muiža]]s (vāciski: ''Alt-Schwanenburg'') komplekss pilsētas dienvidu daļā veidojies [[Gulbenes viduslaiku pils]] tuvumā. Līdz mūsdienām saglabājusies [[muiža]]s apbūve tapusi 19.—20. gadsimtā, kad muiža atradās baronu Volfu īpašumā.

Kompleksā ietilpst divas pilis — [[Gulbenes Baltā pils]] (romiešu stils) un [[Gulbenes Sarkanā pils]] (neogotiskais stils, tagad skolas ēku sastāvdaļa).

Abas pilis nodedzinātas [[1905. gada revolūcija Latvijā|1905. gada nemieros]], bet vēlāk daļēji atjaunotas un pārbūvētas. Līdz mūsdienām saglabājušās vairākas 19. gadsimtā ierīkotā muižas parka daļas un saimniecības ēkas — kūtis staļļi, manēža, kalpu māja.<ref>{{Tīmekļa atsauce |url=http://www.vidzeme.com/i.php?v=lat&id=69 |title=vidzeme.com Vidzemes turisma celvedis |access-date={{dat|2009|03|24||bez}} |archiveurl=https://web.archive.org/web/20110717203518/http://www.vidzeme.com/i.php?v=lat |archivedate={{dat|2011|07|17||bez}} }}</ref>

1989. gadā izveidoja Baltās pils atjaunošanas plānu, 2005. gadā to privatizēja, taču atjaunošana nav sākta.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{iedzīvotāju skaita izmaiņas
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1925|2541
|1935|3819
|1959|7178
|1970|8722
|1979|9484
|1989|10346
|2000|9620
|2011|8314
|2021|7040
}}

== Ievērojamas personības ==
Cilvēki, kas dzimuši vai auguši Gulbenē:<ref>{{Tīmekļa atsauce |url=http://www.gulbenesdome.lv/lat/pilseta/vesture/?doc=175 |title=Gulbenes vēsture |access-date={{dat|2009|01|20||bez}} |archiveurl=https://web.archive.org/web/20160306045445/http://gulbenesdome.lv/lat/pilseta/vesture?doc=175 |archivedate={{dat|2016|03|06||bez}} }}</ref>

* [[Uldis Anže]] (1971) — aktieris;
* [[Oto Bērtiņš]] (1818—1885) — gleznotājs;
* [[Imants Cepītis]] (1935—1993) — diriģents;
* [[Daumants Dreiškens]] (1984) — bobslejists;
* [[Imants Kokars]] (1921—2011) — kordiriģents;
* [[Gido Kokars]] (1921—2017) — kordiriģents;
* [[Lelde Kovaļova]] (1991) — rakstniece;
* [[Andris Kravalis]] (1967) — katoļu bīskaps;
* [[Sabīne Krilova]] (1993) — mecosoprāns;
* [[Antra Liedskalniņa]] (1930—2000) — aktrise;
* [[Madara Līduma]] (1982) — biatloniste;
* [[Roberts Ligers]] (1931—2013) — latviešu režisors un aktieris;
* [[Ingus Pētersons]] (1959) — dziedātājs;
* [[Rihards Plešanovs]] (1988) — pianists;
* [[Arturs Tupiņš]] (1889—1951) — rakstnieks un žurnālists;
* [[Ojārs Zanders]] (1931—2018) — literatūrzinātnieks;
* [[Viesturs Zanders]] (1964) — literatūrzinātnieks;
* [[Valdis Zilveris]] (1963) — komponists;
* [[Armands Zvirbulis (cīkstonis)|Armands Zvirbulis]] (1987) — cīkstonis.

== Attēlu galerija ==
<gallery perrow="4">
Attēls:Gulbenes sarkana pils.jpg|Vecgulbenes muižas Sarkanā jeb Mazā pils (''Das kleine Schloss'') pēc 1905. gada
Attēls:Gulbenes pils 1918.jpg|Vecgulbenes muižas (''Alt-Schwanenburg'') Baltā pils ap 1918. gadu
Attēls:Unveiling ceremony of the monument to the fallen heroes during the Latvian War of Independence in Gulbene, 1929.jpg|Pieminekļa par Latvijas brīvību kritušajiem draudzes varoņiem atklāšana.
Attēls:Latvian 2nd battery of Latgale Artillery Regiment marches in Gulbene garrison parade in front of President Kārlis Ulmanis, 1938.jpg|Gulbenes garnizona parādē soļo Latgales artilērija pulka 2. baterija
Attēls:Gulbene, statue of Martin Luther.JPG|[[Mārtiņš Luters|Mārtiņa Lutera]] piemineklis pie luterāņu baznīcas
Attēls:Gulbene luteri kirik.JPG|Gulbenes luterāņu baznīca (2013)
Attēls:Gulbene, Church of the Most Holy Sacrament.JPG|Gulbenes Vissvētā Sakramenta Romas katoļu baznīca
Attēls:Šaursliežu un platsliežu vilcieni Gulbenes stacijā.JPG|Šaursliežu un platsliežu vilcieni Gulbenes stacijā (2010)
</gallery>

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.gulbene.lv/ Gulbenes novada pašvaldības mājas lapa]
* [http://www.gulbenesbiblioteka.lv/bam/vesture/lidz_13_gs.html Gulbenes vēsture]
* [https://www.youtube.com/watch?v=2P2grN1xOOk Youtube celo.lv kanāls par Gulbemi]

{{Gulbenes novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Gulbenes rajons}}
{{Madonas apriņķis}}
}}
{{autoritatīvā vadība}}

[[Kategorija:Valkas apriņķis]]
[[Kategorija:Gulbene| ]]