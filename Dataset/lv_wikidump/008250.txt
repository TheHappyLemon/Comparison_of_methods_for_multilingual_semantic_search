{{Ezera infokaste
|ezers=Kaņieris
|attēls=Kaņieris 9.jpg
|paraksts=
| map = Latvija
| plat_d=57 | plat_m=0 | plat_s=11 | plat_NS=N 
| gar_d=23 | gar_m=28 | gar_s=9 | gar_EW=E
|platība=11,28
|garums=5,2
|Vid_dziļums=0,6
|Max_dziļums=1,8
|tilpums=0,0067
|augstums_vjl=2,2
|izteka=[[Starpiņupīte]]
|baseins=330
|valstis={{LAT}}
|salas=14
|pilsētas=
* [[Lapmežciems]]
* [[Ragaciems]]
* [[Antiņciems]]
|citas_daļas=
{{Designation list
|                    embed = jā
|             designation1 = Rāmsara
|     designation1_offname = 
|        designation1_type = 
|    designation1_criteria = 
|        designation1_date = {{dat|1995|7|25|N|bez}}
|           delisted1_date = 
|      designation1_partof = 
|      designation1_number = [https://rsis.ramsar.org/ris/739 739]
}}
}}
'''Kaņieris''' ir [[ezers]] [[Tukuma novads|Tukuma novada]] [[Lapmežciema pagasts|Lapmežciema pagastā]], neliela ezera daļa atrodas arī [[Smārdes pagasts|Smārdes pagastā]]. [[Lagūna]]s tipa ezers, stipri aizaudzis. Krasti zemi, ar senāka [[Litorīnas jūra]]s baseina terasēm. Ezera gultni veido [[devons|augšdevona]] [[dolomīts|dolomīta]] slāņi, kas klāti dūņām. Lielākā pieteka — [[Slocene]]. Noteka — [[Starpiņupīte]] (Kaņiera kanāls) uz [[Rīgas līcis|Rīgas līci]].

14 salas ar kopējo platību — 15,9 ha, tai skaitā 5 mākslīgi veidotas salas ūdensputnu ligzdošanas veicināšanai. Ūdensputniem izcili bagāts ezers, [[putniem nozīmīga vieta]], aizsargāts jau no 1964. gada, ietilpst [[Ķemeru nacionālais parks|Ķemeru nacionālajā parkā]].

== Vēsture ==
Sākotnēji ezers piederēja [[Lielupe]]s baseinam, pa tagadējo [[Vecslocene|Vecsloceni]] pie [[Sloka (Jūrmala)|Sloka]]s ieplūstot Lielupē. 1905. gadā dolomīta slāņos izraka Kaņiera kanālu, kas savieno ezeru ar [[Rīgas līcis|Rīgas līci]], vēlāk nodēvēts par [[Starpiņupīte|Starpiņupīti]].

== Dabas aizsardzība ==
Ūdensputniem izcili bagātais Kaņieris ir [[putniem nozīmīga vieta]], tiek aizsargāts jau no 1964. gada. Iekļauts [[Ķemeru nacionālais parks|Ķemeru nacionālajā parkā]], arī Ķemeru kūrorta sanitārās aizsardzības 1. zonā. Rietumu daļa — Slocenes grīvas rajons — dabas rezervāta zona.

Ap Kaņiera ezeru izveidota infrastruktūra apmeklētājiem. Pieejama laivu noma Andrejsalā, ko izmanto makšķernieki. Šeit atrodas arī putnu vērošanas tornis, bet populārākais [[putnu vērošana]]s tornis atrodas pie Riekstu salas, kur izveidota arī dabas taka cauri niedrājam. Dienvidrietumu krastā [[Kaņiera pilskalns|Kaņiera pilskalnā]] (viens no jūrai tuvākajiem pilskalniem Latvijā), izveidots vēl viens putnu vērošanas tornis un [[dabas taka]].
[[Attēls:Kanieris putnu tornis.JPG|thumb|left|Kaņiera putnu vērošanas tornis]]

== Ezera līmeņa maiņas ==
Ezera ūdens līmenis vairākkārt mainīts. 20. gadsimta sākumā bija 2—2,3 m vjl, pēc tam vairākkārt tika pazemināts, 1940. sākumā — pacelts. No 1945. līdz 1965. gadam ezera virsmas līmenis bija aptuveni 1,3 metrus virs jūras līmeņa — šajā laikā ezers bija sadalījies vairākās mazās lāmās. Ezera paliene pārpurvojās.

1965. gadā uz Kaņiera notekas [[Starpiņupīte]]s tika uzbūvēta divu slūžu sistēma. Pēc kārtas atverot šīs slūžas, tika nodrošināta caurceļojošo ūdens iemītnieku kustība starp jūru un ezera baseinu. Ezera līmenis tika paaugstināts. 2006. gada nogalē slūžas atjaunotas un automatizētas.

== Skatīt arī ==
* [[Latvijas lielākie ezeri]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.ezeri.lv/db/ShowRecords?id=1974 ''Ezeri.lv'' datubāze]
* [http://www.ramsar.org/lake-kanieris Rāmsaras konvencija]
* [http://www.latvijas-pilskalni.lv/kaniera-pilskalns/ Kaņiera pilskalns]

[[Kategorija:Kaņieris| ]]
[[Kategorija:Engures novada ezeri]]
[[Kategorija:Lapmežciema pagasts]]
[[Kategorija:Smārdes pagasts]]
[[Kategorija:Ķemeru nacionālais parks]]
[[Kategorija:Rāmsaras vietas Latvijā]]