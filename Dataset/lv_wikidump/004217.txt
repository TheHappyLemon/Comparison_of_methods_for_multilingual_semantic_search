{{cita nozīme|Kurzemes un Zemgales hercogu|kuģi|Hercogs Jēkabs (kuģis)}}
{{Karaliskas personas infokaste
| vārds               = Jēkabs Ketlers
| vārds_orģ           = ''Jacob Kettler''
| attēls              = Kurzemes hercogs Jēkabs no Stokholmas Nacionālā muzeja.tif
| att_izm             = 
| apraksts            = Portrets no Stokholmas Nacionālā muzeja
<!------ Pirmais amats ------>
| amats               = [[Kurzemes hercogi|Kurzemes un Zemgales hercogs]]
| term_sākums         = {{dat|1642|8|16|N|bez}}
| term_beigas         = {{dat|1682|1|1|N|bez}}
| viceprezidents      = 
| vicepremjers        = 
| vietnieks           = 
| prezidents          = 
| premjers            = 
| priekštecis         = [[Frīdrihs Ketlers]]
| pēctecis            = [[Frīdrihs Kazimirs Ketlers]]
<!------ Personas dati ------>
| dzim_dati           = {{dat|1610|10|28}}
| dzim_vieta          = [[Kuldīga]], [[Attēls:Flag of Courland (state).svg|25px]] [[Kurzemes un Zemgales hercogiste]] (tagad {{LAT}})
| dzīves_vieta        = 
| mir_dati            = {{miršanas datums un vecums|1682|1|1|1610|10|28}}
| mir_vieta           = [[Jelgava]], [[Attēls:Flag of Courland (state).svg|25px]] [[Kurzemes un Zemgales hercogiste]] (tagad {{LAT}})
| apglabāts           = [[Jelgavas pils kapenes]], [[Jelgava]]
| tautība             = 
| partija             = 
| apvienība           = 
| dinastija           = [[Ketleru dinastija]]
| tēvs                = [[Vilhelms Ketlers]]
| māte                = [[Sofija Hohencolerna]]
| dzīvesb             = [[Brandenburgas Luīze Šarlote]]
| bērni               = 
| profesija           = 
| alma_mater          = 
| reliģija            = 
| paraksts            = 
| paraksts_izm        = 
| piezīmes            = 
}}
'''Jēkabs Ketlers''' ({{val|de|Jakob Kettler}}; dzimis {{dat|1610|10|28}} [[Kuldīga|Kuldīgā]] (Goldingenā), miris {{dat|1682|1|1}} [[Jelgava|Jelgavā]] (Mītavā))<ref name=":0">{{LME|1|703}}</ref> bija [[Kurzemes hercogiste|Kurzemes un Zemgales hercogs]]. Valdīja 40 gadus — no 1642. līdz 1682. gadam. Viņš tiek uzskatīts par ievērojamāko Kurzemes un Zemgales hercogu un savas dzimtas pārstāvi.<ref name=":0" />

Ņemot par paraugu [[Holande]]s ekonomiskos panākumus, hercogs Jēkabs izveidoja uz eksportu vērstu ražošanu ([[manufaktūra]]s), kuģubūvi un globālu tirdzniecības tīklu ar [[Kurzemes kolonijas|Kurzemes kolonijām]] Āfrikā un Amerikā. Labi pratis [[latviešu valoda|latviešu valodu]].<ref>{{Tīmekļa atsauce | title= Jēkabs Ketlers | work= Bauskas Centrālā bibliotēka | url= http://www.bauskasbiblioteka.lv/novadnieki-jubilari/items/165.html | accessdate= 2013. gada 22. jūnijā | language= latviski | archiveurl= https://web.archive.org/web/20131010123355/http://www.bauskasbiblioteka.lv/novadnieki-jubilari/items/165.html | archivedate= {{dat|2013|10|10||bez}} }}</ref>

== Dzīvesgājums ==
Jēkabs dzimis [[1610]]. gada [[28. oktobris|28. oktobrī]] [[Kuldīgas pils|Kuldīgas pilī]] Kurzemes hercoga [[Vilhelms Ketlers|Vilhelma Ketlera]] un [[Prūsijas hercogiste|Prūsijas hercoga]] meitas [[Sofija Hohencolerna|Sofijas Hohencolernas]] ģimenē. Māte mira dzemdībās, viņa tēvs jaundzimušajam deva Jēkaba vārdu un lūdza [[Anglijas Karaliste|Anglijas karalim]] [[Džeimss I|Džeimsam (Jēkabam) I]] kļūt par mazā prinča krusttēvu un aizbildni. 1617. gada 4. aprīlī Kurzemes [[landtāgs]] atņēma hercogam Vilhelmam hercoga titulu un uz visiem laikiem izraidīja no hercogistes. Jēkabs šajā laikā uzturējās [[Štetīne]]s un [[Berlīne]]s galmos, 1622. – 1624. gadā viņš mācījās [[Rostokas Universitāte|Rostokas]], pēc tam [[Leipcigas Universitāte|Leipcigas Universitātē]].<ref>{{LPE|4|473}}</ref>

1624. gada jūlijā viņa audžutēvs Kurzemes hercogs [[Frīdrihs Ketlers|Frīdrihs]] lika 13 gadus vecajam princim Jēkabam atgriezties Jelgavā. Pēc karaļa [[Sigismunds III Vāsa|Sigismunda III]] nāves Polijas Seims 1632. gadā piekrita Vilhelma un viņa dēla Jēkaba hercoga tiesību atjaunošanai un jaunais karalis [[Vladislavs IV Vāsa|Vladislavs IV]] tās [[Viļņa|Viļņā]] 1633. gadā apstiprināja.
Tādēļ [[Poļu—krievu karš (1632—1634)|Poļu—krievu kara (1632—1634)]] kaujās pie [[Smoļenska]]s pret [[Krievijas cariste|Krievijas caristi]] piedalījās arī Kurzemes hercoga pulks prinča Jēkaba vadībā.<ref>{{LKV|VII.|14 310}}</ref>

Pēc kara beigām 1634. gadā princis Jēkabs apceļoja Rietumeiropu, apmeklēja Parīzi un Londonu. Amsterdamā studēja kuģu būvniecību, bet Leidenē – tautsaimniecību un ģeogrāfiju.
1638. gadā viņa tēvocis hercogs Frīdrihs iecēla Jēkabu par līdzvaldnieku. 1642. gada 16. augustā viņš tika apstiprināts par pilntiesīgu hercogu un ķērās pie radikālām saimnieciskām reformām. Balstīdamies uz [[Merkantilisms|merkantilisma]] teoriju, Jēkabs muižās uzlaboja lauksaimniecību, attīstīja rūpniecību, tirdzniecību un kuģubūvi. Tika noslēgti tirdzniecības līgumi ar Dāniju, Franciju un Venēciju (1643), Portugāli (1648), Holandi (1653), Angliju (1654), Spāniju (1656) un daudzām citām zemēm, ieskaitot Osmaņu impēriju. 1645. gadā viņš apprecējās ar Brandenburgas kūrfirsta Georga Vilhelma meitu [[Luīze Šarlote no Brandenburgas|princesi Luīzi Šarloti]].

[[Attēls:Kurzemes_dalderis_1644.jpg|200px|left|thumb|Hercoga Jēkaba attēls uz 1644. gadā Jelgavā kaltā sudraba [[dālderis|dāldera]].]]
1646. gadā viņš panāca, ka Polijas-Lietuvas valdnieks [[Vladislavs IV]] nodeva Kurzemes muitas pārvaldi hercoga rokās, kas deva lielus ienākumus no Lietuvas un Baltkrievijas preču eksporta caur Kurzemes ostām. [[1647]]. gadā karalis Vladislavs IV apstiprināja Daugavas ostai [[Jaunjelgava]]i pilsētas privilēģijas un ģerboni.

[[1651]]. gadā pēc hercoga Jēkaba ierosmes [[Lībeka|Lībekā]] notika miera sarunas starp Polijas-Lietuvas un Zviedrijas diplomātiem, kas beidzās bez panākumiem.<ref>{{LKV|VII.|14 311}}</ref> 
1651. gadā tika uzcelts [[Džeimsa sala|Jēkabforts]] [[Āfrika|Āfrikā]], [[Gambija (upe)|Gambijas upes]] grīvā. [[1654]]. gadā tika sākta [[Tobago]] kolonizēšana [[Dienvidamerika|Dienvidamerikā]], nosaucot koloniju par "Jauno Kurzemi". 1654. gada 30. jūlijā hercogs Jēkabs pievienojās Vestminsteres līgumam, kas izbeidza [[Anglija]]s-[[Nīderlande]]s karu (1652–1654).<ref>[http://www.ieg-mainz.de/likecms/likecms.php?site=site.htm&dir=&nav=85&siteid=133&treaty=1104&page=7&lastsiteid=76&sq=%26is_fts%3D%26filter_select%3D%26filter_wt%3D%26filter_id%3D%26filter_l%3D%26filter_p%3D%26searchlang%3Dde%26searchstring%3D%26date%3D%26year_from%3D%26year_till%3D%26location%3D%26partner1%5B%5D%3D212 Vestminsteres miera līgumam pievienojušos saraksts latīniski]{{Novecojusi saite}}</ref>
1654. gada 26. augustā hercogs Jēkabs nosūtīja Romas pāvestam [[Inocents X|Inocentam X]] piedāvājumu veikt kopīgu [[Dienvidu puslode]]s zemju (''Terra Australis'') izpēti un kolonizāciju, solot pāvestam jaunajās kolonijās visu garīgo varu un pusi no koloniālās darbības ienākumiem.<ref>[https://www.historia.lv/sites/default/files/media/Biblioteka/Literatura/Akademiskie_raksti/2014/decembris/indulis_kenins_kurzemes_hercogiste_historia.lv.pdf Ķēniņš, I. Kurzemes-Zemgales hercogiste (2014)] atsauce uz grāmatu J. Juškevičs. Hercoga Jēkaba laikmets Kurzemē. Rīga: 1932. — 213. lpp</ref>

[[Otrais Ziemeļu karš|Otrā Ziemeļu kara]] sākumā 1656. gadā hercogs Jēkabs parakstīja pret zviedriem vērstu sadarbības līgumu ar [[Krievijas cariste]]s pārstāvi [[Afanasijs Ordins-Naščokins|Afanasiju Ordinu-Naščokinu]], vēlāko Kokneses vaivadu. Viņš ar Kurzemes amatnieku palīdzību Kokneses ostā uzbūvēja pirmo krievu flotili [[Baltijas jūra]]s baseinā, izveidoja eksporta preču centrālo noliktavu, uzpirka Kurzemes manufaktūru ražojumus un vara stieņus un ierīkoja Krievijas monētu kaltuvi.
No [[1658]]. līdz [[1660]]. gadam Jēkabs ar ģimeni atradās [[Zviedrija|zviedru]] gūstā. Šai laikā tika iznīcināta Kurzemes flote un tā zaudēja savas kolonijas. Pēc kara beigām flote tika atjaunota un Kurzemei pat izdevās atkarot Tobago salu no [[Nīderlande]]s. Kopumā ņemot Jēkaba koloniālā politika bija veiksmīga, bet karš ar zviedriem pilnībā sagrāva viņa valsts  saimniecību. Pēdējos 20 valdīšanas gados Jēkabs nesekmīgi centās atgūt hercogistes pirmskara saimniecisko līmeni, pārorientējoties uz Dānijas karalim pakļautās [[Norvēģija]]s un [[Islande]]s tirgiem. Viņš iegādājās divus dzelzsāmurus un trīs metāla kausējamās krāsnis Norvēģijas kalnos un uz 12 gadiem ieguva tiesības ar trīs saviem kuģiem izvest no Islandes zivis, gaļu, ādas, zvērādas, vilnu, putnu spalvas un ievest dažādus Kurzemes ražojumus, galvenokārt labību un linsēklas.

1678.—1679. gada ziemā hercogs saslima, ārsti noteica visdažādākās diagnozes un ārstēja pēc daždažādām receptēm, bet hercoga veselības stāvoklis kļuva ļaunāks un viņš sāka klepot asinis. Aizdomās par viņa noburšanu arestēja, pratināja un Bauskā uz sārta sadedzināja hercoga muižas pārvaldnieku Magnusu Luftu (Luhtu). Miris [[1682]]. gada Jaungada naktī [[1. janvāris|1. janvārī]] [[Jelgavas pils|Jelgavas pilī]].

== Pēcnācēji ==
Jēkabs bija precējies ar [[Luīze Šarlote no Brandenburgas|Luīzu Šarloti no Brandenburgas]] (1617—1676), [[Brandenburga]]s [[kūrfirsts|kūrfirsta]] [[Georgs Vilhelms|Georga Vilhelma]] meitu. Viņiem bija deviņi bērni: 5 dēli un 4 meitas.
* [[Luīza Elizabete, Kurzemes princese|Luīza Elizabete]] (1646—1690), apprecējās ar Hesenes-Homburgas landgrāfu Frīdrihu II
* Kristīne Sofija, mirusi bērnībā
* Vladislavs Ludvigs Frīdrihs, miris bērnībā
* [[Frīdrihs Kazimirs Ketlers]] (1650—1698), Kurzemes un Zemgales hercogs (1682—1698)
* Šarlote Sofija (1651—1728), Herfordas klostera abate
* [[Kurzemes Marija Amālija|Marija Amēlija]] (1653—1711), apprecējās ar [[Hesene]]s-[[Kasele]]s landgrāfu Kārli I 
* [[Kārlis Jēkabs Ketlers|Kārlis Jēkabs]] (1654—1676), piedalījās Francijas-Holandes karā, apglabāts Jelgavas pils hercogu kapenēs 
* [[Ferdinands Ketlers|Ferdinands]] (1655—1737), Kurzemes un Zemgales hercogs reģents (1711—1737)
* [[Aleksandrs Ketlers|Aleksandrs]] (1659—1686), Prūsijas armijas Kurzemes pulka pulkvedis, miris pēc ievainojuma kaujā pret turkiem pie [[Budapešta]]s

== Portretu galerija ==
<gallery>
Jacob Kettler, Herzog von Kurland, by an unknown artist, 1642 - Bode-Museum - DSC02807.JPG|1642. gada ģīmetne
Jakob Kettler woodprint 1670.jpg|pēc 1642. gada ģīmetne (autors ''Mauritius Lang'': no grāmatas ''Gualdo Priorato. Historia di Leopoldo Cesare. Vienna, 1670-1674'')
Hercog Jacob Kettler. Woodprint 1648.jpg|1648. gada ģīmetne (''Mathias Czwiczek'', 1601–1654)
Jaqkob Kettler k.jpg|Nezināma gada portrets
Jakob, 1610-82, hertig av Kurland - Nationalmuseum - 14853.tif|Nezināma gada portrets no Stokholmas Nacionālā muzeja
Jakob Kettler woodprint.jpg|Nezināma gada portrets
Bm05183am.jpg|Heroga Jēkaba un viņa sievas Luīzes Šarlotes portreti (no [[Broce]]s kolekcijas) 
</gallery>

== Atsauces ==
{{Atsauces}}

== Skatīt arī ==
* [[Kurzemes Amerikas kolonizēšana]]
* [[Kurzemes kolonijas]]

== Ārējās saites ==
{{sisterlinks-inline}}
{{enciklopēdiju ārējās saites}}

{{kastes sākums}}
{{Ketleru dzimtas valdnieki}}
{{s-amati}}
{{Amatu secība 
| pirms = [[Frīdrihs Ketlers]] 
| virsraksts = [[Kurzemes hercogi|Kurzemes hercogs]]
| periods = {{dat|1642|8|16|N|bez}} — {{dat|1682|1|1|N|bez}}
| pēc = [[Frīdrihs Kazimirs Ketlers]] }}
{{kastes beigas}}

{{autoritatīvā vadība}}

{{DEFAULTSORT:Ketlers, Jekabs}}
[[Kategorija:1610. gadā dzimušie]]
[[Kategorija:1682. gadā mirušie]]
[[Kategorija:Ketleru dinastija]]
[[Kategorija:Kurzemes hercogi]]
[[Kategorija:Kuldīgā dzimušie]]