{{Pilsētas daļas infokaste
| nosaukums = Ķengarags
| attels = [[Attēls:31. autobuss Maskavas ielā (2010).JPG|250px]]
| paraksts = Latgales iela Ķengaragā
| karte = [[Attēls:Kengarags karte.png|250px]]
| paraksts2 = 
| pilseta = [[Attēls:Flag of Riga.gif|24px|border]] [[Rīga]]
| priekspilseta = [[Latgales priekšpilsēta]]
| apaksrajoni = 
| platiba = 5,190 km²
| iedzivotaju_skaits = 44 084 ([[2023. gads|2023]])
| iever_celtnes = 
| udenstilpnes = [[Daugava]]<br> [[Ķengaraga dīķis]]
| parki = [[Ķengaraga parks]]
| autobuss = {{Rīga sab|t=a|15|18|31|49|60}}
| trolejbuss = {{Rīga sab|t=tb|15}}
| tramvajs = {{Rīga sab|t=tr|7}}
| mikroautobuss = 
| cits = Elektrovilciens, Dīzeļvilciens, Starppilsētu autobusi
| pasta_indekss = LV-1019<br>LV-1057<br>LV-1063
| areja_saite = [http://www.apkaimes.lv/sakums/kengarags/ apkaimes.lv]
}}

'''Ķengarags''' ir [[Rīga]]s pilsētas apkaime [[Latgales priekšpilsēta|Latgales priekšpilsētā]]. Ķengaraga apkaime atrodas Rīgas pilsētas DA daļā starp [[Ogre]]s virziena dzelzceļu un [[Daugava|Daugavu]]. Tā robežojas ar [[Maskavas forštate]]s, [[Šķirotava (Rīga)|Šķirotavas]] un [[Rumbula]]s apkaimēm, bet pa [[Dienvidu tilts|Dienvidu tiltu]] arī ar [[Katlakalns (Rīga)|Katlakalna]] apkaimi. Iepretim Ķengaraga apkaimes centrālajai un DR daļai [[Daugava]]s pretējā pusē atrodas [[Ķekavas novads]]. Ķengaraga apkaimes robežas ir [[Daugava]], paralēla iela [[Kvadrāta iela]]i, [[Latgales iela (Rīga)|Latgales iela]], [[Višķu iela (Rīga)|Višķu iela]], dzelzceļš ([[Lokomotīves iela (Rīga)|Lokomotīves iela]], [[Salaspils iela (Rīga)|Salaspils iela]]) [[Slāvu iela (Rīga)|Slāvu iela]], [[Dienvidu tilts]], [[Daugava]].

Pašlaik Ķengaragā dzīvo 44 084 cilvēki (2023), no kuriem 19 531 (44,3 %) ir [[krievi]], 16 023 (36,35 %) — [[latvieši]] un 8 530 (19,35 %) pārējie.

==Ģeogrāfija ==
[[Attēls:Krievu cara Alekseja kara nometne Ķengaragā.jpg|thumb|270px|Krievu cara Alekseja kara nometne Ķengaragā 1656. gadā]]
[[Attēls:Maskavas_iela,_02.2005.jpg|thumb|200x200px|[[Latgales iela (Rīga)|Latgales iela]] Rīgā, netālu no [[Tirdzniecības centrs "Dole"|Tirdzniecības centra "Dole"]]. [[2005]]. gada [[27. februāris]]|left]]Ķengaraga apkaimes kopējā platība ir 5,190 km², kas aptuveni atbilst vidējam apkaimes platības rādītājam [[Rīga|Rīgā]]. Pa perimetru apkaimes robežas garums ir 10 722 metri. Noteiktās apkaimes robežas dabā ir skaidri nolasāmas, kas attiecīgi atvieglo šīs teritorijas uztveramību kā telpiski vienotai un funkcionāli savstarpēji saistītai telpai jeb apkaimei. Tomēr, ņemot vērā Ķengaraga apkaimes salīdzinoši lielo platību, apdzīvojuma raksturu un izteikti lineāro formu, šajā apkaimē komercdarbība galvenokārt notiek gar šīs apkaimes galveno maģistrāli — [[Latgales iela (Rīga)|Latgales ielu]] (mazākā intensitātē arī gar [[Prūšu iela (Rīga)|Prūšu ielu]]). Attiecīgi Ķengaragā nav arī viena konkrēta vietējā centra, lai gan kā galvenos centra funkciju koncentrējošos punktus uz Latgales ielas var identificēt [[Ķengaraga tirgus|Ķengaraga tirgu]] (apkaimes ZR daļā) un tirdzniecības centru "[[Dole (tirdzniecības centrs)|Dole]]" (apkaimes DR daļā). Atsevišķi mazāki lokālie centri iezīmējas ap Prūšu un [[Rušonu iela (Rīga)|Rušonu ielas]] krustojumu apkaimes centrālajā daļā, kā arī ap Prūšu un [[Ikšķiles iela (Rīga)|Ikšķiles ielas]] krustojumu apkaimes DA daļā.

==Vēsture ==
Ķengaraga teritorija bija viena no pirmajām Rīgas daļām, kas izveidojās kā sala, [[Baltijas ledus ezers|Baltijas ledu ezeram]] atkāpjoties un mainoties klimatam. Baltijas ledus ezers izveidojās pēdējā ledus laikmeta beigās no [[Ziemeļeiropa]]s ledāja kušanas ūdeņiem un pastāvēja pirms aptuveni 13 000–10 300 gadiem. Nav drošu ziņu par senāko apdzīvotību šajā teritorijā, bet tiek pieņemts, ka sīkām upītēm un mazām saliņām bagātā Daugavas delta varēja būt piemērota zvejnieku un migrējošo ziemeļbriežu mednieku apmetnēm.

[[1208]]. gadā Ķengaraga teritorijā [[Zobenbrāļu ordenis]] uzcēla [[Brāļa Bertolda dzirnavas]], un vienlaicīgi nocietinātu cietoksni, kas bija atbilstoši tā laika prasībām. Bertolda dzirnavas bija nozīmīgs ordeņa atbalsta punkts cīņās ar [[Rīga]]s pilsētu, kas atradās [[Kuzņecova porcelāna un fajansa fabrika|Kuzņecova porcelāna fabrikas]] rajonā.<ref name=":0" /> Dzirnavas celtas uz [[Dreiliņu upīte|Dreiliņu]] (Jāņavārtu) upītes, kura līdz [[20. gadsimts|20. gadsimta]] vidum tecēja no [[Dreiliņmuiža|Dreiliņu muižas]] pļavām caur Kuzņecova fabrikas teritoriju, šķērsoja Latgales ielu un ietecēja Daugavā pie [[Vīberta sala]]s.<ref name=":1">{{Tīmekļa atsauce|url=https://zudusilatvija.lv/objects/object/22840/|title=Zudusī Latvija - Rīga. Dzīvojamā ēka, bijušo Bertolda dzirnavu vieta|website=zudusilatvija.lv|access-date=2022-02-05}}</ref> Pēckara gados upīte ievadīta kanalizācijas kolektorā. Šajā stratēģiski svarīgajā punktā no šīm celtnēm kontrolēja ieeju pilsētā no austrumiem (Krievzemes). Šeit ne vienreiz vien tika izcīnītas smagas kaujas, ordenim karojot gan ar pilsētu, gan ar ārējiem ienaidniekiem. Rīgas pilsētas un Zobenbrāļu cīņu laikā dzirnavas regulāri mainīja savu īpašnieku. [[15. gadsimts|15. gadsimtā]] tās tika izlēņotas [[Cisterciešu ordenis|cisterciešu]] sieviešu klosterim. [[16. gadsimts|16. gadsimta]] otrajā pusē tās savā kontrolē pārņēma [[jezuīti]]. [[17. gadsimts|17. gadsimtā]] tās pārgāja Rīgas pilsētas īpašumā. 16. gadsimtā tur mala labību un apstrādāja varu, tad 17. un [[18. gadsimts|18. gadsimtā]] tur vēla vadmalu un filcu.
[[Attēls:Mazjumpravas muiža 1798.jpg|thumb|Mazjumpravas muižas pils, [[Johans Kristofs Broce|Johana Kristofa Broces]] zīmējums. 1798. gads|270x270px]]
[[Attēls:Strūgas ar kravu Daugavā pie Ķengaraga.png|thumb|270x270px|Strūgas ar kravu Daugavā pie Ķengaraga 18. gadsimtā]]
[[Attēls:Enkurnieku kazarmu un stacijas ēka.png|thumb|270x270px|Enkurnieku kazarmu un stacijas mūra divu stāvu ēka 20. gadsimta sākumā]][[Attēls:AS "Baltijas Linu audeklu manufaktūras kompānija" vēstules veidlapa.png|thumb|270x270px|AS "[[Ķengarags (uzņēmums)|Baltijas Linu audeklu manufaktūras kompānija]]", vēstules veidlapa ar fabrikas attēlu. 1919. gads]]
[[Attēls:Prūšu krogs.png|thumb|270x270px|Prūšu krogs. 1913. gads]]
[[Attēls:Ķengarags_Rīgas_kartē_1876.jpg|thumb|270x270px|Ķengarags ar vāciskajiem vietvārdiem Rīgas kartē. 1876. gads]]
Ķengarags kā apdzīvota vieta dokumentos minēta 16. gadsimta otrajā pusē kā ''Kengeragge''.<ref name=":0" /> Ir vairāki šī nosaukuma skaidrojumi. Vietas nosaukums varēja celties no kāda zemnieku māju vārda ''Ķengas'' un krasta līnijas maiņas ''–raga'' salikuma, kurš dzīvoja vietā, kur Daugava met līkumu, veidojot zemesragu, vai kur [[Daugava|Daugavā]] atsedzās radze ([[dolomīts]]). Cita versija ir, ka nosaukumam ir lībiska izcelsme ar nozīmi "Kurpju rags".

No 17. gadsimta līdz 18. gadsimtam Ķengaraga teritorijā viduslaikos atradās [[Mazjumpravas muiža]] jeb Rīgas patrimoniālmuižas Mazjumpravas muižas vaka. Mazjumpravas muižai kādreiz piederējušā ciemā dzīvoja galvenokārt latviešu zemnieki un zvejnieki. Apkārtējā zeme bija neauglīga, smilšaina un purvaina, un tāpēc pārsvarā visi nodarbojās ar zvejniecību. Ķengaraga vakas zemnieki-zvejnieki pamatienākumus ieguva no zvejas, bet daudzi strādāja un brauca arī par [[Algādzis|algādžiem]] uz Rīgu.

18. gadsimtā Ķengaraga zemnieku lauki un saimniecības vairākkārt tika izpostītas Daugavas pavasara palos, bet visvairāk [[1744. gads|1744.]] gadā. Apkaime stipri cieta arī [[Lielais mēris Latvijā|Lielā mēra epidēmijas]] laikā. Ķengarags, kā liels zemesrags Daugavas labajā krastā pastāvēja līdz 18. gadsimta beigām, kad Daugavas gultni raga lejasdaļā norobežoja ar dambjiem. Vēsturiski par Ķengaragu saukta teritorija, kas atradusies tagadējā Krasta masīva teritorijā. Ar laiku Ķengaraga vārdu attiecinājuši uz teritorijām, kas stiepjas tālāk no Rīgas centra.

Bijušo Bertolda dzirnavu vietā, kas atradās starp [[Latgales iela (Rīga)|Latgales ielu]] un Daugavu, iepretī [[Slāvu tilts|Slāvu tiltam]] vēl līdz 18. gadsimta otrajai pusei darbojušās ūdensdzirnavas, kas 17. gadsimtā sauktas par dzirnavām pie Maskaviešu nometnes, bet 18. gadsimtā par Pleiku dzirnavām. Aplencot Rīgu, Krievijas-Zviedrijas kara laikā tur [[1656. gads Latvijā|1656.]] gadā atradusies un tika izveidota krievu cara [[Aleksejs Mihailovičs|Alekseja Mihailoviča]] karaspēks, kas uz sešām nedēļām uzcēlis savu nometni. Pēdējais dzirnavu īpašnieks 18. gadsimtā bija dzirnavnieks Šrēders, pēc kura vārda dzirnavas tolaik tika sauktas par Šrēdera dzirnavām.<ref name=":1" />

No 18. gadsimta līdz [[19. gadsimts|19. gadsimtam]] Ķengaragā atradās loču un enkurnieku stacija. Enkurnieku stacija un amats šeit izveidojās pēc ģeogrāfiskiem apstākļiem. Viņiem piederēja laivas, enkuri un cits attiecīgais inventārs darba veikšanai. Daudzas no [[Strūga|strūgām]] (liellaivām), kas uz Rīgu devās no Krievzemes apstājās [[Glūdas iela|Glūdas ielā]], lai uzņemtu enkurniekus – ločus tālākai ceļošanai pa Daugavas grīvu. Plosti un strūgas tika pārvietoti ar vinčām, un tai trosē piestiprināta ar enkura palīdzību. Enkuru iemeta vajadzīgajā vietā un uztinot trosi vinčai, aizvadīja plostus un strūgas līdz enkuram. Mūsdienās ir saglabājusies enkurnieku māja un senais tauvošanās akmens. Starp [[Kaņiera iela (Rīga)|Kaņieru]] un [[Glūdas iela|Glūdas ielu]] atrodas veca enkurnieku stacijas un kazarmu divstāvu klasiskā stila mūra ēka enkurniekiem, kura celta ap [[1860. gads|1860.]] gadu un, kas ir saglabājusies līdz mūsdienām un atrodas Daugavas promenādes sākumā. [[1935. gads Latvijā|1935.]] gadā ēku atjaunoja pēc arhitekta Dāvida Zariņa projekta, jo ēka bija kritiskā stāvoklī. No 2016. līdz 2017. gadam ēka tika atjaunota nostiprinot tai pamatus, atjaunojot āra kāpnes un daļēji nokrāsojot fasādi.

[[1764. gads|1764.]] gadā Krievijas valdības uzdevumā artilērijas kapteinis, [[Krievijas Impērija]]s armijas inženieris [[Gustavs Emanuēls fon Veismanis]] sastādīja pirmo Daugavas regulēšanas vispārējo plānu, paredzot uzcelt dambjus un aizsprostus no Ķengaraga līdz ietekai jūrā, lai novērstu plūdus. Rezultāti nebija nozīmīgi, jo dambji neizturēja Daugavas ūdens spiedienu. Tie bija vairākkārt jālabo, jāceļ no jauna, upe bija pamatīgi jābagarē, lai varētu uzturēt kārtībā ostu un kuģu ceļu (fārvateru). No dambjiem, kurus cēla Veismanis, jāmin [[Krīdenera dambis]] un [[Katrīnas dambis]].<ref>I. Grasmane. Daugava un Rīgas eksports XVIII gs. beigās un XIX gs. pirmajā pusē. Zinātne, 1973. 24. lpp.</ref> Ar jaunajiem dambjiem Daugavas straumi savaldīt izdevās tikai 19. gadsimta otrajā pusē.<ref>Rīga. Latvijas Valsts izdevniecība, 1965. 77. lpp.</ref>

[[1776. gads|1776.]] gada 25. oktobrī [[Katrīna II Lielā|Katrīnas II]] pavēle noteica, ka Daugavas tīrīšanai nepieciešamie līdzekļi jāievāc nodevu veidā no transporta līdzekļiem Daugavā un, ka tīrīšana jāsāk [[1777. gads|1777.]] gadā. Darbus nolēma sākt ceļa posmā no [[Mārtiņsala]]s līdz [[Rumbula]]i. Par darbu vadītāju tika iecelts Vjazmas tirgotājs Benedikts Fatovs. Nodevas bija jāsāk vākt kopš 1777. gada. [[Rīgas rāte]]s ķemerejas tiesa, kas pārzināja enkurnieku amatu, norīkoja Ķengaragā enkurnieku uzraudzības posteni navigācijas laikā. Tiklīdz Ķengaragam tuvojās strūgas vai plosti, enkurnieku vecākajam ar palīgiem bija jāsēžas laivā un jābrauc iekasēt minētās nodevas. Nemaksāšanas gadījumā enkurnieku vecākais aicināja palīgā štāba oficieri, turklāt bija pat atļauts arestēt dažus braucamā līdzekļa strādniekus. [[1789. gads|1789.]] gadā pie Ķengaraga tika ievākti 6114 rubļi, [[1790. gads|1790.]] gadā — 5914 rubļi un [[1791. gads|1791.]] gadā — 7365 rubļi, turklāt lielākā summas daļa tika ievākta ik gadus aprīļa un maija mēnešos, kad lejup brauca visvairāk satiksmes līdzekļu. Kopš [[1792. gads|1792.]] gada tika pārtraukta nodevu vākšana no satiksmes līdzekļiem Daugavā, jo bija savākta no valsts kases aizņemtā summa — 21 tūkstoši rubļu.<ref>I. Grasmane. Daugava un Rīgas eksports XVIII gs. beigās un XIX gs. pirmajā pusē. Zinātne, 1973. 29.-30. lpp.</ref>

[[1797. gads|1797.]] gadā Ķengaragā darbojās kokzāģētava un ražoja dēļus eksportam uz ārzemēm.<ref>Feodālā Rīga. Zinātne, 1978. 374. lpp.</ref> 18. gadsimta beigās darbojās divas lielas kokzāģētavas: Benkena-Šrēdera un Kummerfeldhofas holandiešu tipa [[vējdzirnavas]], kas ķēra Daugavas vējus un darbināja gaterus. Vienu no tām uzbūvēja pirmais latviešu rūpnieks [[Jēkabs Dombrovskis]].<ref name=":0" /> Gaterus darbināja 19. gadsimtā upes krasti, sākot no [[Doles sala]]s, garām Ķengaragam un līdz Sarkanajiem spīķeriem, bija piedzīti ar plostiem. Tos pludināja no Daugavas augšteces pa 10–15 tūkstošiem katru gadu. Līdz rudenim baļķus vajadzēja sašķirot, apstrādāt gateros un pēc tam ar kuģiem nogādāt Eiropas ostās. [[19. gadsimts|19. gadsimta]] pirmajā pusē Ķengaragā izveidojās vairāki rūpniecības uzņēmumi: niedru cukura pārstrādāšanas manufaktūra, trīs podiņu un ķieģeļu rūpnīcas, "[[Kuzņecova porcelāna un fajansa fabrika]]", "[[Mihaila Račkina fajansa manufaktūra]]", pie [[Daugava]]s tika nodibināta AS "[[Baltijas linu audeklu manufaktūras a/s “Ķengarags”|Baltijas linu manufaktūras kompānija]]".

[[1803. gads|1803.]] gadā sākās [[Napoleona kari]] un [[1812. gads|1812.]] gadā Rīgai pietuvojās Napoleona armijas Jorka prūšu pulki, kuru nonākšana tik tuvu pilsētai radīja lielu satraukumu. Gatavojoties iespējamajam ienaidnieka iebrukumam pilsētā, gatavībā tika turētas piķa lāpas priekšpilsētu nodedzināšanai. Kļūmes dēļ Rīgas priekšpilsētas, arī [[Maskavas forštate]], tika pārvērstas pelnos. Pēc ugunsgrēka saglabājās Prūšu krogs, kas deva nosaukumu tagadējai [[Prūšu iela (Rīga)|Prūšu ielai]]. Prūšu kavalērijas pulki nonāca līdz Prūšu krogam, kur dzirdīja zirgus, un pie enkurnieku stacijas Daugavā izveidoja nometni. [[1817]]. gadā šeit atklāja elementārskolu. Ielu tīkls Ķengaragā sāka veidoties 19. gadsimta vidū pēc Kuzņecova fabrikas nodibināšanas. [[1861. gads|1861.]] gadā pēc [[Dzelzceļa līnija Rīga—Daugavpils|dzelzceļa līnijas Rīga-Daugavpils]] atklāšanas, rūpnīcu saražotās preces atrada noieta tirgus Polijā, Baltkrievijā un Iekšzemes guberņās. [[1870. gads|1870.]] gadā Ķengaragā nodibināja alus darītavu "[[Livonija (alus darītava)|Livonija]]", kur ražoja alu.<ref>{{Tīmekļa atsauce|url=https://www.diena.lv/raksts/sodien-laikraksta/sapnis-kas-noskreta-710444|title=Sapnis, kas noskreta|website=www.diena.lv|access-date=2022-02-05}}</ref>

[[1901. gads Latvijā|1901.]] gadā Ķengaragā blakus Daugavas labajam krastam tika izveidota [[Ķengaraga promenāde|Daugavas promenāde]]. Ar laukakmeņiem, koka pāļiem, žagariem un smilti tika nostiprināta Daugavas plūdu aizsardzības valnis, t. s. Daugavas regulēšanas "P" dambis, lai aizkavētu Mazjumpravas muižas un apkārtējo zemnieku zemes izskalošanu pavasara plūdos. [[1908. gads Latvijā|1908.]] gada decembrī līdz Kuzņecova fabrikai tika atklāta elektriskā dzelzceļa līnija, bet jau kopš 19. gadsimta beigām no Rātslaukuma līdz Ķengaragam varēja nokļūt izmantojot zirgu omnibusu satiksmi.<ref name=":0" /> Senāk pa Daugavu gāja arī kuģītis ar piestātni Ķengaragā.

Latvijas Republikas laikā Ķengaraga teritorija [[Latgales iela (Rīga)|Latgales ielas]] abās pusēs atradās saimniecības, sakņu dārzi, lauki un pļavas. [[1923. gads Latvijā|1923]]. gadā [[Blieķu muiža|Blieķu muižiņas]] teritorijā tika nodibināts gumijas rūpniecības uzņēmums "[[Kvadrāts (uzņēmums)|Kvadrāts]]", kas 30. gados kļuva par lielāko gumijas izstrādājumu fabriku Latvijā. [[1924. gads Latvijā|1924]]. gadā Ķengaragu iekļāva Rīgas pilsētas administratīvajās robežās, kad Latvijā norisinājās zemes reforma. Rīga pievienoja zemes, kas sākās aiz Krasta masīva līdz [[Šķirotava (stacija)|Šķirotavas stacijai]]. No [[1933. gads Latvijā|1933.]] gada Ķengarags kļuva par vienu no pilsētas statistiskajiem rajoniem. [[1934]]. gadā par vienu no pilsētas administratīvajiem rajoniem.<ref name=":0" />

Glūdas ielā 1 zemnieks un virsnieks Mārtiņš Gulbis [[1927. gads Latvijā|1927.]] gadā ierīkoja "[[Pirmā Baltijas siltumnīcu fabrika|Pirmo Baltijas siltumnīcu fabriku]]", [[1934. gads Latvijā|1934.]] gadā pēc arhitektes Lidijas Hofmanes projekta uzcēla kūti ar staļļiem zirgiem, govīm un cūkām, bet [[1939. gads Latvijā|1939.]] gadā pēc arhitekta Sergeja Antonova projekta uzcēla savrupmāju Daugavas krastā. [[1940. gads Latvijā|1940.]] gada septembrī Ķengaragā iekārtoja nēģu ceptuvi, kur žāvēja zušus, lašus, vimbas un sīgas. Ceptuves jauda bija ap 2000 kg zivju dienā.<ref>Arheoloģija un etnogrāfija: rakstu krājums, 5 sējums. Latvijas PSR zinātņu akadēmijas izdevniecība, 1963. 87. lpp.</ref> [[1945. gads Latvijā|1945.]] gadā Ķengaragā tika nodibināta "[[Rīgas mūzikas instrumentu fabrika]]", kas bija viena no lielākajām Ķengaraga ražotnēm un, kas gatavoja mūzikas instrumentus. Tajā laikā tika dibināta arī Skaitļošanas tehnikas remonta un izmēģinājumu rūpnīca "[[Impulss (rūpnīca)|Impulss]]".
[[Attēls:Kengarags view in the direction of centre.jpg|thumb|270x270px|Daudzdzīvokļu namu apbūve Ķengaragā]]
Ķengaragu intensīvi sāka apbūvēt [[20. gadsimts|20. gadsimta]] [[1950. gadi|50. gados]], kad cēla divstāvu tipveida dzīvojamās mājas [[Šķirotavas stacija]]s dzelzceļa strādnieku vajadzībām, attīstījās arī individuālā apbūve pēc arhitekta A. Baikova parcelācijas projekta. Daudzstāvu apbūve sākās [[1962]]. gadā. Tika uzbūvētas skolas, poliklīnikas, universālveikali, kinoteātri, restorāni "Ruse" un "Ščecina", kas nosaukti par godu Rīgas sadraudzības pilsētām. Dzīvojamais masīvs sastāvēja no 5 mikrorajoniem un to centriem, rajona sabiedriskā un tirdzniecības centra [[Bultu iela (Rīga)|Bultu ielā]]. Pie apbūves projekta strādājuši arhitekti L. Nagliņš, A. Ozoliņa, N. Eglīte, M. Brodskis un citi.<ref name=":0">{{enc riga|386.-387}}</ref> Ķengaraga dienvidu gals starp Šķirotavas staciju un Daugavu Rīgai tika pievienots tikai [[1960. gadi|60. gados]], kad sākās intensīva šīs teritorijas apbūve. Rajons līdz Ikšķiles ielai Rīgas teritorijā tika iekļauts [[1960. gads Latvijā|1960.]] gadā, bet [[Višķu iela (Rīga)|Višķu ielas]] teritorija, kas ir mūsdienu Ķengaraga robeža, klāt nāca [[1968. gads Latvijā|1968.]] gadā, kad Rīgai klāt pievienoja plašu apgabalu gar Daugavas malu līdz [[Dārziņi]]em.

[[1970. gads Latvijā|1970.]] gadā Prūšu ielā 2 tika atklāts kinoteātris "Maskava", kas bija celts pēc tipveida projekta. Skatītāju zālē bija 420 vietas. Pēc neatkarības atgūšanas kinoteātris tika pārdēvēts par "Maska". [[1974. gads Latvijā|1974.]] gadā ugunsdzēsēji saņēma jaunu depo [[Ķengaraga iela (Rīga)|Ķengaraga ielā]] 3, kur izvietojās Mācību vienība, viss nepieciešamais mācību procesam un garāža desmit automobiļiem.<ref name=":2">{{Tīmekļa atsauce|url=https://www.vugd.gov.lv/lv/vesture|title=Vēsture {{!}} Valsts ugunsdzēsības un glābšanas dienests|website=www.vugd.gov.lv|access-date=2022-02-05|language=lv}}</ref> [[1975. gads Latvijā|1975.]] gada 25. februārī durvis vēra pārtikas preču veikals [[Rušonu iela|Rušonu ielā]] 27, kurā pircēji varēja iegādāties visu nepieciešamo — maizi, piena produktus, svaigu gaļu, saknes un dzērienus. Neilgi pēc tam, otrajā stāvā tika atvērta arī kafejnīca. [[1990. gads Latvijā|1990.]] gadā Ķengaragā tika uzsākti Rīgas 14. poliklīnikas celtniecības darbi, bet Padomju Savienībai sabrūkot, būvlaukums tika pamests un apstājās būvniecības darbi. [[1991. gads Latvijā|1991.]] gadā Ķengaraga ielā 6a darbojās "[[Lido]]" konstruktoru birojs. [[1995. gads Latvijā|1995.]] gadā Ķengaraga ielā 3 "Lido" dibināja gaļas pārstrādes uzņēmumu un [[1999. gads Latvijā|1999.]] gadā Ķengaraga ielā 6a zivju pārstrādes cehu.<ref name=":3">{{Tīmekļa atsauce|url=https://www.lido.lv/lv/par-mums/vesture/|title=Vēsture|last=|first=|website=www.lido.lv|access-date=2022-02-05|language=lv}}</ref>

[[2001. gads Latvijā|2001.]] gadā ēdināšanas uzņēmums "Lido" Ķengaraga ielā 3 atklāja bistro "Krievu sēta".<ref name=":3" /> No [[2002. gads Latvijā|2002.]] gada 1. aprīļa ugunsdzēsēju depo atrodas [[Ugunsdrošības un civilās aizsardzības koledža]], [[Valsts ugunsdzēsības un glābšanas dienests|VUGD]] pakļautībā esoša izglītības iestāde, kur tiek iegūta augstākā izglītība.<ref name=":2" /> [[2007. gads Latvijā|2007.]] gadā no Ķengaraga ielas gar Daugavas krastu līdz [[Rumbula]]i [[Ķengaraga promenāde|Ķengaraga promenādē]] uzsāka gājēju/[[Veloceļš|veloceliņa]] izbūvi. [[2008. gads Latvijā|2008.]] gadā bijušās "[[Rīgas mūzikas instrumentu fabrika]]s" teritorijā tika nojauktas fabrikas ēkas un uzbūvēts daudzdzīvokļu dzīvojamais komplekss "Ķengaraga zieds". [[2009. gads Latvijā|2009.]] gadā pie [[Krustamuiža]]s Rīgas Austrumu izpilddirekcija ierīkoja putnu vērošanas un skatu torņa laukumu pēc arhitektu Ulda Liepas un Artūra Catūrova projekta. [[2010. gads Latvijā|2010.]] gadā [[Ķengaraga dīķis|Ķengaraga dīķa]] apkārtne pie Daugavas tika rekonstruēta un labiekārtota Ķengaraga promenāde. Tika uzcelts tiltiņš pāri dīķa attekai, ierīkots vingrošanas laukums un uzstādīta galda spēļu stacionārā iekārta, promenādei un veloceliņam par godu uzstādīts dekoratīvais divritenis pēc akmeņkaļa kalēja Gunta Pandara un tēlnieka Āra Smildzera projekta. [[2011. gads Latvijā|2011.]] gada 19. augustā [[Blieķu muiža]]s teritorijā uzcelts gājēju tiltiņš pāri Purvu upītei. Tiltiņu atklāja pilsētas pašvaldības pārstāvji: Rīgas domes priekšsēdētājs [[Nils Ušakovs]], Rīgas domes priekšsēdētāja vietnieks [[Andris Ameriks]] un Austrumu izpilddirekcijas direktors Dmitrijs Pavlovs. Celts pēc arhitektu [[Uldis Liepa|Ulda Liepas]] un [[Artūrs Catūrovs|Artūra Catūrova]] projekta. Par godu tiltiņa atklāšanai tika iestādītas trīs karaliskās sarkanās kļavas. [[2012. gads Latvijā|2012.]] gadā slēgtā kinoteātra "Maska" ēka tika nojaukta un tās vietā tika uzcelts lielveikals "[[Palink|IKI]]" (tagad veikals "[[Mego]]").

No [[2013. gads Latvijā|2013.]] līdz [[2014. gads Latvijā|2014.]] gadam bijušās AS "[[Kuzņecova porcelāna un fajansa fabrika|Rīgas porcelāns]]" fabrikas ēkas, izņemot skursteņus, tika pilnībā nojauktas, lai tā vietā uzbūvētu daudzfunkcionālo tirdzniecības centru  "Akropole", kuru plānots pabeigt [[2019. gads Latvijā|2019.]] gada pavasarī.<ref>{{Tīmekļa atsauce|url=https://www.db.lv/zinas/nojauc-ekas-bijusas-porcelana-rupnicas-teritorija-kur-sliesies-akropole-402260|title=Nojauc ēkas bijušās porcelāna rūpnīcas teritorijā, kur sliesies Akropole|website=Dienas Bizness|access-date=2022-02-05|language=lv}}</ref> [[2015. gads Latvijā|2015.]] gada martā Prūšu ielā 1a tika atsākti nepabeigtās poliklīnikas būvniecības darbi, kur plānots būvēt poliklīniku ar iebūvētajiem dzīvokļiem, kas ekspluatācijā tiks nodots [[2022. gads Latvijā|2022.]] gada otrajā pusē. 13. jūnijā Latgales ielā 309a atklāja [[Rīgas Svētā Antona Romas katoļu baznīca|Rīgas Svētā Antona Romas katoļu baznīcu]], to iesvētot arhibīskapam [[Zbigņevs Stankevičs|Zbigņevam Stankevičam]]. [[2016. gads Latvijā|2016.]] gada 1. jūlijā tika atklāts jauns autobusa maršruts — Nr. 60, kas brauc pa [[Dienvidu tilts|Dienvidu tiltu]], savienojot [[Ziepniekkalns|Ziepniekkalnu]] ar Ķengaragu.<ref>{{Tīmekļa atsauce|url=https://riga.lv/lv/news/ridzinieki-jauta-kad-kengaraga-saks-kurset-jaunie-tramvaji?10527|title=Rīdzinieki jautā: кad Ķengaragā sāks kursēt jaunie tramvaji?|website=riga.lv|access-date=2018-02-03|language=lv}}</ref> 19. decembrī atklāja renovēto sociālo dzīvojamo māju [[Aglonas iela (Rīga)|Aglonas ielā]] 35/1 un pasniedza atslēgas pirmajiem dzīvokļu īrniekiem. Renovējot ēku, tika izveidoti 215 dzīvokļi. Māja tika uzcelta [[1967. gads Latvijā|1967.]] gadā, tā tika izmantota kā kopmītne vai dienesta viesnīca celtniekiem un ar dzelzceļu saistītu organizāciju darbiniekiem, bet pēdējo gadu laikā ēka tika izdemolēta un kļuva nelietojama.<ref>{{Ziņu atsauce|url=http://jauns.lv/raksts/zinas/3980-atklaj-renoveto-socialo-dzivojamo-maju-aglonas-iela-351-foto|title=Atklāj renovēto sociālo dzīvojamo māju Aglonas ielā 35/1. FOTO|work=Jauns.lv|access-date=2017-12-29|language=lv}}</ref> [[2017. gads Latvijā|2017]]. gada 20. maijā Mazjumpravas muižas teritorijā tika atklāta kultūrtelpa "Strops". Kultūrtelpā bija savākta, apkopota un apskatāma informācija par Ķengaraga apkaimi un par Mazjumpravas muižas vēsturi. Tajā notika arī kultūras, mākslas, izklaides, aktīvā dzīvesveida un sporta pasākumi, lekcijas un dzejas vakari. Mobilā kultūrtelpa strādāja vasaras mēnešos.<ref>https://www.riga.lv/lv/news/rigas-apkaimes-tiks-izveidoti-stropi-ar-informaciju-par-vesturi-un-kulturas-programmu?11074{{Novecojusi saite}}</ref> [[2018. gads Latvijā|2018.]] gada 12. decembrī Rīgas Centrālās bibliotēkas Ķengaraga filiālbibliotēkā (Latgales ielā 271a) notika kultūrtelpas "Strops" Ķengaragā sezonas pēdējais noslēguma pasākums, kurš muižas teritorijā nostrādāja divus gadus.<ref>{{Tīmekļa atsauce|url=https://apkaimes.lv/12-decembri-kulturtelpas-strops-kengaraga-sezonas-nosleguma-pasakums/|title=12. decembrī kultūrtelpas „Strops” Ķengaragā sezonas noslēguma pasākums {{!}} Ķengarags|last=RDPAD|first=Webmaster|website=Apkaimes|access-date=2019-08-09|date=2018-12-03|language=lv-LV}}</ref>

[[2019. gads Latvijā|2019.]] gada 4. aprīlī Ķengaragā tika atklāts iepirkšanās un izklaides centrs "[[AKROPOLE Rīga]]", kas atrodas Latgales ielā 257 bijušās [[Kuzņecova porcelāna un fajansa fabrika]]s teritorijā. Centrā atrodas plašākais un modernākais "Maxima XXX" veikals Latvijā un Baltijā. Atrodas lielākais un modernākais kinoteātris Baltijā — "[[Apollo Kino]]", kas ir pirmais kinoteātris Latvijā ar pašapkalpošanās iespēju un IMAX augstākā līmeņa kinozālēm.<ref>{{Tīmekļa atsauce|url=https://www.delfi.lv/a/50966267|title=Atklāts jaunais iepirkšanās un izklaides centrs 'Akropole'|last=informācija|first=Apmaksāta|website=delfi.lv|access-date=2019-08-13|date=2019-04-04|language=lv}}</ref>

2023. gada 2. februārī Prūšu ielā 1 tika atklāts starptautiskā mazumtirdzniecības uzņēmuma “[[Lidl]]” veikals Ķengaragā, kas ar 1700 kvadrātmetru lielu platību ir lielākais Latvijā. Veikals tika uzcelts pirms tam nojauktā [[Mēbeļu salons "Gauja"|mēbeļu salona "Gauja"]] vietā.

==Infrastruktūra ==
[[Attēls:Šķirotavas stacija 2021 (2).jpg|thumb|[[Šķirotava (stacija)|Šķirotavas stacijas]] ēka|alt=]]

===Dzelzceļš un sabiedriskais transports ===
Gar Ķengaraga apkaimes ziemeļaustrumu robežu [[Dzelzceļa līnija Rīga—Krustpils|dzelzceļa līnijā Rīga—Krustpils]] izvietotas dzelzceļa stacijas: [[Jāņavārti]], [[Daugmale (stacija)|Daugmale]], [[Šķirotava (stacija)|Šķirotava]]. Jāņavārtos atdalījās dzelzceļa atzars bijušajai līnijai [[Dzelzceļa līnija Rīga—Ērgļi|Rīga—Ērgļi]] (mūsdienās sliedes saglabājušās tikai līdz Sauriešiem). Agrāk pa [[Daugava|Daugavu]] kursēja kuģītis ar piestātni Ķengaragā, kurš tagad ir atcelts.

No [[Centrs (Rīga)|Rīgas centra]] uz Ķengaragu kursē [[7. tramvaju maršruts (Rīga)|7. maršruta tramvaji]], [[15. trolejbusu maršruts (Rīga)|15. maršruta trolejbusi]] un [[18. autobusu maršruts (Rīga)|18. maršruta autobusi]]. Uz [[Pļavnieki]]em un [[Purvciems (Rīga)|Purvciemu]] kursē [[15. autobusu maršruts (Rīga)|15.]], [[31. autobusu maršruts (Rīga)|31.]] un [[49. autobusu maršruts (Rīga)|49. maršruta autobusi]]. Uz [[Ziepniekkalns|Ziepniekkalnu]] kursē [[60. autobusu maršruts (Rīga)|60. maršruta autobusi]].

Agrāk uz Ķengaragu kursēja divi mikroautobusu maršruti — [[309. mikroautobusu maršruts (Rīga)|309.]] un [[316. mikroautobusu maršruts (Rīga)|316]], kā arī [[Nakts autobusa maršruts N7|N7. nakts autobuss]].

[[Attēls:Tirdzniecības centrs Dole 2019.jpeg|thumb|[[Dole (tirdzniecības centrs)|Tirdzniecības centra "Dole"]] ēka]]

===Tirdzniecības un ēdināšanas vietas ===
Ķengaragā ir attīstīts tirdzniecības un lielveikalu tīkls. Tirdzniecības centri "[[AKROPOLE Rīga]]", "[[Dole (tirdzniecības centrs)|Dole]]", "Zoom" un "Maska". Pārtikas veikali "[[Rimi Baltic|Rimi]]" ([[Prūšu iela (Rīga)|Prūšu ielā]] 2b un [[Latgales iela (Rīga)|Latgales ielā]] 357, 400), "[[Mini Rimi]]" ([[Salaspils iela (Rīga)|Salaspils ielā]] 20b un Latgales ielā 256b, 427e), "[[Maxima]] X" (Latgales ielā 256a, 265, 322), "Maxima XXX" (TC "AKROPOLE Rīga" Latgales ielā 257) un "[[Mego]]" (Prūšu ielā 2, 22a, 23a, 114a). Apkaimē atrodas arī [[Ķengaraga tirgus]] un t. s. Garais veikals. Agrāk atradās vēl viens tirgus pie tirdzniecības centra "Dole". 2017. gada beigās tajā vietā tika uzbūvētas divas daudzdzīvokļu dzīvojamās mājas.

No sabiedriskās ēdināšanas iestādēm pazīstama ir "[[Lido|LIDO Krievu sēta]]", "Tex-Mex" restorāns, "Ķengaraga Ezītis miglā". Ir četras kafejnīcas: "Litorāle" t. s. Garajā veikalā, "Mārtiņa beķereja" pie Šķirotavas dzelzceļa stacijas, "Stešavi" (TC "Dole" 2. stāvā un Kvadrāta) un piecas picērijas: "Rātes picērija", "Picu darbnīca", "Lulū", "Čili Pizza", "CanCan Pizza". Vairākas ēdināšanas iestādes atrodas arī TC "AKROPOLE Rīga".
[[Attēls:Kengaraga promenade 2016.jpg|thumb|[[Ķengaraga promenāde]] [[Mazjumpravas muiža (Rīga)|Mazjumpravas muižas]] teritorijā. 2016. gada oktobris.]]

===Nozīmīgas celtnes un vietas ===
Apkaimē Latgales ielā 271a atrodas [[Rīgas Centrālā bibliotēka|Rīgas Centrālās bibliotēkas]] Ķengaraga filiālbibliotēka. Pie [[Ķengaraga dīķis|Ķengaraga dīķa]] atradās Sabiedriskais kultūras centrs, kurā kādreiz atradās RCB Daugavas filiālbibliotēka. [[2014]]. gada beigās bibliotēka pārcēlās uz bijušās [[Rīgas 62. vidusskola]]s telpām. Latgales ielā atrodas [[Ķengaraga parks]], kurā ierīkoti rotaļu laukumi bērniem un basketbola laukums. Parkā tiek rīkoti arī pasākumi, piemēram, Jāņu ielīgošana. Gar Daugavu atrodas [[Ķengaraga promenāde]], kas ir iecienīta iedzīvotāju un tūristu atpūtas un pastaigu vieta, kurā iet arī veloceliņš. [[Mazjumpravas muiža (Rīga)|Mazjumpravas muižas]] teritorijā divus gadus bija atradusies kultūrtelpa "Strops", kur notika kultūras, mākslas, izklaides, aktīvā dzīvesveida un sporta pasākumi, lekcijas un dzejas vakari. [[Prūšu iela (Rīga)|Prūšu]] un [[Aglonas iela (Rīga)|Aglonas]] ielu stūrī kādreiz darbojās kinoteātris "Maska", kurš ir nojaukts un tā vietā uzcelts [[lielveikals]] "Mego".
===Izglītības iestādes ===
[[Attēls:Rīgas 25. vidusskola.jpg|thumb|[[Rīgas 25. vidusskola]]s ēka]]
Ķengaragā ir Rīgas [[Rīgas 25. vidusskola|25]]., [[Rīgas 51. vidusskola|51]]., [[Rīgas 72. vidusskola|72]]. vidusskolas, [[Rīgas Lietuviešu vidusskola|Lietuviešu vidusskola]], [[Rīgas Ķengaraga vidusskola]], [[Rīgas 65. pamatskola]], [[Rīgas Valda Avotiņa pamatskola - attīstības centrs|Rīgas Valda Avotiņa pamatskola]], Latgales priekšpilsētas mūzikas un mākslas skola. Šeit ir arī [[Ugunsdrošības un civilās aizsardzības koledža]] un LU [[Cietvielu fizikas institūts]]. Apkaimē atrodas arī Bērnu un jauniešu centrs "Daugmale". Centram Ķengaragā ir divas filiāles — Aglonas ielā 39 un Latgales ielā 279/7. Centram šeit ir arī struktūrvienība — Reģionālais sporta centrs "Ķengarags", kas atrodas Latgales ielā 283b, kurā atrodas stadions un notiek sportiskas aktivitātes.

2017. gadā Daugavas labajā krastā no centra līdz Ķengaragam bija izvietotas astoņas vidusskolas, lai gan skolēnu skaits (767) bija pietiekams tikai trim vidusskolām. Ņemot vērā skolēnu dzīvesvietu izvietojumu un zemo obligāto centralizēto eksāmenu (OCE) indeksu ([[Rīgas 65. vidusskola]] (tagad pamatskola) 26,7%, [[Rīgas 51. vidusskola]] 36,7%, [[Rīgas Austrumu vidusskola]] 38,5% un [[Rīgas 75. vidusskola]] 41%), tika ierosināts tās reorganizēt par pamatskolām vai sākumskolām. [[Rīgas Lietuviešu vidusskola]]s nākotne risināma sarunās ar Lietuvu. Vidusskolas ar augstākiem OCE indeksiem ([[Rīgas 25. vidusskola]] 47,2%, [[Rīgas 72. vidusskola]] 49,5%, [[Rīgas Ķengaraga vidusskola]] 50,3%) būtu saglabājamas un ērti sasniedzamas reorganizēto vidusskolu audzēkņiem.<ref>[http://www.delfi.lv/news/national/politics/riga-skolenu-pietiek-42-vidusskolu-nokomplektesanai-secina-petijuma.d?id=49378245 Rīgā skolēnu pietiek 42 vidusskolu nokomplektēšanai, secina pētījumā] [[LETA]] 2017. gada 25. oktobrī</ref>

=== Uzņēmumi ===
Bijušajā "[[Kvadrāts (uzņēmums)|Sarkanā kvadrāta]]" [[rūpnīca]]s teritorijā Latgales ielā darbojas "[[Baltijas gumijas fabrika]]" un "[[Baltijas apavu fabrika]]", kur tiek ražoti [[gumija]]s izstrādājumi. Teritorijā atrodas arī kosmētikas uzņēmums "[[Bio2You]]", kas ražo dabīgos kosmētikas produktus. Sabiedriskās ēdināšanas uzņēmumam "[[Lido]]" Ķengaraga ielā atrodas gaļas un zivju pārstrādes cehi.

==Skatīt arī ==
* [[Rīga]]
* [[Latgales priekšpilsēta]]
* [[Sabiedriskais transports Rīgā]]
* [[Daudzstāvu dzīvojamie rajoni Rīgā]]
* [[Rīgas klimats]]
* [[Ķekavas novads]]
* [[Ķengaraga promenāde]]

==Piezīmes un atsauces ==
{{atsauces}}

==Ārējās saites ==
{{sisterlinks-inline}}
* [http://www.apkaimes.lv/sakums/kengarags/ Apkaimes oficiālā mājas lapa]
* [http://www.riga.lv/ Rīgas pašvaldības portāla].
* [http://www.lsm.lv/raksts/zinas/latvija/rigas-apkaimju-vesture-kur-ir-kengaraga-centrs.a247280/ Rīgas apkaimju vēsture — kur ir Ķengaraga centrs?] 2017. gada 20. augustā. ''4. studija''. [[LTV]]. [[Lsm.lv]]. Skatīts: 2017. gada 21. augustā.

{{Rīgas pilsētas daļas}}

[[Kategorija:Latgales priekšpilsēta]]
[[Kategorija:Ķengarags| ]]