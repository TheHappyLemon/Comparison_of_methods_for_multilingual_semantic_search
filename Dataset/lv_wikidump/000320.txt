{{Valsts infokaste
|         vietējais_nosaukums = ''Κυπριακή Δημοκρατία''<br />''Kıbrıs Cumhuriyeti''
|    pilnais_valsts_nosaukums = Kipras Republika
|            valsts_nosaukums = Cyprus
|               karoga_attēls = Flag of Cyprus.svg
|            karoga_nosaukums = Kipras karogs
|              ģerboņa_attēls =Cyprus coat of arms 2006.svg
|           ģerboņa_nosaukums = Kipras ģerbonis
|             ģerboņa_platums = 95px
|                 valsts_moto = 
|                valsts_himna = ''[[Slavinājums Brīvībai|Ὕμνος εἰς τὴν Ἐλευθερίαν]]''
|               kartes_attēls = EU-Cyprus.svg
|             kartes_paraksts = Kipras atrašanās vieta Eiropā
|               galvaspilsēta = [[Nikosija]]
| latd= 35 | latm= 08 | latNS= N | longd= 33 | longm= 28 | longEW= E
|             lielākā_pilsēta = galvaspilsēta
|              valsts_valodas = [[grieķu valoda]]<br />[[turku valoda]]
|             etniskās_grupas = 77% [[grieķi]]<br />18% [[turki]]<br />5% citi
|        etniskās_grupas_gads = 
|              valsts_iekārta = [[Prezidentāla republika]]
|        valsts_galvas_tituls = [[Kipras prezidenti|Prezidents]]
|                valsts_galva = [[Niks Anastasiadis]]
|       valsts_galvas_tituls2 = 
|               valsts_galva2 = 
|        neatkarības_iegūšana = [[Kipras vēsture|Neatkarība]]
|         neatkarības_piezīme = 
|                    dibināta = 
|        neatkarības_notikums = no [[Apvienotā Karaliste|Apvienotās Karalistes]]
|          neatkarības_datums = {{dat|1959|2|19}}
|       neatkarības_notikums2 = 
|         neatkarības_datums2 = 
|          iestāšanāsESdatums = {{dat|2004|5|1}}
|                 platība_km2 = 9,251
|               platība_rangs = 167.
|              procenti_ūdens = 3,76
|     iedzīvotāju_skaita_gads = 2010. gadā
|          iedzīvotāju_skaits = 870 000
|    iedzīvotāju_skaits_rangs = 
|    apdzīvotības_blīvums_km2 = 117
|  apdzīvotības_blīvums_rangs = 85.
|                     IKP_PPP = 22,746 miljardi
|                IKP_PPP_gads = 2009. gadā
|               IKP_PPP_rangs = 
|          IKP_PPP_per_capita = 28 544
|    IKP_PPP_per_capita_rangs = 
|                         HDI = {{palielinājās}}
|                    HDI_gads = 2007
|              HDI_kategorija = 0,914 <font color=green>ļoti augsts</font>
|                   HDI_rangs = 32.
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Eiro]]
|                valūtas_kods = EUR
|                  laika_zona = [[Austrumeiropas laiks|EET]]
|                  utc_offset = +2
|              laika_zona_DST = [[Austrumeiropas vasaras laiks|EEST]]
|              utc_offset_DST = +3
|                      domēns = [[.cy]]
|              tālsarunu_kods = 357
|                iso_kods_num = 196
|              iso_kods_alfa2 = CY
|              iso_kods_alfa3 = CYP
|                    piezīmes = 
|                    piezīme1 = 
|                    piezīme2 = 
}}

'''Kipra''', oficiāli '''Kipras Republika''', ir salu valsts austrumu [[Vidusjūra|Vidusjūrā]]. Kipra atrodas uz austrumiem no [[Grieķija]]s, uz dienvidiem no [[Turcija]]s un [[Sīrija]]s, uz rietumiem no [[Libāna]]s, uz ziemeļrietumiem no [[Gazas josla]]s un [[Izraēla]]s, uz ziemeļiem no [[Ēģipte]]s.
Kipra ir trešā lielākā un apdzīvotākā sala [[Vidusjūra|Vidusjūrā]] pēc [[Sicīlija]]s un [[Sardīnija]]s. 

Kipras ziemeļu daļu kontrolē starptautiski neatzītā [[Ziemeļkipras Turku Republika]], kas [[1983]]. gadā pasludināja neatkarību.
[[2004. gads|2004]]. gada 1. maijā Kipra kļuva par [[Eiropas Savienība]]s dalībvalsti un 2008. gada 1. janvārī Kipras Republika pievienojās [[eirozona]]i.

== Etimoloģija ==
Kipras vārds pirmoreiz zināms no 15. gadsimta p.m.ē., kad kā kupirijoti ("''ku-pi-ri-jo''") [[Mikēnu civilizācija|Mikēnu kultūras]] laika uzrakstā pieminēti salas iedzīvotāji.<ref>{{Grāmatas atsauce|title=Caphtor/Keftiu: A New Investigation|url=https://books.google.lv/books?id=c9QUAAAAIAAJ&pg=PA154&redir_esc=y#v=onepage&q&f=false|publisher=Brill Archive|date=1980|isbn=978-90-04-06256-6|first=John|last=Strange|pages=167}}</ref> Klasiskajā grieķu valodā sala saucās Kiprosa (''Κύπρος; Kýpros''). Nosaukuma etimoloģija nav zināma. Pazīstamākās versijas ir:

* grieķu vārds, kas apzīmē Vidusjūras [[Cipreses|cipresi]] (latīņu — ''Cupressus sempervirens'', grieķu — ''κυπάρισσος (kypárissos)'')
* hennas koka (''Lawsonia alba'') grieķu nosaukums ''κύπρος (kýpros)''
* Pirmsgrieķu Kipras pamatiedzīvotāju — eteokipriešu vārds, kas apzīmē [[Varš|varu]]. Viena no versijām uzskata, ka tas sakņojas šumeru valodā, kurā līdzīgi apzīmēja varu (''zubar'') un bronzu (''kubar''), un nācis no lielajām vara rūdas atradnēm, kas atrodamas salā.<ref>R. S. P. Beekes, ''Etymological Dictionary of Greek'', Brill, 2009, p. 805 (s.v. "Κύπρος").</ref>

Pateicoties salas plašajai vara tirdzniecībai, varu [[Senā Roma|senajā Romā]] iesauca par "metālu no Kipras" jeb ''aes Cyprium'', vēlāk saīsinot to līdz ''cuprum'', kas sagalbājies kā metāla vārds latīniski.

== Vēsture ==

=== Britu impērijas sastāvā ===
[[Attēls:Street riot in Nicosia 1956.jpg|left|thumb|Britu karavīrs pretojas Kipras grieķu protestētājiem (1956. gads)]]
Kipra bija piederējusi [[Apvienotā Karaliste|Lielbritānijai]] kopš 1878. gada, bet pirms tam bijusi [[Osmaņu impērija]]s daļa. Kipras grieķi sen bija vēlējušies savienošanos ar [[Grieķija|Grieķiju]], bet šī prasība nebija nopietni izvirzīta līdz 1954. gadam. Šajā gadā Lielbritānija izdeva Kiprai jaunu konstitūciju, kas piešķīra kipriešiem stipri ierobežotu varu, jo bija paredzēts, ka šī sala paliks Lielbritānijas karabāze [[Vidusjūra]]s austrumdaļā. Tad Kipras grieķi, ietekmējušies no tuvējo arābu valstu [[Nacionālisms|nacionālisma]], sāka neatlaidīgi prasīt savienošanos ar Grieķiju. Grieķijas valdība galu galā atbalstīja šo prasību. Turpretī [[Turcija]]s valdība atbalstīja Kipras turkus, kuri atsacījās dzīvot grieķiskā vairākuma pakļautībā. Turcija turklāt iebilda pret to, ka sala, kas atrodas tik tuvu Turcijas dienvidu ostām, nonāktu Grieķijas varā. 1955. gadā Kipras grieķi sāka rīkot demonstrācijas, lai atbalstītu savu prasību. Demonstrācijas ātri pārgāja nemieros, bumbu spridzināšanā un šaušanā, ko galvenokārt organizēja kāda partizānu grupa «Eoka», kuras līderis bija ģenerālis Grivass. Britu administrācija ķērās pie apspiešanas un uz salas izvietoja 35 000 karavīru. 1956. gadā Kipras grieķu vadonis arhibīskaps Makarijs tika uz vienu gadu izsūtīts uz [[Seišelas|Seišelu salām]]. Tomēr vardarbība nemitējās un arvien vairāk pasliktināja attiecības starp Turciju un Grieķiju, kas abas bija [[NATO]] locekles. 1959. gadā pieņēma lēmumu piešķirt Kiprai neatkarību. Notika konferences [[Cīrihe|Cīrihē]] un [[Londona|Londonā]], un tapa samierinoša konstitūcija. Parlamentā septiņdesmit procenti vietu bija paredzēti grieķiski runājošiem un 30 procenti — turkiem. Katrai kopienai bija veto tiesības likumdošanā. Tādā pašā proporcijā bija veidojams ministru kabinets, civilie dienesti un policija. Jaunās Kipras republikas prezidentam bija jābūt grieķiski runājošam un viceprezidentam — turciski runājošam. Lielbritānijas pakļautībā palika divi nelieli apgabali. Teritorijas dalīšanu un savienošanos ar Grieķiju aizliedza, un Lielbritānija, Turcija un Grieķija garantēja Kipras neatkarību.<ref name=":0">{{Grāmatas atsauce|edition=New edition|title=World history in the twentieth century|url=https://www.worldcat.org/oclc/8389916|date=1980|location=Harlow|isbn=0-582-33075-0|oclc=8389916|first=R. D.|last=Cornwell}}</ref>

=== Neatkarība un nemieri ===
1960. gadā Kipra kļuva par neatkarīgu republiku [[Nāciju Sadraudzība|Britu Sadraudzībā]], pirmais prezidents bija arhibīskaps Makarijs, viceprezidents — Fazils Kučuks, turku kopienas vadonis. Tomēr šāda konstitūcija grieķiem likās neīstenojama un turkiem, kuru interešu aizstāvībai tā bija sastādīta, šķita nepiemērota. Pēc trim gadiem šis noregulējums izjuka abu kopienu savstarpējas neuzticēšanās dēļ. Makarijs vēlējās pārskatīt konstitūciju un izņemt dažas turkiem piešķirtās garantijas, kuras, viņaprāt, traucēja pārvaldīšanu. 1963. gada decembrī izcēlās cīniņi grieķu un turku kopienu starpā, un 1964. gada sākumā [[Apvienoto Nāciju Organizācija|Apvienotās Nācijas]] iesūtīja karaspēku, lai nodibinātu kārtību. Nākamajos četros gados notika īslaicīgas sadursmes, kas dažreiz izvērtās atklātās kaujās. Kipras turki bija visumā koncentrējušies atsevišķās, savstarpēji nesaistītās teritorijās (anklāvos), kuru saimniecisko dzīvi stipri ierobežoja vietējo grieķu organizēta blokāde. Grieķijas un Turcijas valdības tika arvien vairāk iesaistītas un vilinātas iejaukties strīdā. Tā kā Kiprai bija svarīgs stratēģisks stāvoklis Vidusjūras austrumdaļā un gan Grieķija, gan Turcija bija NATO locekles, tad draudēja izveidoties ķēdes reakcija, kurā būtu iesaistītas vēl citas valstis un kas novājinātu NATO dienvidu spārnu. Apvienoto Nāciju karaspēkam bija ļoti ierobežotas pilnvaras. Tas drīkstēja lietot spēku vienīgi pašaizsardzībai, un, lai gan tam bija nepārvērtējama loma, ierobežojot karadarbību un neļaujot sīkām sadursmēm izaugt par lielākām, ANO nebija dotas tiesības atrisināt šo strīdu. Krīze iestājās 1967. gada novembrī, kad izraisījās niknas kaujas abu kopienu starpā. Turcijas valdība piedraudēja, ka iebruks Kiprā, un Turcijas dienvidos tika izveidots liels, iebrukumam paredzēts karaspēks. Saspīlējums mazinājās decembrī, kad 12 000 grieķu karavīru atstāja Kipru. Šāda rīcība nozīmēja, ka Grieķijas valdība un tās atbalstītāji Kiprā bija atteikušies no savienošanās politikas. 1968. gada laikā saspīlējums mazinājās un tika sperti pirmie soļi, lai stāvokli normalizētu. Kipras grieķu valdība atcēla pret turku minoritāti vērstos saimnieciskos ierobežojumus un noņēma aizsprostojumus no ceļiem. Sākās sarunas grieķu un turku kopienu vārdā. Šīs kopienu sarunas turpinājās nākamos sešus gadus ar mērķi atrast «modus vivendi» (dzīves veidu) abām Kipras tautām. Sarunas veicās lēni. Pa to laiku Makarijs palika prezidenta amatā, ko labprāt pieņēma lielais vairākums Kipras grieķu. Dzīve uz salas atkal bija salīdzinoši mierīga. Kopš neatkarības iegūšanas 1960. gadā, neraugoties uz vairāku gadu nesaskaņām un cīniņiem, salas saimniecība uzlabojās, saņemdama ievērojamu palīdzību no ANO attīstības programmas.<ref name=":0" />

=== Atentāts un Turcijas iebrukums ===
[[Attēls:Famagusta-Varosha 2007.JPG|left|thumb|Famagustas piepilsēta, kas tika pamesta 1974. gadā]]
1974. gadā miers un progress tika satricināti. lepriekšējos četros gados savu darbību bija atjaunojuši kareivīgi savienošanās atbalstītāji Kiprā un Grieķijā. 1970. gadā viņi mēģināja nogalināt Makariju, kurš, viņuprāt, bija viņus nodevis. Pasliktinājās attiecības ar [[Nikosija|Nikosiju]] un [[Atēnas|Atēnām]]. 1974. gada jūlijā notikumi bija nobrieduši tiktāl, ka kipriešu nacionālā gvarde jaunu grieķu virsnieku vadībā uzbruka prezidenta pilij un iecēla par prezidentu kādu bijušo organizācijas «Eoka» kareivi. Tomēr Makarijs paglābās un aizlidoja uz Lielbritāniju. Dažas dienas vēlāk Klerids stājās prezidenta amatā. Pa to laiku Turcijas valdība bija aizsūtījusi karaspēku iebrukumam Kipras ziemeļu piekrastē. Turki pieprasīja Kipras problēmas federālu risinājumu. Saņēmuši atteikumu, viņi okupēja apmēram divas piektdaļas no salas platības (ziemeļos un austrumos). No okupētajiem apgabaliem tika pārvietoti ap 200 000 Kipras grieķu. 1975. gadā, lai gan bija atgriezies Makarijs, attiecības saasinājās un iedzīvotāju pārvietošanās tika pakārtota tā, ka turki bija ziemeļos un grieķi dienvidos. Ziemeļu daļa tika pasludināta par [[Ziemeļkipra|Kipras turku valsti]], un uz turieni sāka pārvākties arī turki no kontinenta. Salas pārējai daļai bija jārisina milzīgas pārvietošanās un piemērošanās problēmas. 1977. gada augustā, kad Makarijs mira, Kipras problēma vēl nebija noregulēta un joprojām bija bezizejas stāvoklis.<ref name=":0" />

=== Pēc dalīšanas ===
[[Attēls:Cy-map.png|thumb|Kipras pašreizējais dalījums]]
1974. gada notikumiem vēl joprojām ir liela ietekme gan salas politikā, gan Grieķijas un Turcijas attiecībās. Ir bijuši mēģinājumi veicināt brīvu pārvietošanos starp abām pusēm. 2003. gada aprīlī Ziemeļkipra mīkstināja robežkontroli, ļaujot kipriešiem šķērsot to pirmo reizi 30 gadu laikā.<ref>{{Tīmekļa atsauce|url=http://news.bbc.co.uk/2/hi/europe/2969089.stm|title=BBC NEWS {{!}} Europe {{!}} Emotion as Cyprus border opens|website=web.archive.org|access-date=2022-09-05|date=2016-03-04|archive-date=2016-03-04|archive-url=https://web.archive.org/web/20160304065858/http://news.bbc.co.uk/2/hi/europe/2969089.stm}}</ref> 2008. gada siena starp ziemeļu un dienvidu daļu ANO buferzonā tika nojaukta.<ref>{{Tīmekļa atsauce|url=http://news.bbc.co.uk/2/hi/europe/6433045.stm|title=BBC NEWS {{!}} Europe {{!}} Greek Cypriots dismantle barrier|website=web.archive.org|access-date=2022-09-05|date=2008-03-07|archive-date=2008-03-07|archive-url=https://web.archive.org/web/20080307041606/http://news.bbc.co.uk/2/hi/europe/6433045.stm}}</ref> Apvienošanās sarunas tika uzsāktas 2015. gadā,<ref>{{Tīmekļa atsauce|url=http://www.apnewsarchive.com/2015/UN-envoy-says-divided-Cyprus-rival-leaders-to-restart-stalled-reunification-talks-May-15/id-b80d6a4b9c50403589f4582f7ebcf0d6|title=UN envoy says Cyprus reunification talks to resume May 15|website=web.archive.org|access-date=2022-09-05|date=2015-05-24|archive-date=2015-05-24|archive-url=https://web.archive.org/web/20150524115638/http://www.apnewsarchive.com/2015/UN-envoy-says-divided-Cyprus-rival-leaders-to-restart-stalled-reunification-talks-May-15/id-b80d6a4b9c50403589f4582f7ebcf0d6}}</ref> bet tās sabruka 2017. gadā,<ref>{{Tīmekļa atsauce|url=http://www.theguardian.com/world/2017/jul/07/cyprus-reunification-talks-collapse-amid-angry-scenes|title=Cyprus reunification talks collapse amid angry scenes|website=the Guardian|access-date=2022-09-05|date=2017-07-07|language=en}}</ref>

== Ģeogrāfija ==
[[Attēls:ISS-65 Cyprus in the eastern Mediterranean Sea.jpg|left|thumb|Kipras satelītattēls]]
Kipra ir trešā lielākā sala [[Vidusjūra|Vidusjūrā]] gan pēc platības, gan iedzīvotāju skaita. Lielākas par Kipru ir [[Itālija]]i piederošās salas [[Sicīlija]] un [[Sardīnija]]. Tā ir arī 81. lielākā salu valsts pēc platības pasaulē un 49. pēc iedzīvotāju skaita. Valsts izmēri ir 240 kilometri garumā un līdz 100 kilometriem platumā.

Kipra atrodas 75 kilometrus no [[Turcija]]s, 105 kilometrus no [[Sīrija]]s, 108 kilometrus no [[Libāna]]s, 200 kilometrus no [[Izraēla]]s, 380 kilometrus no [[Ēģipte]]s, 280 kilometrus no [[Grieķija]]i piederošās Dodekanesas salas, 400 kilometrus no Rodas salas un 800 kilometru attālumā no [[Grieķija]]s.

Salas centrālā daļa ir līdzena, kalni atrodas salas ziemeļos un dienvidos. Lielākās kalnu grēdas ir [[Pentadaktili|Pentadaktila kalni]] ziemeļos un [[Trodosi|Trodosa kalni]] Kipras centrālajā un dienvidrietuma daļā. Trodosa kalni apņem lielāko daļu salas dienvidu un rietumu daļu. Augstākais punkts Kiprā ir [[Olimpa kalns (Kipra)|Olimps]], kura augstums sasniedz 1952 metrus, atrodas Trodosa kalnu centrālajā daļā. Pentadaktila kalni ir ievērojami mazāki, tie ir izvietojušies gar ziemeļu piekrasti un to augstākais punkts sasniedz 1024 metru augstumu. Starp kalnu grēdām atrodas auglīgais [[Mesaorija]]s līdzenums.

=== Klimats ===
Kiprā ir izteikts [[vidusjūras klimats]] ar sausu, karstu vasaru un mēreni mitru, siltu ziemu. Lietus mēdz būt periodā no novembra līdz martam, tomēr vidēji 330 dienas gadā ir saulainas. Sniegs ir iespējams tikai Trodosa kalnos, centrālajā Kipras daļā.

Vasaras Kiprā ir karstas, it īpaši jūlijā un augustā, kad gaisa temperatūra sasniedz 33 °C dienas laikā un 23 °C naktī, bet jūnijā un septembrī vidējā gaisa temperatūra sasniedz ap 30 °C dienā un ap 20 °C naktī.

Gada vidējā temperatūra jūrā ir no 22 °C līdz 23 °C augsta. No 17 °C februārī līdz 27 °C līdz 28 °C augustā.

== Valsts pārvalde ==
Salas parlaments konstitūciju pieņēma 1960. gada 16. augustā. Politiskā sistēma veidota pēc tādu Rietumu demokrātiju parauga, kurās tiek cienītas pilsoņu individuālās tiesības un privātuzņēmējiem tiek radīti attīstībai nepieciešamie apstākļi.<ref>{{Grāmatas atsauce|title=Pasaules valstu ekonomikas vārdnīca|url=https://www.worldcat.org/oclc/191044745|publisher=Jumava|date=2006|location=Rīgā|isbn=9984-38-145-5|oclc=191044745|first=Valērijs|last=Roldugins}}</ref> Kipras Republikas valdība ir vienīgā starptautiski atzītā institūcija salā. Pašpasludinātajai [[Ziemeļkipra|Kipras Turku republikai]], ko ir atzinusi vienīgi [[Turcija]], ir sava konstitūcija, demokrātiski vēlētas institūcijas un valdība. Oficiālā Kipras valsts pārvalde ir prezidentāla demokrātija. Prezidents ir gan valsts, gan valdības galva un ieceļ Ministru padomi, kas izpildvaru dala ar prezidentu. Valstī nav viceprezidenta un premjerministra, jo saskaņā ar pēcneatkarības Konstitūciju šie amati paredzēti turku tautības kipriešiem. Kamēr tiek meklēts risinājums salas šķietami bezcerīgajai situācijai, spēkā ir 1960. gada Konstitūcija. Vienpalātas Pārstāvju palāta ierosina un pieņem tiesību aktus, lai gan prezidents var uzlikt veto likumprojektiem, kas attiecas uz ārlietām, drošību un aizsardzību. Konstitūcija atzīst likumdevēja neatkarību, un prezidentam nav pilnvaru to atlaist. Zvērināto tiesas izskata krimināllietas, bet apgabaltiesas — gan krimināllietas, gan civillietas. Augstākā tiesa ir apelācijas tiesa gan krimināllietās, gan civillietās un izšķir visus strīdus par atbilstību Konstitūcijai.<ref name=":2">{{Grāmatas atsauce|edition=1st American ed|title=The book of rule : how the world is governed|url=https://www.worldcat.org/oclc/52601448|publisher=DK|date=2004|location=London|isbn=0-7894-9354-3|oclc=52601448}}</ref>

Kipra iestājās Eiropas Savienībā 2004. gada 1. maijā. Lai gan Kipra pievienojās ES kā ''de facto'' sadalīta sala, visa Kipra skaitās ES teritorija. Kipras turki, kuriem ir ES ceļošanas dokumenti (vai kuri atbilst noteikumiem, lai tādus saņemtu), ir ES pilsoņi. ES tiesības netiek īstenotas apgabalos, kas neatrodas Kipras Republikas valdības faktiskajā kontrolē. Kiprā ir divas valsts valodas: grieķu un turku, taču tikai grieķu valoda ir ES oficiālā valoda.<ref name=":1">{{Tīmekļa atsauce|url=https://european-union.europa.eu/principles-countries-history/country-profiles/cyprus_lv|title=Kipra|website=european-union.europa.eu|access-date=2022-09-05|language=lv}}</ref>

== Tautsaimniecība ==
Kipras ekonomikas svarīgākās nozares 2020. gadā bija vairumtirdzniecība un mazumtirdzniecība, transports, izmitināšanas un ēdināšanas pakalpojumi (21,4 %), valsts pārvalde, aizsardzība, izglītība, veselība un sociālā aprūpe (20,8 %) un profesionālā, zinātniskā un tehniskā darbība, administratīvo un apkalpojošo dienestu darbība (11,3 %). 34 % no Kipras eksporta nokļūst ES iekšējā tirdzniecībā (9 % [[Grieķija|Grieķijā]] un 5 % [[Nīderlande|Nīderlandē]]), bet ārpus ES galvenie eksporta partneri ir [[Libērija]] (8 %) un [[Apvienotā Karaliste]] (9 %). 59 % importa ir no ES dalībvalstīm (22 % no Grieķijas, 8 % no [[Itālija]]s), bet ārpus ES galvenie importa partneri ir Apvienotā Karaliste (8 %) un [[Ķīna]] (6 %).<ref name=":1" />

== Ārējās saites ==
{{sisterlinks-inline}}
{{Enciklopēdiju ārējās saites}}

== Atsauces ==
{{atsauces}}

{{Eiropa aizmetnis}}
{{Āzija aizmetnis}}

{{Eiropa}}
{{Āzija}}
{{ES valstis}}
{{Nāciju sadraudzība}}

{{autoritatīvā vadība}}

[[Kategorija:Kipra| ]]
[[Kategorija:Āzijas valstis]]
[[Kategorija:Eiropas valstis]]
[[Kategorija:Eirāzija]]