{{cita nozīme|par PSRS dibinātāju|viņa brāli|Aleksandrs Uļjanovs}}

{{Valsts amatpersonas infokaste
| vārds = Vladimirs Ļeņins
| vārds_orģ = ''Владимир Ленин''
| attēls = Lenin 1920.jpg
| mazs_att = 
| apraksts = <!------ Pirmais amats ------>
| amats = PSRS Tautas Komisāru Padomes priekšsēdētājs
| term_sākums = {{dat|1922|12|30|N}}
| term_beigas = {{dat|1924|1|21|N}}
| viceprezidents = 
| vicepremjers = 
| vietnieks = 
| prezidents = 
| premjers = 
| priekštecis = ''amats izveidots''
| pēctecis = [[Aleksejs Rikovs]]
<!------ Otrais amats ------>| amats2 = 
| term_sākums2 = 
| term_beigas2 = 
| viceprezidents2 = 
| vicepremjers2 = 
| vietnieks2 = 
| prezidents2 = 
| premjers2 = 
| priekštecis2 = 
| pēctecis2 = <!------ Trešais amats ------>
| amats3 = 
| term_sākums3 = 
| term_beigas3 = 
| viceprezidents3 = 
| vicepremjers3 = 
| vietnieks3 = 
| prezidents3 = 
| premjers3 = 
| priekštecis3 = 
| pēctecis3 = <!------ Personas dati ------>
| dzim_dati = {{dat|1870|4|22}}
| dzim_vieta = {{vieta|Krievijas Impērija|Simbirska}}
| dzīves_vieta = 
| mir_dati = {{miršanas datums un vecums|1924|1|21|1870|4|22}}
| mir_vieta = {{vieta|PSRS|Krievijas PFSR|Gorki}}
| apglabāts = 
| tautība = 
| partija = [[Padomju Savienības komunistiskā partija|Krievijas Komunistiskā partija]]
| dinastija = 
| tēvs = 
| māte = 
| dzīvesb = 
| bērni = 
| profesija = 
| alma_mater = 
| reliģija = [[ateists]]
| paraksts = Unterschrift Lenins.svg
| paraksts_izm = 
| piezīmes = 
}}
'''Vladimirs Uļjanovs''', biežāk pazīstams kā '''Ļeņins''' ({{val|ru|Владимир Ильич Ленин}}) dzimis {{dat VS|{{dat|1870|4|22}}|{{dat||4|10}}}} [[Simbirska|Simbirskā]], miris {{dat|1924|1|21}} Gorkos pie [[Maskava]]s), bija [[Krievija]]s revolucionārs, [[Boļševiki|boļševiku partijas]] līderis, pirmais [[Padomju Savienība|PSRS]] vadītājs un [[Ļeņinisms|ļeņinisma]] ideoloģijas dibinātājs. Tiek uzskatīts par vienu no 20. gadsimta ietekmīgākajiem politiķiem.

== Darbība līdz Oktobra revolūcijai ==
Dzimis [[Krievijas Impērija]]s vidienes provinces pilsētā Simbirskā (mūsdienu [[Uļjanovska|Uļjanovskā]]) skolu inspektora Iļjas Uļjanova un viņa sievas Marijas, dzimušas Blankas, ģimenē. Viņa tēva dzimta bija cēlusies no [[Pievolga]]s zemniekiem, bet mātes izcelsme no jauktas [[ebreji|ebreju]]-[[vācbaltieši|vācbaltiešu]] dzimtas ilgu laiku tika noklusēta.<ref>Ļeņina māsa Anna par Blanku ģimenes cilmi rakstīja šādi: ''Старшие не могли нам выяснить этого. Фамилия казалась нам французского корня, но никаких данных о таком происхождении не было. У меня лично довольно давно стала являться мысль о возможности еврейского происхождения, на что наталкивало, главным образом, сообщение матери, что дед родился в Житомире — известном еврейском центре. Бабушка — мать матери — родилась в Петербурге и была по происхождению немкой из Риги''. ("Vecākie mums to nespēja izskaidrot. Uzvārds likās franču cilmes, bet nekādu datu par to nebija. Man personīgi jau sen parādījās doma par iespējamo ebreju izcelsmi, uz ko galvenokārt norādīja mātes norāde, ka vectēvs [Aleksandrs Blanks, pirms 1804—1870] esot dzimis [[Žitomira|Žitomirā]], pazīstamā ebreju centrā. Vecmāmiņa — mātes māte [Anna Grosšopa, 1810—1838] — dzimusi [[Pēterburga|Pēterburgā]], pēc izcelsmes vāciete no [[Rīga]]s".)</ref>
1887. gadā Uļjanovu izslēdza no [[Kazaņas Universitāte]]s radikālo uzskatu dēļ. Tajā pašā gadā viņa brāli [[Aleksandrs Uļjanovs|Aleksandru Uļjanovu]] sodīja ar nāvi par atentātu pret imperatoru [[Aleksandrs III (Krievija)|Aleksandru III]]. Uļjanovs turpināja mācības pašmācības ceļā un 1891. gadā ieguva jurista licenci.
Strādājot kā jurists [[Sanktpēterburga|Sanktpēterburgā]], viņš iepazinās ar [[Kārlis Markss|Kārļa Marksa]] un [[Frīdrihs Engelss|Frīdriha Engelsa]] darbiem. Tā kā [[marksisms]] Krievijā bija aizliegts, drīz vien Ļeņinu apcietināja un ieslodzīja cietumā uz gadu, bet pēc tam izsūtīja uz [[Sibīrija|Sibīriju]].
1898. gada jūlijā Sibīrijā Ļeņins apprecēja revolucionāri [[Nadežda Krupskaja|Nadeždu Krupskaju]]. 1899. gadā tika publicēts viņa darbs "Kapitālisma attīstība Krievijā". 1900. gadā Ļeņinam tika ļauts atgriezties no Sibīrijas.
Tūlīt pēc tam Ļeņins izceļoja uz [[Eiropa|Eiropu]], kur viņš sāka organizēt marksistu laikraksta ''Iskra'' izdošanu un kļuva par vienu no vadošajiem [[Krievijas Sociāldemokrātiskā strādnieku partija|Krievijas Sociāldemokrātiskās strādnieku partijas]] (KSDSP) biedriem.
1903. gadā pēc Ļeņina disputa ar citu ievērojamu KSDSP biedru [[Jūlijs Martovs|Jūliju Martovu]], partija sašķēlās divās frakcijās — radikālajā ([[boļševiki|boļševikos]] (lieliniekos)) un mērenajā ([[meņševiki|meņševikos]] (maziniekos)).

Pēc [[1905. gada revolūcija]]s apspiešanas 1907. gadā Ļeņins pārcēlās uz [[Somijas lielhercogiste|Somijas lielhercogisti]], kur politiskais režīms bija liberālāks nekā pārējā Krievijas Impērijā. Ļeņins ceļoja arī pa Eiropu, apmeklējot daudzus sociālistu pasākumus, dažādos laika periodos uzturoties [[Londona|Londonā]], [[Parīze|Parīzē]] un [[Pirmais pasaules karš|Pirmā pasaules kara]] laikā [[Ženēva|Ženēvā]]. Sākoties karam, pamazām sabruka [[Otrā internacionāle]], jo daudzas Eiropas sociālistu partijas atbalstīja savu valstu valdības kara jautājumā. Ļeņina boļševiki bija viena no nedaudzajām grupām, kas stingri uzstājās no šķiriskajām, nevis nacionālajām pozīcijām.

Pēc imperatora [[Nikolajs II Romanovs|Nikolaja II]] gāšanas [[Februāra revolūcija|Februāra revolūcijā]] Ļeņins no [[Ženēva]]s atgriezās Krievijā. Vēsturnieki uzskata par ļoti ticamu, ka šo Ļeņina soli finansiāli atbalstījusi [[Vācija]]s valdība, lai novājinātu savu pretinieku — Krieviju. Viņš kļuva par boļševiku līderi un publicēja savas "Aprīļa tēzes", kurās runā par [[Aleksandrs Kerenskis|Kerenska]] pagaidu valdības kļūdām un izvirza mērķi gāzt šo valdību un nodibināt [[proletariāta diktatūra|proletariāta diktatūru]].
1917. gada jūlijā Ļeņinu apsūdzēja sadarbībā ar vāciešiem un viņš bija spiests slēpties [[Somija|Somijā]].

== Pēc Oktobra revolūcijas ==
1917. gada oktobrī boļševiki ar Ļeņinu un [[Ļevs Trockis|Trocki]] priekšgalā [[Oktobra revolūcija|veica apvērsumu]] un pārņēma varu Krievijā.

1917. gada 8. novembrī Ļeņins kļuva par [[Tautas Komisāru padome]]s priekšsēdētāju (premjerministru). 1918. gada 3. martā tika noslēgts separāts [[Brestļitovskas miera līgums]] starp Krieviju un Vāciju. Krievija izstājās no Pirmā pasaules kara, tomēr zaudēja ievērojamas teritorijas (mūsdienu [[Baltijas valstis]], [[Baltkrievija|Baltkrieviju]], [[Ukraina|Ukrainu]]). Ļeņins padzina demokrātiski ievēlēto [[Krievijas Satversmes sapulce|Satversmes sapulci]], kurā boļševiki bija mazākumā, un aizliedza citas politiskās partijas. Drīz pēc [[Berlīnes papildvienošanās (1918)|Berlīnes papildvienošanās]] parakstīšanas 1918. gada 30. augustā Ļeņinu atentātā ievainoja [[eseri|esere]] [[Fanija Kaplāne]].

[[Krievijas pilsoņu karš|Krievijas pilsoņu kara]] laikā Ļeņins ieviesa [[kara komunisms|kara komunismu]]. Pēc kara beigām, mēģinot glābt ekonomiku, tika ieviesta [[jaunā ekonomiskā politika]] (NEPS), kas atļāva ierobežotu privātu uzņēmējdarbību.

Saasinoties veselības problēmām, pēc [[smadzeņu trieka]]s 1922. gada maijā Ļeņins kļuva paralizēts. Pēc trešās triekas 1923. gada martā viņš zaudēja jebkādas kustības un runas spējas. Ļeņina ceturtā trieka {{dat|1924|1|21}} bija nāvējoša. Kā citi viņa nāves iemesli ir minēti [[inde|noindēšana]] vai [[sifiliss|sifilisa]] komplikācijas.<ref>[http://www.senioriem.lv/raksti/2012/5/6/kas-nogalinaja-leninu/?source=refresh Kas nogalināja Ļeņinu? Kalifornijas universitātes neirologs izteicis jaunas proletariāta vadoņa nāves skaidrojumus] {{Webarchive|url=https://web.archive.org/web/20160304235937/http://www.senioriem.lv/raksti/2012/5/6/kas-nogalinaja-leninu/?source=refresh |date={{dat|2016|03|04||bez}} }} latviskojums no [http://www.washingtontimes.com/news/2012/may/6/what-killed-lenin-poison-called-possibility/ What killed Lenin? Poison called possibility] ''Associated Press'' by Alex Dominguez on May 6, 2012</ref>

== Pēc nāves ==

Ļeņins pēc savas nāves tika iebalzamēts un viņa mūmiju ievietoja mauzolejā Maskavas centrālajā laukumā (Sarkanajā laukumā). Ļeņina mauzolejs kļuva par [[Padomju Savienība|PSRS]] centrālo tribīni, no kuras svētkos un citos svinīgos gadījumos valsts amatpersonas sveica iedzīvotājus. Pēc 1991. gada ar dažādu intensitāti noritējušas diskusijas par iespēju Ļeņina ķermeni apbedīt.

Tūlīt pēc Ļeņina nāves izveidojās Ļeņina [[personības kults]]. Daudzas pilsētas, rūpnīcas utt. tika nosauktas Ļeņina vārdā. PSRS laikā gandrīz katrā kaut cik ievērojamā pilsētā centrālā iela bija nosaukta Ļeņina vārdā, bet pilsētas centrā bija Ļeņina piemineklis.

Padomju daiļradē tika ieviests Ļeņiniānas jēdziens (Лениниана), kas ietver Ļeņina tēla cildināšanai veltītus mākslas darbus: lugas, kinofilmas, grāmatas, muzikālus sacerējumus, gleznas, plakātus. Kādreiz ļeņiniāna veidoja veselu industriju.<ref>[https://www.diena.lv/raksts/pasaule/krievija/lenins-atgriezies-12768353 Aleksandrs Šabanovs, Ļeņins atgriezies // Diena, 22. aprīlis, 2006]</ref> Tā kinomākslā pie šīs tēmas strādāja [[Dziga Vertovs]] ("Trīs dziesmas par Ļeņinu", 1934), [[Mihails Romms]] ("Ļeņins Oktobrī" 1965, "Vladimirs Iļjičs Ļeņins", 1948), [[Sergejs Jutkevičs]] ("Stāsti par Ļeņinu" 1957, "Ļeņins Polijā" 1965, "Ļeņins Parīzē" 1981). Glezniecībā izceļas Josifs Brodskis ("Ļeņins un manifestācija" 1919, "Ļeņina uzstāšanās Putilova rūpnīcā" 1929, "Ļeņins Smoļnijā" 1930 u.c.). Ļeņina vizītei Rīgā krievu mākslinieks Vasilijs Kirillovs veltīja gleznu "Ļeņina ierašanās Rīgā 1900. gada aprīlī".<ref>[http://jauns.lv/raksts/zinas/196336-viena-izsole-piedava-leninu-un-vairu-vikifreibergu Vienā izsolē piedāvā Ļeņinu un Vairu Vīķi–Freibergu // Kasjauns ziņas, 25.02.2011]</ref>

1950. gadā Rīgā [[Brīvības iela (Rīga)|Brīvības]] un [[Elizabetes iela (Rīga)|Elizabetes]] ielu krustojumā pēc [[Ernests Štālbergs|Ernesta Štālberga]] projekta tika uzcelts Ļeņina piemineklis. Piemineklis 1991. gada septembrī demontēts un aizvests nezināmā virzienā.<ref>{{Tīmekļa atsauce |url=http://www.la.lv/lenins-metalluzni-skulptura/ |title=Barbara Ālīte, Rīgas Ļeņins 25 gados izkūpējis gaisā; visticamāk, sagriezts metāllūžņos // Latvijas avīze, 22. augusts, 2016 |access-date={{dat|2018|07|08||bez}} |archiveurl=https://web.archive.org/web/20180828101222/http://www.la.lv/lenins-metalluzni-skulptura/ |archivedate={{dat|2018|08|28||bez}} }}</ref>

== Galvenās Ļeņina idejas ==
* Komunistiskajai partijai nav jāgaida Marksa paredzējumu piepildīšanās, bet aktīvi jādarbojas kapitālisma iznīcināšanā. Partijai jābūt disciplinētai un stingri vadāmai.
* Kapitālisms ir iegājis savā pēdējā stadijā — [[imperiālisms|imperiālismā]]. Tā kā imperiālistiskās varas jau ir sadalījušas pasauli, kari ir neizbēgami, kamēr eksistē kapitālisms.
* Revolūcija nenotiks visā pasaulē vienlaicīgi, bet gan imperiālisma visvājākajā posmā (Krievijā). Pēc tam darbaļaužu vara palīdzēs citu valstu strādniekiem atbrīvoties no kapitālisma.
* Pēc kapitālisma nav iespējama tūlītēja pāreja uz [[komunisms|komunismu]], būs pārejas posms — [[sociālisms]].
* Nav tādas vispārcilvēciskās [[morāle]]s, morāle vienmēr ir [[šķira|šķiriska]].
* Taktikā varas sagrābšanai visbūtiskākais ir sagrābt sakaru infrastruktūru — [[pasts|pastu]], [[telegrāfs|telegrāfu]], [[tilts|tiltus]].

== Kā radies Ļeņina pseidonīms ==
Pastāv vairāki uzskati par V. Uļjanova vispazīstamākā pseidonīma rašanos. To mēdz saistīt ar [[Ļena|Ļenas upi]], ar abatiju ''Kloster Lehnin'' Vācijā. Padomju laikā īstā vārda izcelsme netika izplatīta starp padomju pilsoņiem.

V. Uļjanovam tika sagādāta Nikolaja Ļeņina, kurš bija ļoti vecs vai jau miris, pase ar pārlabotu dzimšanas datumu (tālaika pasēs nebija fotogrāfiju), lai viņš varētu bez problēmām izbraukt no Krievijas Impērijas.

== Ārējās saites ==
{{commonscat|Vladimir Lenin|Vladimirs Ļeņins}}

* [https://www.youtube.com/watch?v=vXq2k9jWT5M Ленин - 150 лет. Dokumentāla daudzsēriju filma - YouTube] (krieviski)
{{Enciklopēdiju ārējās saites}}
* [http://vesture.eu/index.php/%C4%BBe%C5%86ins Raksts par Leņinu ''Vesture.eu''] {{lv ikona}}
* [http://russiapedia.rt.com/prominent-russians/leaders/vladimir-lenin/ Biogrāfija] {{en ikona}}

== Atsauces ==
{{atsauces}}

{{kastes sākums}}
{{s-amati}}
{{Amatu secība
 | virsraksts = [[PSRS līderi|PSRS Tautas Komisāru Padomes priekšsēdētājs]]
 | periods    = 1917—1924
 | pirms      = [[Aleksandrs Kerenskis]] <small>{{nobold|(kā [[Krievijas Pagaidu valdība]]s galva)}}</small>
 | pēc        = [[Aleksejs Rikovs]]
}}
{{kastes beigas}}

{{autoritatīvā vadība}}

{{DEFAULTSORT:Ļeņins, Vladimirs}}
[[Kategorija:1870. gadā dzimušie]]
[[Kategorija:1924. gadā mirušie]]
[[Kategorija:Krievijas juristi]]
[[Kategorija:Marksisti]]
[[Kategorija:Krievijas valdības vadītāji]]
[[Kategorija:PSRS valdības vadītāji]]
[[Kategorija:Padomju Savienība]]
[[Kategorija:Revolucionāri]]
[[Kategorija:Krievu valodā rakstošie]]
[[Kategorija:Marksisma teorētiķi]]
[[Kategorija:Uļjanovskas apgabalā dzimušie]]