{{BioTakso infokaste
| attēls =Araneus quadratus MHNT.jpg
| att_nosaukums ={{TaksoSaite|Araneus quadratus|Krusta zirneklis}}
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| apakštips =Chelicerata
| apakštips_lv =Helicerāti
| iedalījums=
* {{TaksoSaite|Merostomata|Merostomāti}} 
* {{TaksoSaite|Arachnida|Zirnekļveidīgie}} 
* {{TaksoSaite|Pycnogonida|Jūraszirnekļi}}
}}
'''Helicerāti''' ({{val|la|Chelicerata}}) ir plašs un daudzveidīgs [[Posmkāji|posmkāju]] apakštips. Tajā ir sīki līdz vidēji lieli posmkāji. Lielākā helicerātu klase ir [[zirnekļveidīgie]], kas ir sastopami dažādos sauszemes biotopos vai retāk ūdenī. Jūrās gan ir sastopama neliela reliktu helicerātu grupa — [[Zobenastes]] (tikai 5 sugas), kas ir saglabājusies no [[paleozoja ēra]]s. Vēl ir viena neliela, bet no citiem helicerātiem morfoloģiski ļoti atšķirīga jūrās dzīvojoša grupa — [[Jūraszirnekļi]]. Tos reizēm nošķir no helicerātiem kā atsevišķu grupu. Helicerātus pēta zinātne — [[Arahnoloģija]] (kas gan nav tik attīstīta kā [[Entomoloģija]]).

== Helicerātu morfoloģija ==
Kopīga un raksturīga visu helicerātu pazīme ir tā, ka ķermeņa daļa, pie kuras atrodas kustību orgāni — [[kāja]]s, cieši saistīta ar tai priekšā esošo ķermeņa daļu, kam ir mutes ekstremitātes un izveido kopā ar to vienu kopēju nodalījumu — prosomu ([[prosoma]]) jeb [[galvkrūtis]]. Jāatzīmē, ka šis helicerātu ķermeņa nodalījums vairāk atbilst vēžveidīgo galvas nodalījumam nekā to galvkrūšu nodalījumam. Otra helicerātiem raksturīgā īpašība — tiem nav galvas taustekļu jeb antenu.

Galvkrūtīm ir seši pāri labi attīstītu funkcionējošu ekstremitāšu, no kurām pirmais pāris — [[heliceras]] ([[chelicerae]]) atrodas pirms mutes (preorāli) un parasti sastāv no nedaudziem (2—3) posmiem. Helicerām ir žokļu loma, ar tām satver un nonāvē laupījumu. Otrais pāris — [[pedipalpas]] ([[pedipalpi]]) atrodas parasti aiz mutes (postorāli); dažos gadījumos to uzbūve un funkcijas apmēram ir tādas pašas kā pakaļējām kājām, citos gadījumos ar tām vai nu satver barību ([[skorpioni]]), vai tās ir [[taustes orgāns]], bet zirnekļu tēviņiem — [[kopulācijas orgāns]]. Galvkrūšu četri pēdējie ekstremitāšu pāri ir kustību orgāni. Aiz prosomas atrodas pakaļējais nodalījums — [[opistosoma]] ([[opisthosoma]]) jeb [[vēders]]. Opistosomas priekšējo daļu, pie kuras dažos gadījumos atrodas ar elpojamiem orgāniem — žaunām vai plaušām saistīti ekstremitāšu [[rudimenti]], sauc par mezosomu, bet pakaļējo daļu, kam ekstremitāšu nav, — par metasomu.
== Helicerātu vairošanās un attīstība ==

Pārsvarā helicerāti vairojas ar olām, bet mēdz būt arī [[dzīvdzemdētāji]]. [[Ola]]s ir bagātas ar [[Olas dzeltenums|olas dzeltenumu]], tāpēc izšķīlušies mazuļi ir līdzīgi pieaugušajiem vecākiem, un tālākā attīstība notiek bez pārvērtībām ([[metamorfoze]]s).
== Helicerātu klasifikācija ==
Pasaulē dzīvo apm. 65000 — 73000 helicerātu sugu, kas iedalīti 13 kārtās un 3 klasēs. Latvijā sastopamas tikai zirnekļveidīgo klases pārstāvji no 4 kārtām un apmēram 1070 sugām. Jāatzīst gan, ka Latvijā zirnekļveidīgie ir maz pētīti, un esošie dati ir sen novecojuši.

'''Apakštips''' {{TaksoSaite|Chelicerata|Helicerāti}}
* klase {{TaksoSaite|Merostomata|Merostomāti}}
** kārta †{{TaksoSaite|Eurypterida|Vēžskorpioni}}
** kārta {{TaksoSaite|Xiphosura|Zobenastes}}
* klase {{TaksoSaite|Arachnida|Zirnekļveidīgie}}
** kārta {{TaksoSaite|Scorpiones|Skorpioni}}
** kārta {{TaksoSaite|Uropygi|Vicastaiņi}}
** kārta {{TaksoSaite|Schizomida|Šizomīdas}}
** kārta {{TaksoSaite|Amblypygi|Vickājaiņi}}
** kārta {{TaksoSaite|Araneae|Zirnekļi}}
** kārta {{TaksoSaite|Palpigradi|Taustekļskrējēji}}
** kārta {{TaksoSaite|Pseudoscorpiones|Māņskorpioni}}
** kārta {{TaksoSaite|Solifugae|Solpugas}}
** kārta {{TaksoSaite|Opiliones|Māņzirnekļi}}
** kārta {{TaksoSaite|Ricinulei|Kapuczirnekļi}}
** kārta {{TaksoSaite|Acari|Ērces}}
* klase {{TaksoSaite|Pycnogonida}}
** kārta {{TaksoSaite|Pantopoda|Jūraszirnekļi}}
(†) - izmirušu organismu grupa.

{{Commons|Chelicerata}}
[[Kategorija:Helicerāti]]