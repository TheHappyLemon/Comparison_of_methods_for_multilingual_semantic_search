{{Vielas infokaste
|               attēls = [[Attēls:Ammonium-nitrate-xtal-3D-balls-A.png|200px]]<br />Amonija nitrāta kristāla uzbūve<br />[[Attēls:Ammonium-nitrate-2D.svg|200px]]<br />Amonija nitrāta struktūrformula<br />[[Attēls:Ammonium Nitrate.jpg|160px]]<br />Pulverveida amonija nitrāts
|       citi nosaukumi = amonija salpetris
|           CAS numurs = 6484-52-2
|      ķīmiskā formula = NH<sub>4</sub>NO<sub>3</sub>
|              molmasa = 80,04
|              blīvums = 1730
|  kušanas temperatūra = 169&nbsp;°C
| viršanas temperatūra = ~210&nbsp;°C (sadalās)
| šķīdība ūdenī        = 118 g/100 ml (0&nbsp;°C)<br />150 g/100 ml (20&nbsp;°C)<br />297 g/100 ml (40&nbsp;°C)<br />410 g/100 ml (60&nbsp;°C)<br />576 g/100 ml (80&nbsp;°C)<br />1024 g/100 ml (100&nbsp;°C)
|                 citi =
}}
'''Amonija nitrāts''' jeb '''amonija salpetris''' (NH<sub>4</sub>NO<sub>3</sub>) ir balta, kristāliska viela, kas labi šķīst [[ūdens|ūdenī]] un ir higroskopiska. Amonija nitrāts kristalizējas rombisku kristālu veidā. Pazīstamas sešas amonija nitrāta kristālu modifikācijas, piecas no kurām ir stabilas parastajā spiedienā. Amonija nitrātam šķīstot ūdenī, novērojama stipra temperatūras pazemināšanās.

== Vēsture ==
Amonija nitrātu pirmais ieguvis vācu alķīmiķis [[Johans Rūdolfs Glaubers]] [[1659]]. gadā.

== Iegūšana ==
Amonija nitrātu var iegūt, [[amonjaks|amonjakam]] reaģējot ar [[slāpekļskābe|slāpekļskābi]].

== Īpašības ==
Karsējot amonija nitrāts sadalās par ūdeni un [[dislāpekļa oksīds|dislāpekļa oksīdu]]: 
:NH<sub>4</sub>NO<sub>3</sub> → N<sub>2</sub>O↑ + 2H<sub>2</sub>O.

Atkarībā no reakcijas apstākļiem, amonija nitrāts vairāk vai mazāk sadalās arī saskaņā ar vienādojumu
:5NH<sub>4</sub>NO<sub>3</sub> → 4N<sub>2</sub> + 9H<sub>2</sub>O + 2HNO<sub>3</sub>.

Radusies [[slāpekļskābe]] [[katalizators|katalītiski]] paātrina sadalīšanās reakciju, tādēļ var notikt [[sprādziens]]. To var novērst, skābi neitralizējot (piemēram, ar amonjaku).

== Izmantošana ==
Amonija nitrātu plaši lieto kā [[minerālmēsli|minerālmēslus]]. Tas ir arī [[sprāgstvielas|sprāgstvielu]] komponents. Lai arī tīru amonija nitrātu ir iespējams lietot kā sprāgstvielu, to šādiem mērķiem parasti sajauc ar oksidēties spējīgām vielām ([[Alumīnijs|Al]] pulveri, koka miltiem, mazgaistošiem [[nafta]]s produktiem), jo amonija nitrātam sadaloties izdalās [[skābeklis]]. Šādas sprāgstvielas ir ļoti stabilas, un tām ir nepieciešams ļoti spēcīgs [[detonators]]. Lai novērstu amonija nitrāta minerālmēslu izmantošanu paštaisītu spridzekļu pagatavošanai, ieteikts tiem piejaukt [[dzelzs(II) sulfāts|dzelzs sulfātu]].<ref>[https://share.sandia.gov/news/resources/news_releases/ied_fertilizer/#.VVhpalIsrap Fertilizer that fizzles in a homemade bomb could save lives around the world] {{Webarchive|url=https://web.archive.org/web/20150906191145/https://share.sandia.gov/news/resources/news_releases/ied_fertilizer/#.VVhpalIsrap |date={{dat|2015|09|06||bez}} }} {{angliski}}</ref> Amonija nitrātu dažreiz lieto arī par [[cietā raķešdegviela|cietās raķešdegvielas]] komponentu (kopā ar [[magnijs|magniju]]). Šāda degviela ir mazāk efektīva nekā uz [[amonija perhlorāts|amonija perhlorātu]] bāzētā, taču ir mazāk toksiska.

== Skatīt arī ==
* [[Salpetri]]

== Literatūra ==
* Г. Реми. Курс неорганической химии. Том I. Москва, Издательство иностранной литературы, 1963, lpp. 660. {{krieviski}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{autoritatīvā vadība}}

[[Kategorija:Raķešdegviela]]
[[Kategorija:Amonija sāļi]]
[[Kategorija:Nitrāti]]
[[Kategorija:Sprāgstvielas]]