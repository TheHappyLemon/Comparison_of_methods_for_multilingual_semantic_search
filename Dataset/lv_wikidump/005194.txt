[[Attēls:Treated_NKS_hermodr.jpg|thumb|250px|Hermods Sleipnira mugurā dodas uz Hēlu, kur sastop Baldru un Hēlu]]
'''Hermods''' ({{val-non|Hermóðr}} - 'drosmīgais') [[skandināvu mitoloģija|skandināvu mitoloģijā]] ir dieva [[Baldrs|Baldra]] brālis. Saskaņā ar [[Snorre Sturlusons|Snorres Sturlusona]] Baldra mīta izklāstu Hermods [[Sleipnirs|Sleipnira]] mugurā devās uz [[Hēla (valstība)|Hēlu]], lai pārliecinātu dievieti [[Hēla (mītiska būtne)|Hēlu]] Baldru atbrīvot. Par dievu Hermods tiek uzskatīts tikai Sturlusona versijā. Vecākajā Edā pieminēts varonis Hermods. Vēl citur gan Hermods, gan [[Brāgi]] sveic kritušos varoņus, kas ierodas [[Valhalla|Valhallā]] (arī šeit abi vēl netiek uzskatīti par dieviem). 

== Mīts par došanos uz Hēlu ==

Pēc Baldra nāves Hermods pēc [[Friga]]s lūguma dodas uz pazemes valstību Hēlu, lai piedāvātu Hēlai izpirkuma maksu par Baldru. Viņš Speipnira mugurā jāj deviņas naktis, līdz ierodas pie upes [[Gjella]]s un šķērso tās tiltu, kuru sargā milze [[Modgūda]]. Modgūda pavēsta, ka tilts zem Hermoda soļiem skanējis skaļāk nekā dienu iepriekš, kad to šķēršojuši pieci pulki mirušo, tātad Hermods nevar būt miris. Viņa tam jautā, ko viņš vēlas,un Hermods pastāsta, ka meklē Baldru. Modgūda apstiprina, ka Baldrs ir Hēlā, un Hermods dodas tālāk. Viņš piejāj pie Hēlas vārtiem un Sleipnira mugurā pārlec tiem pāri. Hēlā viņš redz Baldru sēžam goda vietā. Hēla piekrīt Baldru atbrīvot, ja visi dzīvie un mirušie apraudās viņa nāvi. Baldrs ar Hermoda palīdzību [[Odins|Odinam]] sūta savu gredzenu [[Draupnirs|Draupniru]] piemiņai. 

Pēc Hermoda atgriešanās [[āsi]] sūta ziņnešus pa visu pasauli, lai visi apraudātu Baldra nāvi. To apraud visi, izņemot milzi [[Toka|Toku]], kas patiesībā ir pārvērties [[Loki]], tāpēc Baldrs netiek atbrīvots. 

{{commonscat|Hermóðr|Hermods}}


{{atsauces+}}
{{Skandināvu mitoloģija2}}

[[Kategorija:Skandināvu dievi]]