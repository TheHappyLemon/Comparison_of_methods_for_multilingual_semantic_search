{{Citas nozīmes|motoru|dzinējs (nozīmju atdalīšana)|dzinējs}}
[[Attēls:Mercedes V6 DTM Rennmotor 1996.jpg|thumb|[[Mercedes-Benz]] iekšdedzes dzinējs]]
 
'''Dzinējs''' jeb '''motors''' ir [[mašīna]] kaut kāda veida [[enerģija]]s pārvēršanai [[Mehāniskā enerģija|mehāniskajā enerģijā]].<ref>{{tīmekļa atsauce|url=http://dictionary.reference.com/browse/motor |title=Motor |quote=a person or thing that imparts motion, esp. a contrivance, as a steam engine, that receives and modifies energy from some natural source in order to utilize it in driving machinery. |publisher=Dictionary.reference.com |date= |accessdate=2011-05-09}}, {{en ikona}}</ref><ref>[http://dictionary.reference.com/browse/motor Dictionary.com: (World heritage)] "3. any device that converts another form of energy into mechanical energy so as to produce motion", {{en ikona}}</ref> Termins '''motors''' ir aizgūts no vācu valodas ({{val|de|Motor}} — 'dzinējs', kas savukārt nāk no {{val|la|mōtor}} — 'iekustinātājs'), un pārsvarā par motoriem tiek saukti [[Elektrodzinējs|elektrodzinēji]] un [[Iekšdedzes dzinējs|iekšdedzes dzinēji]].

Dzinēji tiek iedalīti primārajos un sekundārajos. Primārie dzinēji ir tādi dzinēji, kas pārvērš dabas enerģētiskos resursus [[Darbs (fizika)|mehāniskajā darbā]], bet sekundārie dzinēji pārveido [[Enerģija|enerģiju]], ko saražojušas vai uzkrājušas citas ierīces.

Pie primārajiem dzinējiem ir pieskaitāmi [[vējdzirnavas]], kas izmanto vēja spēku, [[ūdensrats]] un [[Pulkstenis|atsvaru mehānisms]], ko piedzen [[gravitācija]] (krītošs ūdens un pievilkšanas spēks), [[Siltumdzinējs|siltumdzinēji]], kuros degvielas vai [[kodolenerģija]]s ķīmiskā enerģija pārtop citu veidu enerģijās. Pie sekundārajiem dzinējiem ir pieskaitāmi [[Elektrodzinējs|elektriskie]], [[Pneimatiskais dzinējs|pneimatiskie]] un [[Hidrauliskais dzinējs|hidrauliskie dzinēji]].

== Primārie dzinēji ==
Pirmie primārie dzinēji bija [[bura]] un ūdensrats. Buras cilvēce izmanto jau vairāk kā septiņus tūkstošus gadu.

Ūdensratu — [[Norija|noriju]] plaši izmantoja [[apūdeņošana]]s vajadzībām senās pasaules valstīs: Ēģiptē, Ķīnā un Indijā. Ūdensrati un vējdzirnavas tika plaši izmantoti Eiropā kā enerģētiskā pamatbāze [[manufaktūra]]s ražotnēs.

=== Tvaika dzinēji ===
{{Pamatraksts|Tvaika dzinējs}}
17. gadsimta vidū tika sperti pirmie soļi pārejai uz mašīnrūpniecību, kas radīja nepieciešamību pēc dzinējiem, kuri nebija atkarīgi no vietējiem enerģijas avotiem (ūdens, vēja, u.c.). Pirmais dzinējs, kurā tika izmantota ķīmiskās degvielas siltumenerģija, bija tvaika atmosfēriskais dzinējs, ko izgatavoja pēc franču fiziķa [[Denī Papēns|Denī Papēna]] un angļu mehāniķa [[Tomass Seiverijs|Tomasa Seiverija]] projektiem. Šim dzinējam nebija mehāniskās piedziņas, tam komplektā nāca [[Ūdensdzirnavas|ūdensdzirnavu rats]] (mūsdienās zināms kā [[hidroturbīna]]), kuru grieza ūdens, ko no [[Tvaika katls|tvaika katla]] uz [[Ūdenstornis|ūdenstorni]] spieda [[ūdens tvaiks|tvaiks]]. Katls uzsila ar tvaiku un dzesējās ar ūdeni: dzinējs darbojās periodiski.

1763. gadā krievu mehāniķis [[Ivans Polzunovs]] pēc paša projekta uztaisīja stacionāru nepārtrauktas darbības tvaika dzinēju. Tam bija divi cilindri, kas pēc kārtas piepildījās ar tvaiku un ūdeni, kas nepārtraukti tika padots uz ūdenstorni.

1784. gadā angļu mehāniķis [[Džeimss Vats]] izveidoja daudz pilnīgāku tvaika dzinēju, ko nosauca par universālo [[Tvaika dzinējs|tvaika dzinēju]]. Vats kopš bērnības strādāja par palīgu uz Sevrija konstrukcijas dzinēja. Viņa pienākumos ietilpa nepārtraukti pārslēgt katla tvaika un ūdens padeves krānus. Šis vienmuļais darbs zinātniekam pamatīgi apnika un rosināja izgudrot gan dubultā gājiena virzuli, gan automātisko vārstu kārbu (vēlāk arī centrbēdzes drošinātāju). Dzinēja cilindrā bija uzstādīts [[virzulis]], kuram no abām pusēm tika padots tvaiks. Viss notika automātiskā režīmā un nepārtraukti. Virzulis caur kloķa klaņa mehānismu grieza [[Spararats|spararatu]], kas nodrošināja gaitas vienmērību. Tvaika dzinējs tagad varēja piedzīt dažādus mehānismus un pārstāja būt saistīts tikai ar ūdenstorņiem. Vata izgudrotie elementi bija sastopami gandrīz visos tvaika dzinējos. Tvaika dzinējus pilnveidoja uz izmantoja dažādos tehniskos risinājumos: darbagaldu piedziņai, kuģos, cilvēku pārvadāšanas ekipāžās pa ceļiem, dzelzceļa lokomotīvēs.

== Iedalījums ==
Izšķir vairāku veidu dzinējus:
* [[Siltumdzinējs|siltuma dzinējs]]
** [[iekšdedzes dzinējs]]
*** [[gāzturbīna]]
*** [[virzuļdzinējs]]
** [[ārdedzes dzinējs]]
*** [[tvaika dzinējs]]
*** [[tvaika turbīna]]
*** [[Stirlinga dzinējs]]
* [[elektrodzinējs]]
* [[reaktīvais dzinējs]]
** [[raķešdzinējs]]
** [[jonu dzinējs]]
** [[gaisa reaktīvais dzinējs]]
** [[gāzes strūklas dzinējs]]
** [[caurplūdes reaktīvais dzinējs]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{tehnoloģija-aizmetnis}}

[[Kategorija:Dzinēji| ]]
[[Kategorija:Tehnika]]