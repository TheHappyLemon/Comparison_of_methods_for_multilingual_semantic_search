{{Apdzīvotas vietas infokaste
 | name                     = Dženova
 | official_name            = ''Genova''
 | settlement_type          = pilsēta
 | image_skyline            = Collage Genova.jpg
 | image_caption            = 
 | image_flag               = Flag of Genoa.svg
 | image_seal               = 
 | image_shield             = Provincia di Genova-Stemma.svg
 | shield_link              = 
 | flag_link                = 
 | shield_size              = 
 | pushpin_map              = Itālija#Ligūrija
 | pushpin_label_position   = 
 | map_caption              = 
 | subdivision_type         = Valsts
 | subdivision_name         = {{karogs|Itālija}}
 | subdivision_type1        = Reģions
 | subdivision_name1        = [[Attēls:Flag of Liguria.svg|25px]] [[Ligūrija]]
 | subdivision_type2        = Metropole
 | subdivision_name2        = [[Dženovas metropole|Dženova]]
 | established_title        = 
 | established_date         = 
 | government_type          = 
 | leader_title             = 
 | leader_name              = 
 | area_magnitude           = 
 | area_total_km2           = 243.6
 | area_land_km2            = 
 | area_water_km2           = 
 | area_urban_km2           = 
 | area_metro_km2           = 
 | population_as_of         = 2013
 | population_footnotes     = 
 | population_total         = 598730
 | population_urban         = 800709
 | population_metro         = 1510000
 | population_density_km2   = auto
 | timezone                 = CET
 | utc_offset               = +1
 | timezone_DST             = CEST
 | utc_offset_DST           = +2
 | latd =44  | latm =24  | lats =40  | latNS =N 
 | longd =8 | longm =55  | longs =58  | longEW =E 
 | postal_code_type         = Pasta kods
 | postal_code              = 16121-16167
 | area_code                = 010
 | elevation_m              = 20
 | website                  = {{URL|http://www.comune.genova.it/}}
 | footnotes                = 
}}
'''Dženova''' ({{val|it|Genova}}, [[ligūriešu valoda|ligūriešu]]: ''Zena'') ir pilsēta [[Itālija]]s ziemeļrietumos [[Vidusjūra]]s piekrastē. [[Ligūrija]]s galvaspilsēta un [[Dženovas province]]s administratīvais centrs. Viena no lielākajām Vidusjūras reģiona pilsētām. Lielākā Itālijas osta un otra lielākā osta Vidusjūrā aiz [[Marseļa]]s. Atrodas vietā, kur [[Apenīnu kalni]] satiekas ar [[Ligūrijas jūra|Ligūrijas jūru]]. Dženovas kopējā platība ir 243 km<sup>2</sup>, 2013. gadā pilsētā dzīvoja 598 730 iedzīvotāju. Pilsētas teritorija stiepjas gar Ligūrijas jūru 30 km garumā no Voltri līdz Nervi. Dženova sīkāk ir sadalīta piecos rajonos.

Nozīmīgs ekonomikas, tūrisma un kultūras centrs. Viens no nozīmīgākajiem industriālajiem centriem Itālijā ar daudziem vadošiem Itālijas uzņēmumiem. Kopš 2006. gada pilsētas vēsturiskais centrs ir iekļauts [[UNESCO]] Pasaules mantojuma sarakstā. 2004. gadā Dženova bija [[Eiropas kultūras galvaspilsēta]]. Dženovā ir dzimis [[Kristofors Kolumbs]]. Pilsētā atrodas vecākā banka pasaulē, kura ir dibināta 1407. gadā.

== Vēsture ==
Osta tika izmantota jau [[ligūri|ligūru]] laikos, tomēr tikai [[Viduslaiki|viduslaikos]] Dženova piedzīvoja strauju uzplaukumu. 
Pirms 1110. gada Dženova nostiprinājās kā neatkarīga [[pilsētvalsts]]. Kaut arī nomināli Dženova bija [[Svētā Romas impērija|Svētās Romas impērijas]] imperatora pakļautībā, pilsētu pārvaldīja pilsoņu ievēlēti konsuli.
[[Dženovas Republika]] pamazām pārņēma savā kontrolē [[Ligūrija|Ligūriju]], [[Pjemonta|Pjemonti]], [[Korsika|Korsiku]], [[Sardīnija|Sardīniju]], dominējot [[Tirēnu jūra]]s baseinā. Iesaistoties [[Krusta kari|Krusta karos]] Dženova ieguva īpašumus [[Palestīna|Palestīnā]], [[Āfrika|Ziemeļāfrikā]] un [[Egejas jūra|Egejas jūrā]]. Darbojoties kā [[Austrumromas impērija|Bizantijas]] sabiedrotā, Dženova ieguva īpašumus [[Melnā jūra|Melnajā jūrā]] un [[Krima|Krimā]]. Cīņā par [[Levante]]s tirdzniecību Dženovas tirgotāji nikni konkurēja ar [[Venēcija]]s tirgotājiem.

Tomēr uzplaukums neturpinājās ilgi — 1349. gadā no Kafas (mūsdienu [[Feodosija]]s Krimā) Dženovā (un arī visā [[Eiropa|Eiropā]]) tika ievazāts [[Melnā nāve|mēris]], kas deva smagu triecienu Dženovas labklājībai. No 1378. gada līdz 1381. gadam norisinājās [[Kjogijas karš]] (''Chioggia'') ar Venēciju, kurā Dženova cieta sakāvi.
No 1394. gada līdz 1409. gadam Dženovā dominēja [[Francija|franči]], bet vēlāk pilsēta bija [[Milāna]]s kontrolē.
1528. gadā Dženova nokļuva [[Spānija]]s impērijas kontrolē. Spāņu laikos pilsēta atplauka un kļuva par ievērojamu mākslas centru. Šeit izveidojās Dženovas [[baroks|baroka]] un [[rokoko]] mākslas skola.
Pēc [[Amerika]]s atklāšanas, kad Eiropas jūras tirdzniecība pārvietojās no Vidusjūras uz [[Atlantijas okeāns|Atlantijas okeāna]] piekrasti, Dženova atkal panīka.

1797. gadā Dženova kļuva par franču kontrolētās [[Ligūrijas Republika]]s galvaspilsētu. Pēc [[Napoleons|Napoleona]] sakāves [[Vīnes kongress]] iekļāva Dženovu [[Pjemontas Karaliste]]s sastāvā. 1860. gadā [[Džuzepe Garibaldi]] no Dženovas sāka savu karagājienu, lai apvienotu Itālijas valsti.
1922. gada 10. aprīlī — 19. maijā Dženovā notika liela starptautiska ekonomikas konference par pasaules saimniecisko politiku pēc Pirmā pasaules kara beigām. [[Otrais pasaules karš|Otrā pasaules kara]] laikā Dženovu bombardēja [[Lielbritānija]]s kara flote.

== Cilvēki ==
Dženovā ir dzimuši:

{{div col|2}}
* [[Leons Batista Alberti]] (''Leone Battista Alberti'') (1404-1472) - gleznotājs, dzejnieks
* [[Benedikts XV]] (''Benedictus PP. XV'') (1854-1922) - Romas pāvests (1914-1922)
* [[Rikardo Džakoni]] (''Riccardo Giacconi'') (1931-) - astrofiziķis
* [[Vitorio Gasmans]] (''Vittorio Gassman'') (1922-2000) - aktieris
* [[Johans fon Hildebrands]] (''Johann Lukas von Hildebrandt'') (1668-1745) - arhitekts
* [[Inocents VIII]] (''Innocentius VIII'') (1432-1492) - Romas pāvests (1484-1492)
* [[Ludži Luka Kavalli-Sforca]] (''Luigi Luca Cavalli-Sforza'') (1922-) - ģenētiķis
* [[Kristofors Kolumbs]] (''Cristoforo Colombo'') (1451-1506) - jūrasbraucējs
* [[Džuzepe Madzīni]] (''Giuseppe Mazzini'') (1805-1872) - politiķis
* [[Eidženio Montāle]] (''Eugenio Montale'') (1896-1981) - rakstnieks
* [[Nikolo Paganīni]] (''Niccolò Paganini'') (1782-1840) - vijoļnieks
* [[Renco Piano]] (''Renzo Piano'') (1937-) - arhitekts
* [[Feliče Romani]] (''Felice Romani'') (1788 - 1865) - dzejnieks
* [[Sabrina Salerno]] (''Sabrina Salerno'') (1968-) - dziedātāja
* [[Džuzepe Siri]] (''Giuseppe Siri'') (1906-1989) - kardināls
* [[Palmiro Toljati]] (''Palmiro Togliatti'') (1893-1964) - politiķis
{{div col end}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Ligūrijas pilsētas]]
[[Kategorija:Bijušās galvaspilsētas]]