{{Citas nozīmes|pilsētu Latvijā|Priekule (nozīmju atdalīšana)|Priekule}}
{{Apdzīvotas vietas infokaste
| name = Priekule
| settlement_type = Novada pilsēta
| image_skyline = Swedish gates.jpg
| imagesize = 
| image_caption = Muižas Zviedru vārti
| image_flag = Priekule flag.svg
| flag_link = Priekules karogs
| image_shield = Coat_of_Arms_of_Priekule.svg
| shield_link = Priekules ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 56
| latm = 26
| lats = 39
| latNS = N
| longd = 21
| longm = 35
| longs = 42
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Dienvidkurzemes novads]]
| established_title = Pilsētas tiesības
| established_date = kopš [[1928]]. gada
| established_title2 = 
| established_date2 = 
 | leader_title             = Priekules pagasta un Priekules pilsētas apvienības pārvaldes vadītājs
 | leader_name              = Andris Razma
| seat_type = Vēsturiskie<br />nosaukumi
| seat = {{val|de|Preekuln}}
| area_total_km2 = 5.4
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Priekule}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 60
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-3434
| website = {{URL|www.priekule.lv}}
| footnotes = 
}}
'''Priekule''' ir pilsēta [[Kurzeme]]s dienvidrietumos, [[Dienvidkurzemes novads|Dienvidkurzemes novadā]]. Attālums līdz [[Rīga]]i ir 200 km, līdz novada centram [[Grobiņa]]i ir 30 km, bet līdz [[Liepāja]]i 40 km.<ref>{{Tīmekļa atsauce |url=http://www.liepajasrajons.lv/index.php/content/view/112/143/ |title=Liepājas rajons |access-date={{dat|2008|02|25||bez}} |archive-date={{dat|2008|03|02||bez}} |archive-url=https://web.archive.org/web/20080302073042/http://www.liepajasrajons.lv/index.php/content/view/112/143/ }}</ref> Priekulē atrodas Priekules pagasta un Priekules pilsētas apvienības pārvalde, Priekules vidusskola, kultūras nams, slimnīca, luterāņu un baptistu baznīcas, bibliotēka, sporta halle un slidotava. Kā vienu no pilsētas simboliem min [[Priekules Ikars|Priekules Ikaru]].

== Vēsture ==
{{pamatraksts|Priekules vēsture}}
Vēstures avotos [[fon Korfi|Korfu dzimtai]] piederošā [[Priekules muiža]] [[Grobiņas fogti|Grobiņas fogtejā]] pirmo reizi minēta 1483. gadā. No 1560. līdz 1609. gadam atradās [[Prūsijas hercogiste]]s, pēc tam [[Kurzemes un Zemgales hercogiste]]s Grobiņas pilskunga iecirkņa sastāvā.  
[[Otrais Ziemeļu karš|Otrā ziemeļu kara]] laikā aizsardzībai pret zviedru karaspēka uzbrukumu uzcelti nocietināti caurbraucamie vārti, kas nodēvēti par Zviedru vārtiem. Lai gan to fasādē ierakstīts 1688. gads, vārtu celtniecība notikusi [[17. gadsimts|17. gadsimta]] vidū, bet daži dekoratīvās apdares darbi — 1688. gadā. Priekules Zviedru vārti atzīti kā valsts arhitektūras piemineklis, to plastiskā apdare un akmens cilnis — valsts mākslas piemineklis. Zviedru vārtu simbols ir attēlots pilsētas ģerbonī.
Nelielā pakalnā lielceļa malā, kas veda uz Priekules muižu un tālāk uz [[Lietuva|Lietuvu]], ap [[1680]]. gadu tika uzcelta neliela mūra baznīciņa. Nostāsts vēsta, ka Priekules muižas kalējs Johansons nolaidies no baznīcas torņa ar pašdarinātiem spārniem. Par šādu rīcību viņu tiesāja [[Grobiņas pils|Grobiņas pilī]] un sadedzināja uz sārta.

Par lielāku apdzīvotu vietu Priekule izveidojās pēc [[1871]]. gada, kad cauri muižas zemei uzbūvēja [[Dzelzceļa līnija Liepāja—Romni|dzelzceļu Liepāja—Romni]].
[[Otrais pasaules karš|Otrā pasaules kara]] laikā 1944. gadā Priekules apkaimē notika [[Kurzemes cietoksnis|Kurzemes cietokšņa]] otrā lielkauja, kas ar 10 dienu pārtraukumu ilga no 27. oktobra līdz 25. novembrim. Ciešot milzīgus zaudējumus, sarkanarmieši ieņēma 4&nbsp;km dziļu un 12&nbsp;km platu telpu Priekules-[[Vaiņode]]s sektorā. 
Kauju laikā sagrāva Priekules baznīcu, ko atjaunoja no 1994. līdz [[1997]]. gadam. Pie pilsētas atrodas lielākie Otrā pasaules kara brāļu kapi Latvijā ar vairāk kā 23 000 apbedījumiem. Brāļu kapu memoriālais ansamblis veidots pēc tēlnieces Pārslas Zaļkalnes, arhitekta Artūra Zoldnera un dendrologa Aivara Laša projekta.<ref name="mājaslapa">[http://www.priekule.lv Priekules pilsēta internetā]</ref>
<gallery>
Priekule pirms 1914.jpg|Priekules baznīca (ap 1909)
Korfu dzimtas kapi Priekulē pirms 1920.jpg|Korfu dzimtas kapi (pirms 1920)
Priekules slimnīca pēc 1920.jpg|[[Priekules slimnīca]] ar Zviedru vārtiem ielas galā
</gallery>

== Ģeogrāfija ==
Priekule atrodas [[Rietumkursas augstiene|Rietumkursas augstienē]] uz Embūtes pauguraines un Vārtājas viļņotā līdzenuma robežas [[Virga (upe)|Virgas]] un tās pietekas [[Dobeļupe]]s krastos. Reljefs ir lēzeni vilnains, nedaudz nolaidens uz dienvidiem, kur seklā ielejā tek Virga. Vairākās ielās izveidoti dekoratīvi stādījumi. Gar Dobeļupīti ir izveidots parks.<ref>{{Grāmatas atsauce|title=Apceļosim Kurzemi!|publisher=Latvijas Valsts izdevniecība|year=1960|location=Rīga}}</ref> Upes līmenis ir 56 m vjl., bet augstākais paugurs - Drunka kalns pilsētas ziemeļu malā 82 m vjl., pilsētas centrālā dala ir ap 65 m vjl. Pilsētas ziemeļu malā uz Dobeļupes atrodas Parka dīķis un Dobeļdīkis.

Priekuli apņem [[Priekules pagasts|Priekules pagasta]] teritorija. Tā ir svarīgs ceļu mezgls. Aiz pilsētas ziemeļu robežas iet [[Grobiņa]]s-[[Ezere]]s autoceļš [[Autoceļš P106|P106]], bet pilsētu šķērso šā ceļa nozarojums [[Autoceļš P114|P114]] uz [[Skoda|Skodu]] [[Lietuva|Lietuvā]].

Klimatu ietekmē netālā [[Baltijas jūra]], tāpēc tas ir mitrs un maigs, sevišķi raksturīgas īsas un maigas ziemas.<ref name=":0">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref>

== Ievērojamas vietas ==

=== Luterāņu baznīca ===
[[Attēls:Priekules luterāņu baznīca - panoramio.jpg|thumb|250x250px|[[Priekules luterāņu baznīca]]]]
Luterāņu baznīca tika uzbūvēta ap 1680. gadu. [[1792]]. gadā tā pārbūvēta. Lieli remonti veikti [[1852]]. gadā, kad no jauna apgleznoja un apzeltīja [[altāris|altāri]] un kanceli. [[1895]]. gadā Priekules baznīcai iebūvētas jaunas Rīgas meistara Mārtiņa darinātas ērģeles. Visus atjaunošanas izdevumus apmaksājis Priekules barons Nikolajs Korfs. Zviedrijas karaliene [[Kristīne I|Kristīne]] tolaik baznīcai bija uzdāvinājusi vecu 1649. gadā iespiestu altāra Bībeli, kas bija viena no pirmajām [[Johans Gūtenbergs|Gūtenberga]] Bībelēm vācu valodā. Turpat glabājās arī pirmā [[Ernsts Gliks|Ernsta Glika]] tulkotā Bībele. No [[1846]]. līdz [[1860]]. gadam Priekules mācītājs bijis [[Gothards Frīdrihs Stenders|vecā Stendera]] pēctecis — dzejnieks [[Kārlis Frīdrihs Jēkabs Hūgenbergers|Kārlis Hugenbergers]] jeb "sirmais latviešu skolotājs" kā viņš pats sevi nosaucis. Pirmā pasaules kara beigās vācieši atkāpjoties aizveda sev līdzi gan baznīcas zvanus, gan sudraba traukus un citas vērtības. [[1938]]. gadā baznīca ar visu iebūvēto iekārtu iekļauta valsts aizsargājamo pieminekļu sarakstā. [[Otrais pasaules karš|Otrā pasaules kara]] laikā tā praktiski tika sagrauta. Bojā aizgāja arī savdabīgā baznīcas iekārta. 1994. gadā sākās baznīcas atjaunošana. Tika atjaunots baznīcas tornis un pārējā ēka. Tornis, salīdzinājumā ar savu pirmskara veidolu, tagad ir nedaudz garāks. [[1996]]. gada vasarā torņa smailē tika novietots kalēja G. Andersona kaltais vara gailis. Baznīcas altāri rotā [[Latvijas Mākslas akadēmija]]s studentes K. Taivanes darinātā glezna “Kristus pie krusta”. Priekules baznīcas iekārtas priekšmetus izgatavoja [[Rīgas Amatniecības vidusskola]]s Kokapstrādes nodaļas 5. kursa audzēkņi. [[1998]]. gada [[6. jūnijs|6. jūnijā]] Latvijas ev. lut. Baznīcas arhibīskaps [[Jānis Vanags (arhibīskaps)|Jānis Vanags]] iesvētīja atjaunoto dievnamu.

=== Zviedru vārti ===
Ēka ar caurbraucamiem vārtiem, kuri veda uz Priekules muižas saimniecības pagalmu. Tautā saukti par "Zviedru vārtiem". Celti [[17. gadsimts|17. gadsimta]] pimajā pusē. 1688. gadā veikti daži dekoratīvās apdares darbi. Priekules Zviedru vārti atzīti par valsts arhitektūras pieminekli, to plastiskā apdare un akmens cilnis — par valsts mākslas pieminekli. Ģerboņu cilnis kalts no pelēcīgā smalkgraudainā Gotlandes smilšakmens. Akmens Cilnī iekalts gada skaitlis 1688 un divu dzimtu ģerboņi: [[fon Korfi|fon Korfu]] (''von Korff'') un fon Rēdernu (''von Redern''). Zviedru vārtu caurbrauktuvei abās pusēs izbūvētās nišās stāvēja pa akmens sargzaldāta figūrai. Otrā pasaules kara laikā akmens sargzaldāti tika iznīcināti. Pašreiz to vietu godam ieņēmuši kokā darināti sargzaldāti.

[[Attēls:Priekule manor tower.jpg|thumb|250px|Priekules pils skatu tornis]]

=== Priekules muižas pils ===
{{pamatraksts|Priekules muiža}}
1483. gadā [[Livonijas ordenis|Livonijas ordeņa]] mestrs [[Bernds fon der Borhs|Borhs]] piešķīra zemes īpašumu ordeņa bruņiniekam Nikolajam Korfam. Tā izveidojās Priekules muiža, un tika uzcelta tā saucamā vecā pils, kura vairs nav saglabājusies. Muiža atradās ļoti izdevīgā vietā, kur krustojās septiņi lielceļi. Izdevīgā atrašanās vieta nākotnē te veicināja labas un izdevīgas tirdzniecības vietas izaugsmi, radās Priekules miests, pēc tam pilsēta. [[20. gadsimts|20. gadsimta]] [[1960. gadi|60. gados]] rokot ūdensvadu, skolas darbinieki atraka šīs vecās pils paliekas.<ref name="mājaslapa"/> [[19. gadsimts|19. gadsimta]] otrajā pusē [[Rietumeiropa]]s ietekmē muižnieki steidza modernizēt savas necilākās muižu ēkas. Pārveidojumi skāra arī Priekules pili. [[Pauls Makss Berči|M. Berči]] projektētās Priekules muižas pils no sarkaniem ķieģeļiem celto trīsstāvu ēku papildina balkons, kuram ir izeja no zāles un plašas parādes kāpnes, kas turpinās upes krasta nogāzē un aizved parkā. Kādreiz pāri skaistajam gājēju tiltiņam varēja nokļūt pils parkā. Priekules pilī bija zāle, ēdamistaba, ieroču istaba, naudas glabātuve, baznīcas telpa, viesu istabas, barona, viņa piederīgo un kalpotāju istabas. Pie ieejas vestibilā atradies liels kamīns, zem pils plašs velvēts pagrabs. Kara laikā pils stipri cietusi, taču tā tika atjaunota, un pašreiz tajā atrodas [[Priekules vidusskola]].<ref name="mājaslapa"/>

=== Pils skatu tornis ===
Pils skatu tornis uzbūvēts reizē ar Korfu jaunās pils ārpuses pārbūvi [[19. gadsimts|19. gadsimta]] beigās. Otrā pasaules kara laikā tas bija stipri cietis. [[Latvijas Tautas fronte]]s biedri to atjaunoja [[1990. gadi|90. gadu]] beigās. Kopš tā laika tajā plīvo valsts karogs. Katra gada [[18. novembris|18. novembrī]] šeit sapulcējas Priekules iedzīvotāji.

== Iedzīvotāji ==
ledzīvotāju skaits padomju okupācijas gados pieauga trīs reizes, latviešu īpatsvars samazinājās līdz 50%. Pilsēta bija padomju armijas garnizons. 1992. gadā mainījās pilsētas iedzīvotāju sastāvs, jo no pilsētas aizgāja padomju okupācijas karaspēks, kas tur atradās no 1951. gada. Reizē ar to Priekuli atstāja 2500 cilvēku - karavīri, virsnieki un vinu ģimenes locekļi. Priekulē ir samērā liels lietuviešu īpatsvars.<ref name=":0" /> {{iedzīvotāju skaita izmaiņas|1920|904|1925|1049|1935|1347|1959|2755|1979|4133|1989|3834|1991|3876|1997|3139|2000|2648|2005|2424|2010|2229|2015|2034|2020|1901|2022|1832|title=|type=|align=left|width=|state=|shading=|percentages=on|break=jā|cols=3|graph-pos=bottom}}

=== Ievērojami cilvēki ===
* [[Nikolajs Frīdrihs fon Korfs]] (1710—1766), Krievijas Impērijas armijas ģenerālis, [[Austrumprūsija]]s gubernators, Krievijas policijas priekšnieks
* [[Jānis Peters]] (1939), latviešu dzejnieks, publicists, sabiedriskais darbinieks un diplomāts
*[[Ēriks Ešenvalds]] (1977), komponists
*[[Madars Razma]] (1988), šautriņu metējs

== Atsauces ==
{{Commonscat|Priekule}}
{{Atsauces}}

{{Latvijas ģeogrāfija-aizmetnis}}

{{Dienvidkurzemes novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Priekules novads}}
{{Liepājas rajons}}
{{Liepājas apriņķis}}
}}

[[Kategorija:Kurzeme]]
[[Kategorija:Priekule| ]]