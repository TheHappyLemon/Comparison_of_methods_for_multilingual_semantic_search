{{Vielas infokaste
|attēls=[[Attēls:Formic acid.svg|100 px]] [[Attēls:FormicAcid.pdb.png|100 px]] <br />Skudrskābes struktūrformula un molekulas modelis
|citi nosaukumi = metānskābe, ūdeņraža karbonskābe
|CAS numurs = 64-18-6
|ķīmiskā formula=HCOOH
|molmasa=46,03
|blīvums=1220
|kušanas temperatūra=281,5 K (8,4&nbsp;°C)
|viršanas temperatūra=373,9 K (100,8&nbsp;°C)
}}
'''Skudrskābe''' (metānskābe, HCOOH) ir vienkāršākā [[karbonskābes|karbonskābe]]. Skudrskābe ir bezkrāsains, ļoti kodīgs šķidrums ar asu smaku. Skudrskābe ir viena no spēcīgākajām organiskajām skābēm. Ar to jāapietas uzmanīgi, jo skudrskābe, atšķirībā no neorganiskajām skābēm, viegli izkļūst cauri [[āda]]i un tauku slānim, radot dziļas, ilgi nedzīstošas čūlas.

Skudrskābe jaucas ar [[ūdens|ūdeni]] un lielu daļu polāro šķīdinātāju un ierobežoti šķīst [[ogļūdeņraži|ogļūdeņražos]]. Gāzveida (tvaiku) formā un ogļūdeņražu šķīdumos skudrskābe eksistē dimēru formā. Šī iemesla dēļ skudrskābes tvaiki slikti pakļaujas [[ideāla gāze|ideālo gāzu]] [[Ideālas gāzes likums|likumiem]].

Skudrskābes sāļus un [[esteri|esterus]] sauc par '''formiātiem''' ({{Val-la|formica}} — ‘skudra’).

== Atrašanās dabā ==
Skudrskābe ir sastopama skudrās, no kurām to pašā sākumā arī ieguva un no kā cēlies tās nosaukums. Skudrskābi satur arī [[skuja (auga daļa)|skujas]] un [[nātre]]s.

== Iegūšana ==
Var iegūt, oksidējot [[formaldehīds|formaldehīdu]] vai [[metanols|metanolu]].

Rūpnieciski iegūst, reaģējot [[Oglekļa monoksīds|oglekļa monoksīdam]] (CO) ar [[NaOH|nātrija hidroksīdu]] un sadalot iegūto nātrija formiātu ar sērskābi.

Bezūdens skudrskābi nevar iegūt, destilējot tās ūdens šķīdumus. Šādu skudrskābi iegūst, iedarbojoties ar koncentrētu [[sērskābe|sērskābi]] uz bezūdens nātrija formiātu. Nelielus daudzumus bezūdens skudrskābes ērti iegūt, sadalot [[svins|svina]] formiātu ar sausu [[sērūdeņradis|sērūdeņradi]]:

: (HCOO)<sub>2</sub>Pb + H<sub>2</sub>S → 2HCOOH + PbS

== Īpašības ==
Skudrskābei piemīt dažas ķīmiskās īpašības, kādu nav tās augstākajiem homologiem. Piemēram, skudrskābe izdala [[sudrabs|sudrabu]] no [[sudraba nitrātas|sudraba nitrāta]] amonjakāla šķīduma, kas ir nevis karbonskābēm, bet gan [[aldehīdi]]em raksturīga reakcija (skudrskābes molekulā var ieraudzīt [[aldehīdgrupa|aldehīdgrupu]]).

Katalizatoru (platīna grupas metālu) klātienē skudrskābe sadalās par [[ūdeņradis|ūdeņradi]] un [[ogļskābā gāze|ogļskābo gāzi]]:

: HCOOH → H<sub>2</sub> + CO<sub>2</sub>

Karsējot ar koncentrētu sērskābi, sadalās par [[oglekļa monoksīds|CO]] un [[ūdens|ūdeni]]:

: HCOOH → CO + H<sub>2</sub>O

== Izmantošana ==
Skudrskābei piemīt antiseptiskas un reducējošas īpašības. To lieto [[bite|bišu]] ārstēšanai no [[varoatoze]]s. Lieto arī tekstilrūpniecībā, ādu apstrādē kā konservantu.

{{Piesātinātās karbonskābes}}

{{autoritatīvā vadība}}

[[Kategorija:Karbonskābes]]