{{Elementa infokaste
 |                  tips = pārejas metāls
 |       kārtas skaitlis = 29
 |              1. čaula = 2
 |              2. čaula = 8
 |              3. čaula = 18
 |              4. čaula = 1
 |               simbols = Cu
 |              atommasa = 63,546
 |    valences elektroni = [Ar]3d<sup>10</sup> 4s<sup>1</sup>
 |        tabulas attēls = [[Attēls:Cu-TableImage.svg|250px]]
 |                attēls = [[Attēls:NatCopper.jpg|200px]]&nbsp;&nbsp;&nbsp;&nbsp;[[Attēls:Kupra tubo.jpg|200px]]<br />Dabiskais varš un vara caurules fragments 
 |   oksidēšanas pakāpes = '''+1''', '''+2''', +3, +4
 |   elektronegativitāte = 1,90
 |               blīvums = 8933<ref name="jlab"/>
 |   kušanas temperatūra = 1357,6 K (1084,62&nbsp;°C)
 |  viršanas temperatūra = 2835 K (2562&nbsp;°C)
 |   īpatnējā pretestība = (20&nbsp;°C) 1,678{{E|-8}}
 |         skaņas ātrums = 3810
 | Van der Vālsa rādiuss = 0,140
}}

'''Varš''' jeb '''kapars''' ir [[ķīmiskais elements]] ar simbolu '''Cu''' ({{val-la|cuprum}}) un [[atomskaitlis|atomskaitli]] 29. Varš dabā retumis ir sastopams brīvā veidā, tomēr lielāko daļu vara iegūst no [[sulfīdi|sulfīdu]] un [[oksīdi|oksīdu]] rūdām. Varš ir sarkanbrūns [[metāls]] ar ļoti labu [[elektrovadītspēja|elektrovadītspēju]] un [[siltumvadītspēja|siltumvadītspēju]]. Varš ir viegli sakausējams ar citiem metāliem. Izplatītākie [[sakausējums|sakausējumi]] ir [[bronza]] un [[misiņš]]. Varš savienojumos var būt vienvērtīgs vai divvērtīgs. Varš ir visai inerts metāls, jo [[elektroķīmiskās aktivitātes rinda|aktivitātes rindā]] atrodas aiz [[ūdeņradis|ūdeņraža]]. Vara joni [[liesma|liesmu]] iekrāso zilganzaļā krāsā. Bezūdens vara [[sāļi]] parasti ir balti, vara [[kristālhidrāts|kristālhidrāti]] parasti ir vai nu zili vai zaļi.

== Vēsture ==
Senajās civilizācijas varu pazina jau pirms 8000–9000 gadiem. [[Senā Roma|Senie romieši]] varu pazina kā "metālu no [[Kipra]]s" (''aes Cyprium''), jo tieši no šīs salas tas tika iegūts visvairāk. Sākotnēji saīsināti to sauca par ''cyprium'', bet tikai vēlāk parādījās mūsdienu latīņu nosaukums ''cuprum''.

Vēsturiski varš plaši tika izmantots [[monēta|monētu]] izgatavošanā.

== Atrašanās dabā ==
Varš dabā retumis ir sastopams brīvā veidā, tomēr [[Amerikas Savienotās Valstis|Amerikas Savienotajās Valstīs]] ir atrasti lieli [[tīrradnis|tīrradņi]]. Varš ir 26. izplatītākais ķīmiskais elements [[Zemes garoza|Zemes garozā]]. Ir zināmi vairāk nekā 250 [[minerāls|minerāli]], kuru sastāvā ir varš. Nozīmīgākie no šiem minerāliem ir [[vara spīde]] (Cu<sub>2</sub>S), [[kuprīts]] (Cu<sub>2</sub>O), [[halkopirīts]] (CuFeS<sub>2</sub>) un [[malahīts]] ((CuOH)<sub>2</sub>·CO<sub>3</sub>).

=== Izotopi ===
Dabiskais varš sastāv no diviem stabiliem [[izotops|izotopiem]] — vara-63 (69,17% no kopējā daudzuma dabā) un vara-65 (30,83%).<ref name="jlab2"/> Dabā [[radioaktivitāte|radioaktīvais]] varš nav sastopams.

== Īpašības ==
[[Attēls:Cu-Scheibe.JPG|thumbnail|200px|Vara disks, kura diametrs aptuveni 83 mm un vara tīrība 99,95%]]
Varš ir gaišsārts un mīksts [[pārejas metāls]]. Tas pieder [[11. grupas elementi|11. (IB) grupas elementiem]], kurā ietilpst arī [[sudrabs]] un [[zelts]], un tiem visiem ir kopīgas šādas īpašības: tiem ir viens ''s''-orbitāles elektrons un pilna ''d'' [[elektronu čaula]], kā arī raksturīgs [[plastiskums]] un augsta [[elektrovadītspēja]].

Vara [[oksidēšanas pakāpe]]s visbiežāk ir +1 un +2, jo tā atomā viens no ārējā (ceturtā) enerģijas līmeņa ''s'' elektroniem ir pārvietojies uz ''3d'' enerģijas līmeni. No vienkāršajām vielām varš reaģē ar [[hlors|hloru]], [[sērs|sēru]] un [[skābeklis|skābekli]].

== Izmantošana ==
Tīrs varš lielākoties tiek izmantots [[rotaslietas|rotaslietu]] izgatavošanā, [[elektrotehnika]]s rūpniecībā, [[elektriskais slēdzis|elektrisko slēdžu]], [[vadi|vadu]] un [[kabelis|kabeļu]] ražošanā. Plaši tiek izmantoti dažādi vara [[sakausējums|sakausējumi]].

=== Vara sakausējumi ===
Varš ir metāls, kas ir viegli [[sakausējums|sakausējams]] ar citiem metāliem. Ir zināmi vairāk nekā 400 vara sakausējumu.<ref name="sakausējumi"/> No šiem sakausējumiem visizplatītākie ir [[misiņš]] (vara un [[cinks|cinka]] sakausējums) un [[bronza]] (visbiežāk vara un [[alva]]s sakausējums, lai gan nereti par bronzu sauc arī citus vara sakausējumus, piemēram, ar [[alumīnijs|alumīniju]], [[silīcijs|silīciju]] vai [[berilijs|beriliju]]). Izplatīti ir arī vara-[[niķelis|niķeļa]], kā arī vara-[[sudrabs|sudraba]] sakausējumi.<ref name="sakausējumi"/>

== Atsauces ==
{{commonscat|Copper|varš}}
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/ele029.html | title= The Element Copper | publisher= Jefferson Lab | accessdate= 2011-08-13 | language= angliski}}</ref>
<ref name="jlab2">{{tīmekļa atsauce | url= http://education.jlab.org/itselemental/iso029.html | title= Isotopes of the Element Copper | publisher= Jefferson Lab | accessdate= 2011-08-13 | language= angliski | archiveurl= https://web.archive.org/web/20110728165258/http://education.jlab.org/itselemental/iso029.html | archivedate= 2011-07-28 }}</ref>
<ref name="sakausējumi">{{tīmekļa atsauce | url= http://www.copperinfo.com/aboutcopper/alloys.html | title= Copper Alloys | publisher= CooperInfo.com | accessdate= 2011-01-31 | language= angliski | archive-date= 2011-03-14 | archive-url= https://web.archive.org/web/20110314025448/http://www.copperinfo.com/aboutcopper/alloys.html }}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Varš]]
[[Kategorija:Ķīmiskie elementi]]
[[Kategorija:Pārejas metāli]]