{{Personas infokaste
|          vārds = Meinards
|     vārds_orig = Meinhard von Segeberg
|         attēls = Meinhards_Broce.jpg
|     att_izmērs = 
|  att_nosaukums = Bīskapa Meinarda kapa piemineklis Rīgas Doma baznīcā, Sv.Krusta altāra priekšā.
|     dz_dat_alt = 
|        dz_gads = 1134 vai 1136
|     dz_mēnesis = 
|       dz_diena = 
|       dz_vieta = 
|      m_dat_alt = 
|         m_gads = 1196
|      m_mēnesis = 10
|        m_diena = 12
|        m_vieta = [[Ikšķile]], [[Daugavas Līvzeme]]<br />(tagad - {{LAT}})
|   dzīves_vieta = 
|      pilsonība = 
|        tautība = <!-- tautība nav skaidra, ir teksti, kas saka, ka nācis no vācu pakļautajiem slāviem obodrītiem (bet bez skaidriem avotiem, "droši pieņemt...") -->
|   nodarbošanās = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}

'''Meinards no Zēgebergas''' ({{val|la|Meynardus, Meinnardus}}, [[vidusaugšvācu valoda|vidusaugšvācu]]: ''Meynhart'', {{val|de|Meinhart, Meinhard von Segeberg}}; dzimis ap 1130/1140, miris {{dat|1196|10|12}}<ref name=historialv/>), pazīstams arī kā '''Meinhards''', no 1993. gada '''Svētais Meinards''' ({{val|it|Saint Meinardo}})<ref>[http://www.vatican.va/news_services/liturgy/saints/index_saints_en.html#8%20settembre%201993,%20Riga%20(Lettonia)Table of the Canonizations during the Pontificate of His Holiness John Paul II]</ref> bija pirmais zināmais [[Romas Katoļu baznīca|katoļu]] misionārs [[Līvzeme|Līvzemē]] un pirmais [[Ikšķiles bīskapija|Ikšķiles bīskaps]]. Romas Katoļu baznīcas svētais.<ref>[null '''San Meinardo (1134/36-1196), ''primo  Vescovo della Livonia, oggi Lettonia (Ripristino del Culto)''''']  http://www.vatican.va/news_services/liturgy/saints/ns_lit_doc_19930908_meinardo_photo.html</ref>

== Biogrāfija ==
[[Attēls:Ikskile1.jpg|thumb|Pēc Meinarda aicinājuma celtās Ikšķiles baznīcas drupas mūsdienās.]]

Meinards bija priesteris no Zēgebergas [[Augustīniešu ordenis|augustīniešu]] klostera [[Holšteina|Holšteinā]], ieradās Līvzemē ap 1180. gadu un apmetās pie [[Daugavas līvi|Daugavas lejtecē dzīvojošajiem lībiešiem]]. Uz šo rīcību viņu, iespējams, iedvesmoja mūks [[Vicelīns]], kurš sludināja kristietību [[slāvi|slāvu]] zemēs.<ref name=fonne/> 1184. gadā uzcēla koka kapellu [[Ikšķile|Ikšķilē]] ({{val|de|Üxküll}}) un kalpoja par misionāru. 1185. gadā ataicināja mūrniekus no [[Gotlande]]s (Visbijas) un uzcēla [[Ikšķiles viduslaiku pils|Ikšķiles akmens pili]] un baznīcu Ikšķilē, kā arī akmens pili [[Mārtiņsala|Mārtiņsalā]] [[Salaspils|Salaspilī]] (''Holme'', ''Holmia'').<ref name=historialv/><ref name=lkv/> Tās ir senākās zināmās mūra celtnes [[Baltijas valstis|Baltijā]].<ref name=turnbull/><ref name=jovai/> Jaunā mūra pils Salaspilī sākotnēji piedzīvoja vairākus līvu ienaidnieku [[zemgaļi|zemgaļu]] uzbrukumus.

1186. gadā [[Brēmenes arhibīskaps]] [[Hartvigs II]] piešķīra Meinardam bīskapa tiesības jaunizveidotajā [[Ikšķiles bīskapija|Ikšķiles bīskapijā]] (''episcopatus Ixcolanensis''). 1188. gada 1. oktobrī pāvests [[Klements III]] apstiprināja priestera Meinarda iecelšanu par Līvzemes bīskapu ar sēdekli Ikšķilē un piešķīra šo bīskapiju Brēmenes arhibīskapam Hartvigam II.<ref name=lkv/>

1188. gadā nenokārtotu parādu dēļ Gotlandē apcietināja krievu tirgotājus, kā dēļ uz laiku tika pārtraukta tirdzniecība starp [[Novgorodas Republika|Novgorodu]] un Rietumbaltiju. Tāpat tirdzniecību pa [[Baltijas jūra|Baltijas jūru]] traucēja [[Zviedrijas—Novgorodas kari|Novgorodas konflikts ar Zviedriju]]. Rezultātā no Daugavas lejteces izveidojās sauszemes tirdzniecības ceļš uz [[Pleskava|Pleskavu]]. Pateicoties Meinarda izveidotajiem atbalsta punktiem Ikšķilē un Salaspilī, šī ceļa sākumu kontrolēja vācu tirgotāji, kas tādējādi kļuva ieinteresēti materiāli atbalstīt Meinarda misiju.

1190. gadā pāvests Klements III atļāva Meinardam darbā pieņemt visu ordeņu mūkus un garīdzniekus. 1193. gada aprīlī jaunais pāvests [[Celestīns III]] vēstulē Meinardam pauda lielāku atbalstu misijai, atļaujot mūkiem atkāpties no stingrajiem ēšanas un ģērbšanās noteikumiem (misijas ceļojumos viņi tagad drīkstēja lietot pagānu sniegto ēdienu) un garantējot tiem, kas iesaistās misijās, [[indulgence]]s.<ref name=fonne/><ref name=lva/> Šajā laikā misijai pievienojās [[Teoderihs no Turaidas|Teoderihs]], kurš sāka sludināt [[Turaida (zeme)|Turaidā]].

Tomēr 12. gadsimta beigās vairums līvu atsacījās pildīt sākotnējo solījumu kristīties un Meinardam izveidojās konflikts ar līvu aristokrātiju, kā rezultātā Meinards zaudēja savu ietekmi līvu vidū. Redzot misijas neveiksmīgo gaitu, Meinards nolēma meklēt militāru palīdzību, tomēr pirms izbraukšanas noticēja līvu solījumiem un palika Līvzemē. Atkal piedzīvojot līvu izsmieklu, viņš nolēma doties uz tirgotāju apmetni [[Igaunija|Igaunijā]], lai no turienes tālāk ceļotu uz [[Vācija|Vāciju]], taču, pēc [[Turaida (zeme)|Turaidas]] vecākā [[Anno]] brīdinājuma, ka viņu pa ceļam plāno nogalināt, tomēr palika Ikšķilē.

Meinards miris 1196. gada 12. oktobrī,<ref name=historialv/> apglabāts Ikšķiles baznīcā. 14. gadsimtā Meinarda mirstīgās atliekas pārapbedīja [[Rīgas Doms|Rīgas Doma]] baznīcā, kur tās atrodas arī tagad.<ref name=lkv/> 1993. gada 8. septembrī, Latvijas vizītes laikā pāvests Jānis Pāvils II [[kanonizācija|kanonizēja]] bīskapu Meinardu<ref name=tilde/> un atzina viņu par latviešu pirmo apustuli, bīskapu un svēto.<ref>{{Tīmekļa atsauce |url=http://www.meinardadraudze.lv/?p=27 |title=Svētā Meinarda kults |access-date={{dat|2014|06|13||bez}} |archiveurl=https://web.archive.org/web/20150701202904/http://www.meinardadraudze.lv/?p=27 |archivedate={{dat|2015|07|01||bez}} }}</ref>

== Piemineklis Sv. Meinardam Ikšķilē ==

2010. gada 24. septembrī Ikšķilē tika atklāts piemineklis Sv. Meinardam.<ref>Atklāj pieminekli Sv. Meinardam. http://www.lsm.lv/lv/raksts/latvija/zinas/atklaj-pieminekli-sv.meinardam.a10174/</ref> Monumenta autors ir skulptors [[Viktors Suškevičs, Latvijas skulptors|Viktors Suškevičs]].

Kardināls [[Jānis Pujats]] savā runā atklāšanas ceremonijā teica: "Meinarda piemineklis šajā vēsturiskajā vietā ir kā zīme, ka jāatgriežas pie kristīgām vērtībām un jātur tās godā. Tā ir ļoti nopietna lieta. Ticības dēļ misionāri brauc uz tālām zemēm, bieži vien riskēdami ar savu dzīvību, lai palīdzētu cilvēkiem pašā svarīgākajā lietā, proti, lai parādītu viņiem ceļu uz nemirstību. Lai apzinātos, ka cilvēka mērķis ir dzīve pie Dieva un ka Dievu var atrast, attīroties no grēkiem un tiecoties pēc Viņa ar visu sirdi."<ref>[http://www.meinardadraudze.lv/?p=100 Sv.Meinarda pieminekļa iesvētīšanas svētbrīža J.Pujata uzruna.] {{Webarchive|url=https://web.archive.org/web/20160630205937/http://www.meinardadraudze.lv/?p=100 |date={{dat|2016|06|30||bez}} }}  http://www.meinardadraudze.lv/?p=100 {{Webarchive|url=https://web.archive.org/web/20160630205937/http://www.meinardadraudze.lv/?p=100 |date={{dat|2016|06|30||bez}} }}</ref>

== Bibliogrāfija ==
* Kučinskis S J. Svētais Meinards Latvijas apustulis. R., 1993.

== Dokumenti ==

{{Citāts|[[Latviešu konversācijas vārdnīca]]s 13.sējums, 26366.-26367.lpp.: <br /><br />
<blockquote>
"Meinards (''Meinardus''), ap 1125-96, pirmais lībju bīskaps, bija svētnieks augustīniešu koŗkungu Zēgebergas konventā Holšteinā (''canonicus regularis ordinis beati Augustini''), kur dzīvojis sv. Vīcelīna, slāvu apustuļa, kaimiņu Neiminsteres klosteŗa bijušā prāvesta un pirmā Oldeburgas bīskapa (†1154.) misijas tradicijās. Lībekas tirgotāju kuģos un pavadonībā, kā viņu svētnieks un laikam ari gadījuma rakstvedis, Meinhards pēc 1163. ieradās Daugavgrīvā. Dažus gadus priekš 1184. Meinards ar [[Polockas kņazi|Polockas lielkunga]] atļauju sāka sprediķot Daugavgrīvas lībjiem katoļu ticību, apmetās Ikšķilē, kur cēla baznīcu un ar [[Visbija]]s dzirkaļu palīdzību ap 1185. ari pili, bet 1187. otru pili Mārtiņa salā. 1186. gadā [[Brēmene]]s virsbīskaps [[Hartvigs II]] (1184-1207) viņu iecēla par lībju bīskapu ar sēdekli Ikšķilē (''episcopatus Ixcolanensis'') un iesvētīja viņu Brēmenes baznīcā, bet 1.10.1188. pāvests [[Klements III]] to apstiprināja. Desmito tiesu jaunkristītiem laikam būs uzlicis tikai viņa pēcnācējs [Bertolds]. Meinhardam bij palīgi ([[Teoderihs no Turaidas|Turaidas Teodorichs]]) un lieli naudas līdzekļi. Pie Ikšķiles baznīcas vismaz no 1193., ar pāvesta [[Celestīns III|Celestīna III]] atļauju, pastāvēja sv. Augustīna ordeņa konvents, turpmākais domkapituls (''conventus fratrum''). Meinards mira Ikšķilē, laikam 14.8., un turpat apbedīts. Laikam 14 gs. beigās, varbūt virsbīskapa [[Johans IV fon Zintens|Sintenas Jāņa IV]] laikā, Meinarda relikvijas pārveda uz Rīgas Doma baznīcu, kur tam cēla kapa pieminekli pēc 1370. mirušā pāvesta [[Urbāna V]] kapa parauga. Pirmā rakstu liecība par Meinardu viduslaiku latīņu literatūrā ir Neiminsteres prāvesta 1195.-96. sacerētā ''Epistola Sidonis'': …”Ecce vinea Domini Saboath…nunc per Meinhardum episcopum in Liflandiam transplantata crescit”."
</blockquote> }}

== Atsauces ==
{{reflist|refs=
<ref name=lkv>{{grāmatas atsauce |title=[[Latviešu konversācijas vārdnīca]] |pages=26366-26367 |volume=13}}</ref>
<ref name=lva>{{grāmatas atsauce |title=Latvijas vēstures avoti |first=Arveds |last=Švābe |url=http://www.historia.lv/publikacijas/dokumentu_kraajumi/slva1/dok.htm |pages=16 |publisher=Latvijas vēstures institūta apgāds |year=1937 |volume=1 |accessdate={{dat|2013|05|12||bez}} |archiveurl=https://web.archive.org/web/20100417005703/http://www.historia.lv/publikacijas/dokumentu_kraajumi/slva1/dok.htm |archivedate={{dat|2010|04|17||bez}} }}</ref>
<ref name=fonne>{{grāmatas atsauce |title=The popes and the Baltic crusades, 1147-1254 |first=Iben |last=Fonnesberg-Schmidt |url=http://books.google.com/books?id=TKCAvDd2JHYC&pg=PA66 |pages=66–68, 73–74 | publisher=BRILL |year=2007 |isbn=90-04-15502-3 |series=The Northern World |volume=26}}</ref>
<ref name=historialv>Gints Skutāns, mag.hist., [http://www.historia.lv/alfabets/M/Me/Meinards/meinards.htm Meinards (?-1196), Historia.lv] {{Webarchive|url=https://web.archive.org/web/20130530142954/http://www.historia.lv/alfabets/M/Me/Meinards/meinards.htm |date={{dat|2013|05|30||bez}} }}</ref>
<ref name=jovai>{{grāmatas atsauce| title=Mindaugas karalius | publisher=Aidai |year=2008 |first=Liudas |last=Jovaiša | chapter=Bažnyčia Mindaugo krikšto laikais |isbn=9789955656562 |page=17}}</ref>
<ref name=turnbull>{{grāmatas atsauce |title=Crusader castles of the Teutonic Knights: The stone castles of Latvia and ... |first=Stephen R. |last=Turnbull |author2=Peter Dennis |url=http://books.google.com/books?id=F3wzkSHR4j4C&pg=PA5 |pages=4–5 |publisher=Osprey Publishing |year=2004 |isbn=1-84176-712-3 |series=Fortress |volume=19 |access-date={{dat|2013|05|12||bez}} |archive-date={{dat|2014|07|04||bez}} |archive-url=https://web.archive.org/web/20140704125454/http://books.google.com/books?id=F3wzkSHR4j4C&pg=PA5 }}</ref>
<ref name=tilde>[http://www.historia.lv/alfabets/M/Me/Meinards/enciklopedia/tilde.htm Meinards] {{Webarchive|url=https://web.archive.org/web/20071029023435/http://www.historia.lv/alfabets/M/Me/Meinards/enciklopedia/tilde.htm |date={{dat|2007|10|29||bez}} }}. Klišāns Valdis, Tildes Datorenciklopēdija Latvijas vēsture. Rīga: Sabiedrība Tilde, 1998</ref>
}}

{{kastes sākums}}
{{S-rel}}
{{Amatu secība | pirms= nav | virsraksts=[[Rīgas arhibīskapi (1255—1562)#Ikšķiles bīskapi|Ikšķiles bīskaps]] | periods= [[1186]] - [[1196]] | pēc=[[Bertolds]] }}
{{kastes beigas}}

{{autoritatīvā vadība}}

[[Kategorija:12. gadsimtā dzimušie]]
[[Kategorija:Latvijas Romas katoļu bīskapi]]
[[Kategorija:Vācijas Romas katoļu garīdznieki]]
[[Kategorija:Augustīnieši]]
[[Kategorija:Latvijas vēsture]]
[[Kategorija:Livonijas cilvēki]]
[[Kategorija:Katoļu svētie]]