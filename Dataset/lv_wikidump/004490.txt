{{citas nozīmes|savvaļas dzīvnieku izsekošanu un iegūšanu|medības (nozīmju atdalīšana)|medības}}
[[Attēls:Natdiglib 13170 full.jpg|thumbnail|235px|Briežu medības]]
'''Medības''' jeb '''medīšana''', arī '''medniecība''', ir savvaļas [[Dzīvnieki|dzīvnieku]] izsekošana un iegūšana (nonāvējot vai sagūstot).<ref>Medības. ''Latviešu literārās valodas vārdnīca''. 5. sējums. Rīga, Zinātne, 1984.</ref> Medībās mēdz doties [[pārtika]]s ieguvei, dzīvnieku [[populācijas kontrole|populāciju kontrolei]], sporta un [[izklaide]]s nolūkos, kā arī medību trofeju ([[ragi|ragu]], [[Galvaskauss|galvaskausu]], [[āda (materiāls)|ādas]] un [[kažokāda|kažokādas]], [[zobi|zobu]] un [[ilknis|ilkņu]], [[spalva|spalvu]] un citu ķermeņa daļu) ieguvei. Lielākoties tiek medīti [[zīdītāji]], taču reizēm arī [[putni]] un citi dzīvnieki.

== Medību veidi ==
{{nepilnīga sadaļa}}
=== Putnu medības ===
Putnu medības popularitāte ziņā ir vienas no vadošajām. Tās sākas reizē ar [[medību sezona]]s sākumu, mednieki parasti sezonas sākumā dodas tieši putnu medībās. Putnu medībās visbiežāk tiek medītas [[pīle]]s, [[zoss|zosis]], [[fazāni]], [[rubeņi]], [[medņu ģints|medņi]], [[laukirbes]] un [[baloži]].

=== Vaļu medības ===
{{pamatraksts|vaļu medības}}
[[Vaļveidīgie|Vaļveidīgo]] medīšana notiek to ķermeņu vai ķermeņu daļu komerciālai izmantošanai vai lietošanai pārtikā. Atsevišķos gadījumos vaļu nomedīšana tiek veikta pētnieciskiem mērķiem. Agrāk vaļus intensīvi medīja, lai iegūtu [[gaļa|gaļu]], [[tauki|taukus]], joslvaļu mutes "bārkstis" un [[pelēkā ambra|pelēko ambru]], ko iegūst no [[kašalots|kašalotu]] [[zarnas|zarnām]] [[smarža|smaržu]] industrijas vajadzībām. Mūsdienās vaļus medī galvenokārt pārtikai. Gadā visā pasaulē tiek nomedīti ap 1500 vaļu, galvenokārt [[mazais joslvalis|mazie joslvaļi]].

== Medību vēsture ==
Medības ir viens no senākajiem cilvēku nodarbošanās un barības iegūšanas veidiem. Pirmatnējais cilvēku bars medībās izmantoja primitīvus [[pīķis|pīķus]], [[vāle]]s vai citus priekšmetus. Bieži medījumi tika iedzīti vai ievilināti bedrēs, kuras bija apslēptas ar vieglu zaru pārklāju.

[[Loks (ierocis)|Loka]] un [[bulta]]s izgudrošanu pirms apmēram desmit tūkstošiem gadu un to lietošana praksē radīja medniecībā apvērsumu — medību efektivitāte būtiski palielinājās. Zvēru tagad varēja nomedīt jau no daudz lielāka attāluma to priekšlaicīgi neaizbaidot. Samazinājās arī paša mednieka risks kļūt par medījuma upuri nonākot medījuma nagos, ilkņos vai uz satrakota dzīvnieka ragiem. Arī putnus ar loka un bultas palīdzību bieži varēja nomedīt tiem sēžot augstu kokā vai pat lidojumā, kas pirms tam bija neiespējami. Šī un daudzu citu [[jaunievedums|jaunievedumu]] dēļ lauku apstrāde, medības un [[zvejošana]] no kolektīva pasākuma arvien vairāk kļuva par individuālu nodarbību, tādējādi veicinot [[sabiedrība]]s pārstrukturizāciju, jo atsevišķa indivīda (ģimenes) izdzīvošanas spēja palielinājās. Tā bija vēl viena — sociāla revolūcija, kas radīja tālejošas sekas [[civilizācija|civilizāciju]] attīstībā līdz pat mūsdienām.

== Medības Latvijā ==
Kopējais mednieks skaits Latvijā ir ap 25 tūkstošiem cilvēku (aptuveni 1,3% no Latvijas iedzīvotājiem).<ref>{{tīmekļa atsauce | url= https://www.latma.lv/lv/medibas-latvija/ | title= Medības Latvijā | publisher= Latvijas Mednieku asociācija | accessdate= 2019. gada 4. augustā | archiveurl= https://web.archive.org/web/20190804114641/https://www.latma.lv/lv/medibas-latvija/ | archivedate= 2019. gada 4. Augustsss }}</ref> Medību procesus nosaka [[Latvijas medību likums|medību likums]] un [[Latvijas medību noteikumi|medību noteikumi]]. Mednieki rūpējas par Latvijas mežiem, gan par to faunu, gan floru.

== Atsauces ==
{{atsauces}}

== Literatūra ==
* {{grāmatas atsauce | author= | title= Medības Latvijā | location= R. | publisher= Lauku Avīze | year= 2014 | isbn= 9789934150494}}
* {{grāmatas atsauce | author= Jānis Vanags | title= Medības | location= | publisher= autora izdevums | year= 2010 | isbn= 9789984399331}}
* {{grāmatas atsauce | author= Jānis Baumanis | title= Lielā medību grāmata | location= R. | publisher= Jumava | year= 1999 | isbn= 9789984052298}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= https://likumi.lv/doc.php?id=77455 | title= Medību likums | publisher= Likumi.lv - Latvijas Republikas tiesību akti | access-date= {{dat|2019|08|04||bez}} | archiveurl= https://web.archive.org/web/20190726115419/http://likumi.lv/doc.php?id=77455 | archivedate= {{dat|2019|07|26||bez}} }}
* {{tīmekļa atsauce | url= https://likumi.lv/doc.php?id=267976 | title= Medību noteikumi | publisher= Likumi.lv - Latvijas Republikas tiesību akti | access-date= {{dat|2019|08|04||bez}} | archiveurl= https://web.archive.org/web/20191122012007/http://likumi.lv/doc.php?id=267976 | archivedate= {{dat|2019|11|22||bez}} }}


{{sabiedrība-aizmetnis}}

{{autoritatīvā vadība}}

[[Kategorija:Medības| ]]