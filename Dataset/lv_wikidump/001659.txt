{{Citas nozīmes|apdzīvotu vietu|Rauna (nozīmju atdalīšana)|Rauna}}
{{Apdzīvotas vietas infokaste
| name = Rauna
| settlement_type = Lielciems
| image_skyline = Raunas panorāma.jpg
| image_caption = Raunas panorāma
| pushpin_map = Latvia
| subdivision_type = Valsts
| subdivision_type1 = Novads
| subdivision_type2 = Pagasts
| subdivision_name = {{LAT}}
| subdivision_name1 = [[Smiltenes novads]]
| subdivision_name2 = [[Raunas pagasts]]
| established_title = <!-- Pirmoreiz minēts -->
| established_date = <!-- datums, kad pirmoreiz minēts -->
| established_title2 = 
| established_date2 = 
| area_total_km2 = 2,38
| area_land_km2 = <!-- var ielikt teritoriālplānošanā noteikto platību -->
| population_as_of = 2015
| population_footnotes = <!-- specpiezīme par iedzīvotājiem; ar <ref>[http://vietvardi.lgia.gov.lv/vv/to_www_obj.objekts?p_id=2175&p_back=0** Vietvārdu datubāze]</ref> tagiem -->
| population_total = 1328
| population_density_km2 = <!-- apdzīvotības blīvums -->
| latd = 57
| latm = 19
| lats = 56
| latNS = N
| longd = 25
| longm = 36
| longs = 35
| longEW = E
| elevation_m = 115
| website = 
| postal_code_type = Pasta nodaļa
| postal_code = LV-4131
| footnotes = <!-- specpiezīmes -->
}}

'''Rauna''' ir apdzīvota vieta [[Latvija|Latvijā]], [[Smiltenes novads|Smiltenes novadā]], [[Rauna (upe)|Raunas upes]] ielejā [[Vidzemes augstiene]]s ziemeļu malā, pagasta centrs. No 14. līdz 16. gadsimtam [[Raunas pils]] bija [[Rīgas arhibīskapi (1255—1562)|Rīgas arhibīskapa]] viena no rezidencēm (''Rownenborgh, Ronneburg'') un viens no galvenajiem varas centriem viduslaiku [[Livonija|Livonijā]] un tai, iespējams, bijušas pilsētas tiesības.

Raunā atrodas pagasta administrācija, vidusskola, kultūras nams, bibliotēka, ģimenes ārsta prakse, viesnīca, tūrisma informācijas punkts, aptieka, banka, katoļu un luterāņu baznīcas.

== Vēsture ==
[[Attēls:Rauna.jpg|thumb|left|260px|Raunas kopskats ar arhibīskapa rezidences pilsdrupām pakalnā (18. gs.).]]
[[Attēls:Rauna 1866.JPG|thumb|left|260px|Skats uz Raunu 1866. gadā.]]
[[Tanīsa kalns|Tanīsa pilskalnu]] [[Rauna (upe)|Raunas]] upītes labajā krastā jau no 1. gadu tūkstoša p.m.ē. apdzīvojuši [[Baltijas somi]], bet ap 600. gadu Raunas novadā ienākuši [[latgaļi]]. Pilskalns atradās pie lielā tirdzniecības ceļa, kas veda no [[Gauja]]s ielejas uz [[Pleskava]]s un [[Novgoroda]]s zemēm. Pils malas tolaik bijušas nocietinātas ar divām paralēlām ozola guļkoku sienām, kas atradušās 2 m atstatumā viena no otras, starp kurām bijuši sabērti laukakmeņi. Virs sienām pacēlusies īpaša virsbūve un nocietinājumu iekšpusē bijušas vairākas guļkoku celtnes.

Pēc vienas no versijām 13. gadsimta sākumā Raunā atradusies [[Satekle]]s pils, kurā valdīja latgaļu karavadonis [[Rūsiņš]]. Šajā laikā noritēja ilgstoši latgaļu un to sabiedroto [[Zobenbrāļu ordenis|Zobenbrāļu ordeņa]] bruņinieku kari ar [[igauņi|igauņu]] ciltīm. 1224. gadā, pēc [[Tālava]]s zemju dalīšanas, Raunu ieguva [[Livonijas bīskapija]], kas vēlāk pārveidojās par Rīgas arhibīskapiju. Ap 1262. gadu, pirmā Rīgas arhibīskapa [[Alberts II (Rīga)|Alberta II Zauerbēra]] laikā, tika uzcelta [[Raunas viduslaiku pils|Raunas mūra pils]], vēlāk dēvēta par Roneburgu (''Rownenborgh''), kas ar laiku izveidojās par plašāko un vislabāk nocietināto pili Rīgas arhibīskapijā. Arhibīskaps te ik gadu uzturējās no Miķeļiem (29. septembra) līdz Sveču dienai (7. februārim). 13. gadsimta beigās uzcelta arī Raunas baznīca.

Viduslaikos Raunas pilsētiņa aizņēmusi teritoriju gar Raunas upīti no tagadējiem Lorenčiem līdz [[Cimziņa]]s upītes ietekai 4 km garumā. Mūru apkārt pilsētiņai nebija.<ref>{{EncLP}}</ref>
Raunas pils zaudēja savu politisko nozīmi pēc [[Rīgas arhibīskapija]]s likvidēšanas un [[Pārdaugavas hercogiste]]s pārvaldes pārcelšanas uz [[Cēsis|Cēsu]] pili. 1601. gadā pirmajā zviedru valdības veiktajā auditā jeb «arklu revīzijā» Raunā uzskaitīti 2 krogi, no kuriem vienā izkroģēja muižas alu. 1625. gadā [[Zviedrija]]s karalis [[Gustavs II Ādolfs]] Raunas pili nodeva dzimtas īpašumā [[Svante Banērs|Svantem Banēram]] (''Svante Banér'', 1584—1628). Īpašnieka galvenais pienākums bija turēt šeit zirgus Zviedrijas armijas vajadzībām. 1657. gadā, [[Otrais Ziemeļu karš|Otrā Ziemeļu kara]] laikā (1655—1660), Raunas pili ieņēma lietuviešu karavadonis Gonsevskis, bet nākamajā gadā zviedri to atkaroja. Pēc kara pili no cietokšņu saraksta izslēdza, jo minēts, ka pils ir saspridzināta. Nopostīta tika arī Raunas pilsētiņa. No 1658. līdz 1664. gadam par Raunas luterāņu mācītāju strādāja [[Jānis Reiters]], kas šeit tulkoja latviski [[Mateja evaņģēlijs|Mateja evaņģēliju]] un 1662. gadā publicēja tēvreižu krājumu 40 valodās ''Oratio Dominica XL linguarum''.

1762. gada 1. septembrī [[Krievijas Impērija]]s ķeizariene [[Katrīna II]] Raunu uzdāvināja slepenpadomniekam grāfam Hermanim Kārlim Kaiserlingam (''Hermann Karl Keyserling'', 1696—1765). Vēlāk pils piederēja grāfam Grigorijam Orlovam, H. G. Ikšķilam, Henriham Berensam fon Rautenfeldam un Bernhardam Kristianam Kleinam, kas Raunā ierīkoja papīra dzirnavas. 1821. gadā Vidzemes bruņniecības sola vadītājs A. fon Vulfs iegādājās īpašumu tiesības uz Raunas pili un tai piederošajām zemēm. Raunas muižas zemju izpārdošana zemniekiem sākās 19. gadsimta 60. gadu otrajā pusē. 1910. gadā Raunas pilij piederošās zemes no fon Vulfu dzimtas nopirka Krievijas Zemnieku agrārbanka.

Tagadējā apdzīvotā vieta radusies ap 1900. gadu, kad no mācītājmuižas atdalīja apbūves gabalus. Ciems strauji attīstījās pēc agrārās reformas. 1925. gadā Raunai piešķīra [[biezi apdzīvota vieta|biezi apdzīvotas vietas]] (ciema) statusu, bet Raunas pilsdrupas iekļāva Latvijas Valsts aizsargājamo kultūras pieminekļu sarakstā. Padomju laikā Rauna bija ciema padomes un kolhoza «Sarkanais Oktobris» centrs. No 2009. līdz 2021. gadam Rauna bija [[Raunas novads|Raunas novada]] centrs. No 2021. gada Rauna ir [[Smiltenes novads|Smiltenes novada]] [[Raunas pagasts|Raunas pagasta]] centrs.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{Historical populations
| title= Iedzīvotāju skaita izmaiņas
| width = 60%
| align = none
| cols = 2
| graph-pos = bottom
|1935|662
|1970|1181
|1979|1448
|1989|1660
|2000|1540
|2011|1307
|2021|1102
}}

== Apskates vietas ==
* [[Tanīsa kalns]], kurā līdz 13. gadsimtam atradās stipri nocietināta senlatviešu pils.
* [[Rīgas arhibīskapi (1255—1562)|Rīgas arhibīskapa]] [[Raunas pils drupas]] no 13.-17. gs.
* [[Raunas luterāņu baznīca]] ar viduslaiku dolomīta ciļņiem "Kristus pie krusta" un "Ādams un Ieva" (14. gs.). 17. gs. otrajā pusē par mācītāju te strādājis viens no pirmajiem akadēmiski izglītotajiem latviešu izcelsmes mācītājiem [[Jānis Reiters]] (ap 1632 — 1697). Baznīca pārbūvēta 19. gs. sākumā un 1936.-1937. gadā.
* Raunas "Koklētāja" — piemineklis Pirmajā pasaules karā kritušajiem Raunas centrā (K. Zemdega, 1933).
* Raunas upes senleja ar stāvajiem, gleznainajiem krastiem un "raudošo klinti" jeb Raunas Staburagu.
* Cimzes pusmuiža, kur dzimis komponists, folkloras vācējs un latviešu skolotāju audzinātājs [[Jānis Cimze]] (1814—1881).

== Attēlu galerija ==
<gallery widths="160" heights="160" perrow="3">
Attēls:Rauna2.jpeg|<center>Raunas pagasta pārvalde</center>
Attēls:Rauna3.jpeg|<center>Raunas evanģēliski luteriskā baznīca</center>
Attēls:Rauna8.jpeg|<center>Kāpnes uz Raunas pilsdrupām</center>
Attēls:Rauna7.jpeg|<center>Raunas pilsdrupas</center>
Attēls:Rauna4.jpeg|<center>Autobusu pietura "Rauna" un Vidzemes iela</center>   
Attēls:Rauna5.jpeg|<center>Apļveida krustojums Raunas centrā</center>
</gallery>

== Atsauces ==
{{atsauces}}

== Literatūra ==
* Dunsdorfs E. Latvijas vēsture 1600-1700. Stokholma, 1962.

== Ārējās saites ==
{{Vikikrātuves kategorija|Rauna}}
* [https://web.archive.org/web/20160305033357/http://www.pilis.lv/c_zinas/zinja.php?id=2357 Raunas viduslaiku pils ar pilsētu]
* [https://web.archive.org/web/20090818035855/http://www.rauna.lv/?p=4658&lang=1103 Raunas vēsture]

{{Latvijas ģeogrāfija-aizmetnis}}

{{Raunas pagasta ciemi}}
{{Latvijas novadu centri}}
{{Cēsu apriņķis}}
{{Latvijas pilsētu vēsture}}

[[Kategorija:Rauna| ]]
[[Kategorija:Raunas pagasts]]
[[Kategorija:Smiltenes novada ciemi]]
[[Kategorija:Latvijas ciemi]]
[[Kategorija:Latvijas pagastu centri]]
[[Kategorija:Latvijas bijušās pilsētas]]