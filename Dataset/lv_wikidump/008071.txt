{{citas nozīmes|ezeru Gvatemalā|Atitlans|Atitlans}}
{{ezera infokaste
|ezers=Atitlans
|attēls=Atitlan Lake Volcano 2006 08.JPG
|paraksts=Atitlana ezers ar Atitlana vulkānu fonā
|karte=Lago de Atitlan seen from orbit.jpg
|kartes_paraksts=Atitlans no kosmosa
| map =Gvatemala
| map_label = Atitlans
| plat_d=14 | plat_m=42 | plat_s= | plat_NS=N 
| gar_d=91 | gar_m=12 | gar_s= | gar_EW=W
|vieta={{GTM}}
|platība=126
|garums=18
|Vid_dziļums=
|Max_dziļums=>350
|tilpums=
|augstums_vjl=1562
|izteka=
|baseins=
|valstis=
|salas=
|pilsētas=[[Panahačela]]
}}
'''Atitlans''' ({{val|es|Lago de Atitlán}}) ir [[ezers]] [[Gvatemala|Gvatemalā]], 144 km no [[Gvatemala (pilsēta)|Gvatemalas]] pilsētas. Dziļākais ezers [[Centrālamerika|Centrālamerikā]].

== Ģeoloģiskā vēsture ==
Atitlans ir [[krāterezers]], kas aizpilda vulkāna [[kaldera (ģeomorfoloģija)|kalderu]], kas izveidojusies pirms {{nobr|84 000}} gadiem notikušā izvirdumā, kas tiek dēvēts par Losčokojosas izvirdumu. Šī izvirduma rezultātā atmosfērā nokļuva ap {{nobr|300 km³}} pelnu, kas nosēdās plašā teritorijā no [[Florida]]s līdz [[Ekvadora]]i. Pelnu slānis kalpo par [[stratigrāfija|stratigrāfisko]] marķieri [[Klusais okeāns|Klusajā okeānā]] un [[Atlantijas okeāns|Atlantijas okeānā]]. Kalderas dziļums sasniedz 600 metrus.

Pēc Losčokojosas izvirduma vulkānisms turpinājās un kalderā izveidojās trīs vulkāni. [[Atitlans (vulkāns)|Atitlans]] atrodas kalderas ziemeļu malā, bet [[Sapedro (vulkāns)|Sanpedro]] un [[Tolimans]] — kalderas iekšpusē. Sanpedro vulkāns visdrīzāk ir vecākais — tā pēdējais izvirdums noticis pirms aptuveni {{nobr|40 000}} gadiem. Pēc šī izvirduma sāka veidoties Tolimans un, iespējams, ir aktīvs joprojām, kaut gan vēsturiskajā laikā tā izvirdums nav noticis. Atitlana vulkāns izveidojies pēdējo {{nobr|10 000}} gadu laikā un ir aktīvs joprojām; pēdējais izvirdums notika [[1853]]. gadā.

[[1976]]. gada [[4. februāris|4. februārī]] Gvatemalā notika spēcīga [[zemestrīce]], kuras rezultātā gāja bojā vairāk kā {{nobr|26 000}} cilvēku un ezera gultnē izveidojās plaisa, kuras dēļ ezera līmenis mēneša laikā kritās par 2 metriem un pēdējo 10 gadu laikā — par 20 metriem.

== Vēsture un saimniecība ==
[[Attēls:Lago Atitlàn.JPG|thumb|left|200px|Atitlans ar Sanpedro vulkānu priekšplānā]]
Ezera apkaime ir izcili ainaviska. [[1955]]. gadā ap to tika nodibināts [[nacionālais parks]]. Tā kā ezers pasaules tūrisma industrijai nebija pazīstams, tika nolemts ezerā ieviest jaunas zivju sugas, kas pazīstamas Amerikas sporta zvejas cienītājiem. Ezerā tika ieviesti [[Ziemeļamerika|Ziemeļamerikā]] pazīstamie melnie asari (''Micropterus''), kas izmainījuši ezera ekosistēmu, iznīcinot divas trešdaļas vietējo zivju sugu.

Ezera apkaimes ciematos dzīvo [[maiji]], kas šeit joprojām valkā tradicionālos apģērbus. Santjago Atitlanas ciematā maiji pielūdz [[Maksimons|Maksimonu]] — savdabīgu [[elks|elku]] kultu, kas radīts, apvienojot seno maiju ticējumus, katoļticību un [[konkistadors|konkistadoru]] leģendas.

Ap ezeru atrodas kalni un [[maiji|maiju]] apdzīvotas vietas, kā arī [[kafija]]s, [[kaučuks|kaučuka]], [[cukurniedre|cukurniedru]], [[tēja]]s, [[banāns|banānu]] plantācijas.

Ezera ziemeļu krastā atrodas [[Panahačela]]s pilsētiņa, kas ir tūrisma industrijas centrs jau kopš 1960. gadiem, kad šeit masveidā ieradās [[hipijs|hipiji]]. Vēlākais pilsoņu karš šo skaisto vietu padarīja mazāk populāru, taču kopš [[1996]]. gada tūristi atgriežas.

Gvatemalas pilsoņu kara laikā Atitlana krastā valdības karaspēks centās iznīcināt maiju apmetnes, vairāk kā 300 cilvēku pazuda bez vēsts.

[[2005. gads|2005]]. gada oktobrī viesuļvētra "Stens" ezera piekrastē izraisīja plašus postījumus. Liels [[zemes nogruvums]] apraka Panabajas ciematu, bojā gāja ap 1400 ciemata iedzīvotāju.

{{autoritatīvā vadība}}

[[Kategorija:Gvatemalas ezeri]]