[[Attēls:Arctic.svg|thumbnail|235px|Sarkanā krāsā novilkta jūlija vidējās gaisa temperatūras 10 °C izoterma, kas ir viena no Arktikas robežas definīcijām]]
[[Attēls:Arctica surface.jpg|thumbnail|235px|Arktikas topogrāfiskā karte]]
'''Arktika''' ir [[Zeme]]s ziemeļu [[polārais apgabals]], kas atrodas apkārt [[ziemeļpols|ziemeļpolam]]. Arktikā ietilpst [[Ziemeļu Ledus okeāns]], tai piederošās jūras, kā arī [[Eirāzija]]s ([[Krievija]]s, [[Islande]]s, [[Norvēģija]]s, [[Somija]]s) ziemeļi un [[Ziemeļamerika]]s ([[Aļaska]]s, [[Kanāda]]s, [[Grenlande]]s) ziemeļi. Arktika ir [[starptautiska teritorija]] ar noteiktu tiesisko režīmu, respektīvi, tā nepieder nevienai valstij (izņemot iepriekš nosaukto valstu daļas) un to var izmantot visas valstis.

Salīdzinājumā ar Zemes otru polāro apgabalu [[Antarktika|Antarktiku]], Arktika ir par 10—15 °C siltāka, jo saņem lielāku [[siltuma daudzums|siltuma daudzumu]] labākas [[ūdens aprite]]s dēļ. Ziemas vidējā [[gaisa temperatūra]] ir −40 °C. Zemākā reģistrētā gaisa temperatūra ir −68 °C.

Arktikā, līdzīgi kā Antarktikā, sezonāli parādās plānāks [[ozona slānis]]. Visintensīvākā ozona slāņa noārdīšanās vērojama [[rudens|rudenī]] un [[ziema|ziemā]].

Arktikā valdošie ir austrumu [[vējš|vēji]]. Piezemes slānī pūš no ziemeļaustrumiem.

== Etimoloģija ==
Vārds ‘Arktika’ radies no [[sengrieķu valoda|sengrieķu vārda]] {{gree|ἀρκτικός}} (''arktikós''), kas ir īpašības vārds un norāda uz piederību lācim vai ziemeļiem. Šajā gadījuma varētu būt lāča zemes vai ziemeļu zemes. Tas skaidrojams ar to, ka [[Lielais Lācis|Lielā Lāča]] un [[Mazais Lācis|Mazā Lāča]] zvaigznājs atrodas netālu no [[Polārzvaigzne]]s, kas ir zenītā virs ziemeļpola.

== Definīcija ==
Nav vienas noteiktas, striktas Arktikas robežas. Viena no piedāvātajām Arktikas robežām ir jūlija vidējās gaisa temperatūras 10 °C [[izoterma]]. Šādas Arktikas aptuvenā platība ir 27 miljoni km² (5,3% no Zemes virsmas). Vēl viena kā Arktikas robeža tiek piedāvāta [[ziemeļu polārais loks]], tas ir, Arktika ir visa teritorija uz ziemeļiem no tā, kur ir [[polārā nakts]] un [[polārā diena]]. Šeit Arktikas aptuvenā platība ir 21 miljons km².

== Flora un fauna ==
[[Attēls:Polar bear (Ursus) maritimus female with its cub, Svalbard (2).jpg|thumbnail|Polārlāču mātīte ar mazuli [[Svalbāra|Svalbārā]]]]
Arktikā nav liela [[bioloģiskā daudzveidība]]. Arktikas [[augājs|augāju]] galvenokārt veido mazi [[krūms|krūmi]], [[graudzāļu dzimta|graudzāles]], [[ķērpji]] un [[lapu sūnas]]. Jo tuvāk ziemeļpolam, jo augājs ir nabadzīgāks. No dzīvnieku pasaules sastopami tādi dzīvnieki kā [[polārlācis|polārlāči]], [[polārlapsa]]s, [[polārais vilks|polārie vilki]], [[muskusvērsis|muskusvērši]] un [[ziemeļbriedis|ziemeļbrieži]]. Ūdeņos dzīvo [[airkāji]], [[valzirgs|valzirgi]] un atsevišķi [[vaļveidīgie]]. Ir arī dažas [[putni|putnu]] sugas, piemēram, [[sārtā kaija]], [[arktiskā kaija]]. Tie dzīvnieki, kas dzīvo Arktikā, ir pielāgojušies aukstajam periodam.

== Arktika daiļliteratūrā ==
Daiļliteratūrā Arktika ir aprakstīta dažādās ekstrēmās galējībās. Pirms [[Roberts Pīrijs|Roberta Pīrija]] un [[Roalds Amundsens|Roalda Amundsena]] ekspedīcijām tā tika uzskatīta par nesasniedzamu. Tā kā tā nebija izpētīta, tad pastāvēja nesaprātīgas spekulācijas par Arktikas klimatu, ģeogrāfiju un iespējamo faunu un floru. Tajos gadījumos, kad daiļliteratūrā Arktika tika uzskatīta par apdzīvotu, parasti tur dzīvoja tikai viens vai daži cilvēki, ideāla sabiedrība vai zudusī pasaule. Atsevišķos darbos aprakstīja ka Arktikā dzīvo augstākstāvošas būtnes par cilvēku; tur atrodas eja uz Zemes centru. [[Bulvāru romāns|Bulvāru romānos]] nokļūšana Arktikā bija tikai tehnoloģiju jautājums. Šajā ziņā autori bija pašpārliecināti.

== Skatīt arī ==
* [[Ziemeļu Ledus okeāns]]
* [[Ziemeļpols]]
* [[Antarktika]]

== Atsauces ==
{{atsauces+}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Ģeogrāfija-aizmetnis}}

{{Kontinenti}}

{{autoritatīvā vadība}}

[[Kategorija:Arktika| ]]