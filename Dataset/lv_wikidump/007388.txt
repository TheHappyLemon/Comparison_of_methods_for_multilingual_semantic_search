{{ezera infokaste
|ezers=Mīvahdns
|attēls=Mývatn, looking west from Höfði.jpg
| map = Islande
| plat_d=65 | plat_m=36 | plat_s= | plat_NS=N
| gar_d=17 | gar_m=0 | gar_s= | gar_EW=W
|vieta={{ISL}}
|platība=37
|garums=
|Vid_dziļums=2,5
|Max_dziļums=4,5
|tilpums=
|augstums_vjl=288
|izteka=[[Lahsau]]
|baseins=
|valstis=
|salas=
|pilsētas=
}}
'''Mīvahdns''' (arī '''Mīvatns''';<ref>{{Planēta}}</ref> {{val|is|Mývatn}}) ir sekls, aizaugošs [[ezers]] [[Īslande]]s ziemeļu daļā, aktīvas [[vulkāns|vulkāniskās]] darbības zonā, netālu no [[Krāvla]]s<!-- Kraflas? --> vulkāna. Pēc platības piektais lielākais ezers Īslandē. Ezera nosaukums cēlies no [[knislis|knišļiem]], kas ezera apkaimē dzīvo lielā skaitā: ''mý'' — ‘knislis’, ''vatn'' — ‘ezers’. Ezers un ap to esošie [[mitrājs|mitrāji]] ir putniem, jo īpaši [[pīle|pīlēm]] nozīmīga vieta. Ezers un tā izteka [[Lahsau]] ir bagāti ar zivīm. Nereti Mīvahdna nosaukums tiek attiecināts ne tikai uz ezeru bet plašāku apkaimi ap to. Ezers un tā apkārtējā ainava kopš [[1974]]. gada iekļauti dabas aizsargājamā teritorijā. Auglīgākā saldūdens sistēma Īslandē.

Ezers radies [[bazalta lava]]s izvirdumā pirms aptuveni 2300 gadiem un ezera apkaimes ainavā dominē vulkānisku procesu radītas [[ģeomorfoloģija|ģeomorfoloģiskās]] formas, tai skaitā [[pseidokrāteris|pseidokrāteri]], lavas pīlāri. Vietām šādi lavas pīlāri stāv arī ezerā (''Höfði''). Ezeru iedala divās daļās — Idrivloi (''Ytriflói'') un Sidrivloi (''Syðriflói'').

Ezera pieteci veido ar barības vielām (fosfors) bagāti [[avots|avoti]] un tajā dzīvo liels skaits ūdens kukaiņu (''[[Chironomidae]]'' un ''[[Cladocera]]''), kas piesaista ezeram putnus, jo sevišķi pīles. Ezerā ļoti lielā skaitā ligzdo 13 sugu pīles — gan [[Ziemeļamerika]]s sugas, gan arī [[Eiropa]]s sugas. Ezera apkaimes iedzīvotāji kopš seniem laikiem vāc pīļu olas, un jau kopš seniem laikiem pastāv tradīcija atstā ligzdā vismaz četras olas. [[1975]]. gadā nodibināta Mīvahdna ornitoloģiskā izpētes stacija.

Kopš [[2000. gads|2000]]. gada vasarā tiek organizēts [[maratons]] ap ezeru.

== Atsauces ==
{{atsauces}}

== Ārējās saites ==
* [http://wayback.vefsafn.is/wayback/20041022000000/www.hi.is/HI/Stofn/Myvatn/geomap.htm Ģeoloģiskā karte]
* [http://wayback.vefsafn.is/wayback/20051103014740/www.umhverfisstofnun.is/media/fraedsluefni/Myvatn_enska.pdf Mīvatna apraksts (angliski)]
* [http://hraun.vedur.is/ja/englishweb/myvatn.html Seismiskā aktivitāte Mīvatna apkaimē]
* [https://web.archive.org/web/20061010014904/http://www.eas.ualberta.ca/elj/icepics/pseudo.htm Attēli]
* [https://web.archive.org/web/20061020180732/http://www.bildungsservice.at/faecher/geo/Staaten%20und%20Landschaften/Island/Island%202/Island%201996-0040%20-%20Myvatn%20-%20Pseudokrater.JPG Attēls]

{{autoritatīvā vadība}}

[[Kategorija:Islandes ezeri]]
[[Kategorija:Rāmsaras vietas Islandē]]