[[Attēls:Ancient Estonian counties.svg|thumb|250 px|Senās Igaunijas zemes 13. gadsimta sākumā.]]
'''Revala''' (senigauņu: ''Rävälä'', latīņu: ''Revalia'') bija senās [[Igaunija]]s zeme līdz 13. gadsimta sākumam, kuras teritoriju tagad aizņem [[Harju apriņķis]] un Igaunijas galvaspilsēta [[Tallina]]. Galvenais pilskalns atradās Lindanisē (skandināvu: ''Lyndanisse'' vai ''Lindanäs'', tagad - [[Tallinas Domkalns]]). 

No Revalas vārda bija atvasināts [[Tallina]]s agrākais nosaukums [[Rēvele]] ({{val-ru|Reval}}, {{val-de|Ревель}}).

== Vēsture ==
Arābu kartogrāfs Muhameds al-Idrisi 1154. gadā savā pasaules kartē Ziemeļeiropā atzīmējis "mazu pilsētu kā lielu pilskalnu" ar nosaukumu ''Qlwn'' jeb ''Qalaven'' , bet krievu hronikās dēvēta arī par Kolivanu (''Колывань''). 

[[Livonijas krusta kari]] Rēveles zemi sasniedza 1219. gada februāra beigās, kad pēc [[Rīga]]s krustnešu aicinājuma, lai pakļautu vēl nekristīto Rēveles novadu un neļautu tās iedzīvotājiem sabiedroties ar [[Pleskava]]s krieviem. Karagājienā piedalījās [[Zobenbrāļu ordenis]], ko vadīja tā mestrs [[Folkvīns]] un krustnešu sabiedrotie [[līvi]] un [[leti]], kuri iesauca šo karagājienu par [["Aukstais" karagājiens uz Rēveli (1219)|"auksto karagājienu"]].

Tā paša gada jūnijā notika arī dāņu [[Dāņu karagājiens uz Rēveli un kauja pie Lindanises (1219)|karaļa Valdemāra II karagājiens uz Rēveli]], lai aizsteigtos priekšā Livonijas bīskapam Albertam, kristītu šo zemi un pakļautu to [[Lundas arhibīskapija]]i. Tagadējā Tallinas Domkalnā (Toompea) krusta karotāji vecās igauņu pils vietā sāka celt jaunu pili, kas vēlāk tika dēvēta par "dāņu pili" (Tallinu). Domstarpību rezultātā izcēlās kauja, kurā igauņi pārskatīšanās dēļ nogalināja pirmo Igaunijas bīskapu Teoderihu un piespieda dāņu karaspēku atkāpties no pilskalna. Tomēr [[Rīgene]]s ķēniņa brāļa Viclava vendu karavīri spēja panākt lūzumu kaujas gaitā un krustneši guva uzvaru un pakļāva Rēveles zemi savai varai.

Ziemeļigaunijas zemju piederība vēlāk bija galvenais domstarpību cēlonis starp Zobenbrāļu ordeni un Dānijas ķēniņu Valdemāru II. Izlīgums tika panākts tikai 1238. gadā pēc [[Saules kauja]], kad ordenis tika apvienots ar Vācu ordeni. Pāvesta legāts [[Modenas Viļums]] panāca izlīgumu starp abām pusēm Stensbijas līgumā, kuru noslēdza Valdemārs II un Livonijas ordeņa mestrs [[Hermanis Balke]]. Dānijai tika nodota Rēveles, [[Harija]]s un [[Virija]]s, bet ordenis paturēja [[Jerva]]s zemi. Šī robeža saglabājās līdz 1346. gadam, kad ordenis pēc [[Jurģa nakts sacelšanās]] apspiešanas atpirka to no dāņiem. Pēc Livonijas ordeņa bojāejas [[Livonijas karš|Livonijas karā]] Rēveles zeme līdz ar visu Ziemeļigauniju līdz [[Lielais Ziemeļu karš|Lielajam Ziemeļu karam]] nokļuva [[Zviedrija]]s pakļautībā. 1729. gadā to ieguva [[Krievijas impērija]].

== Novadi ==
* Rebala
* Ocrielæ
* Vomentakæ (Võhmataga)

== Skatīt arī ==
* [[Livonijas krusta kari]]
* [[Karagājiens uz Rēveli (1219)]]
* [[Dāņu karagājiens uz Rēveli un kauja pie Lindanises (1219)]]


{{Senās Igaunijas zemes}}

[[Kategorija:Igaunijas vēsture]]
[[Kategorija:Igaunijas vēsturiskās zemes]]