'''Pirmdiena''' ir [[nedēļa]]s [[diena]], kas seko [[svētdiena]]i un ir pirms [[otrdiena]]s.

Eiropas valstīs, tai skaitā arī [[Latvija|Latvijā]] un ''[[ISO 8601]]'' standartā, pirmdiena ir [[nedēļa]]s pirmā diena. Ir valstis, kur par nedēļas pirmo dienu uzskata [[svētdiena|svētdienu]], tādēļ [[ivrits|ivritā]], [[arābu valoda|arābu]], [[grieķu valoda|grieķu]], [[portugāļu valoda|portugāļu]] un dažās citās valodās pirmdiena nozīmē "otrā diena".

== Etimoloģija ==
[[Attēls:'Around the Moon' by Bayard and Neuville 21.jpg|thumb|[[Mēness]] (debess ķermeņa un dievības) vārdā daudzās valodās ir apzīmēta pirmdiena]]
[[Latviešu valoda|Latviešu valodā]] nedēļas dienai ir dots [[Kārtas skaitlis|kārtas skaitļa]] nosaukums - pirmā diena.

[[Slāvu valoda|Slāvu valodās]] pirmdienas nosaukums veidojies no vārdu salikuma "pēc nedēļas" ({{val|ru|после недели}}), ar nozīmi "nākamā diena pēc svētdienas" (daudzās slāvu valodās svētdiena tiek saukta par "nedēļu" <nowiki>[</nowiki>{{val|pl|niedziela}}<nowiki>]</nowiki>). Piemēram: {{val|ru|понедельник}}, {{val|sr|понедељак}}, {{val|bg|понеделник}}, {{val|pl|poniedzialek}}, {{val|cz|pondělí}}, {{val|ua|понеділок}}, {{val|be|панядзелак}}.

[[Turku valoda|Turku valodā]] pirmdienas nosaukums ir ''pazartesi'' ("diena pēc svētdienas").

Savukārt no [[Armēņu valoda|armēņu]] (Երկուշաբթի — ''jerkušabti''), [[gruzīnu valoda|gruzīnu]] (ორშაბათი — ''oršabati'') un [[tadžiku valoda|tadžiku]] (''душанбе'' — ''dušanbe'') valodām vārdu burtiski tulko kā "divas (dienas) no sestdienas".

Senajiem romiešiem un ģermāņu ciltīm pirmdiena bija veltīta [[Mēness|Mēnesim]], tādēļ daudzās valodās pirmdiena ir "Mēness diena" ({{val|fr|lundi}}, {{val|it|Lunedi}}).

[[Angļu valoda|Angļu valodā]] vārds ''Monday'' (pirmdiena) ir izveidojies apmēram no 1000. līdz 1200. gados no [[senangļu valoda]]s, kas ir mēness dienas apzīmējums. Dienas apzīmējums ir radniecisks arī citām [[Ģermāņu valoda|ģermāņu valodām]], tajā skaitā senā frīziešu ''mōnadeig'', viduslejasvācu un vidusholandiešu ''mānendach'' (mūsdienu [[Holandiešu valoda|holandiešu]] ''Maandag''), senaugšvācu ''mānetag'' (mūsdienu [[Vācu valoda|vācu]] ''Mon(d)tag''), un senislandiešu ''mánadagr'' ([[Zviedru valoda|zviedru]] un [[jaunnorvēģu valoda|jaunnorvēģu valodā]] ''måndag'', [[Islandiešu valoda|islandiešu]] ''mánudagur'', [[Dāņu valoda|dāņu valodā]] un norvēģu [[Būkmols|būkmolā]] ''mandag'').<ref name=BARNHART>''Barnhart, Robert K.'': The Barnhart Concise Dictionary of Etymology. Harper Collins, 1995. {{ISBN|0-06-270084-7}}</ref>

Lielākajā daļā tradicionālajās [[Indija]]s valodās vārds, kas apzīmē pirmdienu, ir iegūts no [[Sanskrits|sanskrita]] ''Sōmavāra''.<ref>{{tīmekļa atsauce
 |url         = http://dsal.uchicago.edu/cgi-bin/philologic/contextualize.pl?p.4.soas.773773
 |title       = sōmavāra 13610
 |accessdate  = 21 February 2010
 |last        = Turner
 |first       = Sir Ralph Lilley
 |authorlink  = 
 |year        = 1962
 |work        = A comparative dictionary of the Indo-Aryan languages.
London: Oxford University Press
 |publisher   = Digital Dictionaries of South Asia, University of Chicago
 |page        = 784
 |quote       = sōmavāra 13610 sōmavāra masculine 'Monday' inscription (sṓma the plant, vāra 2 meaning day)
 |archiveurl  = https://www.webcitation.org/617OSPOvC?url=http://dsal.uchicago.edu/cgi-bin/philologic/contextualize.pl?p.4.soas.773773
 |archivedate = 2011-08-22
}}</ref> [[Soma (dievs)|Soma]] ir cits vārds Mēness dievam [[Hinduisms|hinduismā]]. Dažās Indijas valodās pirmdienu sauc ''Chandravāra'': ''Chandra'' sanskritā nozīmē "Mēness". [[Taizeme|Taizemē]] pirmdiena tulkojot no [[taju valoda]]s nozīmē "Mēness dieva Čandras diena".

[[Japāņu valoda|Japāņu]] (げつようび- ''getsuyobi'') un [[Korejiešu valoda|korejiešu]] (월요일) valodas dienas apzīmējumu ir aizguvušas no [[ķīniešu valoda]]s nosaukuma '月曜日', kas nozīmē "Mēness diena".

== Pirmdienas vieta kalendārā ==
Vadoties pēc [[ISO 8601]] standarta, pirmdiena ir  pirmā nedēļas darba diena.

Mūsdienu [[rietumu kultūra]] ierasti pirmdienu uzskata par darba nedēļas sākumu, jo pieaugušie pēc brīvdienām atsāk darba gaitas, bet bērni iet uz skolu. Līdzīgi kā latviešu valodā, arī [[Sīriešu valoda|sīriešu valodā]] dienas nosaukums ir tulkojams kā "pirmā diena".

Pēc reliģiozo kristiešu un ebreju tradīcijām, vadoties pēc svētā [[bībele]]s kalendāra, pirmdiena tiek uzskatīta par nedēļas otro dienu. Šāds uzskats pastāv arī [[Amerikas Savienotās Valstis|ASV]], [[Kanāda|Kanādā]] un [[Japāna|Japanā]]. [[Kvakeri]] tradicionāli pirmdienu sauc par "Otro Dienu" un izvairās no pagāniskās izcelsmes angļu vārda izmantošanas. Pirmdiena [[Portugāļu valoda|portugāļu]] (''segunda-feira'') un [[Grieķu valoda|grieķu]] (''Δευτέρα'') valodās nozīmē "otrā diena".

== Reliģiozās tradīcijas ==
[[Attēls:Nuremberg_chronicles_f_21r.png|thumb|340px|Sodoma tika iznīcināta pirmdienā, tomēr eņģelis izveda Lota ģimeni no pilsētas ([[Nirnbergas hronika]], 1493. gads)]]
[[Jūdaisms|Jūdaismā]] un [[islāms|islāmā]] pirmdiena tiek uzskatīta par labvēlīgu laiku gavēnim un lūgšanām. [[Didahē]] pirmajiem kristiešiem ieteica izvairīties pirmdienās no gavēņiem, lai nesekotu ebreju paražām, gavēnim piedāvāja trešdienu.

Ebrejiem pirmdienu rītos tiek publiski lasīta [[tora]], tā ir viena no šim nolūkam paredzētajām dienām (pārējās ir ceturdiena un sestdiena). Tāpat tiek lasītas īpašas pestīšanas lūgšanas, ja vienīgi nav kāds priecīgs notikums, kura dēļ var šīs lūgšanas atcelt.

[[Pareizticība|Pareizticīgo baznīcā]] pirmdienas ir dienas, kas veltītas [[Eņģelis|eņģeļiem]]. [[Oktoihs|Oktoihā]] ir šai tēmai veltītas himnas, ko dzied pirmdienās visa gada garumā. Daudzos austrumu klosteros pirmdienas ir "sabiedriskā gavēņa un lūgšanu diena"; tā kā šīs dienas ir veltītas eņģeļiem, tādēļ arī mūki cenšas dzīvot eņģeļu dzīvi. Šajos klosteros mūki atturas no gaļas, putnu, piena produktu, zivs, vīna un sviesta lietošanas uzturā, bet ja svētki iekrīt pirmdienā, tad zivs, vīns un sviests var tikt atļauts. [[Lielais gavēnis|Lielā gavēņa]] pirmā dienā krievu pareizticīgo baznīcā tiek dēvēta par "[[Tīrā pirmdiena|tīro pirmdienu]]". Pirmdienā, pēc [[Vasarsvētki|Svētās Trīsvienības dienas]] tiek svinēta [[Svētā Gara diena]].

Negatīvās noskaņās iezīmējās trīs gada pirmdienas: pirmā aprīļa pirmdiena ([[Kains]] nogalināja [[Ābels (Bībele)|Ābelu]]), augusta otrā pirmdiena (tika iznīcinātas [[Sodoma un Gomora]]) un pēdējā decembra pirmdiena (piedzima [[Jūda Iskariots]]).

[[Lieldienas|Otrās Lieldienas]] atzīmē pirmdienā.

== Kultūru tradīcijas pirmdienās ==
[[Attēls:PostcardMondayMorningInNewYorkCity1907.jpg|thumb|Šī 1907. gadā nosūtītā pastkarte ar uzrakstu "Pirmdienas rīts Ņujorkā" skaidri norāda uz veļas mazgāšanas tradīciju pirmdienās]]
Atsevišķās valstīs un kultūrās ar pirmdienu saistās noteikti stereotipi. Piemēram, ebrejiem pirmdiena nav piemērota diena, lai laulātos, jo Dievs pasaules radīšanas laikā, šajā dienā, atšķirībā no pārējām, ne reizi nepateica "labi".

[[Taizeme|Taizemē]] [[Dzeltens|dzeltenā krāsa]] ir tradicionāli saistīta ar pirmdienu.

Daudzās rietumu mūziķi dziesmās pirmdienas ir atspoguļotas kā depresīvas, nemierīgas vai melanholiskas dienas. Piemēram, ''[[Mamas & Papas]]'' ''"Monday, Monday"'' (1966), ''[[Carpenters]]'' ''"Rainy Days and Mondays"'' (1971), ''[[Boomtown Rats]]'' ''"I Don’t Like Mondays"'' (1979) un ''[[Bangles]]'' ''"Manic Monday"'' (1986).

Pirmdiena ir pati populārākā [[Pašnāvība|pašnāvību]] diena<ref>{{ziņu atsauce| url=http://www.guardian.co.uk/society/2005/aug/26/health.medicineandhealth1 | location=London | work=The Guardian | title=Monday is most common day for suicide | first=John | last=Carvel | date=26 August 2005}}</ref> un slimības lapa uzsākšanas diena.<ref>{{Tīmekļa atsauce |url=http://blog.taragana.com/health/2009/11/10/monday-is-the-most-popular-sick-day-15333/ |title=Monday is ‘the most popular sick day’ |access-date={{dat|2013|04|30||bez}} |archiveurl=https://web.archive.org/web/20100427040621/http://blog.taragana.com/health/2009/11/10/monday-is-the-most-popular-sick-day-15333/ |archivedate={{dat|2010|04|27||bez}} }}</ref>

Padomju [[Kosmonautika|kosmonautikā]] sākotnēji pirmdiena bija vienkārša [[darba diena]], bet, kad laika periodā no 1960. līdz 1965. gadam, 11 raķešu starti beidzās ar avārijām, šī nedēļas diena kopš 1965. gada tika pasludināta par kosmonautu [[Brīvdiena|brīvdienu]].

Tālāk ir uzskaitītas dažādu valstu svinamās dienas un notikumi, kas tiek atzīmētas un norisinās tikai pirmdienās:
* [[Amerikas Savienotās Valstis|ASV]] kopš 1986. gada janvāra trešā pirmdiena tiek atzīmēta kā [[Mārtins Luters Kings|Mārtina Lutera Kinga]] dzimšanas diena un ir federālā brīvdiena.
* [[Kanāda|Kanādā]] [[pateicības diena]] tiek svinēta oktobra otrajā pirmdienā.
* [[Apvienotā Karaliste|Apvienotajā Karalistē]] un [[Īrija|Īrijā]] [[darba svētki]] tiek svinēti pirmajā maija pirmdienā.
* [[Bostonas maratons]] notiek katra gada aprīļa trešajā pirmdienā.

== Pirmdiena nosaukumos ==
* [[Tadžikistāna]]s galvaspilsētas nosaukums [[Dušanbe]] tulkojumā no [[persiešu valoda]]s nozīmē "pirmdiena".
* Amerikāņu rakstnieka [[Kurts Vonnegūts|Kurta Vonnegūta]] 1973. gada romāna "[[Čempionu brokastis]]" otrs nosaukums ir "Ardievu, zilā pirmdiena!".

== Atsauces ==
{{atsauces}}

{{commonscat|Monday}}

{{Nedēļas dienas}}

{{autoritatīvā vadība}}

[[Kategorija:Nedēļas dienas]]