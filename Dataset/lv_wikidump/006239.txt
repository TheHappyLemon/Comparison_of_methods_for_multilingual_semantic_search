[[Attēls:AventurinUngeschliffen.jpg|thumb|300px|Avanturīna paraugs]]

'''Avanturīns''' ({{val|en|aventurineno}}, no {{val|it|a ventura}} — 'pie izdevības', atsaucoties uz avanturīna stikla nejaušu izgudrošanu XVIII gadsimtā [[Murāno]] darbnīcās)) ir [[kvarca paveidi|kvarca paveids]]. Tas ir daļēji caurspīdīgs akmens ar plāniem [[Vizla (minerāls)|vizlas]] plātnīšu ieslēgumiem, kas liek akmenim mirdzēt (avanturescence).

Visbiežāk avanturīns ir zaļā krāsā, bet tas var būt arī oranžs, brūns, dzeltens, zils vai pelēks. Visbiežāk avanturīna īpašo mirdzumu rada [[fuksīts|fuksīta]] (viens no vizlu minerāliem) ieslēgumi — tie dod sudrabainu mirdzumu. Oranžu vai brūnu mirdzumu rada [[hematīts]] vai [[getīts]]. Nereti avanturīns ir joslains. Liels daudzums vizlas ieslēgumu var padarīt to necaurspīdīgu.

Avanturīnam ir gan [[iezis|ieža]], gan minerāla iezīmes — tas sastāv no vairākiem minerāliem, tomēr kvarcs ir lielā pārsvarā. Vairākas tā īpašības nedaudz atšķiras no kvarca īpašībām. Avanturīna [[blīvums]] ir 2,64—2,69 un [[cietība]] — ap 6,5.

Tiek izgatavots arī '''avanturīna stikls''' — populārs avanturīna viltojums no stikla un vara. Stiklā tiek iekausētas redzama lieluma vara plātnītes kas izkliedētas ļoti vienmērīgi, kamēr īstā avanturīna ieslēgumi ir ļoti maziņi un tie izkliedēti nevienmērīgi. Sākotnējā Murāno avanturīna recepte tika turēta noslēpumā — tas bija krāšņs sarkans stikls ar zelta mirdzumu, kas bija skaistāks nekā jebkurš dabiskais avanturīns. Šī stikla izgatavošanas noslēpums ir zudis, taču ir attīstītas līdzīgas tehnoloģijas avanturīna stikla ieguvei. Zaļu avanturīna stiklu pirmoreiz ieguva [[1865]]. gadā [[Francija|Francijā]] ar [[hroms|hroma]] piemaisījumu palīdzību un lielā daudzumā ražoja [[bižutērija]]i.

Tiek ražota (galvenokārt [[Japāna|Japānā]]) arī īpaši mirdzoša '''avanturīna laka'''.

[[Attēls:AventurinGeschliffen.jpg|thumb|300px|Pulēts avanturīna olis]]
Par avanturīnu nereti sauc arī cita minerāla — [[oligoklazs|oligoklaza]] mirdzošu paveidu.

No avanturīna izgatavo pērlītes, figūriņas, apdares akmeni, akvāriju akmeņus, pieminekļus. Labas kvalitātes avanturīnu izmanto juvelierizstrādājumiem.

== Atradnes ==
* Lielāko daļu zaļa un zilganzaļa avanturīna iegūst [[Indija|Indijā]], [[Karnataka|Karnatakā]], jo sevišķi [[Maisura]]s un [[Čennaja]]s apkaimē valsts dienvidos. Te to lielos daudzumos apstrādā vietējie meistari.
* [[Amerikas Savienotās Valstis|ASV]] — [[Nebraska]], [[Vērmonta]], [[Virdžīnija]] un [[Viskonsina]]
* [[Austrija]] — [[Štīrija]], Mariacelle
* [[Brazīlija]]
* [[Čīle]]
* [[Dienvidāfrikas Republika]] — [[Limpopo province]], Gravelote un Santora un [[Mpumalangas province]], Barbertona
* [[Krievija]] — [[Urāli]]
* [[Slovākija]] — [[Košices apgabals]], Zabavas raktuves
* [[Spānija]]
* [[Vācija]] — [[Saksija]], Johangeorgenštate
* [[Tanzānija]]

[[Kategorija:Kvarca paveidi]]
[[Kategorija:Dārgakmeņi]]