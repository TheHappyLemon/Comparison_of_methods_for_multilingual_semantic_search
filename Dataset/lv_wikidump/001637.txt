{{cita nozīme|pilsētu Vidzemē|ciemu Vīksnas pagastā|Smiltene (Vīksnas pagasts)}}
{{Apdzīvotas vietas infokaste
| name = Smiltene
| settlement_type = Novada pilsēta
| image_skyline = NR-1Titulbilde.tif
| imagesize = 
| image_caption = Smiltenes centrs
| image_flag = Flag of Smiltene.svg
| flag_link = Smiltenes karogs
| image_shield = Coat of Arms of Smiltene.svg
| shield_link = Smiltenes ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 57
| latm = 25
| lats = 27
| latNS = N
| longd = 25
| longm = 54
| longs = 24
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Smiltenes novads]]
| established_title = Pilsētas tiesības
| established_date = kopš [[1920]]. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|de|Smilten}}
| area_total_km2 = 7.8
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Smiltene}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 100
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4729
| website = {{URL|https://smiltenesnovads.lv/}}
| footnotes = 
}}
'''Smiltene''' ir [[pilsēta]] [[Vidzeme|Vidzemē]], [[Smiltenes novads|Smiltenes novada]] administratīvais centrs. Atrodas 134,5 km no Rīgas. 46,5 km no Valkas. 37,5 km no Valmieras. 43,5 km no Cēsīm un 56 km no [[Ape]]s.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:8{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:8{{!}}issueType:B }}</ref> 

== Vēsture ==

=== 13. - 15. gadsimts ===
Smiltenes senākās vēstures liecinieks ir pilsētas nomalē esošais [[Cērtenes pilskalns]], kas atrodas pie [[Cērtene]]s upītes, netālu no [[Klievezers|Klievezera]], taču arheoloģiskie izrakumi šeit nav devuši rezultātus.
[[Livonijas krusta kari|Livonijas krusta karu]] gaitā krustnešiem pakļaujot šejienes zemes, 1207. gadā Smiltenes apkārtne nonāca [[Livonijas bīskapija]]s sastāvā. [[Smiltenes pils]] (vēlākā [[Smiltenes muiža]], mūsdienās [[Kalnamuiža (Smiltenes pagasts)|Kalnamuiža]]) rakstos pirmo reizi minēta 1359. gadā [[Rīgas arhibīskapi (1255—1562)|Rīgas arhibīskapa]] [[Fromholds fon Fifhūzens|Fromholda]] valdīšanas laikā. Pili no 1367.-70. gadam uzcēla [[Livonijas ordenis|Livonijas ordeņa]] mestrs [[Vilhelms fon Frimersheims]], taču tā joprojām piederēja arhibīskapam, un turpmākajos gados Rīgas arhibīskapi šeit bieži pavadīja vasaras. Pilī uzbūvēta neliela baznīca, kas iesvētīta Marijas dienā un nosaukta par Marijas baznīcu. 1427. gadā pirmo reizi minēts, ka pie pils pastāv neliela tirgotāju un amatnieku apmetne, kas 1523. gadā dēvēta par miestu. 1481. gada februārī [[Livonijas-Maskavijas kari|Livonijas-Maskavijas kara]] laikā krievu karaspēks četras nedēļas siroja Vidzemē, uzbrūkot Smiltenes, Piebalgas, Cesvaines un Kokneses pilīm.<ref>Par krievu postījumiem mestrs [[Bernds fon der Borhs]] savā vēstulē Vācu ordeņa virsmestram rakstīja par laupīšanām, slepkavībām un dedzināšanām, ko "ļaunprātīgie, nežēlīgie un apgrēcīgie krievi" nodarījuši gan Tērbatas bīskapijā, gan Rīgas arhibīskapijā, gan ordeņa zemē. Skat. Indriķis Šterns. “Latvijas vēsture 1290-1500”. Daugava, 1997. — 410 lpp.</ref>

=== 16. - 17. gadsimts ===
[[Attēls:Smiltene 17.gs.jpg|left|thumb|Smiltenes plāns 17. gadsimtā ar Abula upi, Vidus ezeru un ar sarkanu līniju iezīmēto [[Smiltenes pils|Smiltenes pili]]]]
1530. gadā Smiltenes pils un novads nonāca [[Hohencollernu dinastija]]s pārstāvja, [[Brandenburgas Vilhelms|Brandenburgas Vilhelma]] īpašumā. [[Livonijas Konfederācija]]s sabrukuma laikā, 1556. gadā Livonijas ordeņa mestrs [[Heinrihs fon Gālens]] apcietināja par arhibīskapu kļuvušo Brandenburgas Vilhelmu un veselu gadu turēja ieslodzītu Smiltenes pilī, apvainojot mēģinājumā nodot protestantisko Livoniju katoliskās [[Polijas-Lietuvas ūnija]]s karaļa protektorātā. [[Livonijas karš|Livonijas kara]] laikā Smiltenes pili un pilsētiņu, kas atkal bija kļuvušas par Brandenburgas Vilhelma rezidenci, 1559. un 1560. gadā nopostīja [[Krievijas cariste]]s un tās tatāru vasaļu karaspēks. 1561. gadā tagadējā Vidzeme iekļāvās Polijas-Lietuvas ūnijas sastāvā. 1577. gadā Smiltenē atkal iebruka Krievijas karaspēks. [[Pārdaugavas Livonijas hercogiste]]s laikā Smiltene un tās apkārtne nokļuva stārasta [[Kaspars Mlodeckis|Kaspara Mlodecka]] valdījumā. Katoļi šeit centās veikt [[Kontrreformācija|kontrreformāciju]], bet protestantisms šeit jau bija iesakņojies. Apdzīvotā vieta veidojās uz [[Smiltenes mācītājmuiža]]s un Smiltenes pilsmuižas zemēm. 1613. gadā Smiltenes luterāņu draudze bija apvienota ar [[Trikāta]]s, [[Palsmane]]s un [[Aumeisteri|Aumeisteru]] draudzēm. [[Poļu—zviedru karš (1600—1629)|Poļu-zviedru kara]] laikā, starp 1601. un 1621. gadu, Smilteni kontrolēja gan poļi, gan zviedri. [[Zviedru Livonija]]s laikā (1620—1710) Smiltenē darbojās draudzes skola, kā arī ķieģeļu un kaļķu ceplis. 

=== 18. - 19. gadsimts ===
[[Lielais Ziemeļu karš|Lielā Ziemeļu kara]] laikā 1702. gada 9. augustā krievu karaspēks nodedzināja [[Smiltenes evaņģēliski luteriskā baznīca|Smiltenes baznīcu]], pilsmuižu, 19 miesta mājas, deviņas apkārtējās muižas un 204 zemnieku mājas. Krievu karaspēks baznīcas zvanu aizveda uz Pleskavu, karagūstā aizvesti 23 cilvēki un 143 zirgi.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:10{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:10{{!}}issueType:B }}</ref> 1708. gadā tagadējās luterāņu baznīcas vietā uzcēla jaunu baznīcu. Ap to izveidojās kapsēta. Atkal uzceltas vairākas mājas, 4 krogi. Pēc [[Lielais mēris Latvijā|Lielā mēra]] epidēmijas [[Smiltenes draudzes novads|Smiltenes draudzes novadā]] izdzīvoja tikai apmēram puse iedzīvotāju. 1745. gadā uzcelta Smiltenes draudzes skolas ēka. No 1745. līdz 1771. gadam Smiltenē par mācītāju kalpoja [[Jēkabs Lange]], pirmās latviešu vārdnīcas autors. Lange apglabāts Smiltenes vecajā kapsētā.
[[Attēls:Smilten(1872)pg087 Das Schloss.jpg|left|thumb|[[Smiltenes muiža|Smiltenes muižā]] 1872. gadā]]
[[Krievijas Impērija]]s valdniece [[Katrīna II]] Smiltenes pilsmuižu uzdāvināja [[Vidzemes guberņa|Vidzemes ģenerālgubernatoram]] [[Džordžs Brauns|Georgam Braunam]], kas no 1763. līdz 1771. gadam lika uzcelt līdz mūsdienām saglabājušās [[Smiltenes muiža]]s ēkas. Pēc Brauna nāves Smiltenes pilsmuižu mantoja viņa meitas, kas to pārdeva Rīgas tirgotājam J.S. Bandavam, kura dzimta to pārvaldīja gandrīz 100 gadus. Bandava laikā Smiltenē bija viena baznīca un 7 krogi — Žīgurs, Dobelnieks, Kubliņš, Sprugulis, Naužēns, Ādiņa un Kliebats. Katrs no krogiem kalpojis par savu piestātni Smiltenes apkārtnes pagastu ļaudīm. 1853. gadā, mācītāja Gulecka laikā, uzbūvējs tagadējo Smiltenes luterāņu baznīcu. Bandavu laikā pils drupās sabūvētas saimniecības ēkas. Te atradās arī pasta-telegrāfa nodaļa. 1893. gadā miestiņā bija 7 dažādu preču veikali, grāmatnīca, aptieka, 3 maiznieki, 3 miesnieki, 2 pulksteņu darbnīcas un dažādi amatnieki. Kārtību uzturēja policija un miertiesa.<ref>{{Tīmekļa atsauce |url=http://periodika.lv/periodika2-viewer/view/index-dev.html?lang=fr#panel:pa{{!}}issue:/dila1893n024{{!}}article:DIVL34{{!}}issueType:P |title=Dienas Lapa Nr.24, 1893 |access-date={{dat|2020|06|11||bez}} |archive-date={{dat|2020|02|03||bez}} |archive-url=https://web.archive.org/web/20200203190615/http://periodika.lv/periodika2-viewer/view/index-dev.html?lang=fr#panel:pa{{!}}issue:/dila1893n024{{!}}article:DIVL34{{!}}issueType:P }}</ref>

[[Baltijas pārkrievošana|Pārkrievošanas]] laikā arī Smiltenē tika uzcelta pareizticīgo baznīca, kuru iesvētīja 1896. gada 8. septembrī. Tās celtniecību 1889. gadā ierosinājis miertiesnesis Vasilijs-Aleksandrs Saveljevs un celtniecībai nepieciešamo līdzekļu lielāko daļu ziedojis Maskavā dzīvojošais Saveljeva tēvs.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:22{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:22{{!}}issueType:B }}</ref> 1893. gadā Smiltenes muižu no Bandava mantiniekiem nopirka Krimuldā dzīvojošā firstiene fon Līvena, kas to 1895. gadā uzdāvināja savam dēlam, firstam [[Pauls Līvens|Paulam fon Līvenam]], kurš izveidoja jaunu apbūves plānu ar galvenajām ielām, muižas apkārtējo zemi sadalot gruntsgabalos un iznomājot to mūža nomā miesta iedzīvotājiem. 

=== 20. gadsimts ===
1901. gadā Līvens uzcēla Vidusezera HES. 1903. gadā viņš uzcēla Smiltenes slimnīcu, kokzāģētavu, ar tvaiku darbināmu elektrocentrāli pie Tiltlejas ezera. 1913. gadā uzcēla HES ar derivācijas kanālu (tagad te atrodas [[Abula HES]]). Pēc vairāku gadu plānošanas, 1911. gadā ar Līvena finansiālu atbalstu uzcēla šaursliežu [[Dzelzceļa līnija Ainaži-Valmiera-Smiltene|Smiltenes-Valmieras-Ainažu dzelzceļu]], kas deva pozitīvu impulsu Smiltenes ekonomiskās dzīves izaugsmei. Līvens lielā mērā kontrolēja daudzu jauno namu izskatu un celtniecību, piedaloties celtniecībā ar saviem līdzekļiem. Lielākā Smiltenes iela šajā laikā bija Daugavas iela. Centrālais laukums un lielākās ielas bija bruģētas un tās izgaismoja elektrība.

19. gadsimta beigās, pieaugot latviešu turībai un sabiedriskajai aktivitātei, Smiltenē dibinājās daudzas biedrības. Lielākā ēka pilsētas centrā bija 1881. gada 2. jūnijā dibinātās Smiltenes-Palsmanes-Aumeisteru-Gaujenes lauksaimniecības biedrības nams. Smiltenes Mūzikas un dziedāšanas biedrība dibināta 1887. gada rudenī. Brīvprātīgo ugunsdzēsēju biedrība nodibinājās 1895. gadā. Tai piederēja ugunsdzēsēju depo un Jāņa parks. Smiltenes Piensaimnieku biedrība, kas dibināta 1910. gadā, atradās Mūrnieku ielā 2. Smiltenes Konzumbiedrība dibināta 1907. gadā, un tai piederēja veikals pilsētas centrā. 1919. gadā izveidoja Latvijas Sarkanā Krusta Smiltenes nodaļu, kas atradās Pils ielā 4.<ref name="gramatas.lndb.lv">{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:30{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:30{{!}}issueType:B }}</ref>
[[Attēls:Smiltenes plāns, 1936.JPG|thumb|Smiltenes plāns 1936. gadā]]
[[Pirmais pasaules karš Latvijā|Pirmais pasaules karš]] un [[Latvijas brīvības cīņas]] Smilteni neizpostīja. 1920. gada 2. janvārī Smiltenei piešķīra pilsētas tiesības, sākās jaunu privātmāju celtniecības vilnis. 1919. gadā izveidoja Latvijas Sarkanā Krusta Smiltenes nodaļu, kas atradās Pils ielā 4. 1920. gadā nodibināja Smiltenes Rūpniecības akciju sabiedrību firsta Līvena vadībā, kas pārvaldīja elektrostaciju un kokzāģētavu.<ref name="gramatas.lndb.lv"/> 1922. gada pavasara plūdi sagrāva Tepera ezera dambi, kas drīz tika atjaunots. 1925. gadā nodibināja Savstarpējās Ugunsapdrošināšanas biedrību. 1935. gadā Smiltenē bija vairāk nekā 400 dzīvojamo māju, daudzi tirdzniecības un rūpniecības uzņēmumi, no kuriem lielākie bija linu un vilnas apstrādes uzņēmumi, vairākas kokzāģētavas, galdniecības un dzirnavas. Pilsētas centrā atradās Gustava Ādolfa laukums. Latvijas [[Parlamentārā demokrātija Latvijā (1920—1934)|parlamentārās republikas]] laikā Smiltenes domi veidoja 25 vēlēti domnieki. Izglītību nodrošināja Valsts Smiltenes ģimnāzija Zaķu ielā 2/4. 1. Smiltenes pilsētas 6 klašu pamatskola atradās Krāsotāju ielā 1, bet 2. Smiltenes pilsētas 6 klašu pamatskola Dārza ielā 8. Smiltenes draudzes 6 klašu pamatskola atradās Pils ielā 3. Smiltenes pilsētas žīdu 6 klašu pamatskola atradās Raiņa ielā 16, bet [[sinagoga]] Galdnieku ielā 1. [[Agrārā reforma Latvijā|Agrārreformas]] rezultātā Smiltenes muižas ēkās izveidoja Valsts Smiltenes lauksaimniecības mācību iestādes.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:20{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}page:20{{!}}issueType:B }}</ref> Abula krastos atradās Vecais parks, Jaunais parks, bet Gaujas, Audēju un mazās Vaļņu ielas rajonā Jāņa parks, kur atradās arī tenisa laukums un koncertu zāle. Smiltenē šajā laikā bija 39 ielas: Abulas, Avotu, Augstā, Audēju, Blaumaņa, Daugavas, Dārza, Daktera, Druvas, Dzirnavu, Galdnieku, Gaujas, Gustava Ādolfa laukums, Jaunā, Mazā Jaunā, Kalēju, Kalnu, Kaļķu, Klievu, Klusā, Krāsotāju, Lejas, Lielā, Līkā, Marijas, Mētras, Mežoles, Meža, Mūrnieku, Parka, Peldu, Pils, Pilskalna, Raiņa, Rūpnieku, Smilšu, Vaļņu, Mazā Vaļņu, Zaķu. Gustava Ādolfa laukumā katru nedēļu notika tirgus. Gadatirgi notiks 2. februārī, 18. martā, 11. maijā, 15. jūlijā, 2. septembrī, 26. oktobrī un 10. decembrī.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:24{{!}}issueType:B |title=Vadonis pa Smilteni |access-date={{dat|2020|05|24||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0309081408{{!}}article:DIVL197{{!}}page:24{{!}}issueType:B }}</ref>

1935. gadā Smiltenē bija 410 mājas, no kurām 51 mūra un 278 koka.<ref name="attistibas-planosana">{{Tīmekļa atsauce|url=https://smiltene.lv/wp-content/uploads/Attistiba/Attistibas_planosana/Paskaidrojuma_raksts_Smiltene_TP.pdf|title=Attīstības plānošana|access-date={{dat|2020|06|10||bez}}|archiveurl=https://web.archive.org/web/20200610132217/https://smiltene.lv/wp-content/uploads/Attistiba/Attistibas_planosana/Paskaidrojuma_raksts_Smiltene_TP.pdf|archivedate={{dat|2020|06|10||bez}}}}</ref>

1941. gada 6. jūlijā pilsētu atbrīvoja [[Arvīds Krīpens|Arvīda Krīpena]] vadīta latviešu kareivju vienība. Otrā pasaules kara kauju laikā 1944. gada 22. septembrī Smiltenē tika nopostītas vismaz 297 ēkas, to vidū Smiltenes-Palsmanes-Aumeisteru-Gaujenes lauksaimniecības biedrības nams, divas pamatskolas, ģimnāzija, stacija, pienotava, dzirnavas, kopumā vairāk nekā puse no apbūves. No 1950. līdz 1959. gadam Smiltene bija [[Smiltenes rajons|Smiltenes rajona]] centrs.

== Ģeogrāfija ==

=== Fiziskā ģeogrāfija ===
Smiltene atrodas [[Vidzemes augstiene|Vidzemes augstienes]] ziemeļu malā [[Abuls|Abula]] krastos. Dažus kilometrus no pilsētas ziemeļaustrumos sākas [[Aumeisteru paugurvalnis]], ziemeļos - [[Tālavas zemiene|Tālavas zemienes]] Sedas līdzenums.<ref name=":0">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref> Tās apkārtne ietilpst dabas apvidū, ko sauc par [[Mežoles pauguraine|Mežoles pauguraini]], kuras reljefs ir izteikti paugurains. Pēdējais ledus laikmeta apledojums izveidoja zemes virsmas formas no nogulumu kārtas 10-40 m biezumā. Atkāpjoties apledojumam, ledāju kušanas ūdeņi izgrauza upju senlejas un radīja tagadējās reljefa formas.<ref name=":1">{{Grāmatas atsauce|title=Smiltene. Laiki un likteņi|last=Zušmanis|first=Juris|publisher=Smiltenes TV|year=2004|isbn=9984-19-673-9|location=Valmiera}}</ref> Pauguru relatīvais augstums vidēji ir 10 m, to nogāzes, ar atsevišķiem izņēmumiem, ir lēzenas un apbūvētas. Atsevišķās vietās ieplakas starp pakalniem ir pārpurvojušās. Pilsētas dienvidu un dienvidrietumu daļā absolūtais augstums sasniedz 150-155 m virs jūras līmeņa, bet Z daļā 85-100 m virs jūras līmeņa.<ref name="attistibas-planosana" /> Pilsētas centrs atrodas 106 m virs jūras līmeņa. bet augstākais punkts ir Cērtenes pilskalns - 153 m virs jūras līmeņa. Viszemākā vieta Abula gultnē ir lejpus Tiltlejas ezera - 79 m vjl.<ref name=":1" />
[[Attēls:Tepera ezers.JPG|thumb|Mākslīgi uzpludinātais Tepera ezers]]
Pilsētai no austrumiem un dienvidaustrumiem piekļaujas lieli mežu masīvi, arī pilsētā 30% platības ir parki un meži (208 ha). 1998. gadā Smiltenes dome nolēma pilsētas zaļajā zonā un Launkalnes pagasta mežos izveidot Smiltenes dabas parku 1540 ha platībā.<ref name=":0" />

Pilsētai cauri tek [[Abuls|Abula]] upe, uz kura izveidotas trīs mākslīgas ūdenskrātuves: [[Tiltlejas ezers]] 84 m virs jūras līmeņa, [[Vidusezers (Smiltenes novads)|Vidusezers]] 93,5 m virs jūras līmeņa un [[Teperis]] 109 m virs jūras līmeņa.<ref name="attistibas-planosana" /> Abuls tek pa pilsētas austrumu robežu, pilsētas centrālajā daļā atrodas 10-30 m dziļā ielejā. Abuls pilsētas robežās uzņem Cērtenes upītes ūdeņus. Pa Cērtenes upīti un Cērtenes dzirnavezeru iet pilsētas dienvidu robeža.<ref name=":1" />

=== Politiskā ģeogrāfija ===
Smiltene ziemeļos robežojas ar [[Smiltenes pagasts|Smiltenes pagastu]], austrumos un dienvidos ar [[Launkalnes pagasts|Launkalnes pagastu]]. No Smiltenes uz dienvidrietumiem ir [[Brantu pagasts]]. Smiltene ir ceļu mezgls. Te sākas autoceļi uz [[Valka|Valku]] ([[Autoceļš P24|P24]]), [[Valmiera|Valmieru]] ([[Autoceļš P18|P18]]), [[Strenči|Strenčiem]] ([[Autoceļš P25|P25]]), [[Gulbene|Gulbeni]] ([[Autoceļš P27|P27]]) un [[Rauna|Raunu]].<ref name=":0" />

=== Klimats ===
Klimatam nepiemīt Vidzemes augstienei raksturīgās īpašības (ievērojami mazāks nokrišņu daudzums). Paugurotā reljefa ietekmē tas šeit ir vēsāks nekā lielākajā Latvijas daļā.<ref name="attistibas-planosana" /> Klimatu stipri ietekmē gaisa masas no [[Atlantijas okeāns|Atlantijas okeāna]], kuras saistītas ar aktīvo cikionisko darbību. Gada laikā Smiltenes novadu šķērso 120-140 cikloni, tādēļ laika apstākļi bieži mainās. Ziemas mēnešos cikloniskā darbība rada atkušņus, maigāku ziemu. Ziemā ciklonu siltās frontes pavada migla, atkala, sarma, smidzinošs lietus, turpretī aukstās frontes neizraisa krasas laika apstākļu maiņas. Pavasarī ar ciklonu aukstajām frontēm saistīti stipri ziemeļu un ziemeļrietumu vēji, vasarā tās atnes lietusgāzes, negaisu, krusu, vēsu, mākoņainu un lietainu laiku. Vidzemes augstienes ziemeļu mala ietekmē pilsētas klimatu.

Maksimālā reģistrētā gaisa temperatūra ir + 35° C. Minimālā reģistrētā gaisa temperatūra ir -41° C. BezsaIa periods ilgst 125 - 130 dienas.

Nokrišņu daudzums ir vidēji 675 mm gadā, lielākā daļa nokrišņu izkrīt siltajā sezonā. Jūtamas mikroklimatiskas nianses: pilsētas dienvidu daļā mežu tuvumā veģetācija pavasarī atpaliek par 8-10 dienām no pārējās pilsētas daļas.<ref name=":1" />{{Weather box|location=Smiltenes|width=75%|single line=Yes|metric first=Yes|Jan high C=-3|Feb high C=-2.4|Mar high C=2.4|Apr high C=10.2|May high C=15.9|Jun high C=19.2|Jul high C=21.9|Aug high C=20.5|Sep high C=15.8|Oct high C=8.6|Nov high C=3.5|Dec high C=-0.2|Jan mean C=-5.1|Feb mean C=-5|Mar mean C=-1.1|Apr mean C=5.8|May mean C=11.6|Jun mean C=15.4|Jul mean C=18.2|Aug mean C=16.8|Sep mean C=12.2|Oct mean C=6.1|Nov mean C=1.9|Dec mean C=.1.8|Jan low C=-7.5|Feb low C=-7.9|Mar low C=-4.8|Apr low C=0.8|May low C=6.1|Jun low C=10.5|Jul low C=13.7|Aug low C=12.7|Sep low C=8.8|Oct low C=3.5|Nov low C=0|Dec low C=-3.8|precipitation colour=green|Jan precipitation mm=54|Feb precipitation mm=44|Mar precipitation mm=44|Apr precipitation mm=47|May precipitation mm=64|Jun precipitation mm=87|Jul precipitation mm=81|Aug precipitation mm=83|Sep precipitation mm=62|Oct precipitation mm=69|Nov precipitation mm=60|Dec precipitation mm=50|Jan precipitation days=9|Feb precipitation days=8|Mar precipitation days=8|Apr precipitation days=7|May precipitation days=8|Jun precipitation days=10|Jul precipitation days=10|Aug precipitation days=10|Sep precipitation days=8|Oct precipitation days=9|Nov precipitation days=9|Dec precipitation days=8|Jan humidity=86|Feb humidity=85|Mar humidity=80|Apr humidity=69|May humidity=66|Jun humidity=69|Jul humidity=73|Aug humidity=75|Sep humidity=79|Oct humidity=83|Nov humidity=87|Dec humidity=86|source 1=climate-data.org<ref name = HKO>{{tīmekļa atsauce
| url = https://en.climate-data.org/europe/latvia/vidzeme/smiltene-9218/#climate-table
| title = SMILTENE CLIMATE
| access-date = 25 July 2023}}</ref>}}

==Iedzīvotāji==
Smiltenes iedzīvotāju skaits sāka pieaugt 19. gadsimtā līdz ar lauksaimniecības un vietējo rūpalu attīstību, bet 20. gadsimta sākumā - ar šaursliežu dzelzceļa uz Valmieru izbūvi 1911. gadā un tirdzniecības mezgla veidošanos.

Smiltene saglabājusi latvisku iedzīvotāju sastāvu, lielākā minoritāte ir bijuši ebreji - 7,8% 1925. gadā.<ref name=":0" /> Mūsdienās vairāk nekā 94% iedzīvotāju ir latvieši.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ CSB]</ref>
{{Historical populations
| title= Iedzīvotāju skaita izmaiņas
| width = 100%
| align = none
| cols = 3
| graph-pos = bottom
|1897|752
|1914|3500
|1920|2293
|1925|3251
|1935|3745
|1943|3598
|1959|4654
|1970|4719
|1979|5579
|1989|6393
|2000|6349
|2011|5521
|2021|5252
}}

=== Ievērojami cilvēki ===
* [[Svante Gustavs Dīcs]] (1670—1723), [[Vācbaltieši|vācbaltiešu]] garīdznieks, garīgais dzejnieks, latviešu garīgās dzejas autors.
* [[Jēkabs Lange]] (1711—1777), [[Smiltenes evaņģēliski luteriskā baznīca|Smiltenes evaņģēliski luteriskās draudzes]] mācītājs, kurš sarakstījis pirmo vācu — latviešu vārdnīcu.
* [[Kārlis Kundziņš]] (1850—1937), mācītājs.
* [[Jēkabs Dranda]] (1853—1915), latviešu keramiķis.
* [[Pauls Līvens]] (1875—1963), firsts, kādreizējais [[Smiltenes muiža]]s īpašnieks, kura laikā Smiltene strauji attīstījās.
* [[Pēteris Krievs]] (1892—1919), [[Latviešu strēlnieki|latviešu strēlnieks]], [[Lāčplēša Kara ordenis|Lāčplēša Kara ordeņa]] kavalieris.
* [[Jānis Menska]] (1893—1916), [[1. Daugavgrīvas latviešu strēlnieku pulks|1. Daugavgrīvas Latviešu strēlnieku bataljona]] 4. rotas komandieris.
* [[Margarita Ausala]] (1919—1991), dzejniece.<ref>[https://literatura.lv/lv/person/Margarita-Ausala/871624 Margarita Ausala]</ref>
* [[Jānis Venners]] (1905—1999), pilsētas vecākais, 1934-1940, 1941-1942.
* [[Kārlis Zušmanis]] (1945—2015), latviešu kino un teātra aktieris.
* [[Ojārs Rubenis]] (1955), latviešu žurnālists, sabiedriskais darbinieks, bijušais [[Latvijas Nacionālais teātris|Latvijas Nacionālā teātra]] direktors.
* [[Ainārs Mežulis]] (1962), latviešu filologs, pedagogs, sabiedriskais darbinieks un politiķis

== Izglītība ==
Smiltenē atrodas [[Smiltenes vidusskola]]. Tā ir sadalīta trīs daļās: Rīgas ielā 16c, Dakteru ielā 27, Dārza ielā 17. Smiltenē atrodas arī [[Smiltenes tehnikums]], [[Smiltenes mūzikas skola]], mākslas skola un sporta skola.

== Sports ==
Pilsētā atrodas [[Latvijas futbola 1. līga|Latvijas čempionāta 1. līgas]] [[futbols|futbola]] komanda [[FK Smiltene/BJSS]].<ref name="FK"/>

==Sadraudzības pilsētas==
Smiltenei ir 18 [[Sadraudzības pilsēta|sadraudzības pilsētās]]:<ref>{{Tīmekļa atsauce |url=https://smiltene.lv/novad/par-novadu/sadraudzibas-pilsetas/ |title=Sadraudzības pilsētas |access-date={{dat|2020|06|10||bez}} |archiveurl=https://web.archive.org/web/20190831142401/https://smiltene.lv/novad/par-novadu/sadraudzibas-pilsetas/ |archivedate={{dat|2019|08|31||bez}} }}</ref>
* {{flaga|Vācija}} [[Villiha]], Vācijā
* {{flaga|Vācija}} [[Vīzenbaha]], Vācija
* {{flaga|Čehija}} [[Piseka]], Čehija
* {{flaga|Ukraina}} [[Pustomiti]], Ukraina
* {{flaga|Ukraina}} [[Ļviva]], Ukraina
* {{flaga|Ukraina}} [[Drohobiča]], Ukraina
* {{flaga|Itālija}} [[Rovigo]], Itālija
* {{flaga|Itālija}} [[Pincara]], Itālija
* {{flaga|Norvēģija}} [[Steinkjera]], Norvēģija
* {{flaga|Francija}} [[Donnerī]], Francija
* {{flaga|Latvija}} [[Pāvilosta]], Latvija

== Galerija ==
<gallery>
Attēls:Smiltene. Baznīcas laukums (Church square).jpg|Baznīcas laukums pilsētas centrā
Attēls:Jākobs Lange kapavieta.jpg|Langes kapa vieta
Attēls:Smiltenes vidusskola.jpg|Vidusskolas ēka Dakteru ielā
Attēls:Smiltene, Baznīca (Kiriku) plats. 4.jpg|Baznīcas laukums
Attēls:Smiltene luteri kirik. 1.jpg|[[Smiltenes luterāņu baznīca]]
Attēls:Smiltene baptist church.jpg|[[Smiltenes baptistu baznīca]]
</gallery>

== Atsauces ==
{{atsauces|refs=
<ref name="FK">{{tīmekļa atsauce |last1=Markuss |first1=Toms |title=Komanda.lv 1. līgas čempionāta jauno sezonu FK “Smiltene/BJSS” iesāk ar neizšķirtu |url=https://www.ziemellatvija.lv/foto/foto-komanda-lv-1-ligas-cempionata-jauno-sezonu-fk-smiltene-bjss-iesak-ar-neizskirtu-141754 |website=ziemellatvija.lv |publisher=[[Ziemeļlatvija (laikraksts)|Ziemeļlatvija]] |accessdate={{dat|2019|8|20||bez}} |date={{dat|2019|4|7||bez}} |archive-date={{dat|2019|08|20||bez}} |archive-url=https://web.archive.org/web/20190820141406/https://www.ziemellatvija.lv/foto/foto-komanda-lv-1-ligas-cempionata-jauno-sezonu-fk-smiltene-bjss-iesak-ar-neizskirtu-141754 }}</ref>
}}

== Ārējās saites ==
* {{oficiālā tīmekļa vietne|www.smiltene.lv}}
* [https://web.archive.org/web/20170914082447/http://smiltenite.lv/ Pilsētas ziņu portāls]
* [http://www.travellatvia.lv/8/20/?pilseta=129 Par Smilteni] portālā travellatvia.lv
* [http://www.smiltenesdraudze.lv Smiltenes evaņģēliski luteriskā draudze] {{Webarchive|url=https://web.archive.org/web/20210122213757/http://smiltenesdraudze.lv/ |date={{dat|2021|01|22||bez}} }}

{{Latvijas ģeogrāfija-aizmetnis}}

{{Smiltenes novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Valkas rajons}}
{{Valkas apriņķis}}
}}

{{autoritatīvā vadība}}

[[Kategorija:Vidzeme]]
[[Kategorija:Smiltene| ]]