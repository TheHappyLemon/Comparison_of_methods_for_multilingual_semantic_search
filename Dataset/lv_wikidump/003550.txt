{{Pilsētas priekšpilsētas infokaste
|nosaukums            = Ziemeļu rajons
|karte                = [[Attēls:Riga Ziemelu rajons karte.png|250px]]
|paraksts             = 
|pilseta              = {{Rīga}}
|apkaimes             = {{ubl|[[Čiekurkalns]]|[[Mežaparks]]|[[Sarkandaugava]]|[[Vecmīlgrāvis]]|<small>Sīkāk sadaļā [[#Apkaimes|Apkaimes]]</small>}}
|platiba              = 76,88
|iedzivotaju_skaits   = 79 039 (2018)<ref name="pmlp2018">{{PMLPiedz|2018-1}}</ref>
|iedzivotaju_blivums  = {{#expr: 79030 / 76.88 round 1}}
|udenstilpnes         = {{ubl|[[Ķīšezers]]|[[Vecdaugava (atteka)|Vecdaugava]]}}
|parki                = 
|latviesi             = 32&nbsp;537 (41,17%)<ref name="pmlp2012nac">{{pmlp2012nac}}</ref>
|krievi               = 31&nbsp;851 (40,30%)
|baltkrievi           = {{spaces|3}}3836 (4,85%)
|ukraini              = {{spaces|3}}3451 (4,37%)
|poli                 = {{spaces|3}}1571 (1,99%)
|parejie              = {{spaces|3}}3718 (4,02%)
|majas_lapa           = 
}}

'''Ziemeļu rajons''' (iepriekš Staļina rajons, tad Oktobra rajons) ir viens no sešiem [[Rīga|Rīgas pilsētas]] administratīvajiem rajoniem. Tas atrodas [[Daugava]]s labajā krastā. Ziemeļu rajona platība ir 76,88 km<sup>2</sup>, bet iedzīvotāju skaits ({{dat|2018|7|1|N|bez}}) ir {{nobr|79 039}}.<ref name="pmlp2018" />

Rajona robežas ir: [[Daugava]]s gultne no Rīgas jūras līča līdz [[Vanšu tilts (Rīga)|Vanšu tiltam]], [[Krišjāņa Valdemāra iela (Rīga)|Krišjāņa Valdemāra iela]], [[Elizabetes iela (Rīga)|Elizabetes iela]], [[Strēlnieku iela (Rīga)|Strēlnieku iela]], [[Skanstes iela]], [[Sporta iela (Rīga)|Sporta iela]], [[Lapeņu iela]], dzelzceļa līnija [[Rīga Krasta]]—[[Čiekurkalns (stacija)|Čiekurkalns]], [[Starta iela (Rīga)|Starta iela]], [[Bērzpils iela (Rīga)|Bērzpils iela]], [[Viskaļu iela (Rīga)|Viskaļu iela]] un tās turpinājums, ieskaitot bijušās [[Jēkaba Alkšņa Rīgas Kara aviācijas augstākā inženieru skola|aviācijas inženieru augstskolas]] teritoriju; [[Ķīšezers]], [[Jaunciems (Rīga)|Jaunciema]] apkaime (ieskaitot), Rīgas pilsētas administratīvā robeža līdz jūrai, [[Rīgas līcis|Rīgas līča]] krasts līdz Daugavas ietekai.

== Vēsture ==
Šī pilsētas daļa veidojusies gar [[Daugava]]s labo krastu upes ziemeļu virzienā un tradicionāli attīstījusies kā Rīgas ārējās tirdzniecības un rūpniecības zona. Viduslaikos zemes pie Daugavas grīvas piederēja 1203. gadā dibinātajam [[Daugavgrīvas klosteris|Daugavgrīvas klosterim]] ({{val|la|Monasterium Dunamundensis Sancti Nicolai}}) [[Vecdaugava (Rīga)|Vecdaugava]]s apkaimē. Klostera mūki jau ap 1266. gadu uz nelielās Dūņupes, kas savienoja [[Ķīšezers|Ķīšezeru]] un Daugavu, uzcēla ūdensdzirnavas. Padziļināto upes gultni sāka dēvēt par Mīlgrāvi ({{val|de|Mühlen Graben}} - "Dzirnavu grāvi"), no tā radušies tagadējo [[Vecmīlgrāvis|Vecmīlgrāvja]] un [[Jaunmīlgrāvis|Jaunmīlgrāvja]] apkaimju nosaukumi.
[[14. gadsimts|14.]] — [[15. gadsimts|15. gadsimtā]] Daugavas piekrastes pļavās aiz [[Rīgas pils]] aizsarggrāvja uz [[Mīlgrāvis|Mīlgrāvja]] pusi sākās rīdzinieku ganības, kas aizņēma ļoti lielu platību. Ceļš uz ganībām veda pa dambi, kas vēl līdz mūsdienām pazīstams kā [[Ganību dambis]].

[[Sarkandaugava]]s apkaime veidojusies 18. gadsimta sākumā, kad [[Lielais Ziemeļu karš|Lielā Ziemeļu kara]] laikā [[Pēteris I]] Sarkandaugavas augstajā krastā ticis uzcelt nocietinājumus, kas vēlāk ieguvuši Aleksandra augstumu vārdu. [[1828]]. gadā Sarkandaugavu administratīvi iekļāva Rīgas pilsētā un 19. gadsimtā tā izveidojās par vienu no pirmajiem Rīgas rūpniecības rajoniem ar kokzāģētavām, cukurfabriku un gumijas fabriku. 
Otrs rūpnīcu rajons 19. gadsimta beigās izveidojās pēc [[Rīgas—Pleskavas dzelzceļa līnija]]s izbūves tagadējā [[Čiekurkalns|Čiekurkalna]] apkaimē, ko Rīgas pilsētas teritorijā iekļāva [[1924]]. gadā. Te atradās vagonu fabrika "Fēnikss", "Džutas manufaktūra", darbagaldu rūpnīca "Atlass", instrumentu tērauda rūpnīca "Salamandra" un citas ražotnes.
Starp abiem rūpniecības rajoniem 20. gadsimta sākumā priežu mežā pie Ķīšezera uzcēla [[Mežaparks|Mežaparku]] kā jauna tipa atpūtas un dzīvojamo rajonu. 
   
Pēc [[Latvijas okupācija (1940)|Latvijas okupācijas]] 1941. gada janvārī agrāko [[Vidzemes priekšpilsēta|Vidzemes priekšpilsētu]] sadalīja Proletāriešu un Staļina rajonos. 1949. gadā Staļina rajonam pievienoja [[Vecāķi|Vecāķus]], bet [[1960]]. gadā — tagadējās [[Vecdaugava (Rīga)|Vecdaugavas]] un [[Mangaļsala]]s apkaimes. 1962. gada oktobrī Staļina rajonu pārdēvēja par Oktobra rajonu. Pēc Latvijas Republikas neatkarības atgūšanas 1991. gadā Oktobra rajonu nosauca par Ziemeļu rajonu.

Ziemeļu rajonā pēc Otrā pasaules kara apmetās daudz jūrniecībā un rūpniecībā nodarbinātu iebraucēju, bet pēc 2010. gada Ziemeļu rajonā lielākā etniskā grupa ir [[latvieši]].

== Apkaimes ==
Ziemeļu rajonā ietilpst šādas apkaimes:
* [[Čiekurkalns]] <small>(daļēji [[Vidzemes priekšpilsēta|Vidzemes priekšpilsētā]])</small>
* [[Jaunciems (Rīga)|Jaunciems]]
* [[Kundziņsala]]
* [[Mangaļsala]]
* [[Mežaparks]]
* [[Mīlgrāvis]]
* [[Pētersala-Andrejsala]]
* [[Sarkandaugava]]
* [[Trīsciems]]
* [[Vecāķi]]
* [[Vecdaugava (Rīga)|Vecdaugava]]
* [[Vecmīlgrāvis]]

== Skatīt arī ==
* [[Rīga]]
* [[Daudzstāvu dzīvojamie rajoni Rīgā]]
* [[Rīgas Ziemeļu rajona ielu uzskaitījums]]
* [[Valsts aizsargājamie kultūras pieminekļi Rīgas Ziemeļu rajonā]]

== Atsauces ==
{{atsauces}}

== Ārējās saites ==
* [https://pasvaldiba.riga.lv/LV/Channels/Riga_Municipality/Executive_authority/ipasa_statusa_institucijas/ziemelu_izpilddirekcija/Ziemelu_rajona_izpilddirekcija/default.htm Ziemeļu rajona izpilddirekcija]{{Novecojusi saite}}

{{Rīga-aizmetnis}}

{{Rīgas pilsētas daļas}}

[[Kategorija:Rīgas administratīvie rajoni]]
[[Kategorija:Ziemeļu rajons| ]]