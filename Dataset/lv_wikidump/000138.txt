{{Citas nozīmes|Pērkonkrusta radītāju|Celmiņš (nozīmju atdalīšana)|Celmiņš}}
{{Personas infokaste
| platums = 
| vārds = Gustavs Celmiņš
| vārds_orig = 
| attēls = Celmins_gustavs.jpg
| att_izmērs = 150px
| att_nosaukums = [[Latvijas Bruņotie spēki|Latvijas Bruņoto spēku]] formas tērpā
| dz_dat_alt = 
| dz_gads = 1899
| dz_mēnesis = 04
| dz_diena = 01
| dz_vieta = {{vieta|Krievijas Impērija|Vidzemes guberņa|Rīga|td=Latvija}}
| m_dat_alt = 
| m_gads = 1968
| m_mēnesis = 04
| m_diena = 10
| m_vieta = {{vieta|Amerikas Savienotās Valstis|Teksasa|Sanantonio}}
| dzīves_vieta = 
| pilsonība = 
| tautība = [[latvieši|latvietis]]
| nodarbošanās = politiķis, publicists, karavīrs
| paraksts = 
| piezīmes = 
| kategorijas = jā
}}

'''Gustavs Celmiņš''' (dzimis {{dat|1899|4|1}} [[Rīga|Rīgā]], miris {{dat|1968|4|10}} [[Sanantonio]]) bija [[politiķis]], organizāciju [[Ugunskrusts (organizācija)|Ugunskrusts]] un vēlāk [[Pērkonkrusts]] priekšnieks, [[Lāčplēša Kara ordenis|Lāčplēša Kara ordeņa]] kavalieris.

== Biogrāfija ==
Dzimis 1899. gada 1. aprīlī [[Rīga|Rīgā]]. Apmeklējis [[Rīgas biržas komercskola|Rīgas biržas komercskolu]], kuru beidzis [[Maskava|Maskavā]]. 1917. gadā uzsācis studijas uz Maskavu evakuētajā [[Rīgas Politehniskais institūts|Rīgas Politehniskajā institūtā]]. Pēc [[lielinieki|lielinieku]] apvērsuma atgriezās [[Latvija|Latvijā]].<ref name=":d" >{{Tīmekļa atsauce|url=http://www.historia.lv/alfabets/C/CE/celmins_gustavs/celmins_gustavs.htm|title=Celmiņš, Gustavs (01.04.1899.-10.04.1968.)|website=web.archive.org|access-date=2022-10-22|date=2007-09-27|archive-date=2007-09-27|archive-url=https://web.archive.org/web/20070927234730/http://www.historia.lv/alfabets/C/CE/celmins_gustavs/celmins_gustavs.htm}}</ref>

1918. gada 19. novembrī pie [[Baltijas Tehniskā augstskola|Baltijas Tehniskās augstskolas]] kā [[Selonija]]s krustdēls kopā ar [[Nikolajs Grundmanis|Nikolaju Grundmani]] izkāra [[Latvijas karogs|Latvijas karogu]].<ref>{{Tīmekļa atsauce |url=http://www.selonija.lv/latviski/Studentu_rota.htm |title=Selonijas krustdēli uzvelk Latvijas karogu (selonija.lv) |access-date={{dat|2009|06|22||bez}} |archiveurl=https://web.archive.org/web/20090731120521/http://www.selonija.lv/latviski/Studentu_rota.htm |archivedate={{dat|2009|07|31||bez}} }}</ref><ref>{{Tīmekļa atsauce|url=https://www.vestnesis.lv/|title=Latvijas valsts un tās vīri Studentu rota - Latvijas Vēstnesis|last=vestnesis.lv|website=www.vestnesis.lv|access-date=2022-10-22|language=lv}}</ref> 1918. gada 10. decembrī brīvprātīgi iestājās [[Latviešu nacionālie bruņotie spēki|Latviešu nacionālajos bruņotajos spēkos]]. Piedalījās [[Latvijas brīvības cīņas|Brīvības cīņās]] [[Kalpaka bataljons|Kalpaka bataljona]] (sākotnēji [[Cēsu rota]], vēlāk [[Atsevišķā studentu rota|Atsevišķā (Studentu) rota]]) sastāvā. Sākotnēji kā [[kareivis]], vēlāk tika paaugstināts par jaunāko apakšvirsnieku, bet 1919. gada 22. maijā tika paaugstināts par [[leitnants|leitnantu]]. No armijas bija atvaļināts 1924. gada oktobrī.<ref name=":d" />

1921. gadā Celmiņam tika piešķirts [[Lāčplēša Kara ordenis]].<ref name=":o" >{{Tīmekļa atsauce|url=http://lkok.com/detail1.asp?ID=292|title=LKOK nr.3/787 : Celmiņš, Gustavs|website=lkok.com|access-date=2022-10-22}}</ref>

No 1925. līdz 1927. gadam strādāja [[Ārlietu ministrija|Ārlietu ministrijā]]. Tur viņš ieņēma [[Latvijas Ārlietu ministrs|ārlietu ministra]] sekretāra vietu. Bija 5. Rīgas [[aizsargi (organizācija)|aizsargu]] [[Pulks (armija)|pulka]] sakaru [[Bataljons|bataljona]] [[komandieris]]. 1929. gadā beidza [[Latvijas Universitāte]]s [[Filoloģija]]s un [[filozofija]]s [[fakultāte]]s filozofijas nodaļu. Pēc tam bija Finanšu ministrijas referents, no 1930. gada līdz 1932. g. septembrim ieņēma Valsts saimniecības departamenta vicedirektora amatu.<ref name=":d" /><ref name=":o" />

1932. gada 24. janvārī [[Ugunskrusts (organizācija)|Latviešu tautas apvienības "Ugunskrusts"]] dibināšanas sapulcē tika ievēlēts par Ugunskrusta priekšnieku. 1932. gadā sakarā ar savu politisko darbību no amata tika atbrīvots. Pēc Ugunskrusta slēgšanas 1933. gadā dibināja [[Latviešu tautas apvienība "Pērkonkrusts"|Latviešu tautas apvienību "Pērkonkrusts"]] un tika ievēlēts par organizācijas priekšnieku. Publicējies minēto organizāciju izdevumos [[Ugunskrusts (laikraksts)|Ugunskrusts]] un [[Pērkonkrusts (laikraksts)|Pērkonkrusts]]. Pēc [[1934. gada 15. maija apvērsums|1934. gada 15. maija apvērsuma]] turpināja Pērkonkrusta vadību pagrīdē.<ref name=":d" />

1934. gada 13. jūnijā, pēc kara stāvokļa likumiem, nelegālas Pērkonkrusta sapulces laikā tika apcietināts kopā ar vēl 96 pērkonkrustiešiem.<ref name="Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā">{{Publikācijas atsauce|title=Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā|journal=LVVA, 3235. f., 1/22. apr., 921. l,|pages=51}}</ref> 1935. gada 27. februārī kara tiesa viņu notiesāja uz 3 gadiem [[Cietums|cietumā]]. Galvenā apsūdzības daļa bija balstīta uz sodu likuma 71.pantu — "par sastāvēšanu nelegālā organizācijā, kuras mērķis musināt uz nepaklausību valsts varas likumīgiem rīkojumiem un, lietojot varas darbus, gāzt Latvijā pastāvošo nacionālo valdību un ministru kabinetu un sagrābt valsts varu savās rokās". Pēc atbrīvošanas no ieslodzījuma viņš 1937. gada 13. novembrī bija izraidīts no Latvijas.<ref name=":d" />

Pēc izraidīšanas Celmiņš uzturējās [[Itālijas Karaliste (1861—1946)|Itālijā]] un [[Šveice|Šveicē]]. [[Cīrihe|Cīrihē]] sakarā ar nevēlamiem priekšlasījumiem bija apcietināts un ar valdības (''Bundesrat'') lēmumu izraidīts no Šveices. Trimdas laikā viņš bieži tikās ar [[Fašisms|fašistiem]]. Pēc izraidīšanas no Šveices kādu laiku viņš uzturējās [[Rumānijas Karaliste|Rumānijā]] un tiktās ar [[Zelea Kodreanu|Zeleu Kodreanu]] un apsprieda starptautiska tīkla izveidi [[Šveice|Šveicē]]. Celmiņš uzskatīja, ka Pērkonkrustam ir spēcīga radniecība gan ar [[Nacionā fronte|Nacionālo fronti]], gan ar [[Dzelzs Gvarde|Dzelzs Gvardi]]. No Rumānijas viņš pārcēlās uz [[Somija|Somiju]]. Trimdā viņš apmeklēja arī [[Polija|Poliju]], [[Ungārijas Karaliste|Ungāriju]], [[Dienvidslāvijas karaliste|Dienvidslāviju]], [[Turcija|Turciju]], [[Trešais reihs|Vāciju]] un [[Igaunija|Igauniju]]. Šajā laikā Latvijas teritorijā Pērkonkrusta vadību uzņēmās [[Ādolfs Šilde]].<ref name=":d" /><ref>{{Publikācijas atsauce|last=Kott|first=Matthew|date=2015-11-23|title=Latvia’s Pērkonkrusts: Anti-German National Socialism in a Fascistogenic Milieu|url=https://brill.com/view/journals/fasc/4/2/article-p169_6.xml|journal=Fascism|language=en|volume=4|issue=2|pages=169–193|doi=10.1163/22116257-00402007|issn=2211-6257}}</ref><ref>{{Tīmekļa atsauce|url=https://www.historia.lv/biblioteka/skirklis/perkonkrusts-politiska-organizacija|title=Pērkonkrusts (politiska organizācija) {{!}} Historia|website=web.archive.org|access-date=2022-10-22|date=2022-06-07|archive-date=2022-06-07|archive-url=https://web.archive.org/web/20220607090531/https://www.historia.lv/biblioteka/skirklis/perkonkrusts-politiska-organizacija}}</ref>

1938. gadā Celmiņa vadībā darbību uzsāka Latviešu cīņas organizācijas Pērkonkrusts ārzemju sakaru birojs. No 1940. gada janvāra līdz maijam [[virsleitnants|virsleitnanta]] pakāpē atradās tā sauktā somu ārzemju leģiona sastāvā, piedalījās PSRS-Somijas [[Ziemas karš|Ziemas karā]]. Pēc Somijas sakāves vērsās [[Trešais reihs|Vācijas]] sūtniecībā [[Helsinki|Helsinkos]] ar lūgumu izceļot uz Vāciju. 1940. gada augustā ar vācu kuģi ''Strassburg'' izbrauca uz Vāciju.<ref name=":d" />

1941. gada jūnijā vācu karaspēka sastāvā viņš atgriezās Latvijā. Līdz 10. jūlijam vadīja [[Kuldīga]]s pašaizsardzību. Strādājis [[Iekšlietu Ģenerāldirekcija|Iekšlietu Ģenerāldirekcijā]]. No 1941. gada oktobra Latviešu karavīru aprūpes pārvaldes priekšnieks, no 1942. gada Latviešu brīvprātīgo organizācijas galvenās komitejas priekšnieks. 1943. gada rudenī atbrīvots no iepriekšējā amata un pildījis tulka pienākumus latviešu pašpārvaldē. Lai gan viņš strādāja vācu administrācijā, izmantodams savu dienesta stāvokli, saistībā ar kuru viņš bieži devās izbraukumos pa visu Latvijas teritoriju, Celmiņš vadīja Pērkonkrusta pagrīdes darbību un organizēja pagrīdes izdevumu [[Vēstījums (laikraksts)|Vēstījums]] [1943.] un [[Latvju raksti Brīvā Latvija]] [1943.-1944.] izdošanu. Vairuma rakstu autors bija pats Celmiņš.<ref name=":d" />

1944. gada 14. martā [[Gestapo]] Celmiņu apcietināja. Vēlāk viņu nosūtīja uz [[Flosenbirgas koncentrācijas nometne|Flosenbirgas koncentrācijas nometni]]. Pēc tam viņš tika pārsūtīts uz [[Dahavas koncentrācijas nometne|Dahavas koncentrācijas nometni]], bet vēlāk bijis Insbrukas, Nīderdorfas un Alt-Braksenzē privileģēto [[Politieslodzītais|politieslodzīto]] nometnēs. 1945. gada 5. maijā Celmiņu atbrīvoja amerikāņu V armijas karavīri.<ref name=":d" />

Pēc atbrīvošanas Celmiņš dzīvoja [[Itālija|Itālijā]]. Dzīvodams [[Roma|Romā]], viņš rotatora tehnikā izdeva laikrakstu [[Brīvā Latvija (laikraksts)|Brīvā Latvija]]. 1949. gadā izceļoja uz [[Amerikas Savienotās Valstis|ASV]]. No 1950. līdz 1952. gadam instruktors Ņujorkas štata Sirakūzu Universitātes Bruņoto spēku skolā; no 1954. līdz 1956. gadam — rūpnieks [[Meksika|Meksikā]]; 1956.—1958. gadā — Triniti koledžas bibliotekārs [[Teksasa|Teksasā]]. No 1959. gada Sanantonio Sv.Marijas Universitātes Krievu studiju centra profesors; kopš 1951. gada arī Svešvalodu departamenta vadītājs ASV Kara Gaisa spēku bāzēs, lektors televīzijā — referēja par PSRS un komunismu. 1947. gadā izdeva atmiņu grāmatu "Eiropas krustceļos", kurā aptverts laika posms no 1943. gada rudens līdz 1946. gada pavasarim. Miris 1968. gada 10. aprīlī Sanantonio, Teksasā.<ref name=":d" />

== Atsauces ==
{{atsauces}}

== Bibliogrāfija ==
* Celmiņš, Gustavs. Eiropas krustceļos. Heidenheima: Dzintarzeme, 1947. 200 lpp.

== Ārējās saites ==
* [https://web.archive.org/web/20180607153721/http://gustavscelmins.tk/ Gustavam Celmiņam veltīta tīmekļa vietne]
* [https://web.archive.org/web/20160305033359/http://www.lkok.com/detail1.asp?ID=292 L.k.o.k. biogrāfija]

{{autoritatīvā vadība}}

{{DEFAULTSORT:Celminzsz, Gustavs}}
[[Kategorija:1899. gadā dzimušie]]
[[Kategorija:1968. gadā mirušie]]
[[Kategorija:Latvijas Bruņoto spēku virsnieki]]
[[Kategorija:Latvijas politiķi]]
[[Kategorija:Latvijas vēsture]]
[[Kategorija:Lāčplēša Kara ordeņa kavalieri]]
[[Kategorija:Trimdas latvieši]]
[[Kategorija:Pretošanās kustības okupācijas varām Latvijā]]
[[Kategorija:Nacistiskās Vācijas represiju upuri]]
[[Kategorija:Rīgā dzimušie]]