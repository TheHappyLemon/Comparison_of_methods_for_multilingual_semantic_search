{{Citas nozīmes|ķēniņvalsti|Jersika|Jersika}}
{{Bijušās valsts infokaste
|vietējais_nosaukums    = 
|nosaukums_latv_val     = Jersikas ķēniņvalsts (Letija)
|sugasvārds             = ķēniņvalsts (kņaziste)
|
|kontinents             = Eiropa
|reģions                = 
|valsts                 = Latvija
|laikmets               = 
|statuss                = {{val|la|Terra Gercike, quae Lettia dicitur}} <br /> {{val|de|Königreich Gercike}} <br /> {{val|ru|Лотыголa}} 
|statusa_teksts         = 
|impērija               = 
|valdības_veids         = monarhija
|
|gads_sākums            = pirms 11. gadsimta
|gads_beigas            = 1239
|
|event_start            = [[Polockas Rurikoviči]] iecēla savu vietvaldi latgaļu zemē   
|date_start             = 
|event_end              = Sadalīja [[Rīgas bīskapija]] un [[Livonijas ordenis]] 
|date_end               = 
|
|event1                 =  
|date_event1            = 
|event2                 = 
|date_event2            = 
|event3                 = 
|date_event3            = 
|event4                 = 
|date_event4            = 
|
|event_pre              = 
|date_pre               = 
|event_post             = 
|date_post              = 
|
|p1                     = 
|flag_p1                = 
|s1                     = 
|flag_s1                = 
|image_flag             = 
|flag                   = 
|flag_type              = 
|
|image_coat             = 
|symbol                 =
|symbol_type            = 
|
|image_map              = Jersika.jpg
|image_map_caption      = Jersikas ([[Letija]]s un [[Lotigola]]s) teritorijas variācijas 12.—13.gs. pēc dažādām vēstures kartēm
|
|galvaspilsēta          = [[Jersika (Jersikas pagasts)|Jersika]]
|
|national_motto         = 
|national_anthem        = 
|kopīgas_valodas        = 
|reliģija               = [[pareizticība]]/baltu [[pagānisms]] 
|nauda                  = 
|
|leader1                = [[Visvaldis]] 
|leader2                = 
|leader3                = 
|leader4                = 
|year_leader1           = pirms 1203. — pēc 1239.
|year_leader2           = 
|year_leader3           = 
|year_leader4           = 
|leader                 = 
|title_leader           = ķēniņš (''rex de Gercike'')
|stat_year1             = 
|stat_platība1          = 
|stat_pop1              = 
|footnotes              = 
|_noautocat = yes
}}

'''Jersika''' ({{val|la|Gerzika, Gercike, Gercekea}}; {{val|ltg|Gersika}}<ref>"Latgales Vēstnesis", 21.05.1937, F. Kemps "Gersikas karaļa vaļsts" (iespiests no 1943. gada manuskripta). Jasmuiža, 1992. 3. u. c. lpp.; "Dzeive", 1964. g. nr. 64; 15., 28. u. c. lpp.; 4 lpp. utt.</ref>) bija seno [[Latgaļi|latgaļu]] valstisks veidojums<ref>[[Indriķis Šterns]]. Latvijas vēsture 1180—1290. Krustakari. Latvijas vēstures institūta apgāds, Rīga 2002, 111 lpp. "... plašākā sociālā vienība Senlatvijā bija atsevišķas maztautas — kurši, zemgaļi, latgaļi, sēļi un lībji, kas tālāk dalījās ciltīs, kurām bija sava teritorija jeb "zeme", jeb valsts. [..] Atsevišķu karadraudžu vadoņiem jeb kungiem bija izdevies apvienot daudzas kara draudzes vairākās ciltīs (kā Lamekinam un Visvaldim) vai tikai savā ciltī (kā Viestartam) un izveidot militārvalstisku organismu, ko hronisti dēvē par karaļvalsti."</ref> ar pārvaldes centru [[Jersikas pils|Jersikas pilī]]. 13. gadsimta [[latīņu valoda|latīņu valodā]] rakstītajos dokumentos tās rietumu daļa pieminēta kā '''zeme, saukta par Letiju''' ({{val|la|terra, quae Lettia dicitur}}), bet austrumu daļa [[senkrievu valoda|senkrievu valodā]] kā '''[[Lotigolas zeme]]''' ({{val|ru|Лотыгольская земля, Лотыголa}}).

== Teritorija ==
[[Attēls:Läti kivilinnused 1185-1230.jpg|thumb|200px|Jersikas, [[Koknese (valsts)|Kokneses]] un [[Tālava]]s letgaļu zemes (1185-1230).]]
Jersikai pakļautā [[latgaļi|latgaļu]] teritorija aizņēma plašu tagadējās [[Latgale|Dienvidlatgales]] un [[Vidzeme|Dienvidaustrumu Vidzemes]] teritoriju. Ziemeļos tā robežojās ar [[Tālava|Tālavu]] un [[Atzele|Atzeli]], austrumos — ar [[Polockas kņaziste|Polockas kņazisti]], dienvidos — ar [[Lietuva|Lietuvu]] un [[Sēlija (zeme)|Sēliju]], rietumos — ar [[Koknese (valsts)|Kokneses]] valsti un [[Daugavas līvi|Daugavas līvu]] novadiem.
Pēc [[Arveds Švābe|Arveda Švābes]] uzskata ķēniņa Visvalža zeme sastāvēja no kādām piecām teritorijām (“kunga novadiem”), pie kam 1209. gadā Visvaldis zaudēja divas ([[Autīne]]s un [[Cesvaines viduslaiku pils|Cesvaines]]), bet paturēja trīs [[Lotigola]]s daļas.

=== Visvalža lēņa daļa ===
{{Latvijas vēsture}}

Kad 1209. gadā ķēniņš Visvaldis piekrita kļūt par bīskapa Alberta vasali, viņš svinīgos apstākļos Rīgā saņēma savas zemes dienvidaustrumu daļu atpakaļ kā lēni ar trīs karogiem jeb trīs pilsnovadiem ([[Jersikas pils|Jersiku]], [[Volkenbergas pils|Mākoņkalnu]] un [[Dinaburgas pils|Naujeni]]?).<ref>1209. gada beigās Pētera baznīcas sētā noformētais līgums (LG I, Nr.2) liecina, ka Visvaldis savas zemes saņēmis atpakaļ kā t.s. karoga lēni. Dokumentā gan teikts, ka Visvaldis neatguva visas zemes, jo katoļticībai agrāk pievērstā [[Autine]], kā arī Cesvaine u.c. pilsnovadi palika bīskapa Alberta rīcībā. Tā kā katrs karogs varēja apzīmēt savu novadu, tad izteikts pieņēmums, ka Visvaldis saņēma atpakaļ trīs savas valsts teritoriālas vienības (novadus), kuru nosaukumi precīzi gan nav zināmi. Skat. [http://www.old.historia.lv/alfabets/J/je/jersika/raksti/shavabe.002.htm Švābe, A. Jersikas karaļvalsts. Senatne un Māksla. 1936. Nr.1, 5.-31.lpp.] {{Webarchive|url=https://web.archive.org/web/20151124033415/http://www.old.historia.lv/alfabets/J/je/jersika/raksti/shavabe.002.htm |date={{dat|2015|11|24||bez}} }}</ref>

=== Bīskapa daļa ===
1211. gadā bīskaps Alberts un Zobenbrāļu ordenis [[Letijas dalīšanas līgums|pārdalīja Letijas zemes]], ko Visvaldis bija atdevis Livonijas bīskapijai. Bīskapam Albertam tika [[Asotes pilskalns|Asotes]], [[Lepene]]s un [[Autine|Autīnas]] pilsnovadi, bet ordenim [[Alene]]s, [[Zerdene]]s, [[Nigaste]]s un Cesvaines pilsnovadi. Pēc pārdales bīskaps Alberts 1213. gadā ieguva arī [[Gardene]]s, [[Nigaste]]s, [[Mārciena]]s, Cesvaines pilsnovadus un dažus Aiviekstes pilsnovadus.

== Galvaspilsēta ==
'''Letijas''' pārvaldes centrs atradās [[Jersikas pilskalns|Jersikas pilskalnā]] Līvānu pagasta Pilskalnu māju zemē, Daugavas labā krastā starp divām nelielām upītēm ar dziļām gravām. Jersikas pilskalns Daugavas krasta pusē ir 18 m augsts, bet ziemeļu pusē mākslīgi nocietināts ar 2 m augstu uzbērumu, skaitot no 100 m gaŗā un 75 m platā plakuma. Tam pretim kreisā krastā atrodas [[Dignājas pilskalns]]. Arheoloģiskie izrakumi liecina par desmit apdzīvotības slāņiem (1.g.t. pr. Kr.—14.gs. p. Kr.), taču visintensīvākā seno latgaļu kultūrai raksturīgā dzīve te norisinājusies tieši no 10.gs. līdz 13.gs. sākumam.<ref>Balodis F. Jersika un tanī 1939. gadā izdarītie izrakumi. — Rīga, 1940. — 103 lpp.</ref> Pilskalna tuvumā atklāts kapulauks, kas daļēji pētīts; atsegti 32 seno latgaļu apbedījumi (10.-14.gs.); pēc arheoloģiskā materiāla vērojami sakari gan ar senkrieviem (kakla rotas, piekariņi), gan lietuvjiem (kaps ar zirga apbedījumu). No [[Polocka]]s Jersikā ieviesās [[Kristietība|kristīgā ticība]], pilsētā bijušas divas [[Latvijas pareizticīgā baznīca|pareizticīgo baznīcas]].
Pirmos arheoloģiskos izrakumus Jersikas pilskalnā 19. gadsimta vidū veicis [[Preiļu muiža]]s īpašnieks [[Mihaels Jozefs fon der Borhs]].

== Nosaukuma izcelsme ==
Jersika, senākos latviešu tekstos, "Ģerzika" ir daudzas reizes pieminēta 13.—14. gadsimta vāciski un latīniski rakstītajās hronikās un lietvedības dokumentos kā "Gerzike". Tiek uzskatīts, ka šis nosaukums ir cēlies no varjagu vārda ''gardar'' (pilskalns), islandiešu sāgās sastopams šī vārda variants ''gerzkr'', kam ir līdzība(?) ar krievu vārdu ''городище''. To apliecina arī tas, ka ap 1229. gadu par ''Gerceke'' Livonijas tekstos nosaukts arī pilskalns Novgorodas tuvumā, kam krievu avotos atbilst nosaukums "Gorodišče".<ref>[http://books.google.lv/books?id=FTcKVOltR84C&pg=PA100&dq=Gorodischtsche+wolchow&hl=lv&sa=X&ei=QNV9T-KrHIP-4QSc_MG7DA&sqi=2&ved=0CGIQ6AEwCQ#v=onepage&q=Gorodischtsche%20wolchow&f=false A.Bielenstein, Die Grenzen des lettischen Volksstammes, 99-100, 472. St.Petersburg 1892.]</ref> Tātad ar šo vārdu vikingi varēja apzīmēt jebkuru valdnieka pilskalnu senajā [[Garderīke|Garderīkē]].

Turpretī līdz Pirmajam pasaules karam lietotais nosaukums "Cargrada" ({{val|pl|Carogrod}}, {{val|ru|Царьрадъ}}, {{val|de|Zargrad}}) visticamāk cēlies no [[Poļu Vidzeme]]s laikiem. Pēc Augusta Bīlenšteina domām ķēniņa (''rex'') Visvalža bijušās pils vārds 16. gadsimtā latinizēts kā ''Arx Regia'', no kā vēlāk slāviskots uz "Cargrada".<ref>[http://books.google.lv/books?id=FTcKVOltR84C&pg=PA100&dq=Gorodischtsche+wolchow&hl=lv&sa=X&ei=QNV9T-KrHIP-4QSc_MG7DA&sqi=2&ved=0CGIQ6AEwCQ#v=onepage&q=Gorodischtsche%20wolchow&f=false A.Bielenstein, Die Grenzen des lettischen Volksstammes, S. 100 St.Petersburg 1892.]</ref>

Savukārt A. Veselovskis 1896. gadā izteica hipotēzi, ka Polockas hronikā pieminētā Cargrada, uz kuru [[Kijivas lielkņazs]] [[Mstislavs I Vladimirovičs (Lielais)|Mstislavs Vladimirovičs]] 1129. gadā "trīs laivās aizveda" nepakļāvīgos [[Polockas kņazi|Polockas kņazus]],<ref>Се же лето 6638 (1130) поточи Мьстислав полотьскии князе съ женами и с детми въ Грекы, же преступиша хрестьное челование. ... В то же время [6648] (1140) взидоста княжича два ис Царягорода. ... И усажа у три лодьи и поточи и Царюграду за неслушание их. А мужи свои посажа по городом их. — Skat. [http://www.bsu.by/Cache/pdf/362553.pdf БЕЛАРУСКАЯ ЛІТАРАТУРА X — XV стст. / Укладанне, прадмова, каментарыі, пераклад на беларускую мову і адаптацыя І.В.Саверчанкі. — Мінск: Беларус. навука, 2010. — 410 с. (citāts no 47-48 lpp.)]{{Novecojusi saite}} (baltkrieviski)</ref> ir 13. gadsimta sākumā minētā Gerzike. Citi vēsturnieki uzskata, ka senkrievu hronikā domāta [[Austrumromas impērija|Bizantijas]] [[Konstantinopole]] — mūsdienu Stambula, kaut arī krievu kņazu izsūtīšana uz turieni ir dīvaina.<ref>{{Tīmekļa atsauce |url=http://smalt.karelia.ru/~filolog/pdf/ves96_8.pdf |title=А.И.Веселовсий МЕЛКІЯ ЗАМТКИ КЪ БЫЛИНАМЪ. Журнал министерства народного просвещения 1896, №58. С. 43, 71. |access-date={{dat|2012|04|05||bez}} |archiveurl=https://web.archive.org/web/20050515104001/http://smalt.karelia.ru/~filolog/pdf/ves96_8.pdf |archivedate={{dat|2005|05|15||bez}} }}</ref>

Iespējams, ka senākais šis zemes nosaukums ''Lotowa'' saglabājies poļu valodas nosaukumā ''Łotwa'' ([[Latvija]]), ko poļi sāka lietot pēc [[Pārdaugavas hercogiste]]s nodibināšanas 16. gadsimtā.

== Vēsture ==
Iespējams, ka vissenākais Jersikas valdnieks bija [[Eimunda sāga|Eimunda sagā]] minētais norvēģu vikings Eimunds, kas pēc sāgas ziņām ap 1041. gadu kļuva par Polockas valdnieku,<ref>{{Tīmekļa atsauce |url=http://norse.ulver.com/src/konung/eymund/ru2.html#_edn54 |title=Прядь об Эймунде Хрингссоне, перевод Е. А. Рыдзевской, комментарии Т. Н. Джаксон. |access-date={{dat|2014|08|23||bez}} |archiveurl=https://web.archive.org/web/20160304023503/http://norse.ulver.com/src/konung/eymund/ru2.html#_edn54 |archivedate={{dat|2016|03|04||bez}} }}</ref> tomēr ticamāk, ka viņš saņēma valdīšanā tās kaimiņos esošo zemi Daugavas lejtecē.<ref>[http://norse.ulver.com/src/konung/eymund/ru.html Эймундова сага. Перевод и примечания О. И. Сенковского в книге: Сенковский О. И. Собр. соч. СПб., 1858, т. 5.] {{Webarchive|url=https://web.archive.org/web/20131104161317/http://norse.ulver.com/src/konung/eymund/ru.html |date={{dat|2013|11|04||bez}} }} (Skat. 44. komentāru)</ref><ref>[http://norse.ulver.com/src/konung/eymund/ru2.html#_edn54 Прядь об Эймунде Хрингссоне, перевод Е. А. Рыдзевской, комментарии Т. Н. Джаксон.] {{Webarchive|url=https://web.archive.org/web/20160304023503/http://norse.ulver.com/src/konung/eymund/ru2.html#_edn54 |date={{dat|2016|03|04||bez}} }} (Skat. 48. komentāru)</ref>
[[1107]]. gadā milzīgs Polockas un Vitebskas kņazu karaspēks cauri Jersikai devās karagājienā, lai pakļautu [[Zemgale (valsts)|Zemgali]], kuras ķēniņi pēc [[Ingvara sāga]]s ziņām kopš 11. gadsimta sākuma maksāja meslus [[Zviedrijas karaļi|zviedru karaļiem]]. Pēc hronikas ziņām viņi šajā karā zaudēja 9 000 vīru.

Pēc 1200. gada Livonijas [[Alberts fon Bukshēvdens|bīskaps Alberts]] centās atbrīvoties no [[Polockas kņazi|Polockas kņazu]] meslu kundzības un atvērt Rīgas tirgotājiem ceļu pa Daugavu. Lai to panāktu, viņam bija jāpakļauj Kokneses un Jersikas valstis.
1203. gadā Polockas kņazs Valdemārs kopā ar Jersikas ķēniņu [[Visvaldis|Visvaldi]] un viņa lietuviešu sabiedrotajiem iebruka [[Daugavas līvi|Daugavas līvu zemē]], lai ar varu piedzītu meslus. [[Polockas, Jersikas un lietuviešu karagājiens uz Līvzemi (1203)|Polockieši uzbruka Ikšķilei un Salaspilij, bet Jersikas ķēniņš kopā ar leišiem uzbruka Rīgai]].
1206. gadā pēc līvu nemiernieku aicinājuma Polockas kņazs atkārtoti kopā ar Jersikas Visvaldi un citiem sabiedrotajiem uzbruka Ikšķilei un Salaspilij. Viņiem piebiedrojušies Turaidas līvi, bet ne letgaļi. Krustnešu karaspēks apsprieda Salaspils valdnieka Ako vadīto līvu sacelšanos, kopā ar [[Tērvete (zeme)|Tērvete]]s Viesturu ieņēma Turaidas līvu pili. Līvzeme tika sadalīta starp bīskapu un zobenbrāļiem.
1207. gadā krustneši ieņēma [[Koknese (valsts)|Kokneses]] valsti un tās ķēniņš Vesceka bija spiests kļūt par bīskapa Alberta vasali, pretī dabūdams pusi no saviem bijušajiem īpašumiem kā lēni.
1208. gadā kristītie letgaļu valdnieki [[Beverīna]]s [[Tālivaldis]], [[Satekle]]s [[Rūsiņš]] un [[Autine]]s [[Varidots]] izveidoja militāru savienību ar Zobenbrāļu ordeni.
1209. gadā, izmantodams par ieganstu Jersikas ķēniņa savienību ar lietuviešiem, kas atkārtoti siroja letgaļu un igauņu zemēs, bīskaps Alberts kopā [[Zobenbrāļu ordenis|Zobenbrāļu ordeņa]] brāļiem sasauca lielu kristīto līvu un letgaļu karaspēku un [[Karagājiens uz Jersiku (1209)|iekaroja Jersikas pilsētu]]. Pats ķēniņš patvērās savā [[Dignājas pilskalns|Dignājas pilī]] otrpus Daugavai.

=== Jersika kā Livonijas bīskapa vasaļvalsts ===
1209. gada rudenī Jersikas ķēniņu [[Visvaldis|Visvaldi]] piespieda kļūt par [[Alberts fon Bukshēvdens|bīskapa Alberta]] [[Vasalis|vasali]], par ķīlu izmantojot viņa sagūstīto sievu. Svinīgā ceremonija notika Pētera baznīcas laukumā Rīgā citu bīskapa Alberta pavalstnieku klātbūtnē. Trīs daļas no Jersikas valsts Visvaldis saņēma atpakaļ par [[Lēnis|lēni]], bet jau iepriekš krustnešu pusē pārgājušās [[Autīne]]s un [[Cesvaine]]s vasaļvalstis palika [[Bīskaps|bīskapa]] rīcībā.
1211. gada rudenī bīskaps un ordenis sadalīja iegūtās zemes, pie kam Zobenbrāļu ordenis ieguva Cesvaini, Negesti, Zerdeni un Aleni, bet bīskaps Autīni, Asoti, Lepeni un daļu Bebernines (Beverīnas?).
1212. gadā Jersikas pilī notika Livonijas bīskapa Alberta un Polockas kņaza Valdemāra tikšanās par turpmāko sadarbību. Tika noslēgts [[Jersikas miera līgums]], kurā Polockas kņazs atteicās no pretenzijām uz Livonijas līvu zemēm.
1213. gadā daļa Jersikas zemju tika apmainītas un ordenim palika tikai Alene un Autīne.
1213. gadā zobenbrāļi sagūstīja ķēniņa sievastēvu Daugeruti, kas bija devies pie Novgorodas kņaza slēgt savienību pret Livoniju.
1214. gadā bīskapa Kokneses vācu vasalis Harmūts [[Otrais karagājiens uz Jersiku (1214)|uzbruka Jersikas pilij un to izlaupīja]].

1224. gadā Jersikas Visvaldis "lūdza" atdot Livonijas bīskapam savas atlikušās karaļvalsts pusi, ko bīskaps Alberts izlēņoja tālāk Ikšķiles bruņniekam Konrādam. [[Ikskili|Ikskilu]] dzimtas leģenda vēsta, ka Ikšķiles Konrāds apprecējis Visvalža meitu.
1225. gadā vecais Jersikas ķēniņš ieradās Rīgā, lai apsveiktu pāvesta legātu Modenas Vilhelmu.
1230. gadā Jersikas Visvaldis savā zemē pie Līksnas upītes atļāvis nodibināt katoļu ticības sludinātāju misiju.
1239. gadā Livonijas bīskaps uzdāvināja Livonijas ordenim Jersikas pusi no saviem īpašumiem, noprotams, ka saglabājusies tikai Jersikas pils vieta (''locum castri'').

Kad no [[1247]]./[[1248]]. gada līdz [[1264]]. gadam lietuviešu kņazs [[Tautivils]] kļuva par Rīgas bīskapa vasali, viņa pārvaldītajā teritorijā īslaicīgi nodibināta katoļu [[Rutēnijas bīskapija]] (''episcopatus Rutheniensis'').
1253. gada 6. jūlijā tika kronēts Lietuvas karalis [[Mindaugs]], viņš saņēma no Livonijas mestra Lietuvu kā feodālo lēni, bet viņam bija jāatdod Livonijas ordenim daļu [[Sēlija|sēļu]], [[Žemaitija|žemaišu]] un [[jātvingi|jātvingu]] teritorijas.

1255. gadā Rīgas arhibīskapijai piederēja tikai Asotes, Lepenes un Jersikas novadi, pārējās zemes piederēja Livonijas ordenim.
Ir ziņas, ka 1270. gadā Jersikas pilsētā dzīvojuši pareizticīgo mūki.
1281. gadā Lietuvas ķēniņš [[Traidenis]] iekaroja Jersikas pili un apmainīja to pret Livonijas ordenim piederošo [[Dinaburgas pils|Dinaburgas pili]].

== Atsauces ==
{{atsauces}}

== Literatūra ==
* Latvijas Vēsture. Indriķis Šterns „1180—1290 krustakari”. — Latvijas vēstures institūta apgāds, Rīga 2002. {{ISBN|9984601889}}
* Arveds Švābe [http://www.historia.lv/raksts/svabe-jersikas-karalvalsts-senatne-un-maksla-1936-nr1-5-31lpp „Jersikas karaļvalsts”]. — Senatne un Māksla № 1, 1936.
* Francis Balodis „Jersika un tai 1939. gadā izdarītie izrakumi”. — Pieminekļu valdes izdevums, Rīga 1940.
* Antonija Vilcāne „Senā Jersika”. — Latvijas vēstures institūta apgāds, Rīga 2004. {{ISBN|9984601900}}

== Ārējās saites ==
* [http://www.tvnet.lv/zinas/regionos/271375-latgalu_senvalstij_jersikai_800 V. Pabērze. Latgaļu senvalstij Jersikai — 800. www.tvnet.lv, 2003. gada 25. jūlijā]
* [https://web.archive.org/web/20070116145655/http://www.historia.lv/alfabets/J/je/jersika/jersika.htm Gints Skutāns. Jersika — kņaziste Piedaugavas latgaļu novados]
* [https://web.archive.org/web/20070225111834/http://www.historia.lv/alfabets/J/je/jersika/encik/jersika_lpe.htm Latvijas padomju enciklopēdija. 4.sējums, 487.lpp.]
* [https://web.archive.org/web/20070225111822/http://www.historia.lv/alfabets/J/je/jersika/encik/jersika_lkv.htm Latviešu konversācijas vārdnīca. 8.sējums, 14392.-14393.sleja.]
* [http://www.tournet.lv/page.php?id=161 Tournet.lv — JERSIKA (GERCIKE)]
* [https://web.archive.org/web/20070708134337/http://www.preilirp.lv/vest2.htm PREIĻU ZEME — JERSIKAS VALSTS SASTĀVDAĻA]
* [http://viduramziu.istorija.net/pilys/jersika.htm F. Balodis Jersikas pils rekonstrukcija (attēls)] {{Webarchive|url=https://web.archive.org/web/20120805035756/http://viduramziu.istorija.net/pilys/jersika.htm |date={{dat|2012|08|05||bez}} }}

{{Vēsture-aizmetnis}}
{{Senlatviešu valstis}}

[[Kategorija:Jersikas valsts| ]]
[[Kategorija:Latvijas vēsture]]
[[Kategorija:Latgales vēsture]]