{{Zinātnieka infokaste
|        platums = 
|          vārds = Sofija Kovaļevska
|     vārds_orig = ''Софья Ковалевская''
|         attēls = Sofja Wassiljewna Kowalewskaja 1.jpg
|     att_izmērs = 
|  att_nosaukums =
|     dz_dat_alt =
|        dz_gads = 1850
|     dz_mēnesis = 1
|       dz_diena = 15
|       dz_vieta = [[Maskava]], [[Krievijas impērija]]<br />({{RUS}})
|      m_dat_alt =
|         m_gads = 1891
|      m_mēnesis = 2
|        m_diena = 10
|        m_vieta = [[Stokholma]], {{SWE}}
|   dzīves_vieta = 
|      pilsonība = 
|        tautība = 
|        dzimums = S
|         vecāki = 
|          brāļi =
|          māsas =
|   dzīvesbiedrs = [[Vladimirs Kovaļevskis]]
|          bērni =
|       paraksts = 
|   darba_vietas = [[Stokholmas Universitāte]]
|     alma_mater = [[Getingenes Universitāte]]
|        zinātne = [[matemātika]]
|    pasniedzēji = [[Kārlis Veierštrāss]]
|       studenti = 
|     sasniegumi = [[Košī-Kovaļevkas teorēma]]
|    apbalvojumi = 
|       piezīmes = 
|    kategorijas = nē
}}

'''Sofija Kovaļevska''' ({{val-ru|Софья Васильевна Ковалевская}}; dzimusi '''Korvina-Krjukovska''' {{dat|1850|1|15}}, mirusi {{dat|1891|2|10}}) bija pirmā [[Krievi|krievu]] sieviete [[Matemātiķis|matemātiķe]]. [[Kārlis Veierštrāss|Kārļa Veierštrāsa]] audzēkne. 1884. gadā Kovaļevska kļuva par [[Stokholmas Universitāte]]<nowiki/>s [[profesors|profesori]], viņa bija trešā sieviete [[Eiropa|Eiropā]], kas ieguva zinātņu doktora grādu.

== Dzīvesgājums ==
Dzimusi 1850. gada 3. janvārī [[Maskava|Maskavā]] atvaļināta poļu izcelsmes [[artilērija]]s [[ģenerālis|ģenerāļa]] Vasīlija Krjukovska ({{val-pl|Krukowski}}, pēc [[muiža|muižnieka]] stāvokļa atgūšanas Korvina-Krjukovska) un viņa vācu izcelsmes sievas Elizabetes Šūbertes ģimenē.

Ģimene pievērsa lielu uzmanību bērnu izglītībai. Jau bērnībā parādījās Sofijas spējas. Sofijas bērnistabas siena tapešu vietā bija aplīmēta ar [[Mihails Ostrogradskis|Ostrogradska]] lekciju litogrāfijām, un mazā Sofija jau bērnībā izrādīja lielu interesi par šīm zīmēm. Vēlāk, lasot ģimenes drauga iedoto [[optika]]s grāmatu, Sofija, nezinādama [[trigonometrija]]s pamatus, pati izsecināja tās nozīmi tādā pašā veidā, kā tas noticis vēsturiski. Ģimenes draugs bija tik ļoti pārsteigts par Sofiju, ka aicināja Sofijas tēvu nodrošināt meitai privātstundas matemātikā. No 15 gadu vecuma Sofija Kovaļevska apguva matemātikas analīzi pie Jūrskolas pasniedzēja A. Strannoļubska.

Tā kā tā laika Krievijā sievietes universitātē neuzņēma, Sofija augstāko izglītību varēja iegūt tikai ārzemēs. Neprecētas sievietes tolaik no valsts izbraukt nedrīkstēja, tāpēc 1868. gadā Sofija noslēdza [[Fiktīva laulība|fiktīvu laulību]] ar [[Vladimirs Kovaļevskis|Vladimiru Kovaļevski]] (vēlāk ievērojamu [[Paleontoloģija|paleontologu]]). Pēc vairākiem gadiem fiktīvā laulība kļuva par īstu, un 1878. gadā ģimenē piedzima meita Sofija.

1869. gadā Sofija, kopā ar draudzeni Jūliju Ļermontovu, dėvās uz [[Heidelberga]]s Universitāti. Šeit viņa trīs semestrus apguva matemātiku, [[fizika|fiziku]] un [[fizioloģija|fizioloģiju]], apmeklējot arī [[Gustavs Roberts Kirhofs|Kirhofa]] un [[Hermanis fon Helmholcs|Helmholca]] lekcijas. Vēlāk Kovaļevska devās uz [[Berlīne|Berlīni]] apgūt matemātiku pie [[Karls Veierštrāss|Veierštrāsa]], kurš pats bija pret to, lai sievietes iegūtu augstāko izglītību, tomēr, redzot Kovaļevskas dotības, piekrita privātstundām.

Kovaļevska simpatizēja revolucionārajai cīņai un bija [[utopiskais sociālisms|utopiskā sociāliste]], tāpēc 1871. gada kopā ar vīru ieradās [[Parīzes Komūna|Parīzes Komūnā]], kur strādāja par [[medmāsa|medmāsu]].

1874. gadā [[Getingenes Universitāte]], pēc Veierštrāsa rekomendācijas, piešķīra Kovaļevskai [[doktors|doktora]] grādu matemātikā un mākslas [[maģistrs|maģistra]] grādu ar "pilnu uzslavu" (''[[summa cum laude]]''). Šajā pašā gadā Kovaļevska atgriezās Krievijā, tomēr netika pieņemta darbā [[Sanktpēterburga]]s Universitātē, un uz sešiem gadiem pārtrauca zinātnisko darbību.

1884. gadā kļuva par Stokholmas Universitātes profesori. 1888. gadā ieguva [[Parīze]]s Zinātņu akadēmijas balvu. 1889. gadā Kovaļevsku beidzot atzina arī Krievijā un Kovaļevska kļuva par pirmo sievieti [[Pēterburgas Zinātņu akadēmija]]s [[korespondētājloceklis|korespondētājlocekli]].

Mirusi 1891. gadā Stokholmā.

== Skatīt arī ==
* [[Košī-Kovaļevskas teorēma]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Kovaļevska, Sofija}}
[[Kategorija:1850. gadā dzimušie]]
[[Kategorija:1891. gadā mirušie]]
[[Kategorija:Maskavā dzimušie]]
[[Kategorija:Krievijas matemātiķi]]
[[Kategorija:Zinātnieces]]