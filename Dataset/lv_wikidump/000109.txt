[[Attēls:Heliocentric.jpg|thumb|235px|17. gadsimta uzskats attēlots (''Andreas Cellarius'')]]
'''Heliocentrisms''' (gr. ''helios'' — "saule") ir hipotēze, ka [[Saule]] ir [[Visums|Visuma]] centrā, un ap to rotē planētas un zvaigznes.

== Idejas rašanās un attīstība ==

Ideja, ka visa centrā ir [[Saule]], pirmoreiz radās sengrieķu [[Filozofija|filozofam]] un [[Astronomija|astronomam]] [[Aristarhs|Aristarham]] 270. gadā p.m.ē. Aristarhs pats mēģināja noteikt attālumus līdz [[Mēness|Mēnesim]] un [[Saule]]i, kā arī to lielumu. Viņa mērījumi pēc mūsdienu zinātnes standartiem ir visai neprecīzi, taču tie viņam ļāva pieņemt, ka loģiskāk būtu, ja Zeme un pārējās Saules sistēmas planētas grieztos ap Sauli.

16. gadsimta sākumā pie šīs teorijas atgriezās [[Nikolajs Koperniks]], kurš savas sistēmas modelēšanā balstījās uz [[Platons|Platona]] pieņēmumu, ka planētu kustība ir nemainīgi vienmērīga (ko savulaik sekmīgi bija atspēkojis jau [[Klaudijs Ptolemajs]]) un uzskatīja, ka planētu orbītas ir apļveida (vēlāk [[Johanness Keplers]] pierādīja, ka šis pieņēmums ir maldīga, un patiesībā planētu orbītas ir elipsveida). Rezultātā Kopernika modelis izrādījās krietni sarežģītāks par [[Ptolemaja sistēma|Ptolemaja modeli]]: Ptolemaja shēmā bija 15 orbītu sfēras (ieskaitot epiciklus — ''epicycle'' — Ptolemeja teorijā riņķis, pa kuru pārvietojas debess ķermenis), savukārt Kopernikam bija nepieciešamas 18 sfēras. Un, kaut Kopernika heliocentriskais modelis izrādījās sarežģītāks, tas nebija pareizāks: piemēram, [[Marss (planēta)|Marsa]] orbītu pēc Ptolemaja shēmas varēja izskaitļot daudz precīzāk. Savukārt izmantot Kopernika tabulas astronomiskajos aprēķinos nozīmēja neizbēgami kļūdainus rezultātus.

17. gadsimta sākumā heliocentrismu sāka proponēt itāļu astronoms un matemātiķis [[Galileo Galilejs]], kurš izraisīja publisku strīdu ar apgalvojumu („Dialogi par svarīgākajām pasaules uzbūves sistēmām“), ka visas pārējās tajā laikā zinātnes apritē paralēli esošās pasaules uzbūves sistēmas — [[Ptolemajs|Ptolemaja]], [[Johanness Keplers|Keplera]] un [[Tiho Brahe|Brahes]], — esot aplamas. Zinātnieku strīdā iejaucās [[Romas Katoļu baznīca|Baznīca]] kā izglītības sistēmas kūrētāja. Diemžēl Galilejs nevarēja sniegt [[Inkvizīcija|sv. inkvizīcijas]] komisijai nevienu pierādījumu, kas apliecinātu heliocentrisma koncepcijas patiesumu. Viņa vienīgais arguments bija, ka okeānu paisumu un bēgumu izraisa Zemes rotācija, taču komisijas pārstāvji to noraidīja (pamatojoties uz [[Johanness Keplers|Kepleru]]), jo šīs ūdens svārstības izsauc [[Mēness]] gravitācijas spēks, rotējot ap [[Zeme|Zemi]]. Pierādījumu bāzes nebija, viss balstījās uz atgriešanos pie [[Aristotelis|Aristoteļa]], savukārt zvaigžņu paralakses neesamība bija acīmredzama. Līdz ar to [[1616]]. gadā heliocentrisma koncepciju atzina par nezinātnisku hipotēzi, kuru aizliedza mācīt izglītības iestādēs, bet heliocentriķu darbus iekļāva „Nerekomendējamo grāmatu indeksā“.

Zinātnes aprindas līdz pat 19. gadsimtam uz heliocentrismu raudzījās kā uz kārtējo pseidozinātnisko hipotēzi, kura var izrādīties patiesa, bet var izrādīties arī otrādi (pierādījumu nebija, bija tikai pieņēmumi). Tikai [[1838]]. gadā Besels konstatēja zvaigžņu [[Paralakse|paralaksi]], savukārt [[1851]]. gadā ar [[Fuko svārsts|Fuko svārsta]] palīdzību tika pierādīta [[Zeme]]s rotācija ap savu asi, un tikai ar šo brīdi var runāt par heliocentrismu kā vērāņemamu koncepciju. ([[Romas Katoļu baznīca|Katoļu Baznīca]] gan atzina heliocentrisma hipotēzes tiesības uz pastāvēšanu mazliet agrāk — Galileja "De revolutionibus orbium coelestium" no „Nerekomendējamo grāmatu indeksa“ izņēma jau [[1835]]. gadā.)

Taču šajā laikā, pateicoties [[Īzaks Ņūtons|Ņūtona]] pētījumiem, jau bija skaidrs, ka [[Visums]] ir daudz plašāks un nekādi nevar rotēt ap [[Saule|Sauli]], tātad heliocentrisma teorija tā arī palika zinātnes vēsturē kā viena no viduslaikos pastāvējušām hipotēzēm par pasaules uzbūvi.

== Ārējās saites ==
* [https://web.archive.org/web/20080426000421/http://www.liis.lv/kultvest/kultura/17gad/www.htm Saites uz interneta lapām par viduslaiku astronomiem]
* [https://web.archive.org/web/20160305045115/http://lv.pandapedia.com/wiki/Heliocentrisms lv.pandapedia.com enciklopēdija]

{{autoritatīvā vadība}}

[[Kategorija:Astronomijas vēsture]]
[[Kategorija:Novecojušas zinātniskas teorijas‎]]