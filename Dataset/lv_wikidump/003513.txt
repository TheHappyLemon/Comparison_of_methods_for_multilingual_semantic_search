{{Militāras sadursmes infokaste
|conflict    = Simtgadu karš
|partof      = 
|image       = [[Attēls:Lenepveu, Jeanne d'Arc au siège d'Orléans.jpg|250px]]
|caption     = [[Žanna d'Arka]] [[Orleānas aplenkums|Orleānas aplenkuma]] laikā.
|date        = 1337. gada 24. maijs — 1453. gada 19. oktobris (116 gadus, 4 mēnešus, 3 nedēļas un 4 dienas)
|place       = Galvenokārt [[Francija]]
|casus       = Cīņa par Francijas karalistes troni
|result      = Francijas uzvara, Francija iegūst kontroli pār visiem Plantagenetu īpašumiem kontinentālajā Eiropā, atskaitot [[Kalē]]
|combatant1  = [[Francijas Karaliste]]<br />[[Kastīlijas karaliste]]<br />[[Skotija]]s karaliste<br />[[Dženova]]s Republika<br />[[Maļorka]]s karaliste<br />[[Bohēmija]]s karaliste<br />[[Aragonas karaliste]]<br /> [[Velsiešu dumpinieki]]
|combatant2  = [[Anglijas Karaliste]]<br />[[Burgundija]]s hercogiste<br />[[Bretaņas hercogiste]]<br />[[Portugāles karaliste]]<br />[[Navarras karaliste]]<br />[[Flandrija]]s hercogiste<br />[[Eno]] grāfiste<br />[[Akvitānija]]s hercogiste<br />[[Luksemburga]]s lielhercogiste<br />[[Svētā Romas impērija]]<br />[[Ģentes dumpinieki]]
|commander1 = [[Filips VI]] (1337-1350)<br />[[Šarls VII]] (1422-1453)
|commander2 = [[Edvards III]] (1337-1377)<br />[[Henrijs VI]] (1422-1453)
|casualties1 =
|casualties2 =
}}
[[Attēls:Angevindominionsfrommedandmodhismyers1905.jpg‎‎‎‎|right|thumb|200px|Plantagenetu dzimtas valdījumi Henrija II laikā]]
'''Simtgadu karš''' ([[Angļu valoda|angļu]]: ''Hundred Years' War'', [[Franču valoda|franču]]: ''La guerre de Cent Ans'') bija ilgstoša konfliktu virkne starp [[Anglijas Karaliste|Anglijas]] valdniekiem un [[Akvitānija]]s [[Hercogs|hercogiem]] [[Plantagenetu dinastija|Plantaganetiem]] no vienas puses, un [[Valuā dinastija|grāfiem de Valuā]] no otras puses (abas dzimtas bija izmirušās [[Kapetingu dinastija]]s atzari) par [[Francijas Karaliste]]s troni. Karš ilga vairāk nekā simts gadus (no [[1337]]. līdz [[1453]]. gadam).

Tā kā būtībā karš ritēja starp Francijas Karalistes rietumu un austrumu [[Pērs|pēriem]], katrai pusei piesaistot papildspēkus no citām karalistēm, ar kurām bija saistīta dinastijas vai vasalitātes saitēm (19. gadsimta nacionālo valstu uzplaukumā populārajā literatūrā iegājies runāt par karu starp "angļiem un frančiem", kaut kontingents no Anglijas bija mazākā daļa no akvitāniešu armijas; vēl literatūrā šo karu dažkārt dēvē par karu starp "akvitāniešiem" un "armanjakiešiem").

== Kara izcelšanās ==

Kara galvenais cēlonis bija Francijas troņa mantošanas jautājums. 1328. gadā mira Francijas karalis Šarls IV, pēdējais Kapetingu dinastijas vīriešu līnijas pārstāvis. Tuvākais troņmantnieks bija tā brāļadēls [[grāfs]] Filips d'Valuā, bet pa sieviešu līniju māsasdēls Akvitānijas [[hercogs]] [[Edvards III Plantagenets|Edvards III]]. Kad par karali kronēja Filipu VI d'Valuā, tad šo aktu noprotestēja mirušā karaļa māsa Izabella, bet viņas dēls Edvards III, 1337. gadā pasludināja sevi par Francijas karali. Sasaucis savus vasaļus Francijā un Anglijā (jo bija reizē arī [[Anglijas Karaliste]]s [[karalis]]), iebruka Francijas karaļa domēnā, lai to pārņemtu. To pašu darīja grāfs Filips d'Valuā, tādējādi abiem pretendentiem uz troni reizē iesākot t.s. Simtgadu karu.

== Kara notikumi ==
* 1340 — Akvitānijas hercogs [[Edvards III Plantagenets|Edvards III]] pieņem titulu ''Anglijas un Francijas karalis''. Tikai 19. gadsimta sākumā Anglijas karaļi beidzot atsakās savam vārdam pievienot titulu ''Francijas karalis''.
* 1346 — [[Kauja pie Kresī|Kaujā pie Kresī]] akvitāniešu armijā esošie angļu garā loka šāvēji no attāluma sagrauj Valuā bruņinieku karaspēku.
* 1348 — 1349 — Eiropā plosās [[Melnā nāve|mēris]].
* 1350 — Nomirst Francijas karalis [[Filips VI]], viņa dēls kāpj tronī kā [[Žans II d'Valuā]] — vēlāk iegūdams prievārdu ''Labais''.
* 1356 — Kauja pie Puatjē, kurā Edvarda III dēls [[Melnais princis Edvards|Edvards, saukts Melnais Princis]], saņem gūstā Francijas karali Žanu II Labo, un tas izraisa jukas Austrumfrancijā.
* 1360 — Bretiņī noslēgtais miera līgums ļauj nolikt ieročus. Par Žanu II tiek noteikta izpirkuma nauda — trīs miljoni ekiju, — un Edvards III atsakās no tiesībām uz Francijas troni, pretī saņemot savu teritoriju kontinentā neaizskaramību un suverenitātes atzīšanu. Oktobrī iemaksājama pirmā naudas daļa, un Žanu II Labo atbrīvo.
* 1362 — Žans II atgriežas [[Parīze|Parīzē]], kur noskaidro vien to, ka kroņprincis un valdība nav apstiprinājuši miera līgumu. Apdraudēts Žana II Labā gods, un viņš dodas uz [[Anglijas Karaliste|Angliju]], lai brīvprātīgi nodotu sevi gūstā.
* 1364 — Žans II Labais nomirst Anglijā. Edvards III sarīko viņam bēres, un tikai pēc tam Žana mirstīgās atliekas tiek nosūtītas uz Parīzi. Pēc neilga laika franču kroņprinci kronē par [[Šarls V d'Valuā|Šarlu V d'Valuā]].
* 1365 — Edvards III aizliedz jebkādas spēles ar bumbu — lai brīvie ļaudis trenējas šaut ar loku un bultām.
* 1370 — Valuā karaspēks vairās no atklātām kaujām, bīdamies no angļu garajiem lokiem. Tā vietā tas izmanto partizānu karam līdzīgu taktiku. {{fact}} Abu naidīgo pušu karaspēks mazās vienībās posta pretējās puses kontrolē esošo teritoriju.
* 1370 — Tiek izstrādāts tērauda [[arbalets]]. Tas ir bīstamāks un izturīgāks nekā agrākais koka arbalets.
* 1372 — Akvitāniešu armijā sāk izmantot jaunu paņēmienu šaujampulvera izgatavošanā, sajaucot kopā mitrās sastāvdaļas, kas izžūstot veido graudiņus. Jaunā metode padara pulveri trīsreiz stiprāku.
* 1376 — Nomirst [[Melnais princis Edvards|Melnais Princis]] un viņa tēvs [[Edvards III Plantagenets|Edvards III]].
* 1377 — [[Ričards II Plantagenets|Ričards II]] (Melnā Prinča dēls) tiek kronēts par Akvitānijas hercogu un Anglijas karali.
* 1380 — Austrumfrancijas karalis [[Šarls V d'Valuā]] mirst ar sirdstrieku, un viņa valsts pārvalde tiek nodota padomei, līdz pilngadību sasniegs jaunais karalis [[Šarls VI d'Valuā|Šarls VI]] (vēlāk iesaukts par "Trako").
* 1399 — Akvitānijas hercogam [[Ričards II Plantagenets|Ričardam II]] ir problēmas [[Anglijas Karaliste|Anglijā]], kur Henrijs Bolingbroks (no Bolingbrokas pils nosaukuma, kurā tas bija dzimis) no [[Lankasteru dinastija]]s gāza no troņa Ričardu II un pats kronējās par Akvitānijas hercogu un Anglijas karali [[Henrijs IV Lankasters|Henriju IV]].
* 1407 — Austrumfrancija ir uz pilsoņu kara sliekšņa pēc tam, kad tiek noslepkavots karalis [[Luijs XII d'Valuā|Orleānas Luijs XII]] un Burgundijas hercogs Žans atzīstas, ka tas bijis viņa pirksts.
* 1413 — Nomirst [[Henrijs IV Lankasters]], viņa dēls tiek kronēts par Akvitānijas hercogu un Anglijas karali [[Henrijs V Lankasters|Henriju V]].
* 1414 — [[Burgundija]]s hercogiste pievienojas [[Akvitānija]]i, karā pret [[Valuā dinastija|Valuā]] namu.
* 1414 — [[Henrijs V Lankasters|Henrijs V]] izdod pavēli palielināt pistoļu ražošanas apjomus, un tiek aizliegts šaujampulvera eksports.
* 1415 — [[Henrijs V Lankasters|Henrijs V]] ar savu karaspēku izceļas Francijā. Viņš izaicina franču kroņprinci Šarlu uz divkauju par Francijas troni. Šarls no divkaujas atsacījās, toties 25. oktobrī abi karaspēki sastopas pie Azenkūras, un arī šoreiz uzvaru akvitāniešiem nodrošina angļu garā loka šāvēji.
* 1417 — Akvitāniešu lielgabali uzbrukuma laikā pārrauj mūri, kas apjož Kānas pilsētu.
* 1420 — Tā dēvētais ''graudainais pulveris'' ir plaši izplatīts, bet jaunās tēraudliešanas metodes padara lielgabalus garākus un efektīvākus.
* 1420 — [[Henrijs V Lankasters|Henrijs V]] tiekas ar Francijas vājprātīgo karali [[Šarls V d'Valuā|Šarlu V]] sarunās pie Truā. [[Šarls V d'Valuā|Šarls VI]] paraksta līgumu, atzīstot [[Henrijs V Lankasters|Henriju V]] par Francijas troņmantnieku. Turklāt viņš ar [[Henrijs V Lankasters|Henriju V]] saderina savu meitu Katrīnu, un pēc desmit dienām tie salaulājās.
* 1422 — 31. augustā nomirst [[Henrijs V Lankasters|Henrijs V]], neilgi pēc tam mirst viņa sievastēvs. Atkal uzliesmo cīņa par Francijas troni, un akvitānieši sīvi cīnās pret kroņprinča Šarla kandidatūru — viņi vēlas, lai par karali kļūtu [[Henrijs V Lankasters|Henrija V]] desmit mēnešus vecais dēls.
* 1428 — 1429 — Akvitānieši ielenc [[Orleāna|Orleānu]], taču ir spiesti atkāpties, kad tiem uzbrūk papildspēki [[Žanna d’Arka|Žannas d`Arkas]] vadībā.
* 1429 — [[Kaujā pie Patē]] Austrumfrancijas karaspēks, kuru pa daļai vada [[Žanna d’Arka|Žanna d`Arka]], gūst svarīgu uzvaru pār akvitāniešiem.
* 1429 — [[Valuā dinastija]]s roņprincis Šarls Reimsā tiek kronēts par karali [[Šarls VII d'Valuā|Šarlu VII]] (vēlāk gūstot iesauku "Uzvarētājs").
* 1431 — Sagūstīto [[Žanna d’Arka|Žannu d'Arku]] sadedzina uz sārta kā [[Ragana|raganu]].
* 1431 — Deviņus gadus veco Akvitānijas hercogu [[Henrijs VI Lankasters|Henriju VI]] [[Parīze|Parīzē]] kronē par Francijas [[Karalis|karali]].
* 1450 — [[Kaujā pie Formiņī]] Valuā armija izmanto lielgabalus, lai pārrautu akvitāniešu karaspēka angļu garā loka šāvēju ierindu.
* 1453 — Ar [[Kastiljonas kauju]], kurā Valuā karaspēks izmanto lielgabalus, lai sakautu akvitāniešus karš praktiski beidzas. Kaut arī nekāds miera līgums netiek noslēgts, [[Plantagenetu dinastija|Plantageneti]] spiesti atteikties no saviem valdījumiem kontinentā (izņemot ostas pilsētu Kalē), zaudē savu Akvitānijas heroga titulu.

== Kara norise ==

=== Kara sākums (1337—1360) ===

Kara sākums 1337. gadā bija [[Edvards III Plantagenets|Edvardam III]] izdevīgs. Viņa karaspēkam, salīdzinājumā ar [[Filips VI|Filipa VI]] armiju, bija lielākas priekšrocības: tas nebija liels, bet labāk organizēts. [[Akvitānija]]s u.c. Edvarda III kontinentālo īpašumu franču [[Bruņinieks|bruņinieku]] vienības bija pakļautas kapteiņiem, kuri savukārt bija tieši pakļauti karalim kā virspavēlniekam. Savukārt uz kontinentu atvestie angļu strēlnieki, kas sastāvēja galvenokārt no Anglijas daudzajiem brīvajiem zemniekiem, bija lieli sava amata meistari, un svarīgākajās kaujās viņiem bija liela loma, atbalstot bruņinieku kavalēriju. Karaļa Edvarda III karaspēku [[Bordo]] vadīja viņa dēls [[Melnais princis Edvards|Edvards, Melnais Princis]].

Filipa VI karaspēkā pārsvarā bija Austrumfrancijas feodālo bruņinieku zemessardze un algotņi, strēlnieku bija maz, un bruņinieki nevēlējās saskaņot ar viņiem savu darbību. Armija sašķēlās atsevišķās nodaļās, kas pakļāvās tikai tiešajiem karaspēka priekšniekiem — lielajiem feodāļiem, kuri pēc sava ieskata vai nu devās kaujā, pameta kaujas lauku, vai arī palika par novērotājiem (anarhiju atviegloja tas, ka gan Plantagenetiem, gan Valuā bija vienādas tiesības uz troni, līdz ar to nobilitāte varēja brīvi izvēlēties, kā vasaļiem būt). Īstenībā karalis komandēja tikai savu karaspēka vienību, kas, lai arī pati lielākā, tomēr bija tikai daļa no armijas. Viņa vasaļu parastā taktika bija kaujas sākumā uzbrukt visiem reizē. Bet, ja pretinieks izturēja šo triecienu un strēlnieki nogalināja zirgus, tad ienaidnieks kavalēriju sašķēla atsevišķās grupās, bruņiniekus norāva no zirgiem un saņēma gūstā.

[[Edvards III Plantagenets|Edvards III]] uzvarēja gan uz jūras, gan uz sauszemes. [[1347]]. gadā viņa armija ieņēma [[Kalē]], kas bija svarīgs nocietinājuma punkts, turklāt šis reģions bija nozīmīgs vilnas eksportam no Anglijas. Citviet ziemeļos karadarbība nebija tik veiksmīga, tāpēc viņš to pārcēla uz Francijas dienvidrietumiem, savu vasaļu zemju pierobežu, un atkal no jūras puses sagrāba [[Gijenna]]s un [[Gaskoņa]]s apgabalus, kuru pēri atzina sevi par [[Edvards III Plantagenets|Edvarda III]] vasaļiem un pievienojās tā armijai. [[Melnais princis Edvards|Melnā prinča]] karaspēks straujos reidos ieņēma Francijas troņa domēna centrālos apgabalus. Vienā šādā reidā [[1356]]. gada septembrī pie [[Puatjē]] viņus panāca [[Valuā dinastija|Valuā]] armija, kas kaujā cieta smagu sakāvi. Gūstā nokļuva arī pats karalis [[Žans II d'Valuā|Žans Labsirdīgais]] (''Jean II le Bon'', [[1350]]—[[1364]]). Šajā laikā Francijas karalistes valsts kase bija pilnīgi iztukšota un tā pārdzīvoja zemnieku dumpjus (t.s. [[žakērija]]) un sacelšanos [[Parīze|Parīzē]] pret Valuā varu. Tomēr, lai gan karaļa Žana armija bija iznīcināta, Melnajam princim neizdevās ieņemt [[Parīze|Parīzi]] un [[Reimsa|Reimsu]] un 1360. gadā tika noslēgts pamiers.

=== Pirmais miers (1360—1369) ===
[[Attēls:Début_guerre_de_cent_ans.svg‎|right|thumb|200px|Karadarbības sākums 1337. gadā]]
[[1360]]. gadā Valuā bija spiesti noslēgt [[Bretiņī miers|Bretiņī mieru]], atdodot Plantagenetiem vairākas no savām zemēm un provincēm (apmēram 17 tagadējo departamentu).

=== Valuā uzvaras (1369—1389) ===
Francijas karalim [[Šarls V d'Valuā|Šarlam V]] izdevās reorganizēt armiju un floti un pēc ilgām cīņām beidzot padzīt [[Edvards III Plantagenets|Edvarda III]] spēkus no kontinenta — [[1380]]. gadā Plantagenetu rokās atradās vienīgi [[Kalē]] un [[Gijena]].

=== Otrais miers (1389—1415) ===
[[Attēls:Reconquête Charles V.svg‎|right|thumb|200px|Karadarbība no 1360. līdz 1380. gadam]]
Šajā laikā, kā Anglijā, tā Francijā norisa iekšējās jukas un cīņa par varu, un valstu savstarpējais karš pierima.

=== Plantagenetu uzvaras (1415—1429) ===
1415. gadā Akvitānijas hercoga un Anglijas karaļa [[Henrijs V Lankasters|Henrija V]] vadībā sākās jauns uzbrukums cīņā par Francijas troni. [[Kauja pie Azenkuras|Kaujā pie Azenkuras]] [[1415]]. gada oktobrī Valuā armija tika sakauta, daudzi bruņinieki tika nogalināti vai saņemti gūstā (gūstā saņēma arī [[Orleāna]]s [[hercogs|hercogu]]). Pēc tam akvitānieši atguva [[Normandija|Normandiju]] un [[Mena|Menu]].

Pēc gūtajām uzvarām [[Henrijs V Lankasters|Henrijs V]] uzspieda [[Šarls VI d'Valuā|Šarlam VI]] smagus miera noteikumus (līgums tika noslēgts Truā [[1420]]. gadā), pēc kuriem [[Henrijs V Lankasters|Henrijs V]] tika atzīts par Francijas karali. Garīgi slimā Francijas karaļa [[Šarls VI d'Valuā|Šarla VI]] dzīves laikā par Francijas karalistes [[Reģents|reģentu]] kļuva [[Henrijs V Lankasters|Henrijs V]], bet pēc tam tronī vajadzēja kāpt viņa un Francijas princeses Katrīnas d'Valuā (Šarla VI meitas) dēlam, nākamajam [[Henrijs VI|Henrijam VI]]. [[Dofins]] [[Šarls VII d'Valuā|Šarls]] (Šarla VI dēls) tika izslēgts no mantojuma. Taču [[1422]]. gadā pēkšņi mira [[Henrijs V Lankasters|Henrijs V]], bet pēc dažiem mēnešiem nomira arī [[Šarls VI d'Valuā|Šarls VI]].

=== Kara beigu posms (1429—1453) ===
[[Attēls:Guerre_de_cent_ans_%281435%29.svg‎|right|thumb|200px|Naidīgo pušu teritorijas ap 1435. gadu]]
[[1429]]. gadā, kad angļi aplenca [[Orleāna|Orleānu]], pie Dofina Kārļa vērsās 17 gadus vecā meitene [[Žanna d’Arka]], kura bija pārliecināta, ka viņa ir dzirdējusi [[Dievs|Dieva]] balsi, kas likusi viņai nostāties franču karaspēka priekšgalā. Žannas iedvesmota Valuā armija ieņēma Orleānu un sāka gūt arvien jaunas uzvaras. Taču pēc kādas neveiksmīgas kaujas Žanna nonāca [[Burgundija]]s [[Hercogs|hercoga]] gūstā un vēlāk tika izdota akvitāniešiem.

[[1431]]. gadā Žanna d’Arka tika tiesāta [[inkvizīcija]]s tiesā, kur viņa tika apsūdzēta kā [[ragana]] un brīdināta, ka savu uzskatu nemainīšanas gadījuma tiks sodīta ar nāvi. Iesākumā viņa atteicās no savas pārliecības un nāvessods tika aizstāts ar mūža ieslodzījumu, taču pēc trim dienām viņa atkal mainīja savu viedokli un viņai tika izpildīts nāvessods sadedzinot uz sārta [[Ruāna]]s tirgus laukumā. Pēc 25 gadiem [[Romas pāvests]] šo spriedumu atzina par netaisnu.

Žannas varoņdarbs palīdzēja [[Valuā dinastija]]i uzvarēt [[Plantagenetu dinastija|Plantagenetu namu]]. [[Burgundija]]s [[hercogs]] atzina sevi par Valuā vasali, Plantageneti zaudēja [[Akvitānija]]s hercogu troni, Francijas karalistes teritorija tika ievērojami palielināta (salīdzinot ar [[Kapetingu dinastija]]s valdījumiem). [[Plantagenetu dinastija|Plantagenetu]] valdījumā (līdz 1558. gadam) palika tikai Kalē osta Ziemeļfrancijā.

[[1453]]. gadā bez īpaša miera līguma karadarbība tika izbeigta.

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Kari ar Francijas Karalisti]]
[[Kategorija:Kari ar Angliju]]
[[Kategorija:Anglijas vēsture]]
[[Kategorija:Kari Eiropā]]
[[Kategorija:Viduslaiki]]
[[Kategorija:14. gadsimta kari]]
[[Kategorija:15. gadsimta kari]]