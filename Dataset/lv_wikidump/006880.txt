{{ezera infokaste
|ezers=Titikakas ezers
|attēls=Titikaka_Uros.jpg
|paraksts=Mākslīgās niedru salas [[Peru]] teritorijā
|map = Bolīvija#Peru
| plat_d=15 | plat_m=45 | plat_s= | plat_NS=S
| gar_d=69 | gar_m=25 | gar_s= | gar_EW=W
|platība=8372
|garums=190
|Vid_dziļums=107
|Max_dziļums=281
|tilpums=932
|augstums_vjl=3812
|izteka=[[Desagvadero (Bolīvija)|Desagvadero]]
|baseins=58 000
|vieta={{PER}}<br />{{BOL}}
|salas= >42
|pilsētas=[[Puno (Peru)|Puno]]<br />[[Kopakabana (Bolīvija)|Kopakabana]]
}}
'''Titikakas ezers''' ({{val|es|Titicaca}}, [[aimaru valoda|aimaru]] un {{val|qu|Titiqaqa}}) ir pasaulē augstākais komerciāli kuģojamais [[ezers]]<ref>{{Tīmekļa atsauce |url=http://www.highestlake.com/highest-lake-world.html |title=The Highest Lake in the World |access-date={{dat|2006|10|21||bez}} |archive-date={{dat|2007|08|24||bez}} |archive-url=https://web.archive.org/web/20070824054810/http://www.highestlake.com/highest-lake-world.html }}</ref> — tā vidējais ūdens līmenis ir 3812 metrus virs jūras līmeņa. Tas ir arī [[Dienvidamerika]]s lielākais [[saldūdens]] ezers — tā virsmas platība ir ap 8372 km<sup>2</sup><ref>{{Tīmekļa atsauce |url=http://www.ilec.or.jp/database/sam/dsam04.html |title=International Lake Environment Committee |access-date={{dat|2009|01|03||bez}} |archiveurl=https://web.archive.org/web/20110723165816/http://www.ilec.or.jp/database/sam/dsam04.html |archivedate={{dat|2011|07|23||bez}} }}</ref>. Iesāļais [[Marakaibo ezers]] [[Venecuēla|Venecuēlā]] ir lielāks (ap {{nobr|13 000 km²}}), taču daļa ģeogrāfu uzskata, ka Marakaibo ezers drīzāk ir jūras līcis.

Titikakas ezers atrodas [[Altiplano]] augstienē [[Andi|Andos]]. Ezerā ieplūst vairāk nekā 25 upes. Ezeru baro arī [[nokrišņi]] un [[ledājs|ledāji]]. No ezera izplūst [[Desagvadero (Bolīvija)|Desagvadero upe]], kas cauri [[Bolīvija]]i plūst uz [[Poopo ezers|Poopo ezeru]]. Noteces veidā no ezera izkļūst mazāk nekā 5% ūdens, pārējais iztvaiko pateicoties augstajai temperatūrai un spēcīgajiem vējiem.

Ezera dienvidaustrumu daļu no galvenās ezera daļas nodala [[Tikvinas šaurums]]. Bolīvieši mazāko daļu sauc Viņaimarkas ezeru (''Lago Huiñaymarca'') un lielāko daļu — par Čukito ezeru (''Lago Chucuito''). Peruāņi tās attiecīgi sauc Mazo ezeru (''Lago Pequeño'') un Lielo Ezeru (''Lago Grande'').

Tā kā Bolīvijai nav tiešas pieejas jūrai, tā ir izveidojusi savu floti Titikakas ezerā.

== Titikakas ezera salas ==
[[Attēls:Lake Titicaca map.png|thumb|200px|left|Titikakas ezera karte]]
Ezerā ir vairāk kā 41 salas, no kurām dažas ir blīvi apdzīvotas. Pirmiedzīvotāji Titikakas ezerā no niedrēm izveidojuši ap 43 mākslīgu, peldošu salu grupu - vienu no interesantākajām reģiona tūrisma atrakcijām.

Takiles salas iedzīvotāji izgatavo izcilas kvalitātes ar rokām austus izstrādājumus.

Amantani salā dzīvo vairāki tūkstoši cilvēku, kas runā [[kečvu valoda|kečvu valodā]]. Šai salai raksturīgs unikāls kultūras mantojums un raksturīga, lieliski saglabājusies lauksaimnieciskā kultūrainava.

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20110723165816/http://www.ilec.or.jp/database/sam/dsam04.html Pasaules ezeru datubāze - Titikakas ezers] {{en ikona}}
* [http://www.crystalinks.com/laketiticaca.html Daudz interesantu faktu, vēsture] {{en ikona}}

{{autoritatīvā vadība}}

[[Kategorija:Bolīvijas ezeri]]
[[Kategorija:Peru ezeri]]
[[Kategorija:Andi]]