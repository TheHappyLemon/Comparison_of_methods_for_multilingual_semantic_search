{{Minerāla infokaste
|minerāls=Talks
|attēls=[[Attēls:Talc.jpg|300px]]
|klase=[[Silikātu minerāls]], [[filosilikāts]], talka sērija
|ŠtruncaID=8/H.09-40
|ķīm_formula=Mg<sub>3</sub>Si<sub>4</sub>O<sub>10</sub>(OH)<sub>2</sub>
|singonija=[[triklīnā singonija|Triklīnā]]
|krāsa=Bezkrāsas, balta, bāli zaļa, smaragdzaļa līdz tumšzaļa, brūna, pelēka
|svītra=Balta
|habituss=Plātņaina vai šķiedraina masa, kristāli ārkārtīgi reti
|skaldnība=Ļoti laba
|lūzums=Gliemežnīcas lūzuma iezīmes
|cietība=1
|spīdums=Taukains, pērļains
|caurspīdīgums=Vāji caurspīdīgs
|laušanas_koef=n<sub>α</sub> = 1,538—1,550 n<sub>β</sub> = 1,575—1,594 n<sub>γ</sub> = 1,575—1,600
|pleohroisms=
|blīvums=2,58—2,83 g/cm<sup>3</sup>
}}

'''Talks''' ({{val|la|talcum}} < {{val|ar|طلق‎}} (''ṭalq'') < {{val|fa|تالک}} (''tālk'') — 'tīrs', jo talka pulveris ir koši balts) ir sekundārs [[minerāls]], kas veidojas, [[dēdēšana|dēdējot]] un pārveidojoties citiem [[magnijs|magnija]] silikātu minerāliem ([[piroksēns|piroksēni]], [[amfibols|amfiboli]], [[olivīns]] u.c.). Talka pulveris ir viena no baltākajām zināmajām dabiskajām vielām.

Talks ir viens no [[Mosa skala|Mosa skalā]] iekļautajiem minerāliem — etaloniem. Talks ir vismīkstākais no šiem minerāliem — tā cietība ir 1.

== Izmantošana un ar to saistītās problēmas ==
Izturīgāks zaļganbrūns talks ar dažādiem piejaukumiem tiek saukts par '''[[steatīts|steatītu]]''' un šo materiālu izmanto, lai izgatavotu pavardus, izlietnes, dažādus paneļus utml.

Talku daudz izmanto [[kosmētika|kosmētikā]] kā [[lubrikants|lubrikantu]] (talka pulveris), tai skaitā zīdaiņu ādas aizsardzībai pret izsitumiem un iekaisumiem, kurus rada [[autiņbiksītes|autiņbiksīšu]] lietošana. Līdzīgiem nolūkiem talka pulveri lietoja jau senie [[feniķieši]]. Talku ļoti bieži izmanto [[krīts|krīta]] vietā, piemēram, drēbnieki, un arī kā [[pildviela|pildvielu]] [[papīrs|papīra]], [[gumija]]s, [[keramika]]s ražošanā. Talka augstā temperatūras izturība ļauj to izmantot speciālai tehniskai keramikai, kam jāiztur augstāka temperatūra.

Talks tiek izmantots arī kā [[pārtikas piedeva]] un piedeva zālēm. [[Eiropas Savienība]] šai vielai piešķīrusi piedevas numuru E553b.

Vairāki pētījumi norāda uz to, ka ir saistība starp talka lietošanu un elpvadu slimību biežumu, ieskaitot [[plaušu vēzis|plaušu vēzi]].<ref>[http://www.ncbi.nlm.nih.gov/entrez/query.fcgi?cmd=Retrieve&db=PubMed&list_uids=2198684&dopt=Abstract 
Pulmonary toxicity of inhaled and intravenous talc]</ref><ref>[https://web.archive.org/web/20160303175340/http://www.meb.uni-bonn.de/cgi-bin/mycite?ExtRef=MEDL%2F92293722 Perineal exposure to talc and ovarian cancer risk.]</ref><ref>[http://www.ncbi.nlm.nih.gov/entrez/query.fcgi?cmd=Retrieve&db=PubMed&list_uids=12616290&dopt=Abstract NTP Toxicology and Carcinogenesis Studies of Talc (CAS No. 14807-96-6)(Non-Asbestiform) in F344/N Rats and B6C3F1 Mice (Inhalation Studies)]</ref><ref>[http://www.cdc.gov/niosh/pgms/worknotify/Talc.html Research on long-term exposure Talc Miners and Millers (Talc)]</ref> Šī problēma ir ļoti nozīmīga, jo talku mūsdienās lieto ļoti plaši. Tomēr talka kaitīgums veselībai vēl nav pilnībā pierādīts un ilgstošā talka lietošanas vēsture norāda, ka būtiskas veselības problēmas tas visdrīzāk neizraisa.

== Paveidi ==
* [[Bīkonīts]] (''Beaconite'') — smalki šķiedrains talks
* [[Hroma talks]] — koši sarkans talks ar hroma oksīda piejaukumu
* [[Polifants]] — dekoratīvs apdares akmens no Kornvolas
* [[Pseidolīts (mineraloģija)|Pseidolīts]] — špineļa kristālu [[pseidomorfoze]]s
* [[Steatīts]] — smalkgraudains talks ar piejaukumiem un plašu lietojumu

== Atradnes ==
Talks ir diezgan plaši izplatīts minerāls. Mūsdienās visvairāk talka iegūst tajās valstīs un valstu savienībās, kurās pēc tā ir vairāk pieprasījuma — [[Eiropas Savienība|Eiropas Savienībā]], [[Amerikas Savienotās Valstis|ASV]], [[Ķīna|Ķīnā]].

Skaistu talku ābolzaļā krāsā atrod [[Austrija|Austrijā]], [[Tirole|Tirolē]], Cillertālē, Greinera kalnā.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Minerāli]]
[[Kategorija:Magnija minerāli]]
[[Kategorija:Filosilikāti]]