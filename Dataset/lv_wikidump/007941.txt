{{infokaste+}}
[[Attēls:Bust of Pindar.jpg|thumb|Pindars]]

'''Pindars''' (''Πίνδαρος'', dzimis ap 522.g. p.m.ē., miris ap 443.g. p.m.ē.) bija viens no izcilākajiem [[Senā Grieķija|sengrieķu]] dzejniekiem. Pindars tiek uzskatīts par izcilāko [[koru lirika]]s pārstāvi; vislabāk viņš pazīstams ar savām [[Epinīkija|epinīkijām]] — dziesmām, kas veltītas sporta spēļu (olimpisko, Pītijas u.c.) uzvarētājiem. Pilnībā saglabājušās 45 Pindara epinīkijas. Pindara dzejai raksturīga sarežģīta kompozīcija, pantmērs, brīžiem visai oriģināla tēlainība.

== Dzīve ==

Pindars dzimis [[Kinoskefalas|Kinoskefalās]] (ciems netālu no [[Tēbas (Grieķija)|Tēbām]]), pēc citiem avotiem — [[Beotija|Beotijā]]; viņa vecāki bijuši turīgi aristokrāti, tāpēc viņam bijis iespējams apgūt dzeju un mūziku demokrātiskajās (un Tēbām naidīgajās) [[Atēnas|Atēnās]]. Agrākais Pindara dzejolis, kas ir saglabājies, datējams ar 498.g. p.m.ē. 497./96.g. p.m.ē. viņš pirmoreiz uzvarējis [[ditirambu sacensības|ditirambu sacensībās]]. Pindars kļuvis plaši pazīstams, vēl būdams visnotaļ jauns.

490.-480.g. [[persieši|persiešu]] iebrukuma laikā aristokrātiskās Tēbas, cerot uz Atēnu ietekmes samazināšanu, cīnījās [[Persija]]s pusē. Pindars, nespēdams izšķirties par atbalstu nevienai no karojošajām pusēm, kopā ar saviem draugiem pārcēlās uz [[Aigīna]]s salu. Pēc persiešu sakāves Pindars atgriezās Tēbās. Vēlāk gan viņš ļoti cienījis Atēnas par to lomu Grieķijas atbrīvošanā, savukārt Atēnās augstu vērtēta viņa dzeja.

Par savu dzejnieka darbības labāko laiku Pindars uzskatījis periodu, kad viņš dzīvojis [[Sicīlija|Sicīlijā]] [[Sirakūzas|Sirakūzās]] (476.-474.g. p.m.ē.), kur tolaik valdījuši mākslu augsti vērtējušie [[tirāns|tirāni]] [[Hierons I]] un [[Terons]]. Šajā galmā tolaik darbojies ne tikai Pindars, bet arī [[Simonīds]] un [[Bakhilīds]].

Pēc tam Pindars dzīvojis [[Kirēna|Kirēnā]] un [[Roda|Rodā]].

== Literatūra ==
* ''Afrodīte mirdzošā tornī... Sengrieķu dzeja.'' — Rīga: Zinātne, 1994. {{ISBN|5-7966-0989-0}}
* ''Sengrieķu literatūras antoloģija.'' — Rīga: Zvaigzne, 1990. {{ISBN|5-405-00404-9}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{rakstnieks-aizmetnis}}

{{sengrlit}}

{{autoritatīvā vadība}}

[[Kategorija:Senās Grieķijas dzejnieki]]
[[Kategorija:Grieķu valodā rakstošie]]
[[Kategorija:522. gadā p.m.ē. dzimušie]]
[[Kategorija:443. gadā p.m.ē. mirušie]]