{{Apdzīvotas vietas infokaste
| name = Olština
| image_skyline = Olsztyn, stary ratusz..jpg
| imagesize = 300px
| image_caption = Olštinas Vecais rātsnams
| image_flag = POL Olsztyn flag.svg
| image_shield = POL Olsztyn COA.svg
| pushpin_map = Poland
| pushpin_label_position = bottom
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Varmijas-Mazūrijas vojevodiste]]
| subdivision_type2 = Apriņķis
| subdivision_name2 = pilsēta ar apriņķa tiesībām
| established_title3 = Pilsētas tiesības
| established_date3 = 1353 
| area_total_km2 = 88.328
| population_as_of = 2007
| population_total = 175241
| population_density_km2 = auto
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 53 
| latm = 47 
| lats = 0 
| latNS = N 
| longd = 20 
| longm = 30 
| longs = 0
| longEW = E
| elevation_m = 88—154
| website = http://www.olsztyn.eu/ }}

{{commonscat|Olsztyn|Olština}}

'''Olština''' ({{val|pl|Olsztyn}}), agrāk '''Allenšteina''' ({{val|de|Allenstein}}) ir pilsēta [[Polija]]s ziemeļaustrumos — [[Vārme (zeme)|Varmijā]] pie [[Lina]]s upes, [[Varmijas-Mazūrijas vojevodiste]]s centrs. Līdz [[Otrais pasaules karš|Otrajam pasaules karam]] ietilpa [[Vācija|Vācijā]]. [[Varmijas bīskapija]]s vēsturiskā galvaspilsēta.

== Vēsture ==

Olština izveidojās 14. gadsimta vidū [[senprūši|senprūšu]] cilts [[varmi|varmu]] teritorijā kā apmetne ap [[Varmijas bīskapija]]s uzcelto pili, kad [[Teitoņu ordenis]] bija pietiekami nostiprinājies [[Prūsija|Prūsijā]], lai sāktu kolonizēt arī iekšzemi.

1410. gadā [[lietuvieši]], 1414. gadā [[poļi]] un 1454. gadā Vācu ordenis ieņēma pilsētu bez cīņas. Beidzoties [[Trīspadsmitgadu karš|Trīspadsmitgadu karam]] Olština 1466. gadā nokļuva poļu [[Karaļa Prūsija]]s sastāvā. Gadsimtu gaitā pilsēta kļuva poliskāka pēc iedzīvotāju sastāva, jo Olštinā ieradās daudz poļu no citām valsts daļām.

Pēc [[Otrais Ziemeļu karš|Otrā Ziemeļu kara]] un [[Zviedrija|zviedru]] okupācijas 1655. gadā Olština sāka panīkt. [[Lielais Ziemeļu karš|Lielā Ziemeļu kara]] laikā caur pilsētu vairākkārt devās dažādu valstu armijas, postīdamas un pieprasot kontribūcijas. 1708. gadā zviedri nodedzināja pilsētu, bet 1710. gadā pilsētā plosījās [[Lielais mēris]]. Kad pēc [[Pirmā Polijas dalīšana|Pirmās Polijas dalīšanas]] pilsēta nonāca [[Prūsijas Karaliste|Prūsijā]], šeit bija tikai 1770 iedzīvotāji.

Prūsijas sastāvā Olština gandrīz neattīstījās līdz pat 1868. gadam, kad caur pilsētu tika uzcelta [[Toruņa|Tornas (tag. Toruņas)]] — [[Čerņahovska|Insterburgas (tag. Čerņahovskas)]] dzelzceļa līnija. Pilsēta piedzīvoja strauju uzplaukumu un 1903. gadā pilsētā bija 25 000 iedzīvotāju un tā kļuva par provinces centru.

Kaut arī pilsēta bija [[Austrumprūsija]]s poļu kultūras centrs, [[Versaļas līgums|Versaļas līgumā]] paredzētajā plebiscītā 1920. gadā Olštinas iedzīvotāji ar 97,8% balsu pret 2,2% izvēlējās palikt Austrumprūsijas nevis Polijas sastāvā.

[[Otrais pasaules karš|Otrā pasaules kara]] izskaņā, 1945. gada augustā [[Padomju armija]] iegāja Olštinā bez kaujas. Tomēr pilsēta tika izlaupīta un apmēram trešā daļa māju — nodedzināta. Pēc [[Potsdamas konference]]s lēmumiem, Austrumprūsijas dienviddaļa, tātad arī Olština, tika piešķirta Polijai.

=== Cilvēki ===

Olštinā (Allenšteinā) dzimuši:

* [[Hugo Hāze]] (''Hugo Haase'', 1863 — 1919) — vācu politiķis
* [[Erihs Mendelsons]] (''Erich Mendelsohn'', 1887 — 1953) — vācu arhitekts

==Apskates objekti==
*[[Olštinas bazilika]] (''Bazylika konkatedralna św. Jakuba w Olsztynie'')
*[[Olštinas pils]] (''Zamek Kapituły Warmińskiej w Olsztynie'')

==Galerija==
<gallery>
Olsztyn-katedra.jpg|Olštinas bazilika
Zamek, skrzydło zachodnie..jpg|Olštinas pils
Wikiekspedycja 2012, Yarl, Olsztyn, ratusz.jpg
Olsztyn, Wysoka Brama..jpg
</gallery>

==Ārējās saites==
*[http://muzeum.olsztyn.pl/ Olštinas pils]

{{autoritatīvā vadība}}

[[Kategorija:Polijas pilsētas]]
[[Kategorija:Varmijas-Mazūrijas vojevodistes pilsētas]]
[[Kategorija:Varmijas-Mazūrijas vojevodistes apriņķi]]