{{Jūras infokaste
|jūra=Ohotskas jūra
|attēls=Охотское море.png
|attēls_izm    = 300
 |vietaskarte  = Āzija
 |relief       = jā
 |latd = 55 |latm =  |lats =  |latNS = N
 |longd = 150 |longm =  |longs =  |longEW = E
 |paraksta_izvietojums = top
 |alt_karte    = 
| okeāns       = Klusais okeāns
|platība       = 1 603 000
|garums=
|platums=
|tilpums       = 1 316 000
|Max_dziļums   = 3916
|Vid_dziļums   = 1780
|sāļums        = 32
|valstis       = {{JPN}}<br />{{RUS}}
|pilsētas      = [[Magadana]]
}}
'''Ohotskas jūra''' ({{val|ru|Охотское море}}, {{val|ja|オホーツク海}}, ''Ohōtsuku-kai'') ir [[Klusais okeāns|Klusajam okeānam]] piederīga [[malas jūra]].<ref>[http://www.eoearth.org/view/article/51cbeedb7896bb431f69ab9c/ The Encyclopedia of Earth. Sea of Okhotsk]</ref> Nosaukta [[Ohota]]s upes vārdā, kuras nosaukums savukārt cēlies no [[eveni|evenu]] vārda ''okat'' — ‘upe’.

== Raksturojums ==
Jūras vidējais dziļums ir 1780 metri, tilpums — ap {{nobr|1 365 000}} km³. Virsējā ūdens slāņa sāļums — 32‰, temperatūra ziemā ir {{nobr|1,8—2 °С}}, vasarā — {{nobr|1,5—15 °С}}. [[plūdmaiņa|Plūdmaiņu]] augstums Šeļihova līcī sasniedz pat 12 metrus, kamēr pie Sahalīnas krastiem tikai 0,8 metri. Jūras rietumu daļa ir salīdzinoši sekla, atrodas uz [[kontinentālais šelfs|kontinentālā šelfa]]. Dziļākā ir rietumu daļa pie [[Kuriļu salas|Kuriļu salām]] — [[Kuriļu lielieplaka]]. Lielākā daļa jūras atrodas uz [[kontinentālā tipa Zemes garoza]]s.

Vienīgā centrālās daļas sala ir nelielā [[Jonas sala]]. Austrumu daļā ir arī [[Šantaru salas]] kas norobežo nelielo [[Šantaru jūra|Šantaru jūru]], savukārt ziemeļos tālāk sauszemē ietiecas [[Šeļihova līcis]] ar pagarinājumu — [[Penžinas līcis|Penžinas līci]].

Jūrā notiek zvejniecība. Ziemā navigācija apgrūtināta vai neiespējama ledus segas dēļ — lielāko daļu jūras no oktobra līdz maijam klāj ledus. Ohotskas jūra aizsalst tāpēc, ka tās ūdeni mazāk sāļu padara lielā [[Amūra]]s upe un līdz ar to ūdens sasalst pie augstākas temperatūras. Jūrai raksturīgas arī biežas [[migla]]s, vētras.

[[aukstais karš|Aukstā kara]] laikā [[Amerikas Savienotās Valstis|ASV]] kara flotei vairākkārt izdevās pieslēgties Ohotskas jūrā izvietotajiem sakaru kabeļiem. [[1983]]. gadā [[Padomju Savienība|PSRS]] virs Ohotskas jūras notrieca Dienvidkorejas pasažieru lidmašīnu.

== Robeža ==
Ziemeļos un rietumos atrodas Krievijas teritorija — [[Habarovskas novads]] un [[Magadanas apgabals]]. Austrumos atrodas Krievijai piederošā [[Kamčatka]]s pussala un [[Kuriļu salas]]. Dienvidos — Japānai piederošā [[Hokaido]] sala. Dienvidrietumos — [[Sahalīna]]. Ar dienvidos esošo [[Japāņu jūra|Japāņu jūru]] savieno [[Laperūza šaurums]] starp Sahalīnu un Hokaido, kā arī [[Tatāru šaurums]] starp Sahalīnu un Āziju.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Klusā okeāna jūras}}

{{autoritatīvā vadība}}

[[Kategorija:Jūras]]
[[Kategorija:Krievijas jūras]]
[[Kategorija:Habarovskas novads]]
[[Kategorija:Ohotskas jūra|  ]]
[[Kategorija:Kamčatkas novads]]
[[Kategorija:Magadanas apgabals]]
[[Kategorija:Sahalīnas apgabals]]
[[Kategorija:Japānas jūras]]