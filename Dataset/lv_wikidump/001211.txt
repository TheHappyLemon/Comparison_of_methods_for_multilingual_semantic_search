[[Attēls:Flag of Mussolini as Capo del governo of Fascist Italy.svg|thumb|270px|Musolīni laika karogs ar saišķa (''fascio'') attēlu]]
'''Fašisms''' ({{val|it|fascismo}}) bija [[autoritārisms|autoritāra]] [[politika|politiskā]] kustība, kas no 1922. līdz 1943. gadam bija valdošā [[Itālijas Karaliste (1861—1946)|Itālijā]] ar līderi [[Benito Musolīni]].

Lai arī termins galvenokārt tiek attiecināts uz Musolini vadīto Itāliju, tas bieži tiek izmantots, lai raksturotu līdzīgas politiskās kustības, kas laikā starp [[Pirmais pasaules karš|Pirmo]] un [[Otrais pasaules karš|Otro]] pasaules karu bija plaši izplatītas [[Eiropa|Eiropā]] — [[Ungārija|Ungārijā]], [[Rumānija|Rumānijā]], [[Spānija|Spānijā]] un citur —, tai skaitā [[Vācija|Vācijā]] valdošo [[nacionālsociālisms|nacionālsociālismu]].

Fašisma [[Ideoloģija|ideoloģiju]] raksturo spēcīga centrālā vara, kas nepieļauj [[opozīcija]]s izveidošanos, autoritārs vadonis un iejaukšanās pilsoņu privātajā dzīvē, militarizācija, agresīva ārpolitika, radikāls [[nacionālisms]], represijas pret politiskajiem pretiniekiem.

Fašisms sevi pretstatīja gan [[liberālisms|liberālajam]] [[kapitālisms|kapitālismam]], gan [[marksisms|marksismam]] un [[komunisms|komunismam]], un proponēja spēcīgas [[valsts]] primaritāti pret personību un [[korporatīva valsts|korporatīvu valsti]] un [[šķiru sadarbība|šķiru sadarbību]] [[šķiru cīņa]]s vietā. Plaši izmantoja [[propaganda|propagandu]] un [[populisms|populismu]] savu mērķu sasniegšanai.

== Termins ==
Itāļu vārds ''fascismo'' ("fašisms") ir atvasinājums no [[Latīņu valoda|latīņu]] vārda ''fascio'' — ‘saišķis, fascija’, kurš savukārt radies no latīņu vārda ''fasces''.<ref>{{cite dictionary|url=http://www.merriam-webster.com/dictionary/fascism|title=Definition of FASCISM|dictionary=[[Merriam-Webster]]|date=27 April 2013|access-date=28 April 2013|archive-date=30 April 2013|archive-url=https://web.archive.org/web/20130430131406/http://www.merriam-webster.com/dictionary/fascism|dead-url=no}}</ref> ''Fasces'' [[Simbols|simbolika]] simbolizē spēku caur vienotību: viens zars/nūja ir viegli salaužams, savukārt saišķis ir grūti salaužams.<ref>{{grāmatas atsauce|last=Doordan|first=Dennis P|title=In the Shadow of the Fasces: Political Design in Fascist Italy|publisher=The MIT Press|isbn=978-0-299-14874-4|year=1995|url=https://archive.org/details/isbn_9780299148744}}</ref> Līdzīgus simbolus izstrādāja dažādas fašistu kustības: piemēram, ''Falange'' simbols ir piecas [[Bulta|bultiņas]], kuras savieno [[jūgs]].<ref>{{grāmatas atsauce|last=Parkins|first=Wendy|title=Fashioning the Body Politic: Dress, Gender, Citizenship|publisher=Berg Publishers|isbn=978-1-85973-587-9|year=2002}}</ref>

Tas [[Senā Roma|Senās Romas]] periodā bija augstāko ierēdņu, [[Konsuls (Roma)|konsulu]] un pretoru varas simbols, ko nesa viņiem ienākot sapulču vietās. 1919. gada martā Musolīni šo vārdu izmantoja savu "kaujas vienību" ({{val-it|fasci di combattimento}}) nosaukšanai. To sākotnēji lietoja [[Nacionālā fašistu partija|Itālijas Fašistu partija]], kas Benito Musolīni vadībā valdīja Itālijā no 1922. līdz 1943. gadam. Vēlāk, lai arī nekad nav pastāvējusi precīza "fašisma" definīcija, tas kļuva par daudz vispārīgāku apzīmējumu, kuru lietoja attiecībā uz veselu virkni autoritāru politisko ideoloģiju, partiju un politisko sistēmu.

Valdības un partijas, kas visbiežāk, papildu Itālijas Musolīni vadītajiem fašistiem, tiek sauktas par fašistiskām, ir [[Ādolfs Hitlers|Ādolfa Hitlera]] vadītā [[Nacionālsociālistiskā vācu strādnieku partija|Nacistu partija]], [[Falangisms|Falangisti]] un [[Fransisko Franko]] [[Spānija|Spānijā]], [[Antoniu de Oliveira Salazars|Salazara]] izveidotā Jaunā valsts (''[[Estado Novo (Portugāle)|Estado Novo]]'') [[Portugāle|Portugālē]], [[Ungārijas Karaliste|Ungārijas]] [[Bultu krusta partija]], [[Rumānijas Karaliste|Rumānijas]] [[Dzelzs Gvarde]], [[Horvātija]]s [[ustaši]] u.c.

Fašismu politiski atbalstīja plašas iedzīvotāju masas: lielie biznesmeņi, [[Zemnieks|zemnieki]] un zemes īpašnieki, [[Nacionālisms|nacionālisti]], reakcionāri, Pirmā pasaules kara [[Veterāns|veterāni]], intelektuāļi un [[Strādnieks|strādnieki]], kuriem tika solīts darbs un [[maize]]. Rumānijā un Ungārijā fašismam bija liels atbalsts [[Proletariāts|proletāriešu]] un ļoti nabadzīgo zemnieku vidū.

== Definīcijas ==
Itālijas fašismā jau no pirmsākumiem pastāvēja vairākas ideoloģiskās grupas, katra ar savu vēsturi un atbalsta bāzi. Kopējas ideoloģijas trūkums gan veicināja fašisma straujo popularitāti, gan vēlāk to vājināja.

#Nacionālais [[sindikālisms]] uzskatīja, ka ražošanā jāveido strādājošo un īpašnieku sindikāti. Tas bija republikānisks, antiklerikāls un ietekmējies no [[Sociālisms|sociālisma]]. 
#[[Lauki|Lauku]] fašisms negatīvi skatījās uz [[Pilsēta|pilsētām]], noraidīja modernismu un [[Rūpniecība|rūpniecību]]. 
#Tehnokrātiskais fašisms akceptēja [[Industrializācija|industrializāciju]] un modernizāciju. 
#[[Konservatīvisms|Konservatīvais]] fašisms balstījās lielajos rūpniekos un zemes īpašniekos, atbalstīja [[Tradīcija|tradicionālo]] [[monarhija]]s un [[katoļu baznīca]]s varu. 
#[[Nacionālisms|Nacionālistiskais]] fašisms bija vērsts uz agresīvu ārpolitiku un autoritāro valsts varas modeli.<ref>[https://books.google.lv/books?id=gLXkGLDxSkAC&pg=PA172&dq=italian+social+republic&hl=en&sa=X&redir_esc=y#v=onepage&q=national%20syndicalism&f=false European Dictatorships 1918–1945]</ref>

Tikai 1932. gadā Musolīni mēģināja definēt, kas ir fašisms. Tas esot [[Antikomunisms|antikomunistisks]], [[Antisociālisms|antisociālistisks]], noraida šķiru cīņas konceptu, antidemokrātisks, etātisks, un uz teritoriālo ekspansiju vērsts. Musolīni definēja fašismu kā [[Labēja politika|labēju]] [[Kolektīvisms|kolektīvisma]] ideoloģiju, kas vērsta pret sociālismu, liberālismu, [[Demokrātija|demokrātiju]] un [[Individuālisms|individuālismu]]. Viņš rakstīja:
{{cquote|Antiindividuāla, fašistu dzīves uztvere uzsver valsts svarīgumu un akceptē indivīdu tikai tik tālu cik viņa intereses sakrīt ar valsts interesēm, kuras iemieso cilvēka, kā vēsturiskas vienības, sirdsapziņu un vispārējo gribu... Fašistu valsts koncepts ir visaptverošs; ārpus tās nevar pastāvēt nekādas cilvēciskas vai garīgas vērtības, vai vēl mazāk - tādām pat nevar būt vērtības... Fašisms tātad ir opozīcijā tai demokrātijas formai, kas vienādo nāciju ar vairākumu, pazeminot to līdz lielākā skaitļa līmenim... Mēs ticam, ka šis ir autoritātes gadsimts, gadsimts kas nosveras pa labi, fašistu gadsimts. Ja 19. gadsimts bija indivīda gadsimts (liberālisms nozīmē individuālismu), tad mēs ticam ka šis ir "kolektīva" gadsimts un tātad, valsts gadsimts.|||}}

Bijušais [[Kolumbijas Universitāte]]s profesors Roberts O. Pakstons rakstīja:
{{cquote|Fašismu varētu definēt kā politiskās uzvedības veidu, kuru iezīmē apsēsta koncentrēšanās uz sabiedrības sabrukumu, pazemojumu vai upura tēlu, kam kā kompensācija pastāv vienotības, enerģijas un tīrības kulti kuros masu partijas, kuras sastāv no uzticamiem nacionalistu aktīvistiem, efektīvi, taču ne vienmēr komfortabli, sadarbojas ar tradicionālajām elitēm, noliedzot demokrātiskās brīvības, un ar vardarbīgām metodēm, bez nekādiem ētiskiem vai legāliem ierobežojumiem, mēģina piepildīt iekšējās attīrīšanās un ārējās ekspansijas mērķus.|||}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Vēsture-aizmetnis}}
{{sabiedrība-aizmetnis}}

{{autoritatīvā vadība}}

[[Kategorija:Fašisms| ]]
[[Kategorija:Itālijas politika]]
[[Kategorija:Politoloģijas terminoloģija]]
[[Kategorija:Politiskās ideoloģijas]]