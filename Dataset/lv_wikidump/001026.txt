[[Attēls:Helsinki-86_14061987.jpg|thumb|250px|1987. gada 14. jūnijs: ceļā uz [[Brīvības piemineklis|Brīvības pieminekli]]. Gājiena priekšgalā "helsinkieši" Eva Biteniece un [[Rolands Silaraups]]]]
'''Helsinki-86''' bija [[Latvija]]s [[cilvēktiesības|cilvēktiesību]] aizstāvības grupa, ko 1986. gada jūnijā [[Liepāja|Liepājā]] nodibināja [[Linards Grantiņš]], [[Raimonds Bitenieks]] un [[Mārtiņš Bariss]], ar mērķi sekot, kā tiek ievērotas [[latvieši|latviešu]] tautas ekonomiskās, kultūras un indivīda tiesības. Uz ārzemēm tika nosūtīta 17 personu protesta vēstule pret [[PSKP CK]] un [[Latvijas KP CK]], kā arī "Helsinki-86" dibināšanas dokumenti, kas izraisīja plašu rezonansi.

1987. gada 14. jūnijā grupa organizēja ziedu nolikšanas ceremoniju komunistiskā terora upuru piemiņai pie [[Brīvības piemineklis|Brīvības pieminekļa]] [[Rīga|Rīgā]].

1987. gada 23. augustā grupa organizēja demonstrāciju [[Molotova-Rībentropa pakts|Molotova-Rībentropa pakta]] nosodījumam. Tā paša gada 18. novembrī "Helsinki-86" svinēja Latvijas neatkarības proklamēšanas dienu.

1988. gada 25. janvārī Liepājā 10 jaunieši pie grupas "Helsinki-86" nodibināja [[Jauniešu apvienība “Tēvzemei un Brīvībai”|Jauniešu apvienību “Tēvzemei un Brīvībai”]].

1988. gada 14. jūnijā pirmo reizi Latvijas pēckara vēsturē demonstrācijas laikā grupas "Helsinki-86" biedrs [[Konstantīns Pupurs]] cauri visai Rīgai, no Brīvības pieminekļa līdz [[Rīgas Brāļu kapi|Brāļu Kapiem]], iznesa [[Latvijas karogs|Latvijas sarkanbaltsarkano karogu]].

1989. gada 23. augustā notika akcija "[[Baltijas ceļš]]". Igaunijas, Latvijas un Lietuvas iedzīvotāji, sadevušies rokās no Tallinas līdz Viļņai, demonstrēja savu vienotību valstu neatkarības atjaunošanā.

1997. gadā uz sabiedriskās organizācijas "Helsinki-86" bāzes tika izveidota politiska partija. Tieslietu ministrijā to reģistrēja 1998. gada 2. janvāri. Par partijas pirmo priekšsēdētāju kļuva [[Heinis Lāma]].

Kā [[politiska partija]] "Helsinki-86" bez sekmēm mēģināja piedalīties [[7. Saeimas vēlēšanas|7. Saeimas vēlēšanās]] un [[2001. gada Latvijas pašvaldību vēlēšanas|2001. gada pašvaldību vēlēšanās]] Rīgā.

2003. gadā uz "Helsinki-86" bāzes tika izveidota jauna [[nacionālisms|nacionāla]] politiska partija — [[Nacionālā Spēka Savienība]] (NSS), kurā līdz tās likvidācijai darbojās vairāki "helsinkieši".<ref>http://www.apollo.lv/zinas/helsinkiesi-vini-bija-sakuma/335523{{Novecojusi saite}}</ref><ref>http://www.knab.lv/lv/finances/db/declaration/decl.php?id=99163{{Novecojusi saite}}</ref>

== "Helsinki-86" biedru uzskaitījums ==
Cilvēktiesību aizsardzības grupas "Helsinki-86" biedri dažādos laikposmos:

* [[Mārtiņš Āboliņš]]
* [[Jānis Ābols]]
* [[Mārtiņš Bariss]] (apbalvots ar II šķiras Triju Zvaigžņu ordeni)
* [[Jānis Barkāns]]
* [[Anta Bergmane]]
* [[Eva Biteniece]] (apbalvota ar III šķiras Triju Zvaigžņu ordeni)
* [[Raimonds Bitenieks]] (apbalvots ar III šķiras Triju Zvaigžņu ordeni)
* [[Edmunds Cirvelis]]
* [[Lita Ecētāja]]
* [[Mario Ekards]]
* [[Aija Ekarde]]
* [[Linards Grantiņš]] (apbalvots ar II šķiras Triju Zvaigžņu ordeni)
* [[Dzintars Geide]]
* [[Miervaldis Krims]]
* [[Heinis Lāma]]
* [[Jānis Lapa]]
* [[Vitauts Nenišķis]]
* [[Konstantīns Pupurs]]
* [[Jānis Rožkalns]] (apbalvots ar II šķiras Triju Zvaigžņu ordeni)
* [[Jāzeps Sadovskis]]
* [[Rolands Silaraups]] (apbalvots ar II šķiras Triju Zvaigžņu ordeni)
* [[Ārijs Tomsons]]
* [[Jānis Vēveris (disidents)|Jānis Vēveris]] (apbalvots ar II šķiras Triju Zvaigžņu ordeni)
* [[Juris Vidiņš]]
* [[Mērija Vītola]]
* [[Alfrēds Zariņš]]
* [[Juris Ziemelis]]
* [[Reinholds Kalniņš]]
* [[Rita Prane]]
* [[Uldis Kretovs]]
* Romāns Jaunušāns

== Atsauces ==
{{atsauces}}

== Ārējās saites ==
* [http://www.tvnet.lv/zinas/latvija/article.php?id=257172 Helsinkieši: viņi bija sākumā]
* [https://web.archive.org/web/20080307062834/http://www.historia.lv/alfabets/H/he/helsinki_86/dok/000.htm Dokumenti pie šķirkļa ''Helsinki-86''] (Historia.lv)
* [https://web.archive.org/web/20071006085004/http://www.latvians.lv/modules/altern8news/article.php?storyid=34 1987. gada 23. augusts Rīgā]
* [http://www.gramata21.lv/users/pupurs_konstantins/p1.html Helsinki ’86 dibināšanas 20. gadskārta (1986—2006)] {{Webarchive|url=https://web.archive.org/web/20090209053128/http://www.gramata21.lv/users/pupurs_konstantins/p1.html |date={{dat|2009|02|09||bez}} }}

[[Kategorija:Helsinki-86|*]]
[[Kategorija:Latvijas politiskās partijas]]
[[Kategorija:Latvijas PSR]]
[[Kategorija:Sabiedriskās kustības un organizācijas Latvijas teritorijā]]
[[Kategorija:Pretošanās kustības okupācijas varām Latvijā]]
[[Kategorija:Cilvēktiesību organizācijas Latvijā]]