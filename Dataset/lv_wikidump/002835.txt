{{Valsts amatpersonas infokaste
| vārds = Ģedimins
| vārds_orģ = ''Gediminas''
| attēls = LT-1996-50litų-Gediminas-b.png
| att_izm = 
| apraksts = <!------ Pirmais amats ------>
| amats = [[Lietuvas valsts vadītāji|Lietuvas dižkunigaitis]]
| term_sākums = 1316
| term_beigas = 1341
| viceprezidents = 
| vicepremjers = 
| vietnieks = 
| prezidents = 
| premjers = 
| priekštecis = [[Vītenis]]
<!------ Personas dati ------>| pēctecis = [[Jaunutis]]
| dzim_dati = ap 1275. gadu
| dzim_vieta = 
| dzīves_vieta = 
| mir_dati = 1341
| mir_vieta = [[Viļņa]]
| apglabāts = 
| tautība = 
| partija = 
| apvienība = 
| dinastija = [[Ģedimina dzimta]]
| tēvs = [[Butvīds]] vai [[Skalmants]]
| māte = 
| dzīvesb = {{plainlist|
* kuršu kunga Vidmanta meita Vida
* [[Smoļenskas kņazi|Smoļenskas kņaza]] meita Olga
* [[Polockas kņazi|Polockas kņaza]] meita Jevna (''Jauna'')
}}
| bērni = {{hidden|7 dēli un 6 meitas|
{{plainlist|
* tai skaitā
* '''dēli'''
* Mantvīds
* Narimants
* [[Aļģirds]]
* [[Jaunutis]]
* [[Ķēstutis]]
* Karijots
* [[Ļubarts]]
* '''meitas'''
* Elizabete
* Marija
* Eifēmija
* [[Aldona (karaliene)|Aldona]]
}}
}}
| profesija = 
| alma_mater = 
| reliģija = 
| paraksts = 
| paraksts_izm = 
| piezīmes = 
}}

'''Ģedimins''' ({{val|lt|Gediminas}}, dzimis ap [[1275]]. gadu, miris [[1341]]. gada beigās) bija [[Lietuvas dižkunigaitis]] ([[1316]]—[[1341]]), [[Ģedimina dinastija]]s (vēlākās [[Jagellonu dinastija]]s) aizsācējs, viens no izcilākajiem valdniekiem Lietuvas vēsturē. Ģedimina valdīšanas laikā par Lietuvas galvaspilsētu kļuva [[Viļņa]] (1323).

== Tituls ==
Kādā latīniski rakstītā dokumentā viņš tika titulēts kā "Ģedemins, no Dieva žēlastības lietuvju (letvīnu) un daudzu krievu (rutēņu) karalis" (''Gedeminne Dei gratia Letwinorum et multorum Ruthenorum rex'').

Savukārt latīniski rakstītajā un 1323. gada 26. maijā parakstītajā vēstulē [[Hanzas savienība]]s pilsētām Ģedimins sevi dēvēja par "lietuviešu un krievu karali, '''Zemgales kņazu un hercogu''' no Dieva žēlastības" (''Gedeminne Dei gratia Letphanorum Ruthenorumque rex, princeps et dux Semigallie''), kas liecina par Lietuvas valdnieku mantotajām pretenzijām uz Zemgali. Zemgales ķēniņa titulu Lietuvas dižkunigaiši saņēma pēc Zemgales pēdējā ķēniņa [[Nameisis|Nameiša]] pāriešanas vasaļatkarībā no dižkunigaiša [[Traidens|Traideņa]].

== Vārda cilme ==
Personvārds '''Ģedimins''' ir saliktenis ar saknēm '''ged-''' (''gedėti'' — 'ilgoties') + '''min-''' (''minėti'' — 'pieminēt') — “ilgoties un pieminēt” vai “tas, pēc kura ilgojas un piemin”.<ref>[http://tuirtavovardas.wordpress.com/2011/06/27/gediminas/ Tavo vardas]{{Novecojusi saite}}</ref>

== Dzīvesgājums ==
[[Attēls:1000 Gediminas.jpg|thumb|150px|left|Dižkunigaiša Ģedimina skulptūra kopā ar elkdievības tēlu monumentā "Tūkstošgadīgā Krievija" [[Novgoroda|Novgorodā]] (1862)]]
[[Attēls:GediminasCastle002.jpg|thumb|200px|Ģedimina tornis [[Viļņa]]s pilī, kurā viņš valdīja no apmēram 1320. gada (tagadējais mūra tornis ir no 15.gs.)]]
Visticamākais, ka Ģedimins bija Lietuvas dižkunigaiša (no 1293.([[1296]].) līdz [[1316]]. gadam) [[Vītenis|Vīteņa]] jaunākais brālis. Par dižkunigaiti Ģedimins kļuva pēc Vīteņa nāves [[1316]]. gadā. Tieši Ģedimins nostiprināja Lietuvas dižkunigaitiju un padarīja to par nopietnu, ievērojamu spēku [[Austrumeiropa|Austrumeiropā]]; dažreiz viņš tiek saukts pat par īsteno Lietuvas dižkunigaitijas dibinātāju.

Lai nostiprinātu un paplašinātu savu valsti, kuras patstāvību apdraudēja [[Vācu ordenis]], Ģedimins jau valdīšanas sākumperiodā pakļāva [[Turova|Turovu]] un [[Pinska|Pinsku]]. 1319. gadā Ģedimins noslēdza militāru savienību ar [[Zelta Orda|Zelta Ordu]]<ref>Shirin Akiner. Religious language of a Belarusian Tatar kitab: a cultural monument of Islam in Europe. Otto Harrassowitz Verlag. 2009, pp. 457.</ref> un pēc krievu kņazistu pakļaušanas lika tām turpināt maksāt [[Zelta Ordas hanu uzskaitījums|Ordas hanam]] Uzbekam meslus. 1320. gadā viņa dēls [[Aļģirds]] kļuva par [[Vitebskas kņazi|Vitebskas kņazu]]. Tajā pašā gadā viņš izveidoja aliansi ar [[Tveras kņazi]]sti. Viņa pakļautībā nonāca arī [[Smoļenska]] ([[1326]]), [[Pleskava]] ([[1322]]), [[Galīcija]] un [[Volīnija]] (ap [[1320]]. līdz [[1324]].), [[Kijiva]] ([[1325]]). 1325. gadā tika izveidota alianse ar [[Polija]]s karali [[Vladislavs I Īsais|Vladislavu I Īso]], izdodot savu meitu [[Aldona (karaliene)|Aldonu]] par sievu Vladislava I dēlam, nākamajam Polijas karalim [[Kazimirs III|Kazimiram III]]. Ap [[1330]]./[[1331]]. gadu alianse tika pārtraukta.

[[1324]]. gadā [[Romas pāvests]] [[Jānis XXII]] pēc [[Rīgas arhibīskapi (1255—1562)|Rīgas arhibīskapa]], Franciskāņu ordeņa un Rīgas pilsētas pārstāvju lūguma nosūtīja uz Rīgu divus legātus — Aletas bīskapu Baltrameju un [[Benediktiešu ordenis|Benediktiešu ordeņa]] abatu Bernardu. Rīgā viņi pāvesta vārdā noslēdza pamieru ar lietuviešiem un uz Viļņu devās sūtniecība, lai izdibinātu Ģedimina un viņa ķēniņvalsts ļaužu vēlmi kristīties. Tikmēr ordeņa pārstāvji sūtņiem pavēstīja, ka lietuvieši iebrukuši [[Mazovija]]s un [[Rēzekne]]s zemēs. Tā paša gada 25. novembrī legātu sūtņi atgriezās Rīgā, bet ar viņiem te ieradās arī kāds lietuviešu augstmanis, kas sava ķēniņa vārdā legātiem pavēstīja, ka "ar ķēniņa ziņu nekad nav sūtīta kāda vēstule viņa paša un viņa cilvēku kristīšanas lietā, netika tāda iesniegta ne viņa svētībai pāvestam, nevienam viņš nav pavēlējis ko tādu atklāti sludināt ne piejūras pilsētās, ne citās provincēs; bez tam piebilda, ka ķēniņš saviem varenajiem dieviem zvērējis, ka nekad neapņemsies pieņemt citu ticību, bet turēsies pie tās, kurai līdz nāvei bija uzticīgi viņa senči".<ref>[http://estudijas.lu.lv/file.php/727/Petri_de_Dusburg.Cronica_terre_Prusie.latviski.pdf Petri de Dusburg. Chronicon Terrae Prussiae 359 (352)]{{Novecojusi saite}} Valda Salmiņa latviskais tulkojums</ref>

1328. gada iesaistījās [[Livonijas pilsoņu karš|Livonijas pilsoņu karā]] Rīgas pilsētas pusē pret [[Livonijas ordenis|Livonijas ordeni]], nopostīja [[Karkuses pils|Karkuzes]], [[Helmetas pils|Helmetas]] un citus cietokšņus.
 
Domājams, ka Ģedimins nomira no kaujā pret Vācu ordeni gūta ievainojuma 1341. gada decembrī, aizstāvot Veļonas pili (pie [[Nemuna]]s). Valsti viņš atstāja savam dēlam [[Jaunutis|Jaunutim]], tomēr 1345. gadā ar vēl viena Ģedimina dēla — [[Ķēstutis|Ķēstuta]] palīdzību troni pārņēma [[Aļģirds]].

== Lietuvas sadalīšana starp Ģedimina dēliem ==

[[Bihoveca hronika|Bihoveca hronikā]] ir minētas trīs Ģedimina sievas — Vida no [[Kurzeme]]s, Olga no [[Smoļenska]]s un Jevna no [[Polocka]]s, kaut gan tam trūkst apstiprinājuma citos rakstu avotos.<ref>Ivinskis, Zenonas. "Jaunė". Lietuvių enciklopedija. IX. Boston, Massachusetts: Lietuvių enciklopedijos leidykla. p. 335.</ref> Pēc cita uzskata viņa sievas nav bijušas senkrievu kņazu meitas, jo citādi tas būtu minēts hronikās.<ref>Rowell, S.C. (1994). Lithuania Ascending: A Pagan Empire Within East-Central Europe, 1295-1345. Cambridge Studies in Medieval Life and Thought: Fourth Series. Cambridge University Press. p. 88</ref> Tāpat ir pretrunīgas ziņas par viņa dēlu vecumu. Vienīgi latinizētajā manuskriptā "Origo regis Jagyelo et Witholdi" minēta šāda septiņu dēlu vecuma kārtība: Mantvīds, Narimants, [[Aļģirds]], [[Jaunutis]], [[Ķēstutis]], Karijots, [[Ļubarts]]<ref>{{Tīmekļa atsauce |url=http://litopys.org.ua/psrl3235/lytov21.htm |title=Origo regis Jagyelo et Witholdi ducum Lithuaniæ. pirmpublicējums: Prochaska A. Przekład ruskiego latopisca ks. Litewskiego na jązyk łaciński. — Kwartalnik historyczny. Lwów, 1888. |access-date={{dat|2011|07|26||bez}} |archiveurl=https://web.archive.org/web/20110520063238/http://litopys.org.ua/psrl3235/lytov21.htm |archivedate={{dat|2011|05|20||bez}} }}</ref>

Pēc agrāko [[Kijivas lielkņazi|Kijivas lielkņazu]] parauga, kas savus dēlus iecēla par dalienas kņaziem, Ģedimins sadalīja savus valdījumus saviem septiņiem dēliem šādā veidā:

* [[Aļģirds]] (ap 1296.—1377.) — [[Krēvas pils]], no 1320. gada [[Vitebskas kņazs]]
* [[Ķēstutis]] (1297—1382) — [[Žemaitija]], [[Trāķi]] un [[Grodņa]],
* [[Mantvīds]] (ap 1300.—1348.) — [[Kernave]] un [[Sloņima]],
* [[Narimants]] (ap 1300.—1348.) — [[Pinska]],
* [[Karijots]] (ap 1300.-ap 1362.) — [[Navahrudaka]],
* [[Ļubarts]] (ap 1300.—1384.) — [[Lucka]] un [[Volīnija]] (rezidence [[Volīnijas Vladimira]]),
* [[Jaunutis]] — [[Viļņa]].

== Atsauces ==
{{Vikikrātuves kategorija|Gediminas|Ģedimins}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
 
{{kastes sākums}}
{{Ģedimina dzimtas valdnieki}}
{{amatu secība|pirms = [[Vītenis]]|virsraksts = [[Lietuvas dižkunigaitis]]|periods = [[1316]]—[[1341]]|pēc = [[Jaunutis]]}}
{{kastes beigas}}

{{autoritatīvā vadība}}

[[Kategorija:1275. gadā dzimušie]]
[[Kategorija:1341. gadā mirušie]]
[[Kategorija:Ģedimina dinastija]]
[[Kategorija:Lietuvas dižkunigaiši]]