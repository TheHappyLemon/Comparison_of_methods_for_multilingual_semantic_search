'''Revolūcija''' [[politika|politikā]] ir būtiska, parasti strauja un vardarbīga [[valsts]] vai [[sabiedrība|sabiedriskās iekārtas]] maiņa, reizēm organizēta sacelšanās ar tiesisku mērķi. Tā ir viena no attīstības procesa pusēm (blakus un pretstatā [[evolūcija]]i), kurai raksturīgs daļējs attīstības konsekvences un nepārtrauktības pārrāvums. Pats galvenais revolūcijas mērķis ir radīt jaunas [[tiesības]] pastāvošo vietā. Revolūcijas tiesiskais pamats ir tiesības uz [[dabiskās tiesības|dabiskajām tiesībām]].

[[Haoss]] revolūcijā parasti rodas tad, ja tā ir vardarbīga. Revolūcijas attīstību var prognozēt no cēloņiem — pazeminās tiesiskā apziņa, rodas [[nihilisms]], ārējā [[konstitūcija]] ir uzspiesta. Galvenais spēks revolūcijā ir [[informācija]], tāpēc revolucionāri vispirms cenšas ieņemt [[Televīzija|TV]] un [[radio]] raidītāju atrašanās vietas. Sabiedrība nekad nav un nevar būt vienaldzīga pret revolūciju — ir tikai noliedzēji un atbalstītāji. Pēc revolūcijas parādās tās atplūdi vienlaicīgi ar [[likumdošana]]s uzlabošanu un informācijas pieejamību.

Politiskajā sfērā šo terminu lieto kopš 17. gadsimta, kad tā apzīmēja karaļa varas atjaunošanu — "Slaveno revolūciju".<ref name="Nazarb">{{Grāmatas atsauce|title=G-Global. XXI gadsimta pasaule.|last=Nazarbajevs|first=Nursultans|publisher=SIA Media Pro 1|year=2013|isbn=978-9934-14-429-5|location=Rīga|pages=34}}</ref> Mūsu dienās to nosauktu par kontrrevolūciju — vecās kārtības atjaunošanu. Līdz tam terminu parasti lietoja astroloģijā, alķīmijā un dabaszinātnēs. Tā, Koperniks savu darbu "Par debess sfēru griešanos" latīniski nosauca par "''De revolutionibus orbium coelestium''".<ref name="Nazarb" />

== Klasifikācija ==

=== Revolūciju veidi ===
* sociālā revolūcija — kādas sabiedriskās iekārtas pamatpretrunas atrisinājums, kura rezultātā [[sabiedrība]] pāriet jaunā, augstākā kvalitātē; vēsturiski ilgstošs process, kurā visa sabiedrība pārvēršas; ir reformas un apvērsumi;
* politiskā revolūcija — sociālās revolūcijas daļa, kad ar atrisinājumu tiek izveidota jauna politiska iekārta; [[valsts]] pāreja jauna politiskā spēka rokās.

=== Revolūcijas raksturs ===
* pozitīvs — izmaina politisko iekārtu, [[tiesības]] paliek nemainīgas;
* sociāls — izmaina tiesības;
* sociāli pozitīvs — mainās gan politiskā iekārta, gan tiesības.

== Revolūcijas ==
* [[Franču revolūcija]] ([[1789]])
* [[1905. gada revolūcija]] ([[1905]]) — neveiksmīga sacelšanās pret [[Krievija]]s caru [[Nikolajs II Romanovs|Nikolaju II]]
* [[Februāra revolūcija]] ([[1917]]) — sacelšanās pret [[Krievija]]s caru [[Nikolajs II Romanovs|Nikolaju II]]
* [[Oktobra revolūcija]] ([[1917]])
* [[Novembra revolūcija]] ([[1918]]-[[1919]]) — gāza ķeizaru, izveidojot [[Veimāras Republika|Veimāras Republiku]]
* "[[Rūpnieciskā revolūcija]]"

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{politika-aizmetnis}}
{{sabiedrība-aizmetnis}}

{{autoritatīvā vadība}}

[[Kategorija:Revolūcijas| ]]