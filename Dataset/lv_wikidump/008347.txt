{{infokaste+}}
[[Attēls:Crespi-portrait.jpg|thumb|200px|Krespi pašportrets (apm. 1700. g.)]]
'''Džuzepe Marija Krespi''' ({{val-it|Giuseppe Maria Crespi}}, dzimis 1665. gada 16. martā [[Boloņa|Boloņā]], miris 1747. gada 16. jūlijā turpat), saukts arī ''Lo Spagnuolo'' ("spānietis"), bija [[baroks|baroka]] laika itāliešu gleznotājs, [[Boloņas skola]]s pārstāvis. Krespi iestājās pret akadēmisko tradīciju un specializējās žanra glezniecībā (viņu uzskata par vienu no izcilākajiem itāliešu baroka žanra glezniecības pārstāvjiem), lai arī viņam ir liels skaits reliģiska rakstura darbu. Krespi darbos liela nozīme ir gaismas lietojumam (viņš prasmīgi izmantojis ''[[chiaroscuro]]'' efektu). Starp Krespi nozīmīgākajiem darbiem jāmin cikls "Septiņi sakramenti" (apm. 1712. g.), "Blusa" (apm. 1730. g.), "Sv. Jānis no Nepomukas pieņem Bohēmijas karalienes grēksūdzi" (apm. 1740. g.), "Grāmatplaukti" (apm. 1725. g.), "Virtuvene" (apm. 1713. g.). 
[[Attēls:Giuseppe Maria Crespi - Bookshelves - WGA05755.jpg|thumb|250px|left|"Grāmatplaukts" (apm. 1725. g.)]]
Krespi dzimis Boloņā. Viņa mātei bija radniecīgas saites ar Kospi ģimeni, kas savukārt bija saistīta ar [[Mediči dzimta|Mediči dzimtu]]. Pavārdu ''Lo Spagnuolo'' Krespi ieguva, jo valkāja ciešas drēbes, kas tobrīd bija raksturīgi spāņu ģērbšanās stilam. 15-18 gadu vecumā Krespi strādāja pie mākslinieka Domeniko Marijas Kanuti; Karlo Marati viņam piedāvājis darbu [[Roma|Romā]], taču Krespi atteicies. 1681.-1682. gadā Karlo Činjāni uzaicināja Krespi pievienoties ''Accademia del Nudo'' apgūt zīmēšanu, un Krespi tur darbojās līdz pat 1686. gadam.

1708. gadā Krespi kādu nakti nācies bēgt uz [[Florence|Florenci]] ar darbu "Nevainīgo slaktiņš" un grāfa Vičenco Ranuci Kospi ieteikuma vēstuli, jo gleznu sev iekārojis kāds Boloņas priesteris, lai arī tā bijusi domāta lielhercogam [[Ferdinands I de' Mediči|Ferdinandam I de' Mediči]]. Nākamos piecus gadus Krespi atradās lielhercoga protekcijā.

Par gleznotājiem kļuva arī divi Krespi dēli — Antonio un Luidži.

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Krespi, Dzuzepe Marija}}
[[Kategorija:1665. gadā dzimušie]]
[[Kategorija:1747. gadā mirušie]]
[[Kategorija:Emīlijā-Romanjā dzimušie]]
[[Kategorija:Baroka gleznotāji]]
[[Kategorija:Itāliešu gleznotāji]]