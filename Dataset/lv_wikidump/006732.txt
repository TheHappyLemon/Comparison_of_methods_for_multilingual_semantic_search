[[Attēls:Elbaite.jpg|thumb|300px|right|Ap 8,2 cm garš polihroms turmalīna kristāls]]
'''Turmalīns''' (no {{val|si|turamali}} — 'pelnus pievelkošais akmens') ir termins, ar ko apzīmē radniecīga [[ķīmiskais sastāvs|ķīmiskā sastāva]] un [[kristāliskā struktūra|kristāliskās struktūras]] [[minerāls|minerālu]] grupu.

== Fizikālās īpašības ==
Turmalīni ir vieni no ķīmiski sarežģītākajiem [[silikātu minerāli]]em, ciklosilikāti. Tie pārsvarā ir [[alumīnijs|alumīnija]] un [[bors|bora]] kompleksie silikāti, taču alumīniju un boru tajos var izomorfi (cietā šķīduma veidā) aizvietot [[nātrijs]], [[kalcijs]], [[dzelzs]], [[magnijs]], [[litijs]] un citi elementi. Turmalīna minerāliem var būt arī citu elementu ([[hroms]], [[mangāns]], [[niķelis]], [[vanādijs]]) piejaukumi.

Turmalīniem raksturīga cietība 7—7,5, balta svītras krāsa.

Turmalīniem raksturīga [[trigonālā singonija]], gari stabveida [[kristāls|kristāli]], šķērsgriezumā visbiežāk trīsstūraini. Katrs kristāla gals ir atšķirīgs — t.i. turmalīniem raksturīgs [[hemimorfisms]]. Vienā no smalkgraudaina [[granīts|granīta]] veidiem — [[aplīts|aplītā]] bieži sastopami mazi turmalīna kristāliņi. Šāds granīts nav retums arī Latvijā.

Turmalīna ieslēgumiem iežos raksturīgs trīsstūra šķērsgriezums — nevienam citam no vairāk izplatītiem minerāliem tāds nav. Turmalīna kristālu virsmai raksturīgs vertikāls svītrojums.

Tāpat kā vairums hemimorfu kristālu arī turmalīna kristāli ir lieliski [[pjezoelektriķis|pjezoelektriķi]], nereti arī [[pirolektriķis|piroelektriķi]]. Sildot šādu kristālu, tā viens gals uzlādējas pozitīvi un otrs — negatīvi. Šī iemesla dēļ turmalīna rotaslietas spēcīgā prožektoru gaismā var pievilkt putekļus. Tieši šīs turmalīna īpatnības padarīja to par modes dārgakmeni XVIII gadsimta sākumā. Koši krāsainie [[Šrilanka]]s turmalīni lielā daudzumā tika ievesti Eiropā un tika apstrādāti kā juvelierizstrādājumi, taču ļoti bieži nokļuva arī laboratorijās un to elektriskās īpašības tika demonstrētas augstākās sabiedrības pasākumos.

Turmalīniem raksturīgas visdažādākās krāsas — melna, zila, brūna, dzeltena, zaļa, sarkana, sārta, violeta utt. Ļoti reti turmalīns ir bezkrāsas, tai pat laikā bieži sastopami daudzkrāsaini kristāli — stabveida kristāls var vairākkārt mainīt krāsu no viena gala līdz otram, krāsas var mainīties arī šķērsām kristāla garenasij. Viens no populāriem turmalīna paveidiem ir '''arbūza turmalīns''' — vienā galā zaļš un otrā sarkans. Dažiem turmalīna paveidiem piemīt [[pleohroisms]] — skatoties dažādos kristāla virzienos, mainās tā krāsa.

[[Attēls:Verdeleite.jpg|thumb|300px|Slīpēts turmalīns]]

== Turmalīna grupas minerāli ==
* [[Ahroīts]] (elbaīta paveids)
* [[Burgerīts]]
* [[Dravīts]]
* [[Elbaīts]]
* [[Feruvīts]]
* [[Foitīts]]
* [[Hromdravīts]]
* [[Indigolīts]] (elbaīta paveids)
* [[Lidikoatīts]]
* [[Magnēziofoitīts]]
* [[Olenīts]]
* [[Povondraīts]]
* [[Rosmanīts]]
* [[Rubelīts]] (elbaīta paveids)
* [[Šerls]]
* [[Uvīts]]
* [[Vanādijdravīts]]
* [[Verdelīts]] (elbaīta paveids)

== Atradnes ==
Turmalīnu grupas minerāli atrodami visā pasaulē, taču no katriem 20 turmalīna kristāliem 19 būs viena turmalīnu grupas minerāla — [[šerls|šerla]] kristāli. Šerls bieži sastopams arī Latvijā atrodamajos granītos.

[[Attēls:Turmalin_arbuzowy,_Madagaskar.JPG|thumb|300px|Polihroms turmalīna kristāls no Madagaskaras]]
Turmalīns atrodams divu veidu ģeoloģiskajās vidēs:
* [[magmatiskie ieži|magmatiskajos iežos]] — visbiežāk [[granīts|granītos]], granītu [[pegmatīts|pegmatītos]]. Šādā vidē biežāk atrodams šerls un ar litiju bagāti turmalīni.
* [[metamorfie ieži|metamorfajos iežos]] — slāneklī un [[marmors|marmorā]]. Šādā vidē biežāk atrodams ar magniju bagāts turmalīns.

== Izmantošana ==
Praktiski visi turmalīna grupas minerāli ir izmantojami juvelierizstrādājumos — tie uzskatāmi par dārgakmeņiem. Par visvērtīgāko var uzskatīt cēli zilo [[indigolīts|indigolītu]], vērtīgi dārgakmeņi ir arī zaļais [[verdelīts]] un sārtais [[rubelīts]]. Paradoksālā kārtā visretākais turmalīna grupas minerāls — bezkrāsainais [[ahroīts]] netiek augstu vērtēts un no caurspīdīgajiem turmalīniem ir vislētākais.

Turmalīna kristālos tika atklāta gaismas [[polarizācija]] un arī [[piroelektrisms]].

{{autoritatīvā vadība}}
{{litija savienojumi}}

[[Kategorija:Minerālu grupas]]
[[Kategorija:Dārgakmeņi]]