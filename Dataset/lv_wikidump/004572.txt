[[Attēls:Phoenicia map-en.svg|thumb|250px|Feniķijas teritorija [[Tuvie Austrumi|Tuvajos Austrumos]] (zaļā krāsā)]]
'''Feniķija''' ir senas teritorijas nosaukums, kas kā šaura zemes strēle apmēram 8—25 km platumā stiepās gar [[Vidusjūra]]s austrumu piekrasti. Lielākā Feniķijas daļa atrodas mūsdienu [[Libāna]]s teritorijā.

== Feniķiešu izcelšanās ==
[[Attēls:Dama de Galera (M.A.N. Madrid) 01.jpg|thumb|200px|Feniķiešu [[alabastrs|alabastra]] figūra, 7. gadsimts p.m.ē. (Spānijas Nacionālais Arheoloģijas muzejs Madridē)]][[Arheoloģija|Arheoloģiskie]] pētījumi rāda, ka feniķieši savas pirmās apmetnes izveidojuši ap 2500.g. p.m.ē. Feniķiešu, tāpat kā [[Babilonija]]s kultūras attīstībā, vērojama stipra [[Šumeri|šumeru]] un [[Akadieši|akadiešu]] [[civilizācija]]s ietekme, lai gan sākotnējā pašu feniķiešu izcelsme tiek saistīta ar [[kanaānieši]]em. Sākot ar 1800.g. p.m.ē. feniķiešu zemes, tāpat kā [[Kanaāna|Kanaānu]], iekaroja [[Ēģipte]] un tā tās paturēja savā kontrolē apmēram 400 gadu, tādējādi no savas puses būtiski iespaidojot feniķiešu kultūras veidošanos.<ref>[http://vesture.eu/index.php/Feniķija ''EU'' Vēsture, Feniķija]</ref>

== Feniķiešu civilizācijas uzplaukums ==
Feniķieši ieguvuši slavu kā labākie antīkās pasaules tirgotāji un jūras braucēji. Viņi konstruktīvi pārveidoja līdz tam Vidusjūrā dominējošos [[Kuģis|kuģus]] — [[galleja]]s, pilnveidojot un padarot efektīvāku to [[Takelāža|takelāžu]] un [[bura]]s. Tā bija būtiska [[inovācija]], jeb, pareizāk sakot, vesela inovāciju „pakete”, jo pateicoties tai viņi ieguva iespēju atteikties no [[Airis|airiem]] un airētājiem, kā līdz tam galvenā kuģu dzinējspēka. Līdz ar to tika panākts ievērojams kuģu [[Tilpums|tilpuma]] un [[kravnesība]]s pieaugums. Šādi feniķiešu buru kuģi vagoja Vidusjūru līdz pat [[Atlantijas okeāns|Atlantijas okeānam]]. Daudzās Vidusjūras piekrastes pilsētās bija izveidotas pastāvīgas feniķiešu [[tirdzniecība]]s [[faktorija]]s. Feniķiešu gallejas kļuva arī par galveno Vidusjūras tā laikmeta [[loģistika]]s elementu, kas būtiski paātrināja visa šī reģiona ekonomisko [[Integrācija|integrāciju]] un [[Kultūra|kultūru]] mijiedarbību.

Feniķiešu „zelta laiki” sakrita ar citu valstu un tautu dažādām nelaimēm. Pēc [[Egejas civilizācija]]s ([[Mikēnas|Mikēnu]]), [[Heti|hetu]] norieta, Ēģiptes novājināšanās, sākās feniķiešu „pļaujas laiks”. Viņi pakāpeniski sāka atjaunot laupītāju postījumu dēļ panīkušo tirdzniecību Vidusjūras austrumu daļā. Būdami teicami jūras braucēji, viņi spēja organizēt tobrīd riskantos jūras pārvadājumus. Sākumā viņi atjaunoja vairāk vai mazāk regulāru tirdzniecību starp [[Kipra|Kipru]] un Egeju, bet vēlāk arī ar Ēģipti. Neskatoties uz to, ka arī feniķiešus nepārtraukti tiranizēja „[[Jūras ļaudis|jūras ļaužu]]” sirojumi pa Vidusjūru un tās piekrastes valstīm, viņiem soli pa soliem [[Levants|Levantā]] izdevās izveidot labi nocietinātas tirdzniecības pilsētas — [[Biblosa|Biblosu]], [[Sidona|Sidonu]], [[Sūra (pilsēta)|Tīru]] un citas. Tas ļāva nodrošināt pat tik tālus jūras pārvadājumus kā [[Varš|vara]] un [[alva]]s piegādes no attālajām [[Spānija]]s raktuvēm. Līdz ar to tika nodrošināta progresīva [[Darbarīks|darbarīku]] un [[Ierocis|ieroču]] uzlabošana, tādējādi kāpinot [[Darba ražīgums|darba ražīgumu]] visās saimnieciskajās jomās. Šis ir viens no piemēriem, kā [[revolucionāra inovācija|revolucionāras inovācijas]] kādā jomā, šinī gadījumā [[Kuģošana|kuģošanā]], rada garu citu izgudrojumu [[Ķēdes reakcija|ķēdes reakciju]], kura radikāli pārveido visu civilizāciju, tās dzīves apstākļus un kultūru kopumā.

Feniķiešu organizētā tirdzniecība plauka, ļaujot viņiem gūt milzīgu tirdzniecības un [[starpniecība]]s [[Peļņa|peļņu]] līdz ap 680.-670.g. p.m.ē., kad  Vidusjūras austrumu piekrastē arvien vairāk pastiprinājās [[Asīrija]]s [[ekspansija]]. Drīz vien viena no galvenajām un bagātākajām feniķiešu pilsētām Tīra nonāca Asīrijas rokās.

== Noriets ==
Asīrija bija viena no pirmajām senajām tautām, kas augstā līmenī bija apguvusi [[Dzelzs laikmets|dzelzs tehnoloģiju]]. Tehnoloģiski feniķiešus no asīriešiem atšķīra divas būtiskas īpatnības. Pirmkārt, feniķieši turpināja pielietot pārsvarā [[Bronzas laikmets|bronzas tehnoloģiju]] un, iespējams, šeit tos pievīla viņu priekšrocība — viņu pašu izveidotā Vidusjūras tirdzniecības loģistika kur vara un alvas „bizness” nodrošināja labāku peļņu. Otrkārt, asīrieši galveno uzmanību jaunās dzelzs tehnoloģijas pielietošanā galveno uzmanību veltīja ieroču izgatavošanai, kas militārās sadursmēs deva tiem pārsvaru pār daudziem, bieži vien daudzskaitlīgākiem pretiniekiem. Šis ir visai tipisks piemērs, kā turēšanās pie kādreiz efektīvas tehnoloģijas, kas ilgstoši nodrošināja kādas civilizācijas dominanci pār citām, zināmā brīdī kļūst par tās lamatām un nereti arī par bojāejas cēloni.

Tā, pēc svarīgāko pilsētu zaudēšanas feniķiešu stāvoklis Tuvajos Austrumos kļuva bezcerīgs. Tādēļ liela feniķiešu [[Tirgotājs|tirgotāju]] un [[Jūrasbraucējs|jūrasbraucēju]] daļa pakāpeniski pārcēlās uz vienu no savām agrāk nodibinātajām [[Kolonija|kolonijām]] [[Ziemeļāfrika]]s piekrastē — [[Kartāga|Kartāgu]], kā arī kolonijām citās Vidusjūras piekrastes vietās. Kartāga feniķiešu valodā nozīmējusi „Jaunā pilsēta”. Šinī gadījumā feniķiešu izvēle tos paglāba no katastrofas, tā pat izrādījās tik veiksmīga, ka Kartāga drīz vien apsteidza Tīru tirdzniecības apgrozījuma un ietekmes ziņā Vidusjūrā. Kartāga arī ieguva galveno lomu tirdzniecībā Vidusjūras centrālajā un rietumu daļā ar [[Zelts|zeltu]], [[Vergs|vergiem]], [[Ziloņkauls|ziloņkaulu]], alvu, varu, [[Svins|svinu]], [[Tekstils|tekstilu]] utt. Kartāgas kuģi arvien biežāk un drošāk sāka iziet cauri [[Gibraltārs|Gibraltāram]] Atlantijas okeāna bezgalīgajos plašumos. Ne asīrieši, nedz arī kāda cita valsts nespēja kavēt Kartāgu tās ekonomiskajā ekspansijā, jo tā bija ne vien saglabājusi, bet arī tālāk turpināja attīstīt un pilnveidot savu seno kuģubūves un kuģošanas prasmi. Tā feniķieši sākotnēji bija zaudējuši, kavējoties ar vienas tehnoloģijas izmantošanu (pāreju no bronzas uz dzelzi), bet izrādījās ieguvēji, veiksmīgi izmantojot citu tehnoloģiju, nemitīgi attīstot un pilnveidojot to.

Pēc [[Maķedonijas Aleksandrs|Maķedonijas Aleksandra]] veiktās feniķiešu zemju iekarošanas 332.g. p.m.ē., Vidusjūras austrumu piekrastē, savā vēsturiskajā dzimtenē palikušie feniķieši arvien vairāk zaudēja savu [[Identitāte|identitāti]], līdz vēl pirms mūsu ēras sākuma tie jau bija helenizējušies un kā patstāvīga kultūra pilnībā izzuduši. Arī tie feniķieši, kas aizceļoja uz dažādām kolonijām pakāpeniski asimilējās ar vietējiem iedzīvotājiem. Tikmēr kā viens no lielākajiem antīkās pasaules politiskajiem un militārajiem spēkiem arvien vairāk nostiprinājās Kartāga, tomēr tā šai laikā tiek uzskatīta par atsevišķu civilizāciju.

== Feniķiešu vēsturiskais devums ==
Neskatoties uz savu seno izzušanu, feniķieši atstājuši ievērojamu artavu Eiropas civilizācijas attīstībā. Viens no galvenajiem viņu (arī viņu etnisko „radinieku” — kanaāniešu) ieguldījumiem pasaules civilizācijas attīstībā ir [[alfabēts]].

Daudzi vēsturnieki uzskata, ka arī [[Stikls|stikla]] izgudrošana ir feniķiešu nopelns, lai gan senākie stikla priekšmeti atrasti Ēģiptē. Tie tikuši izgatavoti ap 1500. g. p.m.ē. Feniķieši bija slaveni antīkajā pasaulē arī ar saviem [[amatniecība]]s izstrādājumiem — [[Tekstils|tekstilu]], [[Krāsviela|krāsvielām]], [[metālizstrādājumi]]em un no stikla izgatavotiem priekšmetiem.

Ne mazāk svarīgi ir feniķiešu ģeogrāfiskie atklājumi. Nozīmīgākā feniķiešu jūras ekspedīcija, kas tika veikta lielā mērā ar Ēģiptes atbalstu, bija [[Āfrika]]s kontinenta apbraukšana. Šī bija grūta ekspedīcija, kas ilga trīs gadus un beidzās 595.g. p.m.ē. Feniķiešu kuģi devās ceļā no [[Nīla]]s [[upes delta|deltas]], izbraukuši cauri [[Sarkanā jūra|Sarkanajai jūrai]] tie zēģelēja gar Āfrikas austrumu piekrasti, līdz nonāca līdz tās galējam dienvidu punktam (Agulhas un [[Labās Cerības rags|Labās cerības ragam]]). Apliekuši tos, viņi gar Āfrikas kontinenta Atlantijas okeāna piekrasti, caur Gibraltāra šaurumu atgriezās Ēģiptē. Paši feniķieši gan uzskatīja, ka viņi apbraukuši apkārt [[Lībija]]i, kā tolaik sauca Āfriku. Tā feniķieši, kuru tehnoloģiskā atpalicība bija viņiem likusi zaudēt savu vēsturisko teritoriju, vēlāk virzīja civilizāciju uz jaunām zemēm un atklājumiem.

== Skatīt arī ==
* [[Kartāga]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20060613062910/http://laa.org/tours/phoenicians.htm Senie feniķieši]
* [https://web.archive.org/web/20060613193257/http://home.cfl.rr.com/crossland/AncientCivilizations/Middle_East_Civilizations/Phoenicians/phoenicians.html Feniķieši]


{{Seno laiku lielvalstis}}
{{autoritatīvā vadība}}

[[Kategorija:Feniķija| ]]