[[Attēls:Pedagogical Museum in Kyiv.jpg|thumb|Centrālās Radas ēka Kijivā 1918. gadā (pašlaik ēkā atrodas Kijivas Skolotāju nams)]]
'''Centrālā Rada''' ([[ukraiņu valoda|ukraiņu]]: ''Центральна Рада'') bija pirmā [[Ukraina]]s pārvaldes institūcija ([[1917]]. gada [[17. marts]] — [[1918]]. gada [[29. aprīlis]]). Nodibinājās [[Kijiva|Kijivā]] pēc [[Februāra revolūcija]]s. Līdz [[boļševiki|boļševiku]] revolūcijai atbalstīja Ukrainas autonomiju [[Krievija]]s sastāvā. Pēc [[Oktobra revolūcija]]s pasludināja [[Ukrainas Tautas Republika]]s nodibināšanu. [[Sarkanā armija|Sarkanās armijas]] uzbrukuma laikā evakuējās uz [[Žitomira|Žitomiru]]. Kad [[Brestas miers|Brestas miera]] noslēgšanas laikā vācu karaspēks okupēja Ukrainu, ģenerālis [[Pavlo Skoropadskis]] padzina Centrālo Radu un nodibināja [[Ukrainas Valsts|Ukrainas Valsti]]. Ievērojamākie Centrālās Radas darbinieki bija [[Mihailo Hruševskis]], [[Volodimirs Vinničenko]], [[Simons Petļura]].

== Hronoloģija ==
* [[1917]]. gada [[12. marts]] - [[Krievijas Impērija|Krievijas imperators]] [[Nikolajs II Romanovs|Nikolajs II]] atsakās no troņa.
* 1917. gada [[17. marts]] - Kijivā sapulcējas Ukrainas partiju, sabiedrisko organizāciju, biedrību pārstāvji un nodibina Centrālo Radu. Par priekšsēdētāju ievēl Mihailo Hruševski.
* 1917. gada [[31. marts]] - tiek nodibināta pirmā ukraiņu ģimnāzija.
* 1917. gada marts - [[Krievijas Pagaidu valdība]] nosūta savus varas pārstāvjus - komisārus uz Ukrainu. Ukrainā divvaldība.
* 1917. gada [[17. aprīlis|17.]]-[[21. aprīlis]] - Visukrainas Nacionālais kongress ar 900 delegātiem pārvēl Centrālo Radu 150 cilvēku sastāvā par priekšsēdētāju atkal ievēlot Hruševski. Kongress aicina piešķirt Ukrainai autonomiju Krievijas sastāvā. 
* 1917. gada maija vidus - Centrālās Radas delegācija dodas uz Krievijas galvaspilsētu [[Pēterburga|Pēterburgu]], lai ar Krievijas Pagaidu valdību apspriestu Ukrainas autonomiju. Krievijas valdība to piešķirt atsakās.
* 1917. gada [[18. maijs|18.]]-[[25. maijs]] - Visukrainas Karavīru kongress ievēl [[Simons Petļura|Simonu Petļuru]] par kara lietu vadītāju jaunajā Ukrainas valdībā.
* 1917. gada [[23. jūnijs]] - Otrajā Karavīru kongresā Centrālā Rada vienpusēji pasludina Ukrainas autonomiju.
* 1917. gada [[28. jūnijs]] - nodibina Centrālās Radas Ģenerālsekretariātu - Ukrainas valdību.
* 1917. gada [[7. novembris]] - vispārējas anarhijas apstākļos Pēterburgā [[Vladimirs Ļeņins|Ļeņina]] vadītie boļševiki gāž Pagaidu valdību. Centrālā Rada nosoda apvērsumu.


* 1917. gada [[20. novembris]] - Centrālā Rada pasludina [[Ukrainas Tautas Republika]]s nodibināšanos.
* 1917. gada [[10. decembris|10.]]-[[12. decembris]] - Ukrainas Satversmes sapulces vēlēšanas. Boļševiki iegūst tikai 10% balsu, tāpēc pārvācas uz [[Harkiva|Harkivu]] un pasludina Ukrainas Padomju valdības nodibināšanu.
* 1917. gada [[12. decembris]] - Kijivā tiek atbruņotas boļševistiski noskaņotas karaspēka daļas.
* 1917. gada [[17. decembris]] - Ukrainas Padomju valdība Centrālajai Radai uzstāda ultimātu par [[Sarkanā armija|Sarkanās armijas]] ievešanu Ukrainā. Rada atsaka. Boļševiku daļas [[Vladimirs Antonovs-Ovsejenko|Antonova-Ovsejenko]] vadībā iebrūk Ukrainā.
* [[1918]]. gada janvāris - krievu strādnieku sacelšanās Kijivā. Ukraiņu brīvprātīgo vienības līdz [[4. februāris|4. februārim]] apspiež sacelšanos.


* 1918. gada [[22. janvāris]] - Ukraina pasludina neatkarību. Centrālā Rada pārvācas uz Žitomiru.
* 1918. gada [[29. janvāris]] - Kijivas pievārtē kaujā pret boļševikiem krīt 300 ukraiņu ģimnāzistu.
* 1918. gada [[9. februāris]] - Ukrainas Tautas Republika [[Bresta (Baltkrievija)|Brestā]] paraksta miera līgumu ar [[Vācijas Impērija|Vācijas Impēriju]].
* 1918. gada februāra vidus - kopīgs vācu un ukraiņu karaspēka uzbrukums boļševikiem.
* 1918. gada aprīļa sākums - Ukraina atbrīvota no boļševikiem. 
* 1918. gada [[29. aprīlis]] - Centrālā Rada pieņem Ukrainas konstitūciju un ievēl Mihailu Hruševski par Ukrainas prezidentu. Tajā pašā dienā [[Pavlo Skoropadskis]] ar vācu armijas atbalstu sagrābj varu.

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Ukrainas vēsture]]