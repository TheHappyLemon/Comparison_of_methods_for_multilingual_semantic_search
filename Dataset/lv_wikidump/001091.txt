[[Image:Von_Neumann_Architecture-lv.svg|thumb|250px|Fon Neimana arhitektūras shēma]]

Par '''fon Neimana arhitektūru''' (nosaukta par godu matemātiķim [[Džons fon Neimans|Džonam fon Neimanam]]) dēvē [[datora arhitektūra|datora arhitektūru]], kurā izmantoti šādi [[dators|datora]] uzbūves principi:
; Binārās kodēšanas princips
: Visa [[informācija]]&nbsp;— kā [[dati]], tā arī [[programma]]s&nbsp;— tiek kodētas ar bināriem cipariem 0 un 1. Katram informācijas tipam ir sava bitu virkne jeb formāts.

; Programmējamās vadības princips
: [[Algoritms]] tiek pasniegts programmas veidā, kas sastāv no atsevišķām komandām, ko realizē dators. Programmas komandas [[Brīvpiekļuves atmiņa|datora atmiņā]] glabājas secīgās šūnās un tiek izpildītas to dabiskajā secībā (t.i., viena pēc otras). Programmas komandu izpildes secības maiņai pastāv speciālas beznosacījuma vai nosacījuma zarojuma komandas.

; Atmiņas vienveidības princips
: Komandas un dati glabājas vienotā atmiņā un ārēji nav atšķirami. Tas ļauj ar instrukcijām veikt tās pašas darbības, kā ar datiem.

; Adresējamības princips
: Atmiņas pamatā ir šūnu masīvs ar unikāli numurētām šūnām. Procesoram jebkurā brīdī ir pieejama jebkura atmiņas šūna. Lai tai piekļūtu, izmanto atbilstošo šūnas numuru jeb adresi.

[[Kategorija:Datorzinātne]]
[[Kategorija:Datoru arhitektūra]]