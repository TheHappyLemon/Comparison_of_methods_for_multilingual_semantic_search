{{Citas nozīmes|Kinoakadēmijas balvu|Oskars|Oskars}}
{{Apbalvojuma infokaste
| name           = Amerikas Kinoakadēmijas balva
| current_awards = 96. Kinoakadēmijas balva
| image          = Academy Award trophy.jpg
| alt            = 
| caption        = Oskara balvas statuete
| description    = 
| presenter      = Kino mākslas un zinātnes akadēmija
| country        = {{USA}}
| year           = 1929. gadā
| website        = {{url|http://www.oscars.org}}
}}
'''Amerikas Kinoakadēmijas balva''', plašāk pazīstama kā '''Oskars''' jeb '''Oskara balva''' ({{val|en|Academy Awards}}; {{val|en|Oscar}}), ir [[Amerikas Savienotās Valstis|Amerikas Savienoto Valstu]] un, iespējams, visas pasaules ievērojamākais filmu apbalvojums. Uzvarētājus apbalvo ar [[Statuete|statuetēm]], kas oficiāli saucas '''Akadēmijas balva par nopelniem''' ({{val|en|Academy Award of Merit}}), kuras sauc vienkārši par "Oskariem". Pirmo reizi balva tika pasniegta 1929. gadā, [[Holivuda (Losandželosa)|Holivudas]] viesnīcā ''[[Hollywood Roosevelt Hotel]]'', balvu pasniedz [[Kino mākslas un zinātnes akadēmija]].<ref>{{Tīmekļa atsauce|url = http://www.oscars.org/aboutacademyawards/index.html |title = ''About the Academy Awards'' |publisher=''Academy of Motion Picture Arts and Sciences'' |accessdate = 2007. gada 13. aprīlī |archiveurl = https://web.archive.org/web/20070407234926/http://www.oscars.org/aboutacademyawards/index.html |archivedate = 2007. gada 7. aprīlī}}</ref>

Kinoakadēmijas balvu pasniegšana pirmo reizi televīzijā tika translēta 1959. gadā, mūsdienās tiešo translāciju raida vairāk kā 200 valstīs.<ref>{{Tīmekļa atsauce|title=''History of the Academy Awards''|url=http://www.oscars.org/awards/academyawards/about/history.html|publisher=''Academy of Motion Picture Arts and Sciences''|accessdate=13 January 2014}}</ref> "Oskars" ir senākā izklaidējošās sfēras balvu pasniegšanas ceremonija, līdzīgas balvas ir [[Zelta globusa balva]] (filmām un seriāliem), [[Emmy balva]] (televīzijai), [[Tony balva]] (teātrim) un [[Grammy balva]] (mūzikai).

[[88. Kinoakadēmijas balva]]s pasniegšanas ceremonija norisinājās [[Losandželosa|Losandželosā]], [[Dolby teātris|''Dolby'' teātrī]], 2016. gada 28. februārī.

== Kinoakadēmijas balvas vēsture ==
[[Attēls:31st Acad Awards.jpg|thumb|300px|right|31. Amerikas Kinoakadēmijas balvas pasniegšanas ceremonija {{dat|1959|4|7}}]]
[[1. Kinoakadēmijas balva|Pirmā Kinoakadēmijas balvas]] pasniegšana notika {{dat|1929|5|16||bez}} viesnīcā ''[[Hollywood Roosevelt Hotel]]'', [[Holivuda (Losandželosa)|Holivudā]], privāta banketa laikā, uz kuru bija uzaicināti aptuveni 270 viesi. Pēc svinīgā pasākuma daļas vakara turpinājuma balle norisinājās viesnīcā ''Mayfair Hotel''.<ref name="history">{{Tīmekļa atsauce|url=http://www.oscars.org/awards/academyawards/about/history.html|title=''History of the Academy Awards''|work=Academy of Motion Picture Arts and Sciences}}</ref> Vienas biļetes cena ceremonijas apmeklējumam bija 5 [[ASV dolārs|dolāri]]. Aktieriem, režisoriem un citiem kinematogrāfa darbiniekiem par savu ieguldījumu laika posmā no 1927. līdz 1928. gadam tika piešķirtas piecpadsmit statuetes. Ceremonija ilga 15 minūtes.

Ceremonijas balvu ieguvēji tika paziņoti trīs mēnešus pirms pasākuma, tomēr šī bija vienīgā tāda reize, jo jau otrās balvas pasniegšanas ceremonijas uzvarētāju paziņošana notika citādi. Pirmās desmitgades laikā laikrakstiem sarakstus ar uzvarētājiem izsūtīja tikai ceremonijas dienā.<ref name="history"/> Tas tā turpinājās, līdz avīze ''[[Los Angeles Times]]'' izplatīja uzvarētāju sarakstu pirms ceremonijas sākuma, kā rezultātā Kinoakadēmija kopš 1941. gada izmanto aizzīmogotas aploksnes, lai paziņotu uzvarētāju vārdus.<ref name="history"/>

Balvu nominācijā [[Labākais aktieris galvenajā lomā (Amerikas Kinoakadēmijas balva)|"Labākais aktieris galvenajā lomā"]] pirmais saņēma [[Emīls Janningss]] par lomām filmās ''[[The Last Command]]'' un ''[[The Way of All Flesh]]''. Viņam bija jāatgriežas Eiropā vēl pirms ceremonijas un tādēļ Kinoakadēmija piekrita apbalvot viņu iepriekš, tādējādi viņš kļuva par pirmo cilvēku vēsturē, kurš saņēmis Amerikas Kinoakadēmijas balvu. Balvu saņēmēji noteiktajā kategorijā tika apbalvoti par visiem darbiem, kuros piedalījušies konkrētajā laika posmā, piemēram, Janningss saņēma balvu par aktierspēli divās filmās, kurās bija filmējies šajā laika periodā, bet [[Dženeta Geinore]] ieguva vienu balvu par aktierspēli trīs filmās. Sākot ar ceturto balvu pasniegšanas ceremoniju, šis noteikums tika mainīts, un balvu piešķīra tikai par konkrētu darbu vienā filmā.

[[29. Kinoakadēmijas balva]]s pasniegšanā, {{dat|1957|3|27||bez}} pirmo reizi tika izveidota nominācija [[Labākā starptautiskā spēlfilma (Amerikas Kinoakadēmijas balva)|"Labākā filma svešvalodā"]]. Pirms tam filmas svešvalodā tika apbalvotas ar "Speciālo goda balvu labākajai filmai svešvalodā".

Jau sākot ar pirmo ceremoniju, tika veiktas ceremonijas translācijas pa [[radio]], bet, sākot ar 1953. gadu, — arī televīzijā.<ref name=Ref167>[http://www.oscars.org/aboutacademyawards/index.html About Academy awards] {{Webarchive|url=https://web.archive.org/web/20081219035246/http://www.oscars.org/aboutacademyawards/index.html |date={{dat|2008|12|19||bez}} }} {{en ikona}}</ref>

Līdz 1976. gadam tiešās translācijas tiesības piederēja kanālam [[NBC]], kopš tā laika translācijas tiesības pieder kanālam [[American Broadcasting Company|ABC]].

Plaši pazīstamā izskata statuja kā balva jau tika pasniegta pašā pirmajā ceremonijā, bet nosaukumu "Oskars" tā ieguva tikai 1939. gadā.

== Oskars ==
Oficiālais Oskara [[statuete]]s nosaukums ir ''Akadēmijas Sasniegumu balva''. Balva ir 34&nbsp;cm gara, sver 3,85&nbsp;kg un attēlo bruņinieku, kurš rokās tur krustneša zobenu un stāv uz filmas ruļļa. Statuju uzzīmēja [[Sedriks Gibonss]] kādas sanāksmes laikā.

Par nosaukuma "Oskars" izcelsmi nav vienota viedokļa. Daži uzskata, ka nosaukumu radījusi akadēmijas bibliotekāre [[Mārgarita Herika]], kura, ieraudzījusi statueti uz galda, izsaucās: "tas izskatās gluži kā mans tēvocis Oskars!" ({{val|en|looked just like my Uncle Oscar}}). Citi domā, ka [[Beta Deivisa]] tam ir devusi sava pirmā vīra vārdu. Jebkurā gadījumā, gan ''Oscar'', gan ''Academy Award'' ir akadēmijas reģistrētas preču zīmes.

== Balvu pasniegšana ==
Galvenie apbalvojumi tiek pasniegti televīzijas tiešraidē, visbiežāk nākamā gada martā, un sešas nedēļas pēc nomināciju paziņošanas. Tas ir rūpīgi izstrādāts šovs, kura laikā ielūgtie viesi dodas pa sarkanu paklāju visdārgākajos modes mākslinieku tērpos. Pēc akadēmijas novērtējumiem balvu pasniegšanu vēro aptuveni 40 miljoni cilvēku visā pasaulē.

ASV balvu pasniegšanas ceremoniju pārraida telekanāls [[American Broadcasting Company|ABC]]. [[Latvija|Latvijā]] balvu pasniegšanas saīsinātu versiju ir pārraidījis [[Latvijas Televīzija|LTV1]]. Ceremoniju tulkojis un komentējis [[Kārlis Streips]].

== Nominācijas ==
Pēc pašreizējiem akadēmijas noteikumiem, lai filma kvalificētos apbalvojumam, filmas izrādīšanai jāsākas iepriekšējā kalendārā gada laikā (no 1. janvāra pusnakts līdz 31. decembra pusnaktij) [[Losandželosa|Losandželosā]]. Visām nominācijām filmām, izņemot īsfilmas, ir jābūt vismaz 40 minūtes garām.

Balvas ieguvējus izlemj balsojumā, tomēr ne visi biedri var piedalīties visu kategoriju balsojumos.

=== Pamata nominācijas ===
Pašreiz Amerikas Kinoakadēmijas balva tiek piešķirta 24 pamata nominācijās:
{| class="wikitable"
|- valign="middle"
! Nominācija
! Nosaukums angļu valodā
! Kopš
|- valign="top"
|style="font-size:9pt" height="24" | [[Labākā filma (Amerikas Kinoakadēmijas balva)|Labākā filma]]
|style="font-size:9pt" | ''Best Picture''
 | 1929
|- valign="top"
|style="font-size:9pt" height="24" | [[Labākais aktieris galvenajā lomā (Amerikas Kinoakadēmijas balva)|Labākais aktieris galvenajā lomā]]
|style="font-size:9pt" | ''Best Actor in a Leading Role''
 | 1929
|- valign="top"
|style="font-size:9pt" height="24" | [[Labākā aktrise galvenajā lomā (Amerikas Kinoakadēmijas balva)|Labākā aktrise galvenajā lomā]]
|style="font-size:9pt" | ''Best Actress in a Leading Role''
 | 1929
|- valign="top"
|style="font-size:9pt" height="24" | [[Labākais mākslinieka darbs (Amerikas Kinoakadēmijas balva)|Labākais mākslinieka darbs]]
|style="font-size:9pt" | ''Best Art Direction''
 | 1929
|- valign="top"
|style="font-size:9pt" height="24" | [[Labākais operatora darbs (Amerikas Kinoakadēmijas balva)|Labākais operatora darbs]]
|style="font-size:9pt" | ''Best Cinematography''
 | 1929
|- valign="top"
|style="font-size:9pt" height="24" | [[Labākais režisors (Amerikas Kinoakadēmijas balva)|Labākais režisors]]
|style="font-size:9pt" | ''Best Director''
 | 1929
|- valign="top"
|style="font-size:9pt" height="24" | [[Labākais adaptētais scenārijs (Amerikas Kinoakadēmijas balva)|Labākais adaptētais scenārijs]]
|style="font-size:9pt" | ''Best Adapted Screenplay''
 | 1929
|- valign="top"
|style="font-size:9pt" height="24" | [[Labākā skaņa (Amerikas Kinoakadēmijas balva)|Labākā skaņa]]
|style="font-size:9pt" | ''Best Sound Mixing''
 | 1930
|- valign="top"
|style="font-size:9pt" height="24" | [[Labākā animācijas īsfilma (Amerikas Kinoakadēmijas balva)|Labākā animācijas īsfilma]]
|style="font-size:9pt" | ''Best Animated Short Film''
 | 1931
|- valign="top"
|style="font-size:9pt" height="24" | [[Labākā oriģinālmūzika (Amerikas Kinoakadēmijas balva)|Labākā oriģinālmūzika]]
|style="font-size:9pt" | ''Best Original Score''
 | 1934
|- valign="top"
|style="font-size:9pt" height="24" | [[Labākā dziesma (Amerikas Kinoakadēmijas balva)|Labākā dziesma]]
|style="font-size:9pt" | ''Best Original Song''
 | 1934
|- valign="top"
|style="font-size:9pt" height="24" | [[Labākā montāža (Amerikas Kinoakadēmijas balva)|Labākā montāža]]
|style="font-size:9pt" | ''Best Film Editing''
 | 1935
|- valign="top"
|style="font-size:9pt" height="24" | [[Labākais aktieris otrā plāna lomā (Amerikas Kinoakadēmijas balva)|Labākais aktieris otrā plāna lomā]]
|style="font-size:9pt" | ''Best Actor in a Supporting Role''
 | 1936
|- valign="top"
|style="font-size:9pt" height="24" | [[Labākā aktrise otrā plāna lomā (Amerikas Kinoakadēmijas balva)|Labākā aktrise otrā plāna lomā]]
|style="font-size:9pt" | ''Best Actress in a Supporting Role''
 | 1936
|- valign="top"
|style="font-size:9pt" height="24" | [[Labākie vizuālie efekti (Amerikas Kinoakadēmijas balva)|Labākie vizuālie efekti]]
|style="font-size:9pt" | ''Best Visual Effects''
 | 1939
|- valign="top"
|style="font-size:9pt" height="24" | [[Labākais oriģinālscenārijs (Amerikas Kinoakadēmijas balva)|Labākais oriģinālscenārijs]]
|style="font-size:9pt" | ''Best Original Screenplay''
 | 1940
|- valign="top"
|style="font-size:9pt" height="24" | [[Labākā starptautiskā spēlfilma (Amerikas Kinoakadēmijas balva)|Labākā starptautiskā spēlfilma]]
|style="font-size:9pt" | ''Best International Feature Film''
 | 1956<ref>Iepriekš tika pasniegta kā [[Labākā starptautiskā spēlfilma (Amerikas Kinoakadēmijas balva)#Speciālā goda balva (1947-1955)|Speciālā goda balva labākai filmai svešvalodā]] (1947—1955) un [[Labākā starptautiskā spēlfilma (Amerikas Kinoakadēmijas balva)#Balva "Labākā filma svešvalodā|"Labākā filma svešvalodā"]] (1956—2018)</ref>
|- valign="top"
|style="font-size:9pt" height="24" | [[Labākie kostīmi (Amerikas Kinoakadēmijas balva)|Labākie kostīmi]]
|style="font-size:9pt" | ''Best Costume Design''
 | 1948
|- valign="top"
|style="font-size:9pt" height="24" | [[Labākā skaņas montāža (Amerikas Kinoakadēmijas balva)|Labākā skaņas montāža]]
|style="font-size:9pt" | ''Best Sound Editing''
 | 1963
|- valign="top"
|style="font-size:9pt" height="24" | [[Labākais grims un matu sakārtojums (Amerikas Kinoakadēmijas balva)|Labākais grims un matu sakārtojums]]
|style="font-size:9pt" | ''Best Makeup and Hairstyling''
 | 1981
|- valign="top"
|style="font-size:9pt" height="24" | [[Labākā animācijas filma (Amerikas Kinoakadēmijas balva)|Labākā animācijas filma]]
|style="font-size:9pt" | ''Best Animated Feature''
 | 2001
|- valign="top"
|style="font-size:9pt" height="24" | [[Labākā dokumentālā filma (Amerikas Kinoakadēmijas balva)|Labākā dokumentālā filma]]
|style="font-size:9pt" | ''Best Documentary Feature''
 | 2001
|- valign="top"
|style="font-size:9pt" height="24" | [[Labākā dokumentālā īsfilma (Amerikas Kinoakadēmijas balva)|Labākā dokumentālā īsfilma]]
|style="font-size:9pt" | ''Best Documentary Short Subject''
 | 2001
|- valign="top"
|style="font-size:9pt" height="24" | [[Labākā īsfilma (Amerikas Kinoakadēmijas balva)|Labākā īsfilma]]
|style="font-size:9pt" | ''Best Live Action Short Film''
 | 2001
|}

=== Speciālās nominācijas ===
Bez pamata nominācijām, Amerikas Kinoakadēmijas balvu piešķir arī speciālās nominācijās. Tā ieguvējus nosaka speciāli izveidota Akadēmijas komiteja un tie tiek piešķirti ārpus ceremonijas. Tās ir:
* Memoriālā [[Ērvings Tālbergs|Ērvinga Tālberga]] balva, tiek piešķirta par izcilu producenta darba ieguldījumu kino attīstībā
* [[Džīna Heršolta humanitārā balva]], tiek piešķirta personai, kas saistīta ar kino jomu, par izciliem humanitārajiem sasniegumiem
* [[Kinoakadēmijas goda balva]] tiek piešķirta par izcilu ieguldījumu kinomākslas attīstībā un nopelniem Kinoakadēmijas labā
* Amerikas Kinoakadēmijas balva par zinātniskiem un tehniskiem sasniegumiem

=== Agrāko gadu nominācijas ===
* Labākais režisora palīgs — 1933—1937
* Labākā horeogrāfija — 1935—1937
* Labākie tehniskie efekti — 1929
* Labākā mūzika — adaptācija vai aranžējums
* Labākā krāsainā īsfilma — 1936—1937
* Labākā īsfilma, kas uzņemta uz dzīvajā uz diviem kinolentes ruļļiem — 1936—1956
* Labākā novatoriskā īsfilma — 1932—1935
* [[Labākais literatūras oriģinālavots (Amerikas Kinoakadēmijas balva)|Labākais oriģinālais literārais pirmavots]] — 1929—1956
* Labākie titri — 1929
* Labākais unikālais un mākslinieciskais izpildījums — 1929
* Akadēmijas jauniešu balva — 1934—1960

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{oficiālā tīmekļa vietne}} {{en ikona}}
* [http://www.oscar.com/ Amerikas Kinoakadēmijas balvu ceremonijas oficiālā mājaslapa] {{en ikona}}
* [http://www.imdb.com/event/ev0000003/overview IMDb profils] {{en ikona}}

{{Oskara balva}}
{{Amerikas Kinoakadēmijas balvas pasniegšanas ceremonijas vadītāji}}

{{autoritatīvā vadība}}

[[Kategorija:Amerikas Kinoakadēmijas balva| ]]
[[Kategorija:Kino mākslas un zinātnes akadēmija]]