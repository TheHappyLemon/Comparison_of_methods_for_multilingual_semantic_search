{{Mākslinieka infokaste
| name = Kārlis Zāle
| image = Kālis Zāle pēc 1920.jpg
| imagesize = 180px
| caption = 
| birthname = 
| birthdate = {{dat|1888|10|28}}
| location = {{vieta|Krievijas Impērija|Mažeiķi|td=Lietuva}}
| deathdate = {{miršanas datums un vecums|1942|2|19|1888|10|28}}
| deathplace = [[Inčukalna pagasts]], [[Latvijas ģenerālapgabals]] (tagad {{LAT}})
| nationality = [[latvietis]]
| field = [[tēlniecība]]
| training = 
| movement = 
| famous works = [[Brīvības piemineklis]], [[Rīgas Brāļu kapi|Brāļu kapi]]
| patrons = 
| awards = 
}}
[[Attēls:Karl Zale.House.001.jpg|thumb|Kārļa Zāles māja Satekles ielā 11]]
'''Kārlis Zāle''' (dzimis {{dat|1888|10|28}} [[Mažeiķi|Mažeiķos]], miris {{dat|1942|2|19}} [[Inčukalna pagasts|Inčukalna pagasta]] Krustiņos) bija latviešu [[tēlniecība|tēlnieks]], kura nozīmīgākie darbi ir [[Brīvības piemineklis]] un [[Brāļu kapi|Brāļu kapu]] memoriālais ansamblis (abi gan ir kopdarbi ar citiem māksliniekiem). Viens no mākslinieku biedrības "[[Sadarbs]]" radītājiem.

== Dzīvesgājums ==
Dzimis kā '''Johans Kārlis Leonhards Zālīte''' 1888. gada 28. oktobrī Mažeiķos mūrnieka Friča Zālītes ģimenē. Mācījās [[Liepāja]]s pilsētas skolas zīmēšanas, veidošanas un gleznošanas vakara kursos. 1909. gadā sāka mācīties [[Kazaņa]]s mākslas skolā (1909–1913), vēlāk devās uz [[Maskava|Maskavu]], kur strādāja Stepana Erzjas darbnīcā.
1915. gadā viņš devās uz [[Pēterburga|Petrogradu]], kur iestājās [[Ķeizariskās mākslas veicināšanas biedrības skola|Ķeizariskās mākslas veicināšanas biedrības skolā]], bet 1917. gadā — [[Repina institūts|Pēterburgas Mākslas akadēmijā]] (kā brīvklausītājs).
1921. gadā Zāle devās uz [[Berlīne|Berlīni]], kur piedzīvoja [[ekspresionisms|ekspresionisma]] un — tēlniecībā — [[konstruktīvisms (māksla)|konstruktīvisma]] uzplaukumu.

1923. gadā Zāle atgriezās [[Rīga|Rīgā]] un sāka veidot Brāļu kapu memoriālo ansambli, kuru darināšanai izvēlējās Allažu šūnakmeni. Ansambļa autori ir pats Zāle, kā arī arhitekti [[Andrejs Zeidaks]], [[Pēteris Feders]] un [[Aleksandrs Birzenieks]]. 1927. gadā gatava bija pirmā skulptūra — "Ievainotais jātnieks", nākamajā gadā Zāle uzsāka darbu pie otra "Ievainotā jātnieka", kā arī galvenās — Mātes Latvijas skulptūras. Ansamblis tika atklāts 1936. gadā.

[[Attēls:Freedom Monument Riga closeup.jpg|thumb|200px|left|Brīvības piemineklis]]

No 32 piedāvājumiem veidot Brīvības pieminekli tika izvēlēti trīs mākslinieki — Kārlis Zāle, [[Teodors Zaļkalns]] un [[Kārlis Zemdega]]; no šiem trim izvēlējās Zāli. Pieminekļa celtniecība tika uzsākta 1931. gadā. Zāle pieminekli izvēlējās veidot kopā ar arhitektu [[Ernests Štālbergs|Ernestu Štālbergu]]. Pieminekli veido 13 skulpturālas grupas un ciļņi, smailes augstums ir 42 metri.{{nepieciešama atsauce}} Skulptūras tika veidotas no dažādiem materiāliem, tostarp [[Itālija]]s travertīna un [[Somija]]s [[granīts|granīta]] (gaišpelēks un sārts). Brīvības piemineklis lielā mērā tika uzcelts par tautas saziedotiem līdzekļiem. Tā atklāšana notika 1935. gada 18. novembrī.

No 1936. līdz 1940. gadam, kā arī no 1941. līdz 1942. gadam Zāle vadīja Mākslas akadēmijas Tēlniecības meistardarbnīcu. Kārlis Zāle bija LU studentu biedrības [[Konkordija Valdemārija]] biedrs.

Zāle darinājis arī [[Andrejs Pumpurs|Andreja Pumpura]] kapa pieminekli, [[Rainis|Raiņa]] krūšutēlu [[Latvijas Nacionālais teātris|Nacionālajam teātrim]] un [[Jaunpiebalga]]s brīvības pieminekli.

Apbedīts Rīgas Brāļu kapos.

== Skatīt arī ==
* [[Brīvības piemineklis]]
* [[Rīgas Brāļu kapi]]

== Literatūra ==
[[Attēls:LV-2012-1lats-Zāle-a.png|thumb|189px]]
* ''Jānis Siliņš'', "Brīvības Piemineklis", —Brīvības Pieminekļa Komiteja, —Rīga, —1935.
* ''Apsītis V.'' Brāļu kapi. —Rīga, —1982.
* ''Apsītis V.'' Kārlis Zāle. —Rīga, —1988.
* "Kārlis Zāle", —Rīga, —Liesma, —1988, {{ISBN|5-410-00439-6}}
* {{enc rīga}}
* Māra Caune ''"Brīvības piemineklis: tautas celts un aprūpēts"'', — Brīvības pieminekļa atjaunošanas fonds, —Rīga, —2002, {{ISBN|9984-19-253-9}}
* ''Enciklopēdija'', Māksla un arhitektūra. Biogrāfiās. —Rīga, —"Preses nams", —2000, {{ISBN|9984-00-361-2}}.

== Ārējās saites ==
{{sisterlinks-inline}}
* [http://www.latvians.com/en/Reading/BrivibasPiemineklis/envelope-bp.php?./bp-00-intro.ssi "Brīvības Piemineklis"], autors Jānis Siliņš, izdota 1935. gadā; grāmata ievietota pilnībā


{{Latvijas kultūras kanons}}
{{Autoritatīvā vadība}}

{{DEFAULTSORT:Zāle, Kārlis}}

[[Kategorija:1888. gadā dzimušie]]
[[Kategorija:1942. gadā mirušie]]
[[Kategorija:Latviešu mākslinieki]]
[[Kategorija:Latvijas tēlnieki]]
[[Kategorija:Mākslinieku biedrības "Sadarbs" mākslinieki]]
[[Kategorija:Latvijas kultūras kanonā ietvertās vērtības]]
[[Kategorija:Triju Zvaigžņu ordeņa lielvirsnieki]]
[[Kategorija:Rīgas Brāļu kapos apbedītie]]