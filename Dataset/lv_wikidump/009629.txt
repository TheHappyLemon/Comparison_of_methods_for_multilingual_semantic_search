[[Attēls:Arhegonijs-2.jpg|thumb|200px|right|Arhegoniji — jauns (pa kreisi) un atvēries (pa labi)<br /> K — kakla kanāla šūna<br /> V — vēdera kanāla šūna<br /> O — olšūna.]]

'''Arhegonijs''' — sūnu un augstāko sporaugu sievišķais [[dzimumorgāns]]. Arhegonijā parasti izšķir paplašināto vēderdaļu, kur veidojas [[olšūna]], un augšējo sašaurināto kakla daļu. Sašaurinātajā kakla daļā novietotas kakla kanāla šūnas. Kad olšūna nogatavojusies, kanāla šūnas izšķīst (pārgļotojas), kanāls atveras un izdala īpašas vielas, uz kurām reaģējot [[spermatozoīdi]] virzās uz arhegonijiem. Olšūnu apaugļo viens spermatozoīds. No apaugļotas olšūnas attīstās [[oospora]].

Arhegoniji attīstās uz [[gametofīts|gametofīta]] parasti grupās dzinumu galotnēs. Katrā arhegoniju grupā atrodas sterili šūnu pavedieni — [[parafīzes]]. Dažām [[laponis|lapoņveidīgajām]] [[aknu sūnas|aknu sūnām]] arhegoniju grupas atrodas īpašos sastatos uz sulīgiem kātiņiem ([[Marchantia]], [[Conocephalum]]).

{{bio-aizmetnis}}

[[Kategorija:Augu morfoloģija]]

[[he:מורפולוגיה של הצמח - מונחים#איברים בצמחים פרימיטיביים]]