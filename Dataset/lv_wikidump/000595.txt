{{Valsts amatpersonas infokaste
| vārds = Einars Repše
| attēls = Einars Repse.jpeg
| apraksts = Einars Repše 2013. gadā
| amats = [[Latvijas Republikas Ministru prezidents]]
| term_sākums = {{Dat|2002|11|7|N}}
| term_beigas = {{Dat|2004|3|9|N}}
| prezidents = [[Vaira Vīķe-Freiberga]]
| priekštecis = [[Andris Bērziņš (LPP/LC)|Andris Bērziņš]]
| pēctecis = [[Indulis Emsis]]
| amats2 = [[Latvijas Aizsardzības ministrs]]
| term_sākums2 = {{Dat|2004|12|2|N}}
| term_beigas2 = {{Dat|2005|12|23|N}}
| prezidents2 = [[Vaira Vīķe-Freiberga]]
| premjers2 = [[Aigars Kalvītis]]
| priekštecis2 = [[Atis Slakteris]]
| pēctecis2 = [[Linda Mūrniece]]
| amats3 = [[Latvijas Finanšu ministrs]]
| term_sākums3 = {{dat|2009|3|12|N}}
| term_beigas3 = {{dat|2010|11|03|N}}
| prezidents3 = [[Valdis Zatlers]]
| premjers3 = [[Valdis Dombrovskis]]
| priekštecis3 = [[Atis Slakteris]]
| pēctecis3 = [[Andris Vilks (ekonomists)|Andris Vilks]]
| amats4 = [[Latvijas Banka]]s prezidents
| term_sākums4 = 1991
| term_beigas4 = 2001
| dzim_dati = {{dzimšanas datums un vecums|1961|12|9}}
| dzim_vieta = {{vieta|PSRS|Latvijas PSR|Jelgava|td=Latvija}}
| mir_dati = 
| mir_vieta = 
| partija = [[Latvijas Nacionālās neatkarības kustība|LNNK]] <small>(1988—1991)</small><br />[[Latvijas Tautas fronte]] <small>(1988—1991)</small><br />[[Jaunais laiks]] <small>(2002-2011)</small><br />[[Vienotība]] <small>(2011-2013)</small><br />[[Latvijas attīstībai]] <small>(kopš 2013)</small>
| dzīvesb = Rūta Raginska-Repše (2004-2023)
| profesija = [[fiziķis]], [[finanses|finansists]]
| reliģija = 
| paraksts = 
| piezīmes = 
| vārds_orģ = 
| pēctecis4 = [[Ilmārs Rimšēvičs]]
| priekštecis4 = [[Pāvils Sakss]]
| alma_mater = [[Latvijas Valsts universitāte]]
}}

'''Einars Repše''' (dzimis {{dat|1961|12|09}} [[Jelgava|Jelgavā]]) ir latviešu [[fiziķis]], [[finanses|finansists]] un [[politiķis]], izveidojis [[politiskā partija|partiju]] "[[Jaunais laiks]]" (šobrīd iekļāvusies partijā "[[Vienotība]]", izstājies 2013. gadā) un partiju "[[Latvijas attīstībai]]", kuras dibināšanas kongresā 2013. gada 15. decembrī ievēlēts par valdes priekšsēdētāju. Bijis [[Latvijas Ministru prezidents]] (2002—2004), [[Latvijas aizsardzības ministrs|aizsardzības ministrs]], [[Latvijas finanšu ministrs|finanšu ministrs]] un [[Saeima]]s deputāts, kā arī [[Latvijas Banka]]s prezidents.

== Dzīvesgājums ==
Dzimis [[Jelgava|Jelgavā]], sāka mācīties [[Jelgavas 4. vidusskola|Jelgavas 4. vidusskolā]], bet beidza [[Rīgas Valsts 1. ģimnāzija|Rīgas 1. vidusskolu]]. 1986. gadā pabeidza studijas [[Latvijas Valsts universitāte]]s Fizikas un matemātikas fakultātē un sāka strādāt [[LZA]] [[Polimēru mehānikas institūts|Polimēru mehānikas institūtā]].

[[Atmodas kustība]]s laikā E. Repše 1988. gadā bija viens no [[Latvijas Nacionālās neatkarības kustība]]s (LNNK) dibinātājiem. [[1990]]. gadā kā [[Latvijas Tautas fronte]]s kandidāts [[Sabile]]s vēlēšanu apgabalā tika ievēlēts [[Latvijas Republikas Augstākā Padome|Augstākajā Padomē]]. {{dat||05|04}} viņš nobalsoja par [[deklarācija par Latvijas Neatkarības atjaunošanu|deklarāciju "Par Latvijas Republikas neatkarības atjaunošanu"]].

No 1991. līdz 2001. gadam E. Repše bija [[Latvijas Banka]]s prezidents. Šajā laikā viņa vadībā 1992. gadā par nacionālo naudas vienību kļuva [[Latvijas rublis]], bet 1993. gadā tika atjaunots [[lats]]. E. Repšes vadībā Latvijas Banka ieturēja stingru monetāro politiku, kā rezultātā lata kurss bijis stabils jau kopš tā atjaunošanas 1993. gadā. Nacionālās valūtas panākumi padarīja E. Repši populāru Latvijā.

=== Partijas "Jaunais laiks" izveide un darbība tās sastāvā ===
2001. gadā E. Repše atstāja Latvijas Bankas prezidenta posteni un atgriezās politikā. Viņš nodibināja partiju "[[Jaunais laiks]]" un kļuva par tās vadītāju. Pēc [[8. Saeimas vēlēšanas|2002. gada vēlēšanām]], kurās "Jaunais laiks" guva uzvaru un E. Repše tika ievēlēts [[8. Saeima|8. Saeimā]], viņš kļuva par [[Latvijas Ministru prezidenti|Latvijas Ministru prezidentu]]. [[Repšes Ministru kabinets|Valdību]] veidoja "Jaunā laika", [[Latvijas Pirmā partija|Latvijas Pirmās partijas]], [[Zaļo un Zemnieku savienība]]s un [[Tēvzemei un Brīvībai/LNNK]] koalīcija, tā kļuva pazīstama ar savu cīņu pret korupciju un nodokļu nemaksāšanu, vairākas augstas valsts amatpersonas tika atbrīvotas no ieņemamā amata. Pretkorupcijas pasākumi deva zināmus panākumus, piemēram, [[akcīzes nodoklis|akcīzes nodokļa]] ieņēmumi palielinājās par 30%, kamēr ieņēmumi no citiem nodokļiem palika praktiski nemainīgi. E. Repšes valdība arī ieviesa stingru budžeta izdevumu kontroli, samazinot budžeta deficītu no 3% no IKP 2002. gadā uz 1,8% 2003. gadā.<ref>{{Tīmekļa atsauce | title = Einara Repšes valdības veikums | publisher = Jaunais laiks | url = http://www.jaunaislaiks.lv/page.php?id=1553 | access-date = {{dat|2009|06|17||bez}} | archiveurl = https://web.archive.org/web/20060111213730/http://www.jaunaislaiks.lv/page.php?id=1553 | archivedate = {{dat|2006|01|11||bez}} }}</ref>

2003. gada septembrī izcēlās konflikts starp E. Repši un vienu no koalīcijas partnerēm — Latvijas Pirmo partiju (LPP). E. Repše konflikta izraisīšanā apsūdzēja spēkus, kas bija pret korupcijas apkarošanu, bet koalīcijas partneri apsūdzēja viņu autoritatīvā vadības stilā. 2004. gada janvārī LPP atstāja valdību un tā zaudēja vairākumu Saeimā. 2004. gada februārī E. Repšes valdība demisionēja.

[[Emša Ministru kabinets|Induļa Emša valdības]] laikā "Jaunais laiks" atradās opozīcijā, taču pēc tās krišanas iesaistījās [[Kalvīša 1. Ministru kabinets|Aigara Kalvīša valdībā]], kurā E. Repše kļuva par [[Latvijas Aizsardzības ministrs|Aizsardzības ministru]]. 2005. gada decembrī, pēc tam, kad Ministru prezidents [[Aigars Kalvītis]] paziņoja presei, ka pret E. Repši uzsākta izmeklēšana sakarā ar viņa finanšu darījumiem, viņš atkāpās no Aizsardzības ministra posteņa, ko viņa vietā ieņēma cita "Jaunā laika" pārstāve [[Linda Mūrniece]]. E. Repše atjaunoja Saeimas deputāta mandātu, bet izmeklēšana nelikumīgos finanšu darījumos pēc pāris gadiem beidzās bez apsūdzības.

2006. gadā E. Repše tika ievēlēts [[9. Saeima|9. Saeimā]], taču partija "Jaunais laiks" šajās [[9. Saeimas vēlēšanas|vēlēšanās]] piedalījās ar vājākiem rezultātiem. "Jaunajā laikā" bija izveidojusies iekšējā opozīcija partijas dibinātājam E. Repšem un viņš pamazām zaudēja partijas vadību. 2007. gadā "Jaunā laika" valdes priekšsēdētāja amatu ieņēma [[Arturs Krišjānis Kariņš]], bet E. Repše kļuva par jaunizveidotās partijas domes priekšsēdētāju. Pēc diviem gadiem E. Repše šo amatu nodeva [[Artis Kampars|Artim Kamparam]].

2009. gada 12. martā E. Repše kļuva par [[Latvijas Finanšu ministrs|Finanšu ministru]] "Jaunā laika" vadītajā [[Dombrovska 1. Ministru kabinets|Valda Dombrovska valdībā]]. Krīzes situācijā viņš tika uzskatīts par vispiemērotāko kandidātu valsts izdevumu nesaudzīgai samazināšanai un daudz stingrākas fiskālās politikas ieviešanai. E. Repše uz sevi liktās cerības attaisnoja un aktīvā, lai arī bieži nepopulārā rīcība ministra amatā tiek uzskatīta par vienu no galvenajiem iemesliem, kas ļāva Latvijai pārvarēt finanšu krīzes smagāko daļu. {{dat|2010|11|03||bez}} E. Repši [[Dombrovska 2. Ministru kabinets|V. Dombrovska otrajā valdībā]] finanšu ministra amatā nomainīja [[Andris Vilks (ekonomists)|Andris Vilks]].

== Pēc aiziešanas no politikas ==
Pēc aiziešanas no valdības E. Repše dažus gadus aktīvi politikā nedarbojās un procesā, kurā viņa izveidotā partija "Jaunais laiks" iekļāvās jaunā partijā "[[Vienotība]]", neiesaistījās. E. Repše nodarbojās ar uzņēmējdarbību, kas kopumā nav nesusi peļņu un bijušajam politiķim ir ievērojamas parādsaistības.<ref>[http://www.kasjauns.lv/lv/zinas/20546/einar-vai-honorars-atstradats Einar, vai honorārs atstrādāts?] Kas jauns?</ref> E. Repše arī ir nodibinājis Mākslīgā intelekta fondu, kurā ir valdes loceklis.

== Biedrība un partija "Latvijas attīstībai" ==
2012. gada martā E. Repše nodibināja biedrību "Latvijas attīstībai" ar paziņoto mērķi izveidot plašu un autoritatīvu labēju ideju diskusiju platformu, lai izstrādātu priekšlikumus Latvijas attīstībai. 2013. gadā tā mainīja nosaukumu uz "Latvijas nākotnes forumu". Biedrībā notika intensīvas diskusijas par Latvijas attīstību.<ref>{{Tīmekļa atsauce|url=http://nakotnesforums.lv/par-mums/|title=Latvijas nākotnes forums|last=|first=|access-date=04.03.2020|date=|archiveurl=https://web.archive.org/web/20190414130434/http://nakotnesforums.lv/par-mums/|archivedate=14.04.2019}}</ref>

2013. gada sākumā biedrība publiskoja publiski rediģējamu valsts attīstības redzējumu internetā, kur ikviens interesents varēja piedalīties Latvijas nākotnes plānošanā.<ref>[http://wiki.latvijasattistibai.lv/public_wiki/index.php Latvijasattistibai.lv]{{Novecojusi saite}}</ref> 2013. gada 15. decembrī no biedrības tika izveidota politiska partija "[[Latvijas attīstībai]]", kuras dibināšanas kongresā E. Repše tika ievēlēts par valdes priekšsēdētāju. [[12. Saeimas vēlēšanas|12. Saeimas vēlēšanās]] E. Repše bija saraksta līderis Vidzemes vēlēšanu apgabalā, taču partija nesaņēma pietiekošu vēlētāju atbalstu un, nepārvarot [[5% barjera|5% barjeru]], neiekļuva Saeimā. 2014. gadā par partijas valdes priekšsēdētāju kļuva [[Juris Pūce]].

2020. gada 23. janvārī E. Repše sāka vadīt "Latvijas nākotnes forumu".<ref>{{Tīmekļa atsauce|url=http://nakotnesforums.lv/2020/02/25/biedribas-latvijas-nakotnes-forums-vadibu-parnem-einars-repse/|title=Latvijas nākotnes forums vadību pārņem Einars Repše|last=|first=|access-date=04.03.2020|date=25.02.2020|archive-date=10.08.2020|archive-url=https://web.archive.org/web/20200810213715/http://nakotnesforums.lv/2020/02/25/biedribas-latvijas-nakotnes-forums-vadibu-parnem-einars-repse/}}</ref>

== Apbalvojumi ==
Apbalvots ar III šķiras [[Triju Zvaigžņu ordenis|Triju Zvaigžņu ordeni]] un 1991. gada barikāžu dalībnieka piemiņas zīmi.

== Privātā dzīve ==
E. Repše masu medijos savulaik tika asociēts ar ekscentriskiem vaļaspriekiem. Savulaik viņš aizrāvās ar lidaparātu būvēšanu un lidošanu.
Šobrīd Einara brīvā laika aizraušanās ir māksla, zinātne un alpīnisms.

E. Repše ir bijis precējies trīs reizes. Viņa pirmā dzīvesbiedre bija ērģelniece Inguna Putniņa (šajā laulībā dzimusi meita Madara Repše, kas pazīstama kā jauno mūziķu šova "[[Talantu fabrika]]" dalībniece), otrā dzīvesbiedre bija Diāna Repše (Vagale). Aptuveni gadu viņa draudzene bija 21 gadu jaunākā aktrise Līva Krūmiņa.<ref>[http://www.apollo.lv/portal/fun/36/articles/28485/0 Einars Repše izšķīries ar aktrisi Līvu Krūmiņu]{{Novecojusi saite}}, raksts portālā apollo.lv (08.09.2004)</ref> Līdz 2023. gadam<ref>{{Tīmekļa atsauce|url=https://sejas.tvnet.lv/7822578/repses-bijusi-sieva-pirmo-reizi-atklati-par-skirsanos-un-si-briza-attiecibam|title=Repšes bijusī sieva pirmo reizi atklāti par šķiršanos un šī brīža attiecībām|website=Slavenības|access-date=2024-02-07|date=2023-07-27|language=lv}}</ref><ref>{{Tīmekļa atsauce|url=https://www.santa.lv/raksts/personibas/ruta-raginska-ex-repse-mana-dzive-ta-saverpas-ka-pats-svarigakais-ir-mirklis-59106/|title=Rūta Raginska ex Repše: Mana dzīve tā savērpās, ka pats svarīgākais ir mirklis|website=www.santa.lv|access-date=2024-02-07}}</ref> E. Repše bija precējies ar 25 gadus jaunāko Rūtu Raginsku-Repši, ar ko viņu vienoja arī kopīga uzņēmējdarbība. Viņam ir arī trīs dēli: divi no otrās laulības un trešais no pēdējās.

== Atsauces ==
{{atsauces}}

== Ārējās saites ==
* [https://web.archive.org/web/20140109152544/http://latvijasattistibai.lv/ Biedrība Latvijas attīstībai]
* [https://web.archive.org/web/20151122054710/http://latvijaslaudis.lv/users/repse_einars/ gramata21.lv] E. Repšes biogrāfija virtuālajā enciklopēdijā Latvijas ļaudis

{{kastes sākums}}
{{s-amati}}
{{Amatu secība | pirms = [[Andris Bērziņš (LPP/LC)|Andris Bērziņš]] | virsraksts = [[Latvijas Republikas Ministru prezidenti|Latvijas Republikas Ministru prezidents]] | periods = {{dat|2002|11|07|N}} — {{dat|2004|03|09|N}} | pēc = [[Indulis Emsis]] }}
{{Amatu secība | pirms = [[Atis Slakteris]] | virsraksts = [[Latvijas Aizsardzības ministrs]] | periods = {{dat|2004|12|02|N}} — {{dat|2005|12|23|N}} | pēc = [[Linda Mūrniece]] }}
{{Amatu secība | pirms = [[Atis Slakteris]] | virsraksts = [[Latvijas Finanšu ministrs]] | periods = {{dat|2009|3|12|N}} — {{dat|2010|11|03|N}}| pēc = [[Andris Vilks (ekonomists)|Andris Vilks]] }}
{{kastes beigas}}

{{Latvijas ministru prezidenti}}
{{navboxes
|title=Latvijas valdības
|list=
{{Dombrovska 1. Ministru kabinets}}
{{Kalvīša 1. Ministru kabinets}}
{{Repšes Ministru kabinets}}
}}
{{navboxes
|title=Latvijas parlamenti
|list=
{{9. Saeima}}
{{8. Saeima}}
{{LR Augstākā Padome}}
}}
{{Autoritatīvā vadība}}

{{DEFAULTSORT:Repše, Einars}}
[[Kategorija:1961. gadā dzimušie]]
[[Kategorija:Jelgavā dzimušie]]
[[Kategorija:Latvijas Nacionālās neatkarības kustības politiķi]]
[[Kategorija:"Jaunā laika" politiķi]]
[[Kategorija:"Vienotības" politiķi]]
[[Kategorija:"Latvijas attīstībai" politiķi]]
[[Kategorija:Latvijas Ministru prezidenti]]
[[Kategorija:Latvijas aizsardzības ministri]]
[[Kategorija:Latvijas finanšu ministri]]
[[Kategorija:LR Augstākās Padomes deputāti]]
[[Kategorija:8. Saeimas deputāti]]
[[Kategorija:9. Saeimas deputāti]]
[[Kategorija:Latvijas Bankas prezidenti]]
[[Kategorija:Atmodas aktīvisti]]
[[Kategorija:Latvijas fiziķi]]
[[Kategorija:Rīgas Valsts 1. ģimnāzijas absolventi]]
[[Kategorija:Latvijas Universitātes absolventi]]
[[Kategorija:Triju Zvaigžņu ordeņa komandieri]]