[[Attēls:Carboxylic_Acid_General_Structure_V.1.svg|thumb|200px|Karboksilgrupa (iekrāsota zilā krāsā)]]
'''Karboksilgrupa''' (−COOH) ir vienvērtīga organisko savienojumu [[funkcionālā grupa]], kas ietilpst visu [[karbonskābes|karbonskābju]] sastāvā un nosaka to skābās īpašības. Tādēļ to dēvē arī par '''skābes grupu'''.<ref>Ojārs Neilands. ''Organiskā ķīmija''. Rīga : Zvaigzne, 1977, 525. lpp.</ref>

Karboksilgrupa sastāv no [[karbonilgrupa]]s, kam pievienota [[hidroksilgrupa]]. Elektronu blīvums karboksilgrupā ir nobīdīts uz karbonilgrupas skābekļa atoma pusi, tādēļ karboksilgrupā ietilpstošā hidroksilgrupa ir daudz vairāk polarizēta nekā [[spirti|spirtu]] molekulās ietilpstošā hidroksilgrupa, un viegli spēj atšķelt ūdeņraža jonu.

Ūdens šķīdumos karbonskābes disociē jonos:

R−COOH → R−COO<sup>−</sup> + H<sup>+</sup>

Karbonskābju šķīdību ūdenī un samērā augstās viršanas temperatūras nosaka starpmolekulārās [[ūdeņraža saite]]s starp šo vielu karboksilgrupām.

Vienkāršākā karboksilgrupu saturošā viela ir [[skudrskābe]], kuras molekula sastāv no karboksilgrupas, kam pievienojies ūdeņraža atoms.

== Atsauces ==
{{commonscat|Carboxyl group|karboksilgrupa}}
{{atsauces}}


{{organiskā ķīmija-aizmetnis}}

[[Kategorija:Funkcionālās grupas]]