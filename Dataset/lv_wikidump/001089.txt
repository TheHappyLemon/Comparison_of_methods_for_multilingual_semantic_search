{{citas nozīmes|vācu baroka komponistu|Bahs|Bahs|uzvārds}}
{{Personas infokaste
|          vārds = Johans Sebastiāns Bahs
|     vārds_orig = ''Johann Sebastian Bach''
|         attēls = Bach.jpg
|     att_izmērs = 200px
|  att_nosaukums = Johans Sebastiāns Bahs 1748. gadā
|        dz_gads = 1685
|     dz_mēnesis = 3
|       dz_diena = 31
|       dz_vieta = [[Eizenaha]], [[Saksija-Eizenaha]] (tagad {{DEU}})
|         m_gads = 1750
|      m_mēnesis = 7
|        m_diena = 28
|        m_vieta = [[Leipciga]], [[Saksija]] (tagad {{DEU}})
|   dzīves_vieta = [[Veimāra]], [[Kētene]], Leipciga
|        tautība = vācietis
|        dzimums = vīrietis
|         vecāki = [[Johans Ambrozijs Bahs]] un [[Marija Elizabete Lemmerhirta]]
|          māsas = Marija Salome Baha
|          brāļi = Johans Kristofs Bahs, Johans Jēkabs Bahs
|   dzīvesbiedrs = [[Marija Barbara Baha]], [[Anna Magdalēna Vilke]]
|          bērni = [[Vilhelms Frīdemans Bahs]], [[Kārlis Filips Emanuēls Bahs]], [[Johans Kristofs Fridrihs Bahs]], [[Gotfrīds Heinrihs Bahs]], [[Johans Kristiāns Bahs]], Elizabete Jūlija Frederika Baha
|    kategorijas = 
}}

'''Johans Sebastiāns Bahs''' (dzimis {{dat VS|{{dat|1685|3|31}}|{{dat||3|21}}}}, miris {{dat|1750|7|28}}) bija [[Baroks|baroka]] perioda [[vācieši|vācu]] [[komponists]] un [[ērģelnieks]], tiek uzskatīts par vienu no visu laiku izcilākajiem vācu komponistiem. Viņa darbi ir devuši iedvesmu daudziem [[Eiropa]]s tradicionālajiem mūziķiem, piemēram, [[Volfgangs Amadejs Mocarts|Mocartam]].

Baha mūziku sāka atzīt tikai apmēram 100 gadus pēc viņa nāves. Savas dzīves laikā Bahs neguva pelnīto atzinību kā komponists, bet bija slavens ērģelnieks un klavesīnists. Tikai 1829. gadā [[Vācija|vācu]] komponista [[Fēlikss Mendelszons|Mendelszona]] vadībā tika atskaņota "Mateja pasija", pirmo reizi tika izdots Baha skaņdarbu pilns izdevums. Vācu komponists [[Bēthovens]] par Bahu ir teicis: "Nevis strauts — Jūra būtu viņa īstais vārds." (no {{val|de|bach}} — ''strauts'').

== Biogrāfija ==
J.S. Bahs dzimis Vācijā, [[Eizenaha]]s pilsētā, mūziķa ģimenē. No Bahu dzimtas nākuši flautisti, trompetisti, ērģelnieki un vijolnieki. Zēna pirmais skolotājs bija tēvs, vēlāk vecākais brālis. 9 gadu vecumā zēns zaudēja vecākus un atbildību pār viņu uzņēmās viņa vecākais brālis, kurš bija ļoti neiejūtīgs un garlaicīgs skolotājs.

15 gadu vecumā Bahs nolēma sākt patstāvīgu dzīvi un devās uz [[Lineburga|Lineburgu]], lai mācītos ģimnāzijā. Savas dzīves laikā Bahs bieži mainīja darba vietas. Taču lai kādi bija dzīves apstākļi, viņš vienmēr centās apgūt zināšanas un sevi pilnveidot. Viņš pētīja citu komponistu darbus, apmeklēja izcilu ērģelnieku koncertus. Bahs ieguva laba ērģelnieka un klavesīnista slavu.

[[1708]]. gadā apmetās uz dzīvi [[Veimāra|Veimārā]], kur strādāja par galma mūziķi un pilsētas ērģelnieku. Te radās izcili Baha ērģeļu skaņdarbi.

[[1717]]. gadā Bahs ar savu ģimeni devās uz [[Kētene|Kēteni]]. Te komponists rakstīja klavesīna un orķestra mūziku Kētenes pilsētas galma vajadzībām. Kētenē Bahs sarakstīja divbalsīgās un trīsbalsīgās invencijas, 6 "Franču svītas", 6 "Angļu svītas" un "[[Labi temperētā klavesīna]]" 1. daļu, kurā ietilpst 24 prelūdijas un fūgas.

[[1723]]. gadā Bahs pārcēlās uz [[Leipciga|Leipcigu]], kur aizvadīja atlikušo mūžu. Viņš strādāja Sv. Toma baznīcas dziedāšanas skolā. Baham vajadzēja apkalpot pilsētas galvenās baznīcas un atbildēt par baznīcas mūzikas kvalitāti.

Visu savu brīvo laiku Bahs veltīja jaunradei. Leipcigā tika sarakstīti daudzi vokāli - instrumentāli skaņdarbi, ap 250 kantāšu, "[[Jāņa pasija]]" un "[[Mateja pasija]]". Bahs rakstīja arī orķestra un klavesīna mūziku. Daudz laika un enerģijas aizņēma baznīcas skolas vadītāja pienākumi. Baha dēli - [[Vilhelms Frīdemans Bahs]], [[Filips Emanuēls Bahs]], [[Johans Kristiāns Bahs]] izrādījās talantīgi mūziķi un komponisti. Ar dziļu muzikalitāti izcēlās Baha otrā sieva - [[Anna Magdalēna]]. Viņas mūzikas apmācībai Bahs iekārtoja "Annas Magdalēnas nošu burtnīcu".

Komponista pēdējos mūža gadus aptumšoja smaga acu slimība. Pēc neveiksmīgas operācijas Bahs kļuva akls. Taču arī tad viņš turpināja komponēt, diktējot savus skaņdarbus pierakstīšanai.

== J. S. Baha darbi ==

=== Vokāli instrumentāli darbi ===
* Mesa si minorā,
* "Mateja Pasija",
* "Marka Pasija" (oriģinālā partitūra zudusi),
* "Lūkas Pasija" (Baha autorība tiek apstrīdēta),
* "Jāņa Pasija",
* Laicīgās un garīgās kantātes,
* Ziemassvētku oratorija
* Lieldienu oratorija
* Vasarsvētku oratorija
=== Orķestra skaņdarbi ===
* 4 uvertīras,
* 6 "Brandenburgas koncerti".
* Koncerti solo-instrumentam ar orķestri
* 7 koncerti klavesīnam ar orķestri,
* 3 koncerti 2-3 klavesīniem ar orķestri,
* 3 koncerti vijolei ar orķestri,
* Koncerts 2 vijolēm ar orķestri.

=== Skaņdarbi stīgu instrumentiem ===
* 6 sonātes un partitas vijolei,
* 7 sonātes vijolei un klavesīnam,

=== Skaņdarbi ērģelēm un citiem taustiņinstrumentiem === 
* LTK (Labi temperētais klavesīns (klavīrs)) divos sējumos - 2 x 24 prelūdijas un fūgas visās tonalitātēs
* Goldberga variācijas klavesīnam (1:30 h garas)
* 6 sonātes čellam 
* fantāzijas un tokātas
* "Ave Maria"
* "Tokāta un fūga re minorā"

=== Citi skaņdarbi ===
* krājums "Mazās prelūdijas un fūgas",
* Fantāzijas
* Korāļu prelūdijas
* Fūgas

== Ārējās saites ==
{{commonscat|Johann Sebastian Bach|Johans Sebastiāns Bahs}}
{{Enciklopēdiju ārējās saites}}
* [http://en.rodovid.org/wk/Special:Tree/4472 Baha ģimenes dzimtas koks] {{en ikona}}
* [https://web.archive.org/web/20130603195202/http://oregonbachfestival.com/digitalbach/matthew/ Mateja pasija] BWV 244 {{lv ikona}} {{de ikona}} {{en ikona}}
* [https://web.archive.org/web/20120616025516/http://oregonbachfestival.com/digitalbach/goldberg/ Clavier-Übung IV (Goldberg)] BWV 988/1087
* [https://web.archive.org/web/20120806191249/http://oregonbachfestival.com/digitalbach/bminor/ Mesa si minorā] BWV 232

{{mūziķis-aizmetnis}}

{{Autoritatīvā vadība}}

{{DEFAULTSORT:Bahs, Johans Sebastiāns}}
[[Kategorija:1685. gadā dzimušie]]
[[Kategorija:1750. gadā mirušie]]
[[Kategorija:Vācijas komponisti]]
[[Kategorija:Baroka komponisti]]
[[Kategorija:Vācu komponisti]]
[[Kategorija:Anglikāņu svētie]]
[[Kategorija:Tīringenē dzimušie]]