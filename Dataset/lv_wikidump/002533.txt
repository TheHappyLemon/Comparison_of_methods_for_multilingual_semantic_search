[[Attēls:Dangclass1.svg|thumb|Sprāgstvielu brīdinājuma zīme [[angļu valoda|angliski]]]]
[[Attēls:17. Експлозивни својства на три различни типови експлозиви.webm|thumb|280px|[[Sudraba acetilenīds|Sudraba acetilenīda]] un [[dzīvsudraba fulmināts|dzīvsudraba fulmināta]] eksplozijas ([[detonācija]]s) un [[acetona peroksīds|acetona peroksīda]] strauja sadegšana ([[deflagrācija]]). Detonāciju no sadegšanas var viegli atšķirt pēc spalgās virsskaņas triecienviļņa radītās skaņas. Lai arī acetona peroksīds ir ļoti bīstama sprāgstviela, brīvā veidā izbērts nesablīvēts acetona peroksīds neeksplodē, bet tik strauji sadeg, ka nepaspēj nodarīt bojājumus rokas delnai, uz kuras tas izbērts]]
'''Sprāgstvielas''' ir [[viela]]s, kuras spēj strauji ķīmiski noārdīties, sadalīšanās siltumu izdalot ļoti īsā laika intervālā. Šeit ir aprakstītas ķīmiskās sprāgstvielas. [[sprādziens|Sprādzienu]] ir iespējams izraisīt arī ar fizikālām metodēm, piemēram, karsējot [[ūdens|ūdeni]] noslēgtā traukā ([[tvaika katls|tvaika katlā]]), [[kodolreakcija|kodolreakcijās]], utt.

== Iedalījums ==
Sprāgstvielas iedala pēc to sadalīšanās ātruma:
* primārās (iniciējošās) sprāgstvielas: [[svina azīds]], [[dzīvsudraba fulmināts]];
* sekundārās (brizantās) sprāgstvielas: [[trinitrotoluols]], [[heksogēns]] u.c.;
* pulveri (sadalās relatīvi lēni): [[šaujampulveris]] (visi paveidi), lielākā daļa [[cietā raķešdegviela|cieto raķešdegvielu]].

Var iedalīt arī pēc ķīmiskā sastāva:
* [[oksidētājs|Oksidētāja]] un [[degviela]]s maisījumi:
:* [[dūmu pulveris|melnais šaujampulveris]] (sastāv no [[kokogles]]s, [[sērs|sēra]] un [[kālija nitrāts|kālija nitrāta]]);
:* sprāgstvielas, kurām pamatā ir [[amonija nitrāts]] ([[amonāls]]);
:* sprāgstvielas, kurām pamatā ir [[šķidrais skābeklis]] ([[oksilikvīti]]);
* tīras ķīmiskas vielas:
:* [[nitroglicerīns]], galvenais [[dinamīts|dinamīta]] komponents;
:* [[trinitrotoluols]], relatīvi stabila sprāgstviela;
:* [[nitroceluloze]], galvenā mūsdienu šaujampulveru sastāvdaļa;
:* [[heksogēns]], daudzu plastisko sprāgstvielu galvenais komponents.

Organiskās sprāgstvielas pēc to funkcionālajām grupām var iedalīt:
* [[slāpeklis|slāpekli]] saturošās:
** nitroesteri (slāpekļskābes [[esteri]]) ([[nitroglicerīns]], [[PETN]], [[nitroceluloze]]);
** [[nitrosavienojumi]] (parasti aromātiskie) ([[trinitrotoluols]], [[pikrīnskābe]]);
** nitramīni ([[amīni]], kuru aminogrupās viens vai vairāki ūdeņraža atomi aizvietoti ar nitrogrupu)([[heksogēns]]);
* organiskie [[peroksīdi]] ([[acetona peroksīds]], [[HMTD]]).

Sekundārās sprāgstvielas ir stabilas, tāpēc tās var relatīvi droši ražot un uzglabāt lielos daudzumos, bet ir relatīvi grūti panākt to detonāciju. Primārās sprāgstvielas ir nestabilas, tāpēc tās nevar ražot lielos daudzumos. Primāro sprāgstvielu detonāciju izraisīt ir relatīvi viegli. Šos savienojumus lieto [[detonators|detonatoriem]], lai detonētu sekundārās sprāgstvielas.

== Skatīt arī ==
* [[Sprādziena trauma]]
* [[Uguņošana]]
* [[Dūmu pulveris]] (agrāk šaujampulveris)
* [[Pirotehnika]]

== Atsauces ==

{{autoritatīvā vadība}}

[[Kategorija:Sprāgstvielas|*]]