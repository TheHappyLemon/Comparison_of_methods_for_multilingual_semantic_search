{{BioTakso infokaste
|        attēls = Blacktip reef shark.jpg
| att_nosaukums = {{TaksoSaite|Carcharhinus melanopterus|Melnspuru rifu haizivs}}
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Chondrichthyes 
|      klase_lv = Skrimšļzivis
|    apakšklase = Elasmobranchii
| apakšklase_lv = Plātņžauņi
|     virskārta = Selachimorpha
|  virskārta_lv = Haizivis
|      binomial = Selachimorpha
|      sinonīmi =
* ''Selachii''
}}

'''Haizivis''' (''Selachimorpha'') ir [[plātņžauņi|plātņžauņu apakšklases]] (''Elasmobranchii'') [[Skrimšļzivis|skrimšļzivju]] virskārta. Pie plātņžauņu apakšklases pieder arī [[rajas|raju virskārta]] (''Batoidea''). Pasaulē ir vairāk kā 440 mūsdienās dzīvojošu haizivju sugu, kas iedalītas 8 [[kārta|kārtās]], no tām 6 kārtas ir izmirušas. Visas haizivis ir plēsīgas [[zivs|zivis]].

Haizivis dzīvo sāļajos jūras ūdeņos visā pasaulē; gan ziemeļos, gan dienvidos. Tomēr lielākajai daļai haizivju patīk siltie [[tropi|tropu]] ūdeņi.<ref name="ve">{{Tīmekļa atsauce |url=http://www.mote.org/index.php?src=gendocs&link=Shark+Notes&category=Aquarium |title=Mote Marine Laboratory - Shark Notes<!-- Bota izveidots nosaukums --> |access-date={{dat|2012|01|25||bez}} |archiveurl=https://www.webcitation.org/64w8h647D?url=http://www.mote.org/index.php?src=gendocs |archivedate={{dat|2012|01|24||bez}} }}</ref>
Bet ir daži izņēmumi, kā [[vēršhaizivs]] (''Carcharhinus leucas'') un [[upju haizivs]] (''Glyphis''), kas spēj peldēt gan sāļajos [[jūra]]s ūdeņos, gan [[saldūdens|saldūdeņos]].<ref name="ve"/> Haizivis pamatā dzīvo 2000 [[metrs|metru]] dziļumā, dažas dzīvo vēl dziļākos [[ūdens|ūdeņos]], tomēr dziļāk par 3000 [[metrs|m]] to parasti nav. Dziļuma rekords pieder kādai [[portugāļu dzeloņzivs|portugāļu dzeloņzivij]] (''Centroscymnus coelolepis''), kas tika reģistrēta 3700 metru dziļumā.

== Izskats un īpašības ==
[[Attēls:Squalus Acanthias.jpg|thumb|left|220px|[[Dzelkņu haizivs]] (''Squalus acanthias'') dzīvo ilgāk par 100 gadiem]]
Haizivīm raksturīgākā pazīme ir skrimšļa [[skelets]] un cigārveida ķermeņa forma. Tām nav žaunu vāku, bet ir tikai 5—7 [[žaunas|žaunu]] spraugas. Tām nav arī peldpūšļa, tāpēc šīm zivīm nepārtraukti ir jāpeld, lai nenosmaktu un lai nenogrimtu.

Haizivīm ir ļoti labi attīstīta [[oža]] — tās sajūt [[asinis]] no ļoti liela attāluma. Haizivīm uz galvas ir sensori, kas uztver upuru elektriskos laukus. [[zinātnieks|Zinātnieki]] uzskata, ka haizivīm ir arī ļoti laba [[dzirde]], un tās var dzirdēt trokšņus no vairāku [[kilometrs|kilometru]] attāluma.<ref>[http://www.elasmo-research.org/education/white_shark/hearing.htm Hearing and Vibration Detection<!-- Bota izveidots nosaukums -->]</ref> Haizivīm ir vāja [[redze]]. Ja [[jūra|jūrā]] nākas sastapties ar haizivi, tad jāpaliek nekustīgi guļam, jo haizivs var neredzēt [[cilvēks|cilvēku]], toties ļoti jutīgi uztver elektriskos impulsus, ko izdala cilvēka [[locītava]]s, kad tas mēģina peldēt.

Dažādām haizivīm ir dažāds dzīves garums, bet vidējais ir 20—30 [[gads|gadi]]. Rekordiste ilgdzīvotāja ir [[dzelkņu haizivs]] (''Squalus acanthias''),<ref>[http://eur-lex.europa.eu/LexUriServ/LexUriServ.do?uri=CELEX:32006R2032:LV:HTML EUR-Lex - 32006R2032 - LV<!-- Bota izveidots nosaukums -->]</ref> kas var nodzīvot vairāk kā 100 gadus. Pastāv viedoklis, ka arī [[vaļhaizivs]] (''Rhincodon typus'') dzīvo ilgāk par 100 gadiem.<ref name="en"/>

=== Āda ===
Haizivju [[āda]] ir īpatnēja, jo ir klāta ar ļoti sīkām, asām [[zvīņas|zvīņām]], kas pasargā haizivis no ievainojumiem un [[parazīti]]em, kā arī uzlabo kustības dinamiku. Pagātnē haizivs ādu izmantoja [[smilšpapīrs|smilšpapīra]] vietā.<ref name="en">[http://www.flmnh.ufl.edu/fish/education/questions/basics.html#sleep Shark Questions<!-- Bota izveidots nosaukums -->]</ref>

=== Zobi ===
[[Attēls:Tiger shark teeth.jpg|thumb|right|150px|[[Tīģerhaizivs]] zobi]]
Tām ir vairāki "komplekti" ar aizvietojamiem [[zobi]]em. Haizivju zobi nav savienoti ar [[galvaskauss|žokļiem]], bet iestiprināti tikai mīkstajās smaganās. Ir haizivju [[suga]]s, kurām zobi aizvietojas visu mūžu; tās var zaudēt 30 000 zobu savas dzīves laikā. Ir haizivis, kurām zobi nomainās ik pa 8—10 dienām, citām vairāku mēnešu laikā. Visām haizivīm ir vairākas rindas ar zobiem. Ārējā rinda 30 grādos karājas ārā no mutes. Apakšžokļa zobi ir paredzēti upura turēšanai, bet augšžokļa zobi upura plosīšanai.

=== Astes ===
Haizivīm ir īpatnējas [[aste]]s. Aste haizivi atbalsta peldēšanas laikā, piešķirot peldējumam ātrumu. Dažādām haizivīm ir dažādas astes, to forma ir saistīta ar dažādo dzīves stilu, bet kopumā astes augšējā spura ir lielāka par apakšējo, tas ļauj haizivij strauji bremzēt, peldēt lēni, strauji uzņemt ātrumu un ilgstoši, ātri peldēt. Haizivis ir ļoti veiklas plēsējas. Bet ir haizivis, kurām astes abas spuras ir apmēram vienā izmērā, piemēram, [[luminiscējošā haizivs]] (''Isistius brasiliensis''), kuras astes abas daļas ir platas un luminiscējošas, tādā veidā piesaistot medījamās [[zivis]].<ref>Nelson, Joseph S. (1994). Fishes of the World. New York: John Wiley and Sons. {{ISBN|0-471-54713-1}}. OCLC 28965588</ref>

=== Auguma dažādības ===
[[Attēls:Whale shark Georgia aquarium.jpg|thumb|left|300px|[[Vaļhaizivs]] (''Rhincodon typus'')]]
Haizivju izmēri ir ļoti dažādi, mazākās ir [[pundurhaizivs|pundurhaizivis]] (''Etmopterus perryi''), kas dzīvo dziļos ūdeņos, un to ķermeņa garums ir tikai 17 [[Centimetrs|cm]]. Lielākās ir [[vaļhaizivs|vaļhaizivis]] (''Rhincodon typus''), kas var sasniegt 20 [[metrs|metru]] garumu un svaru ap 14 [[tonna|tonnām]], tā barojas tikai ar jūras [[planktons|planktonu]] un sīkām [[zivis|zivtiņām]], kāšot jūras ūdeni.

== Reprodukcija ==
[[Attēls:PortJacksonShark'sEgg20050417c.JPG|thumb|180px|Haizivs olu soma]]
Haizivīm ir gan tēviņi, gan mātītes, tēviņiem ir labi saskatāms dzimumlocekļa pāris, kas atgādina skavu. Haizivīm atšķirībā no citām zivīm ir cita vairošanās stratēģija, tās nenērš lielu daudzumu ikru, bet dēj nelielu daudzumu olu, [[zilā haizivs]] (''Prionace glauca'') dēj apmēram 135 olas, bet ir haizivis, kas audzē vienu vai divas olas.<ref>Leonard J. V. Compagno (1984). Sharks of the World: An annotated and illustrated catalogue of shark species known to date. Food and Agriculture Organization of the United Nations. {{ISBN|92-5-104543-7}}. OCLC 156157504</ref> 
Haizivīm ir trīs dažādi vairošanās veidi:<ref>{{Tīmekļa atsauce |url=http://www.lifesciences.napier.ac.uk/teaching/MB/Fish02.html |title=Marine Biology - Fish<!-- Bota izveidots nosaukums --> |access-date={{dat|2009|04|07||bez}} |archiveurl=https://web.archive.org/web/20030823085910/http://www.lifesciences.napier.ac.uk/teaching/MB/Fish02.html |archivedate={{dat|2003|08|23||bez}} }}</ref>
* Dažas haizivis dēj olas. Tās ir apmēram 30% no visām haizivīm.<ref name="ve"/> Visbiežāk [[ola]]s atrodas olu "somā", kas aizsargā mazās haizivs attīstību. Olu somas ārējais apvalks ir līdzīgs ādai. Šīs somas mēdz saukt par nāru maciņiem, kad tās tukšas tiek izskalotas pludmales smiltīs. Šai haizivju grupai pieder, piemēram, [[ragahaizivs]] (''Heterodontus francisci''), [[brūnā kaķhaizivs]] (''Apristurus brunneus''), [[dendijhaizivs]] (''Cephaloscyllium ventriosum'').
* Dažas haizivis ir dzīvdzemdētājas. Mazā haizivs ir saistīta ar māti ar [[placenta|placentu]], tā attīstās un piedzimst līdzīgi jūras [[zīdītāji]]em, tikai atšķirībā no zīdītāju mazuļa ir jau pilnīgi funkcionējoša plēsoņa. Kā piemēru šai grupai varēru minēt [[gludā āmurzivs|gludo āmurzivi]] (''Sphyrna zygaena''), [[tīģerhaizivs|tīģerhaizivi]] (''Galeocerdo cuvier'') vai [[gumijas haizivs|gumijas haizivi]] (''Mustelus antarcticus'').
* Lielākā daļa haizivju savas olas iznēsā [[olvads|olvadā]]. Olvadā, kas piepildīts ar īpašu sekrētu atrodas mazās haizivs [[olas dzeltenums]], kas paliek olvadā, kamēr no olas dzeltenuma attīstās mazulis, tas olvadā nobriest, paaugas un tad piedzimst jau kā gatava plēsoņa. Ir haizivis, kuru pirmais izšķīlies mazulis apēd pārējās olas, un turpina olvadā attīstīties viens pats, tas dod iespēju mazulim pieaugt pietiekami lielam pirms piedzimšanas. Pēc padziļinātiem pētījumiem [[zinātnieks|zinātnieki]] ir nonākuši pie slēdziena, ka [[vaļhaizivs]] (''Rhincodon typus''), par kuru ilgu laiku valdīja uzskats, ka tā dēj olas, ir pašapaugļošanās haizivs. Bet jūrā atrastās vaļhaizivs olas ir haizivs izmestās liekās olas, kas traucē attīstīties pirmajam embrijam. Lielākā daļa haizivju dzemdēt dodas uz [[sēklis|sēkļiem]], [[rifs|rifiem]] vai [[upe|upju]] deltām, lai pasargātu jaundzimušos no citām haizivīm. [[Milzu haizivs]] (''Cetorhinus maximus'') un [[krokjoslu haizivs]] (''Chlamydoselachus anguineus'') ir vienas no ilgākajām mazuļu nēsātājām un audzētājām. Šis laiks iespējams ir ilgāks pat par 24 [[mēnesis|mēnešiem]], tomēr zinātniekiem trūkst precīzu novērojumu.

=== Pašapaugļošanās ===
Ir divi dokumentēti gadījumi, kad haizivij ir notikusi pašapaugļošanās. Zinātniekiem šobrīd nav zināmas šī proces detaļas, bet ģenētiskie pētījumi liecina, ka pašapaugļotais mazulis ir mātes klons, kuram nepiemīt jaunas, individuālas īpašības. Zinātniekiem trūkst datu arī par to, vai šāda spēja pašapaugļoties ir visām haizivīm vai tikai dažām [[suga|sugām]]. Zinātnieki pieļauj, ka savvaļā tas notiek ļoti reti, jo šāds pastāvīgs ieradums novestu pie sugas pašiznīcināšanās.<ref>[http://www.nytimes.com/2007/05/23/science/23shark.html?_r=1 Female Shark Reproduced Without Male DNA, Scientists Say - New York Times<!-- Bota izveidots nosaukums -->]</ref>

== Haizivs uzbrukumi cilvēkam ==
[[Attēls:Bull shark (2007).jpg|thumb|250px|[[Vēršhaizivs]] (''Carcharhinus leucas'')]]
[[2006. gads|2006]]. gadā tika veikts padziļināts pētījums par haizivju uzbrukumiem [[cilvēks|cilvēkiem]]. No 96 uzbrukumiem 62 bija pēķšņi, negaidīti uzbrukumi, 34 netika iereģistrēti kā pēkšņi uzbrukumi, no kuriem 16 bija cilvēku izprovocēti uzbrukumi. Vidējais nogalināto cilvēku skaits laikā no [[2001. gads|2001]]. gada līdz [[2006. gads|2006]]. gadam bija 4,3 cilvēki gadā.<ref>[http://www.flmnh.ufl.edu/fish/sharks/statistics/2006attacksummary.htm ISAF 2006 Worldwide Shark Attack Summary<!-- Bota izveidots nosaukums -->]</ref>

Cilvēkam no vairāk kā 400 haizivju sugām ir bīstamas tikai 4 sugas, kuras mēdz uzbrukt pēkšņi:<ref>[http://www.flmnh.ufl.edu/fish/sharks/statistics/species2.htm ISAF Statistics on Attacking Species of Shark<!-- Bota izveidots nosaukums -->]</ref> [[baltā haizivs]] (''Carcharodon carcharias''), [[okeāna baltspuru haizivs]] (''Carcharhinus longimanus''), [[tīģerhaizivs]] (''Galeocerdo cuvier'') un [[vēršhaizivs]] (''Carcharhinus leucas''). Lai gan visas šīs četras sugas ir filmētas okeānos bez aizsargbūriem.

== Evolūcija ==
Haizivis [[pasaule|pasaulē]] dzīvoja jau pirms 450—420 [[miljons|miljoniem]] gadu [[ordoviks|ordovika]] periodā,<ref>{{Tīmekļa atsauce |url=http://latvijas.daba.lv/scripts/ViesuGramata/vg.cgi?id=1209289766&s=d |title=Latvijas dabas domu doze<!-- Bota izveidots nosaukums --> |access-date={{dat|2009|04|08||bez}} |archiveurl=https://web.archive.org/web/20121118223202/http://latvijas.daba.lv/scripts/ViesuGramata/vg.cgi?id=1209289766&s=d |archivedate={{dat|2012|11|18||bez}} }}</ref> pirms uz sauszemes bija parādījušies [[mugurkaulnieki]].<ref>[http://www.elasmo-research.org/education/evolution/geologic_time.htm Fathoming Geologic Time<!-- Bota izveidots nosaukums -->]</ref> Ne visi [[zinātnieks|zinātnieki]] piekrīt tam, ka šīs senās haizivis bija "īstas" haizivis.<ref>[http://www.elasmo-research.org/education/evolution/earliest.htm Earliest Sharks<!-- Bota izveidots nosaukums -->]</ref> Visvecākās haizivis, par kurām zinātnieki ir vienisprātis, ir 420 miljonus gadu vecas. Pirmās haizivis izskatījās savādāk, nekā haizivis mūsdienās.<ref>[http://www.elasmo-research.org/education/evolution/ancient.htm Ancient Sharks<!-- Bota izveidots nosaukums -->]</ref> Haizivis, kas izskatījās apmēram tāpat, kā haizivis izskatās šodien, dzīvoja pirms apmēram 100 miljoniem gadu.<ref>[http://www.elasmo-research.org/education/evolution/origin_modern.htm Origin of Modern Sharks<!-- Bota izveidots nosaukums -->]</ref>

Lielos daudzumos tiek atrasti fosilie haizivju [[zobi]]. Retu reizi ir atrasti skeleta fragmenti. Tā kā haizivij dzīves laikā izaug vairāki 10 tūkstoši zobu, tad nav pārsteigums, ka visbiežāk atrod tieši zobus. Kaulu vietā haizivīm ir skrimšļi, kas viegli noārdās pēc haizivs nāves.

Viena no senākajām un primitīvākajām haizivīm, par kuru zinātniekiem ir pietiekami daudz faktu materiāla, ir ''[[Cladoselache]]'', kas dzīvoja pirms 370 miljoniem gadu. Tā bija 1 [[metrs|metru]] gara un izskatā līdzīga [[baltā haizivs|baltajai haizivij]] (''Carcharodon carcharias''), bet tās zobi neaizvietojās tik regulāri kā mūsdienu haizivīm. 
 
Haizivis, kas dzīvoja pirms 300—150 miljoniem gadu, var iedalīt divās grupās: [[akantodes]] (''Acanthodii''), kas dzīvoja saldūdenī un izmira apmēram pirms 22 miljoniem gadu, un [[hibodonti]] (''Hybodontiformes''), kas pamatā apdzīvoja [[okeāns|okeānus]], bet spēja dzīvot arī saldūdenī.<ref>[http://hoopermuseum.earthsci.carleton.ca/sharks/P2-3.htm Xenacanths<!-- Bota izveidots nosaukums -->]</ref>

Mūsdienu haizivis sāka parādīties pirms 100 miljoniem gadu. Viena no jaunākajām haizivju [[Dzimta (bioloģija)|dzimtām]] ir [[āmurzivju dzimta]] (''Sphyrnidae''), kas parādījās [[eocēns|eocēnā]].<ref>[http://www.elasmo-research.org/education/evolution/rise_modern.htm The Rise of Modern Sharks<!-- Bota izveidots nosaukums -->]</ref> Vecākie [[baltā haizivs|baltās haizivs]] (''Carcharodon carcharias'') fosilie [[zobi]], kas ir atrasti, ir 60—65 miljonus gadu veci. Ap šo laiku izmira [[dinozauri]].

== Sistemātika ==
*'''Haizivju virskārta''' (''Selachimorpha'')
** kārta: [[Buļļgalvuhaizivjveidīgās]] (''Heterodontiformes'') 
** kārta: [[Daudzžaunhaizivjveidīgās]] (''Hexanchiformes'') 
** kārta: [[Dzelkņuhaizivjveidīgās]] (''Squaliformes'') 
** kārta: [[Eņģeļhaizivjveidīgās]] (''Squatiniformes'') 
** kārta: [[Makreļhaizivjveidīgās]] (''Lamniformes'')
** kārta: [[Paklājhaizivjveidīgās]] (''Orectolobiformes'') 
** kārta: [[Rekviēmhaizivjveidīgās]] (''Carcharhiniformes'') 
** kārta: [[Zāģdegunhaizivjveidīgās]] (''Pristiophoriformes'') 
** † kārta: ''[[Cladoselachiformes]]''
** † kārta: ''[[Eugeneodontida]]''
** † kārta: ''[[Hybodontiformes]]''
** † kārta: ''[[Iniopterygia]]''
** † kārta: ''[[Symmoriida]]'' 
** † kārta: ''[[Xenacantiformes]]''

== Atsauces ==
{{Atsauces}}

== Ārējās saites ==
* [http://eur-lex.europa.eu/LexUriServ/LexUriServ.do?uri=CELEX:32001R1638:LV:NOT Haizivju nosaukumi latviski]
* [http://www.delfi.lv/archive/article.php?id=23161447 ES veiks pasākumus haizivju aizsardzībai]
* [http://www.spoki.lv/daba-un-dzivnieki/Haizivs/18078 Haizivs foto]{{Novecojusi saite}}
* [http://www.fao.org/docrep/009/a0212e/A0212E18.htm Shark utilization]
* [http://www.elasmo-research.org/education/white_shark/scales.htm Skin of the Teeth]
* [http://www.etymonline.com/index.php?search=shark&searchmode=none Shark]


{{autoritatīvā vadība}}

[[Kategorija:Skrimšļzivis]]