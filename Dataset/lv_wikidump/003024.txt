{{cita nozīme|laikmetu|2002. gada animācijas filmu|Ledus laikmets (filma)}}
[[Attēls:AntarcticaDomeCSnow.jpg|thumb|200px|Pēdējā ledus laikmeta skats: Antarktīdas [[Polārais plato]] mūsdienās.]]
'''Ledus laikmets''' ir apzīmējums periodiskiem aukstuma periodiem [[Zeme]]s klimatiskajā vēsturē. No arheoloģiskajiem izrakumiem ir zināms par vismaz pieciem lieliem ledus laikmetiem.

== Senākie ledus laikmeti ==

Paši senākie zināmie ledus laikmeti bijuši jau [[Proterozojs|proterozoja]] un [[Fanerozojs|fanerozoja]] eonās.
# [[Hūrona apledojums]] (no [[Hūrons|Hūrona]] ezera nosaukuma) noritējis pirms 2,4 — 2,1 miljardiem gadu. Uzskata, ka viens no tā iemesliem bija [[skābeklis|skābekļa]] koncentrācijas pieaugums Zemes atmosfērā sakarā ar [[Fotosintēze|fotosintezējošo]] [[mikroorganisms|mikroorganismu]] skaita strauju pieaugumu,
# [[Kriogēnais periods]] (no ''cryos'' "auksts" un ''genesis'' "cilme") pirms 800 — 635 miljoniem gadu bija pats aukstākais periods Zemes vēsturē, kad ledāji vismaz divu secīgu apledojumu laikā pat sasnieguši [[ekvators|ekvatoru]],
# [[Andu-Sahāras apledojums]] notika [[Paleozojs|paleozoja ēras]] [[Kembrijs|kembrija]] un [[Ordoviks|ordovika]] periodos pirms 460 — 430 miljoniem gadu, kad notika viena no t. s. "dzīvo būtņu lielajām izmiršanām",
# [[Karū ledus laikmets]] (no ''Karoo'' apgabala nosaukuma [[Dienvidāfrika|Dienvidāfrikā]]) [[Paleozojs|paleozoja ēras]] [[Karbons|karbona]] un [[Perms|perma]] periodos pirms 360 — 260 miljoniem gadu, ko izraisīja skābekļa uzkrāšanās atmosfērā sakarā ar sauszemes augu savairošanos. Ledāji pārklāja [[Pangeja]]s superkontinenta dienviddaļu.

[[Attēls:GlaciationsinEarthExistancelicenced annotated.jpg|thumb|600px|center|Lielākie ledus laikmeti Zemes vēsturē iezīmēti ar zilu.]]

== Jaunākais ledus laikmets ==
[[Attēls:Ledaajs_ZAeiropaa.png|thumb|200px|Ledāja robežas Ziemeļeiropā pēdējā leduslaikmeta beigās]]
Vairums mūsdienu ģeologu uzskata, ka pašlaik turpinās [[Kainozojs|kainozoja]] ēras [[Kvartārs|kvartāra perioda]] apledojums, kas sākās pirms 2,58 miljoniem gadu [[Pleistocēns|pleistocēna]] epohā. Savu maksimumu ledāju izplatība sasniedza [[pleistocēns|pleistocēna]] epohas noslēgumā pirms apmēram 22 tūkstošiem gadu.
   
Laiku pa laikam bija arī starpledus jeb interglaciālie periodi, kad klimats kļuva nedaudz siltāks, tomēr kopumā laiks bija daudz aukstāks un sausāks nekā mūsdienās. Mainījās arī [[daba]] ledāja tuvumā. [[Augi|Augu valsts]] kļuva nabadzīga, daudzi pie [[siltums|siltuma]] pieraduši [[dzīvnieki]] izmira vai devās uz dienvidiem.
Ziemeļeiropā [[sniegs]] un [[ledus]] īsajās vasarās nepaguva izkust un zemi sāka pārklāt [[ledājs]] — bieza ledus un sniega kārta. Ledājs ilgstoši klāja visu [[Eiropa]]s ziemeļu daļu, arī [[Latvija]]s teritoriju. Ziemeļeiropā ledāja biezums sasniedza divus kilometrus.
Ledus laikmeta beigās pirms aptuveni 13 000 — 10 300 gadiem no ledāja kušanas ūdeņiem Ziemeļeiropā izveidojās [[Baltijas ledus ezers]] tagadējās [[Baltijas jūra]]s ieplakas dienvidu un centrālajā daļā.

Pēc lielo ledāju atkāpšanās [[Holocēns|holocēna]] epohas sākumā pirms aptuveni 12 000 gadu iestājies relatīvi siltāks periods. [[Grenlande]]s ledāja dziļurbumu pētījumi liecina, ka pirms apmēram 5 tūkstošiem gadu vidējā gaisa temperatūra Ziemeļu puslodē atkal sāka samazināties, minimumu sasniedzot pirms apmēram 2000 gadiem. Šajā laikā sākās cilvēku migrācija no [[Skandināvija]]s uz dienvidiem (daļa no [[Lielā tautu staigāšana|Lielās tautu staigāšanas]]). Pēc tam atkal kļuva relatīvi siltāks, [[Vikingu laikmets|Vikingu laikmetā]] (ap 1000 g. m. ē.) vidējā gaisa temperatūra sasniedza maksimumu, cilvēki apmetās Grenlandē un [[Islande|Islandē]]. Kopš tā laika zemes virsma atkal atdzisa, Ziemeļeiropā no 1350. līdz 1850. gadam iestājās "[[Mazais ledus laikmets]]".<ref>[http://citadapasaule.com/2013/05/02/globalas-sasilsanas-un-atdzisanas-miti/ Globālās sasilšanas un atdzišanas mīti: Mazais ledus laikmets]</ref>

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20100620172030/http://www.2v.lv/index.php/zintne/222-pirmais-ledus-laikmets-scies-skbeka-katastrofas-ietekm Pirmais ledus laikmets sācies skābekļa katastrofas ietekmē]
* [http://www.lu.lv/fileadmin/user_upload/lu_portal/terra/2009/jan-feb/ledus.pdf Vilks I. Cilvēks, kurš liek līknei atdzīvoties. // Terra. 01.2009. (.pdf)]
* [http://www.vesture.eu/index.php/Ledus_laikmets Ledus laikmets — vēstures terminu skaidrojošā vārdnīca]

== Skatīt arī ==
* [[Ledus laikmets Latvijā]]

{{Ģeoloģija-aizmetnis}}

{{autoritatīvā vadība}}

[[Kategorija:Ģeoloģija]]
[[Kategorija:Glacioloģija]]
[[Kategorija:Aizvēsture]]