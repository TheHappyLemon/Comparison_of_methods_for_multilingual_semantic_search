'''Fantāzijas literatūra''' ({{val|en|fantasy literature}}) ir [[literatūra]]s (galvenokārt — [[proza]]s) tematisks paveids; [[fantāzija]]s literatūrā attēloto pasauļu, tēlu, notikumu, sižetu pamatā parasti ir [[maģija]] un cita rakstura pārdabiski spēki. Fantāzijas literatūra ir spēcīgi ietekmējusies no [[mitoloģija]]s, [[viduslaiki|viduslaiku]] [[leģenda|leģendām]], tajā bieži sastopami dažādi mītiska rakstura motīvi un tēli, un darbība fantāzijas literatūras darbos bieži vien noris vidē, kas līdzinās viduslaiku pasaulei — lai gan pastāv arī, piemēram, tā sauktā pilsētas fantāzija (''urban fantasy''), kur darbība var risināties arī mūsdienu pilsētās.

== Vēsture ==

Par fantāzijas literatūras pirmsākumiem mēdz uzskatīt [[gotiskā literatūra|gotisko literatūru]] ([[Mērija Šellija]] u.c. autori), lai gan dažkārt fantāzijas literatūra tiek aplūkota plašākā kontekstā, tās aizsākumus saistot ar pārdabiska satura literatūru vispār, un tādējādi šajā kontekstā iekļaujot pat, piemēram, [[Homērs|Homēra]] eposus un citus mitoloģiska rakstura darbus.

Par fantāzijas literatūras aizsācēju jēdziena mūsdienu izpratnē tiek uzskatīts [[angļi|angļu]] [[filoloģija|filologs]] un rakstnieks [[Džons Ronalds Rūels Tolkīns]] (1892—1973), romāna "[[Hobits (grāmata)|Hobits]]" un triloģijas "[[Gredzenu pavēlnieks]]" autors. Līdzās Tolkīnam kā mazāk nozīmīgs, bet tomēr svarīgs autors minams arī [[Roberts Hauards]] (1906—1936); ietekmīgs bijis arī [[Klaivs Steiplzs Lūiss]], "[[Nārnijas hronikas|Nārnijas hroniku]]" autors.

Fantāzijas literatūra uzsāka spēcīgu attīstību 50. gados, un ieguva lielu popularitāti tieši pēc Tolkīna "Gredzenu pavēlnieka" publikācijām (1954—55). 20. gs. 50. un 60. gados fantāzijas literatūrai pievērsās aizvien vairāk un vairāk rakstnieku. Kā nozīmīgākie autori minami [[Terenss Henberijs Vaits]], [[Ursula Le Gvina]] ([[Jūrzeme]]s cikls); 70. gados [[Rodžers Zelaznijs]] sāka darbu pie "[[Emberas hronikas|Emberas hronikām]]", šajā laikā debitēja arī [[Terijs Brukss]]; 80. gados "[[Jaunās Saules grāmata]]s" ciklu aizsāka [[Džins Vulfs]], bet 1983. g. tika izdota [[Meriona Zimmere Bredlija|Merionas Zimmeres Bredlijas]] romāns "[[Avalonas miglas]]". 90. gadu un 21. gs. sākuma spilgtākie autori ir [[Džordžs R. R. Mārtins|Džordžs Mārtins]] (debitējis jau 70. gados), [[Roberts Džordans]], [[Filips Pulmens]], [[Nīls Geimens]], Brendons Sandersons, darboties turpina arī [[Ursula Le Gvina]] u.c.

Tāpat kā [[zinātniskā fantastika|zinātniskajā fantastikā]], arī fantāzijas literatūrā dominē [[Angļu valoda|angļu valodā]] rakstošie autori; starptautisku atpazīstamību ieguvuši tikai daži citas valodas pārstāvoši autori, piemēram, vācietis [[Mihaels Ende]] un polis [[Andžejs Sapkovskis]]. [[Padomju Savienība|PSRS]] fantāzijas literatūra praktiski neattīstījās, un gandrīz netika tulkoti arī rietumu autoru darbi: fantāzijas literatūra neatbilda valdošās ideoloģijas prasībām.<ref>''Stroda B.'' [http://www.zagarins.net/jg/jg245/JG245_Stroda.htm Zvaigžņu kuģi pret kājāmgājējiem] // Jaunā Gaita. — 2006.g. Nr. 2 (245). — 31.—35.lpp.</ref> Spēcīgu uzplaukumu [[Krievija|Krievijā]] un [[Ukraina|Ukrainā]] fantāzijas literatūra piedzīvoja pēc PSRS sabrukuma.

== Atsauces ==
<div style="font-size:90%">
{{atsauces}}
</div>

{{Literatūra-aizmetnis}}

{{fantastika}}

{{autoritatīvā vadība}}

[[Kategorija:Fantāzijas literatūra| ]]