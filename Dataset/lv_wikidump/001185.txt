{{Zinātnieka infokaste
| vārds = Čārlzs Darvins
| vārds_orig = ''Charles Darwin''
| attēls = Charles Darwin aged 51.jpg
| att_izmērs = 200px
| att_nosaukums = Čārlzs Darvins 51 gada vecumā
| dz_gads = 1809
| dz_mēnesis = 2
| dz_diena = 12
| dz_vieta = Mauntā (''The Mount''), [[Šrūsberi]], [[Šropšīra|Šropšīrā]], [[Anglija|Anglijā]]
| m_gads = 1882
| m_mēnesis = 4
| m_diena = 19
| m_vieta = Daunhausā (''Down House''), Daunā (''Downe''), [[Kenta|Kentā]], [[Anglija|Anglijā]]
| pilsonība = {{GBR}}
| tautība = [[brits]]
| darba_vietas = [[Karaliskā Ģeogrāfiskā biedrība]]
| alma_mater = [[Edinburgas Universitāte]],<br />[[Kembridžas Universitāte]]
| zinātne = [[dabaszinātnes]]
| pasniedzēji = 
| studenti = 
| sasniegumi = [[sugu izcelšanās]],<br />[[dabiskā izlase]]
| apbalvojumi = 1853. gada [[Karaliskā medaļa]],<br />1859. gada [[Volastona medaļa]],<br />1864. gada [[Kopleja medaļa]]
| paraksts = Darwinsig.svg
| piezīmes = 
}}

'''Čārlzs Roberts Darvins''' ({{val|en|Charles Robert Darwin}}, dzimis {{dat|1809|2|12}}, miris {{dat|1882|4|19}}) bija angļu [[dabaszinātnes|dabas pētnieks]], [[ģeogrāfs]], [[biologs]] un grāmatu [[autors]]; kolekcionārs un ģeologs, kurš vāca, apkopoja un sistematizēja zinātniskos novērojumus tam, ka visas dzīvās [[suga]]s ir attīstījušās [[evolūcija]]s gaitā no kopīga senča un gājuši cauri procesam, ko Darvins nosauca par [[dabiskā izlase|dabisko izlasi]]. Darvina teorija lika pamatus mūsdienu izpratnei par [[evolūcija|evolūciju]], tādēļ viņu uzskata par [[evolūcijas teorija]]s ([[darvinisms|darvinisma]]) pamatlicēju.

== Biogrāfija ==
[[Attēls:Charles Darwin 1816.jpg|thumb|left|175px|Čārlzs Darvins septiņu gadu vecumā, gadu pirms viņa mātes nāves]]

Čārlzs Roberts Darvins dzimis {{dat|1809|2|12}} [[Šropšīra|Šropšīrā]] ārsta ģimenē. Vecāki uzskatīja, ka arī dēlam jākļūst par [[ārsts|ārstu]], tāpēc Darvins uzsāka [[medicīna]]s studijas [[Edinburgas Universitāte|Edinburgas Universitātē]]. Tomēr izrādījās, ka Čārlzs nespēj skatīties uz [[asinis|asinīm]]. Pēc diviem studiju gadiem, kad viņš bija novērojis dažas bez [[anestēzija]]s veiktas operācijas, viņš pameta medicīnu un sāka [[Kembridžas Universitāte|Kembridžas Universitātē]] mācīties [[teoloģija|teoloģiju]]. Drīz pēc tam izrādījās, ka viņu daudz vairāk interesē [[ģeoloģija]] un [[botānika]].

Darvins sadraudzējās ar botānikas profesoru [[Džons Stīvenss Henslovs|Džonu Stīvensu Henslovu]] (''John Stevens Henslow''), kurš viņam ieteica piedalīties kādā jūras braucienā kā dabas pētniekam. Tā {{dat|1831|12|27}} Darvins ar kuģi ''[[Beagle (kuģis)|Beagle]]'', kura kapteinis bija jūrnieks un zinātnieks [[Roberts Ficrojs]], devās piecu gadu ilgā ceļojumā, kura laikā viņš nodarbojās ar ģeoloģiju un bioloģiju.

Darvinam visnozīmīgākās bija tās dažas nedēļas, kuras viņš pavadīja [[Galapagu salas|Galapagu salās]], kas atrodas uz [[ekvators|ekvatora]], apmēram 1000 kilometrus no [[Dienvidamerika]]s krastiem. Šajās salās bija sastopami [[augi]] un [[dzīvnieki]], kādu nav nekur citur. Darvins bija pārsteigts, ka uz katras salas dzīvoja citāda [[bruņrupuči|bruņurupuču]] suga. Ceļojums iedragāja Čārlza veselību, turklāt [[Argentīna|Argentīnā]] viņu sakoda infekciju pārnēsājoši [[kukaiņi]].

Atgriezies mājās, zinātnieks atskārta radniecību starp dažiem Galapagu salās dzīvojošajiem putniem, kuriem galvenokārt atšķīrās knābja forma. Tāpat viņi līdzinājās kādai mazu putnu sugai no Dienvidamerikas kontinenta. Darvins izsecināja, ka putnus uz salām varētu būt atnesusi vētra un jaunajā mājvietā tie evolūcijas gaitā mainījušies.

Izpētījis visus viņam pieejamos dzīvniekus, Darvins izstrādāja [[dabiskā izlase|dabiskās izlases]] teoriju. Saskaņā ar to, kaut arī vairums dzīvnieku mazuļu iet bojā, izdzīvo tie, kas vislabāk piemērojušies dzīves apstākļiem. Ja laiku pa laikam piedzimst dzīvnieks ar kādu īpatnību, kuras dēļ tas ir pārāks par citiem, viņš noteikti izdzīvo, tāpat kā viņa pēcnācēji ar šo pašu īpatnību. Tādā veidā dabiskā izlase liek katrai dzīvo būtņu sugai attīstīties.

Darvins vilcinājās publicēt savas idejas, jo varēja iedomāties, ka daudzi tās nepieņems. Kad [[Alfrēds Rasels Volless|Alfrēda Rasela Vollesa]] rakstos Darvins ieraudzīja sev tuvas atziņas, 1859. gadā iznāca viņa grāmata "[[Sugu izcelšanās]]". Tā izsauca spēcīgu sabiedrības reakciju, jo bija pretrunā ar [[Bībele]]s domām. Vispāratzītais domāšanas modelis par dzīvības rašanos bija Bībeles radīšanas mācība: dažādās dzīvo būtņu sugas bija vienreizīgi un nemainīgi Dieva radītas. Darvina uzskats par visu dzīvo būtņu radniecību un kopīgajiem senčiem tajā laikā bija negaidīts, bet ne jauns. Pats Darvins to arī nav noliedzis un savu domāšanas modeli pieticīgi apzīmējis par "hipotēzi". Par atzīstamu teoriju to paaugstināja tikai viņa sekotāji.

Zinātnieks mira 1882. gada 19. aprīlī 73 gadu vecumā. Apglabāts [[Vestminsteras abatija|Vestminsteras abatijā]] netālu no [[Īzaks Ņūtons|Īzaka Ņūtona]] un [[Džons Heršels|Džona Heršela]].

Ekstrapolējot uz sabiedrību, no Darvina teorijas radās [[sociālais darvinisms]] un [[eigēnika]].

== Bibliogrāfija ==
{{refbegin}}
* ''Zoology of the Voyage of H.M.S. Beagle'' (''Beagle'' ceļojuma iegūtie zooloģiskie dati, 1838-43, piecos sējumos, dažādi autori Darvina vadībā)
* ''Journal of Researches'' (Pētījumu pieraksti, 1839) - piezīmes par pētījumiem ceļojumā ar kuģi "''Beagle''"
* ''The Structure and Distribution of Coral Reefs'' (Koraļļu rifi, 1842)
* ''Geological Observations of Volcanic Islands'' (Ģeoloģiskie pētījumi vulkāniskās izcelsmes salās, 1844)
* ''Geological Observations on South America'' (Ģeoloģiskie pētījumi Dienvidamerikā, 1846)
* ''On the Tendency of Species to form Varieties; and on the Perpetuation of Varieties and Species by Natural Means of Selection'' (1858)
* ''On the Origin of Species by Means of Natural Selection, or the Preservation of Favoured Races in the Struggle for Life'' ([[Sugu izcelšanās|Sugu izcelšanās dabiskās atlases ceļā jeb pielāgotāko formu saglabāšanās cīņā par dzīvību]], 1859, latviski - 1914?; 1915, Pēterburga; 1953, Rīga) - centrālais Darvina darbs
* ''The Descent of Man, and Selection in Relation to Sex'' ([[Cilvēka izcelšanās un dzimumatlase]], 1871) - darbā Darvins pamatoja hipotēzi par cilvēka un citu sugu primātu izcelšanos no kopīgiem priekštečiem
* ''The Expression of the Emotions in Man and Animals'' (1872)
* ''Insectivorous Plants'' (Augi, kas barojas ar kukaiņiem, 1875)
* ''The Power of Movement in Plants'' (Čārlza Darvina autobiogrāfija, 1880)
* ''The Autobiography of Charles Darwin'' (Čārlza Darvina autobiogrāfija, 1887, Londona, {{ISBN|0-393-31069-8}}) - izdota piecus gadus pēc Darvina nāves
{{refend}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} [http://darwin-online.org.uk/ Č.Darvina kopoto rakstu online versija]
* [http://www.delfi.lv/news/comment/comment/article.php?id=23816041 Artis Svece. Dzīvības jautājums. // Rīgas Laiks, 2009. gada aprīlis]

{{autoritatīvā vadība}}
{{DEFAULTSORT:Darvins, Čārlzs}}
[[Kategorija:Šropšīrā dzimušie]]
[[Kategorija:Biologi]]
[[Kategorija:Angļu zinātnieki]]
[[Kategorija:Bioloģiskā evolūcija]]