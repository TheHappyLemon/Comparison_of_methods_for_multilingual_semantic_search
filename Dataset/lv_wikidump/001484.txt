{{Vielas infokaste
|attēls=[[Attēls:Trinitrotoluene.svg|150px]] [[Attēls:TNT-3D-balls.png|190px]]<br />Trinitrotoluola struktūrformula un molekulas modelis
|ķīmiskā formula=C<sub>6</sub>H<sub>2</sub>(NO<sub>2</sub>)<sub>3</sub>CH<sub>3</sub>
|molmasa=227,131
|blīvums=1654
|kušanas temperatūra=81&nbsp;°C
|viršanas temperatūra=sadalās
}}
'''Trinitrotoluols''' jeb '''TNT''' (2,4,6-trinitrometilbenzols, C<sub>6</sub>H<sub>2</sub>(NO<sub>2</sub>)<sub>3</sub>CH<sub>3</sub>) ir dzeltenīga, [[kristāls|kristāliska]] [[viela]], ko iegūst, [[nitrēšana|nitrējot]] [[toluols|toluolu]]. Atšķirībā no [[nitroglicerīns|nitroglicerīna]], tas tīrā veidā ir ievērojami stabilāks un ir viegli izkausējams, nezaudējot sprāgstvielas īpašības. Atklātā telpā deg bez sprāgšanas; sprādzienu var izraisīt degšana noslēgtā telpā.<ref>Francis Justs. ''Militāro jēdzienu skaidrojošā vārdnīca''. Rīga : Avots, 2008, 971. lpp. {{ISBN|978-9984-800-38-7}}</ref> TNT tiek plaši lietots kā [[sprāgstviela|sprāgstvielu]] sastāvdaļa. Šo [[viela|vielu]] mēdz dēvēt arī par '''trotilu'''. Nosaukums "TNT" vairāk izplatīts rietumos (piemēram, [[Amerikas Savienotās Valstis|ASV]]), savukārt, "trotils" - austrumos (piemēram, [[Krievija|Krievijā]]). Retāk ir sastopams jēdziens '''tols''', ko vairāk izmanto sarunvalodā. Trinitrotoluolam piemīt ļoti stipra [[detonētspēja]]. 200 g šīs sprāgstvielas spēj saraut gabalos dzelzceļa sliedi. TNT šķīst ūdenī un ir indīgs. Dažos armijas poligonos gruntsūdeņi ir piesārņoti ar TNT. Dažreiz TNT analītiskajā ķīmijā lieto par skābju-bāzu [[indikators|indikatoru]].

== Vēsture ==
Pirmais trinitrotoluolu ieguva vācu ķīmiķis [[Jūliuss Vilbrands]] 1863. gadā. Sākumā to izmantoja audumu krāsošanai spilgti dzeltenā krāsā un tikai 1891. gadā tika atklātas šīs vielas eksplozīvās īpašības, bet kopš 1902. gada trotilu sāka lietot kā brizantu sprāgstvielu civilām un militārām vajadzībām.<ref> Тротил готовится к заслуженной пенсии. Žurn. Химия и жизнь, 2018, №08, 16. lpp. {{ru ikona}}</ref>

== Iegūšana ==
Trinitrotoluolu laboratorijā var iegūt šādi:

Izejvielas: [[slāpekļskābe]] (koncentrēta), [[sērskābe]], [[toluols]]. Sērskābe te ir ūdensatņēmēja viela un katalizators, tā tieši reakcijā nepiedalās.

Vispirms sajauc slāpekļskābi (65%) ar sērskābi (95%). Sērskābi lēnām lej slāpekļskābē, maisa un dzesē. Skābju maisījumu pakāpeniski pievieno toluolam. Temperatūru procesa laikā jāuztur starp 30 un 40&nbsp;°C. Gala rezultātā iegūst nitrotoluolu.

C<sub>6</sub>H<sub>5</sub>CH<sub>3</sub> + HNO<sub>3</sub> → C<sub>6</sub>H<sub>4</sub>NO<sub>2</sub>CH<sub>3</sub> + H<sub>2</sub>O

Šo vielu tālāk nitrē ar svaigu nitrējošo maisījumu, ar lielāku slāpekļskābes koncentrāciju. Šeit nitrēšanas procesa laikā temperatūru uztur ap 90&nbsp;°C un gala rezultātā iegūst dinitrotoluolu.

C<sub>6</sub>H<sub>4</sub>NO<sub>2</sub>CH<sub>3</sub> + HNO<sub>3</sub> → C<sub>6</sub>H<sub>3</sub>(NO<sub>2</sub>)<sub>2</sub>CH<sub>3</sub> + H<sub>2</sub>O

To tālāk nitrē ar svaigu nitrējošo maisījumu, te ir nepieciešams [[oleums]]. Temperatūru procesa laikā uztur ap 100-115&nbsp;°C, pēc tam atdzesē.

C<sub>6</sub>H<sub>3</sub>(NO<sub>2</sub>)<sub>2</sub>CH<sub>3</sub> + HNO<sub>3</sub> → C<sub>6</sub>H<sub>2</sub>(NO<sub>2</sub>)<sub>3</sub>CH<sub>3</sub> + H<sub>2</sub>O

Galā iegūst maisījumu, kas satur TNT kristālus. Tos var atfiltrēt ar keramisku filtru, pēc tam mazgā ar ūdeni. Filtrātu un mazgāšanas šķīdumu atšķaida ar ūdeni, tam vajadzētu izgulsnēt lielāko daļu palikušā TNT. Iegūtos smalkos kristālus nofiltrē. TNT tālāk var attīrīt pārkristalizējot no [[etanols|etanola]].
Nitrēšanas reakciju blakusefekts ir siltuma izdalīšana, tāpēc jāveic stingra temperatūras kontrole. Pēc dažiem avotiem, trinitrotoluols var detonēt 100-150[[°C]] temperatūrā, tomēr, ja būs pārāk zema temperatūra, būs mazāks produkta iznākums.

{{Sprādzienbīstams|Šī ķīmiskā reakcija ir ārkārtīgi bīstama, ja to neveic izglītoti profesionāļi īpaši aprīkotās laboratorijās.}}

== Īpašības ==
Trinitrotoluola eksplozijas rezultātā rodas [[ūdens]], [[oglekļa monoksīds|oglekļa(II) oksīds]], [[ogleklis]] un [[slāpeklis]].

: 2 C<sub>7</sub>H<sub>5</sub>N<sub>3</sub>O<sub>6</sub> → 3N<sub>2</sub> + 5H<sub>2</sub>O + 7CO + 7C

== Atsauces ==
{{atsauces}}

{{autoritatīvā vadība}}

[[Kategorija:Nitrosavienojumi]]
[[Kategorija:Sprāgstvielas]]