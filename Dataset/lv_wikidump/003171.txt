{{Apdzīvotas vietas infokaste
 | name                     = Plovdiva
 | official_name            = ''Пловдив''
 | settlement_type          = [[Bulgārijas pilsētu uzskaitījums|Pilsēta]]
 | image_skyline            = 
 | image_caption            = 
 | image_flag               = Plovdiv flag.svg
 | image_seal               = 
 | image_shield             = Plovdiv-coat-of-arms.svg
 | shield_link              = 
 | flag_link                = 
 | shield_size              = 
 | pushpin_map              = Bulgārija
 | pushpin_label_position   = 
 | map_caption              = 
 | subdivision_type         = Valsts
 | subdivision_name         = {{karogs|Bulgārija}}
 | subdivision_type1        = Apgabals
 | subdivision_name1        = [[Plovdivas apgabals]]
 | subdivision_type2        = 
 | subdivision_name2        = 
 | established_title        = Dibināta
 | established_date         = 4000. g.p.m.ē.
 | government_type          = 
 | leader_title             = 
 | leader_name              = 
 | area_magnitude           = 
 | area_total_km2           = 101.98
 | area_land_km2            = 
 | area_water_km2           = 
 | area_urban_km2           = 
 | area_metro_km2           = 
 | population_as_of         = 2014
 | population_footnotes     = 
 | population_total         = 341567
 | population_urban         = 
 | population_metro         = 
 | population_density_km2   = auto
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas vasaras laiks|EEST]]
 | utc_offset_DST           = +3
 | latd = 42 | latm = 9 | lats =  | latNS = N
 | longd = 24 | longm = 45 | longs =  | longEW = E
 | postal_code_type         = Pasta kods
 | postal_code              = 4000
 | elevation_footnotes      = 
 | elevation_m              = 164
 | website                  = {{url|www.plovdiv.bg/}}
 | footnotes                = 
}}
'''Plovdiva''' ({{val|bg|Пловдив}}) ir [[Bulgārija]]s pilsēta, kas atrodas valsts dienvidu daļā, [[Augstrāķijas līdzenums|Augštrāķijas līdzenumā]] pie [[Marica]]s upes. Pilsēta atrodas 152&nbsp;km attālumā no Bulgārijas galvaspilsētas [[Sofija]]s. Plovdiva ir [[Plovdivas apgabals|Plovdivas apgabala]] administratīvais centrs un lielākā pilsēta. Pēc 2014. gada datiem pilsētas teritorijā dzīvo 341 567 iedzīvotāji. Pēc iedzīvotāju skaita tā ir Bulgārijas otrā lielākā pilsēta un [[Eiropas Savienības lielākās pilsētas pēc iedzīvotāju skaita|74. lielākā Eiropas Savienības pilsēta]].

Plovdiva ir dibināta 4000. gadus pirms mūsu ēras un tiek uzskatīta par vienu no vecākajām pilsētām pasaulē. Pilsēta vēsturiski ir attīstījusies uz septiņiem kalniem, kuru vidējais augstums sasniedz 164 metrus virs jūras līmeņa. Pateicoties kalniem pilsēta bieži tiek dēvēta par pilsētu uz septiņiem kalniem.

Plovdiva ir nozīmīgs Bulgārijas ekonomikas, transporta, izglītības un kultūras centrs.  Pilsēta ar senu vēsturi, saglabājušās [[Sena Roma|romiešu]] celtņu drupas. Plovdivas vecpilsēta tiek uzskatīta par vienu no skaistākajām [[Balkānu pussala|Balkānu pussalā]].

2014. gada 5. septembrī pilsēta tika izvēlēta par 2019. gada Eiropas kultūras galvaspilsētu.

== Vēsture ==
Pilsēta ir apdzīvota no aizvēsturiskiem laikiem. [[Trāķieši]] to sauca par '''Eimolfiju''' (''Eumolpia'').

342. gadā p.m.ē. [[Maķedonijas Aleksandrs|Maķedonijas Aleksandra]] tēvs [[Filips II (Maķedonija)|Filips II]] ieņem pilsētu un pārdēvē to savā vārdā par '''Filipopoli''' (''Φιλιππούπολη''). [[Grieķi]] Plovdivu šādi sauc arī mūsdienās.

Filipopole eksistē kā neatkarīga grieķu pilsēta, līdz to ieņem [[Senā Roma|romieši]], nosaucot par '''Trimontiju''' (Trimontium). Senās Romas laikos Trimontija ir Romas [[Trāķija]]s provinces galvaspilsēta. 250. gada pilsētas apkārtnē notiek [[Filipopoles kauja]] starp romiešiem un impērijā iebrukušajiem [[goti]]em. Goti karaļa [[Kniva]]s vadībā uzvar un ieņem pilsētu. 334., 335. vai 337. gadā Filipopolē notiek [[Filipopoles koncils]].

443. gadā pilsētu ieņem [[huņņi]] [[Atila]]s vadībā.

VI gs. vidū Plovdivas teritorijā ierodas [[slāvi]]. Turpmākos gadsimtus Plovdiva dažbrīd ir [[Biznatija|Bizantijas]], bet dažkārt [[Bulgārija]]s rokās. 970. gadā Bizantijas imperators [[Joans I Cimishijs]] (Ιωάννης Τσιμισκής) izmitina Filipopoles apkārtnē apmēram 200 000 [[armēņi|armēņu]] [[paulikānisms|paulikāņus]], rezultātā Filipopole kļūst par paulikāņu centru Eiropā. 1205. gadā [[Bulgārija|bulgāru]] cars [[Kalojans]] noposta Filipopoli.

1364. gadā Plovdivu ieņem [[turki]] un tā paliek [[Osmaņu impērija]]s sastāvā līdz 1885. gadam. Šajā periodā pilsētas turku nosaukums ir '''Filibe'''.

1878. gada 17. janvārī, [[Krievu-turku karš|krievu-turku kara]] laikā, [[Krievija|krievu]] karaspēks [[Josifs Gurko|Josifa Gurko]] vadībā sturmē pilsētu. Turki [[Suleimans-pašā|Suleimana-pašā]] vadībā, atkāpjas uz [[Stambula|Stambulu]]. Tomēr, pamatojoties uz 1878. gada [[Berlīnes līgums|Berlīnes līgumu]], Plovdiva nenokļūst Bulgārijas sastāvā, bet ir galvaspilsēta no Turcijas pusneatkarigai [[Austrumrumēlija]]i. 1886. gadā Austrumrumēlija pēc bulgāru sacelšanās tiek iekļauta Bulgārijas valstī.

== Cilvēki ==
* [[Boriss Hristovs]] (''Борис Христов'') (1914—1993) - operdziedonis
* [[Stefka Kostadinova]] (''Стефка Костадинова'') (1965-) - augstlēcēja
* [[Milčo Levijevs]] (''Милчо Левиев'') (1937-) - [[džezs|džeza]] mūziķis
* [[Marija Petrova]] (''Мария Петрова'') (1975-) - vingrotāja
* [[Hristo Stoičkovs]] (''Христо Стоичков'') (1966-) - futbolists
* [[Petrs Stojanovs]] (''Петър Стоянов'') (1952-) - Bulgārijas prezidents (1997-2002)
* [[Žans Videnovs]] (''Жан Виденов'') (1959-) - Bulgārijas premjerministrs (1995-97)

==Ārējās saites==
{{sisterlinks-inline}}
{{enciklopēdiju ārējās saites}}

{{Bulgārija-aizmetnis}}
{{autoritatīvā vadība}}

[[Kategorija:Bulgārijas pilsētas]]
[[Kategorija:Plovdivas apgabals]]