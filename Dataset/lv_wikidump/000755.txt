{{Programmēšanas valodas infokaste
| name                   = HTML
| logo                   = [[Attēls:HTML5_logo_and_wordmark.svg|220px]]
| caption                = HTML jaunākās versijas HTML5 logo
| paradigm               = 
| year                   = [[1991]]. gadā
| designer               = WHATWG
| latest_release_version = HTML5
| latest_release_date    = {{Release date and age|2014|10|28}}
| latest_test_version    =
| latest_test_date       = 
| turing-complete        = Yes
| typing                 = 
| implementations        = Vairākas
| influenced_by          = 
| influenced             = 
| operating_system       = 
| license                = 
| website                = {{URL|https://whatwg.org}}
}}
'''Hiperteksta iezīmēšanas valoda''' jeb '''HTML''' (no {{val|en|'''H'''yper'''T'''ext '''M'''arkup '''L'''anguage}}) ir [[iezīmēšanas valoda]], kas ir izstrādāta [[tīmekļa lappuse|tīmekļa lappušu]] un citas [[tīmekļa pārlūkprogramma|pārlūkprogrammā]] attēlojamas informācijas glabāšanai. Sākotnēji definēta kā vienkārša [[valoda SGML|SGML]] implementācija, HTML šobrīd ir starptautisks standarts ([[Starptautiskā standartu organizācija|ISO]]/[[Starptautiskā elektrotehniskā komisija|IEC]] 15445:2000). HTML specifikāciju pamatā uztur [[Tīmekļa hiperteksta pielietojumu tehnoloģiju darba grupa]] (WHATWG).

Pēdējā HTML versija ir [[HTML5]].

== Ievads ==
HTML ir iezīmēšanas valoda, kas ir vērsta uz vienas lappuses teksta dokumentu attēlošanu speciālās programmas ''HTML lietotāja aģentos'', kuru visizplatītākais paveids ir ''tīmekļa pārlūkprogramma''. HTML sniedz iespēju dokumenta pamatsaturu sasaistīt ar dažāda veida [[metadati]]em un atveidei nepieciešamo informāciju. Atveides informācija var būt gan nelielas teksta dekorācijas, kā piemēram atsevišķa vārda pasvītrošana vai attēla ievietošana tekstā, gan sarežģīti skripti, attēlkartes un formu definīcijas, kas kontrolē tīmekļa pārlūkprogrammu. Metadati var saturēt informāciju par dokumenta nosaukumu un autoru, strukturālo informāciju, teiksim izteikt to, kā dokuments tiek dalīts rindkopās, sarakstos, virsrakstos, u.c., un, kas ir pats svarīgākais, informāciju, kas atļauj dokumentu sasaistīt ar citiem dokumentiem. Lai gan lielākās daļas HTML dokumentu pamatā ir teksts, pastāv arī nelieli HTML dokumenti, kuru vienīgais uzdevums ir attēlot vizuālu informāciju tīmekļa pārlūkprogrammā.

HTML dokumenti tiek veidoti ar [[teksta redaktors|teksta redaktoru]] un [[Integrētā izstrādes vide|integrēto izstrādes vižu]] palīdzību vai sagatavoti dinamiski citā programmā. Tos pasniedz kā [[teksta fails|teksta datnes]], kuru nosaukums bieži beidzas ar ".html" vai ".htm". Šādi faili parasti tiek veidoti ar domu, ka tie būs pieejami [[Globālais tīmeklis|Vispasaules tīmeklī]], izmantojot [[HTTP]] protokolu. Pieprasījumus pēc HTML dokumentiem parasti veic [[tīmekļa pārlūkprogramma]]s un, tūlīt pēc saņemšanas, dokuments tiek apstrādāts un parādīts lietotājam. HTML var tikt lietots arī e-pasta ziņojums, tādā gadījumā to attēlo e-pasta lasīšanas programma.

== Vienkāršs koda piemērs ==
<pre><!DOCTYPE html>
<html>
  <head>
    <title>Nosaukums</title>
  </head>
  <body>
    <h1>Virsraksts</h1>
    <p>Rindkopa</p>
  </body>
</html></pre>

== Standarta versijas ==
* [https://web.archive.org/web/20050305063804/http://www.ietf.org/rfc/rfc1866.txt HTML 2.0] — ({{RFC|1866}}) (1995. gada 22. septembris)
* [http://www.w3.org/TR/REC-html32 HTML 3.2] — (1997. gada 14. janvāris)
* [http://www.w3.org/TR/REC-html40-971218/ HTML 4.0] — (1997. gada 18. decembris)
* [https://web.archive.org/web/20050306015517/http://www.w3.org/TR/html401/ HTML 4.01] (maznozīmīgi labojumi) — (1999. gada 24. decembris)
* [http://www.purl.org/NET/ISO+IEC.15445/15445.html ISO/IEC 15445:2000]{{Novecojusi saite}} ("[[ISO]] HTML", balstīts uz HTML 4.01 Strict) — (2000. gada 15. maijs)
*[[HTML5|HTML 5]] - (2014. gada 28. oktobris)

Jaunas HTML standarta versijas vairs nav plānotas, taču HTML5 nemitīgi turpina savu attīstību WHATWG un [[Vispasaules Tīmekļa konsorcijs|W3C]] vadībā.

== Skatīt arī ==
* [[HTML valodas sintakse]]
* [[Vispasaules Tīmekļa konsorcijs]]
* [[Tims Bērnerss-Lī]]

{{IT-aizmetnis}}

{{autoritatīvā vadība}}

[[Kategorija:HTML|*]]
[[Kategorija:Vispasaules tīmeklis]]
[[Kategorija:Iezīmēšanas valodas]]
[[Kategorija:W3C standarti]]