{{Personas infokaste
|          vārds = Sergejs Koroļovs
|     vārds_orig = ''Сергей Павлович Королёв''
|         attēls = Korolyov (1934).jpg
|     att_izmērs = 
|  att_nosaukums = Koroļovs 1934. gadā
|     dz_dat_alt = 
|        dz_gads = 1907
|     dz_mēnesis = 1
|       dz_diena = 12
|       dz_vieta = [[Žitomira]], [[Krievijas impērija]]<br />(tagad [[Žitomiras apgabals]], {{UKR}})
|      m_dat_alt = 
|         m_gads = 1966
|      m_mēnesis = 1
|        m_diena = 14
|        m_vieta = [[Maskava]], [[KPFSR]], [[Padomju Savienība|PSRS]]<br />(tagad {{RUS}})
|   dzīves_vieta = 
|      pilsonība = 
|        tautība = 
|   nodarbošanās = inženieris, konstruktors
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = Sergei Korolyov Signature.svg
|       piezīmes = 
|    kategorijas = 
|    citas daļas = 
}}

'''Sergejs Koroļovs''' (dzimis {{dat|1907|1|12}} [[Žitomira|Žitomirā]], tagad [[Ukraina|Ukrainā]], miris {{dat|1966|1|14}} [[Maskava|Maskavā]], [[Krievija|Krievijā]]) bija [[PSRS]] [[ukraiņi|ukraiņu]] [[raķete|raķešu]] un kosmiskās tehnikas konstruktors, PSRS stratēģiskā raķešu bruņojuma izveidotājs, Viens no [[kosmonautika]]s pamatlicējiem.

== Dzīvesgājums ==
Sergejs Koroļovs studēja [[aviācija]]s tehniku [[Kijiva]]s politehniskajā institūtā (1924-1926), tad Maskavas Augstākajā tehniskajā skolā (1926-1930), projektējis planierus.

1931. gadā viņš kopā ar [[Frīdrihs Canders|Frīdrihu Canderu]] izveidoja [[GIRD|Reaktīvās kustības pētīšanas grupas (GIRD)]] , kur tapa pirmās padomju šķidrās degvielas raķetes. No 1933. gada Reaktīvā institūta direktora vietnieks, no 1934. gada raķešu lidaparātu nodaļas vadītājs. 1934. gadā izdota Koroļova grāmata "Raķešlidojums stratosfērā". 1936. gadā Koroļovs konstruējis [[spārnotā raķete|spārnotās raķetes]].

1938. gadā Koroļovs tika nepamatoti apsūdzēts un notiesāts uz 10 gadiem. 1940. gadā pārvests uz [[NKVD]] speciālo konstruktoru biroju CKB-29 (faktiski - cietuma režīmā), kur [[Andrejs Tupoļevs|A. Tupoļeva]] vadībā tika konstruēts frontes [[bumbvedējs]] [[Tu-2]]. 1942. gadā pārvests uz NKVD OKB, kur nodarbojās ar [[raķešdzinējs|raķešdzinēju]] konstruēšanu kara lidmašīnu vajadzībām.

Beidzoties [[Otrais pasaules karš|karam]], [[1946]]. gadā S. Koroļovs tika nozīmēts par [[tālās darbības ballistiskā raķete|tālās darbības ballistisko raķešu]] galveno konstruktoru. Sākumā galvenais mērķis bija [[Vācija|Vācijā]] PSRS okupētajā daļā atrast visu, kas saistīts ar [[ballistiskā raķete|ballistiskās raķetes]] [[V-2]] radīšanu, izgatavošanu un palaišanu. Raķešu daļas un dokumentācija tika pārvesta uz Padomju Savienību, kur arī veikti V-2 izmēģinājumu lidojumi. [[1947]]. gadā notika pirmie raķetes [[R-1 raķete|R-1]] (identiska V-2, bet detaļas ražotas PSRS) izmēģinājumi. Notika tālāka R-1 modificēšana.

1956. gada augustā konstruktoru birojs [[OKB-1]] tika atdalīts no NII-88 kā patstāvīga organizācija, un par tās galveno konstruktoru kļuva S. Koroļovs.
1957. gada augustā notika pirmās [[starpkontinentālā ballistiskā raķete|starpkontinentālās ballistiskās raķetes]] [[R-7]] veiksmīgs izmēģinājums.
1957. gada 4. oktobrī ar R-7 Zemes orbītā tika palaists pirmais [[Zemes mākslīgais pavadonis]] [[Sputņik-1]], kam bija milzīga nozīme PSRS prestiža celšanā. Koroļova vadībā notika citu pavadoņu palaišana, kā arī [[starpplanētu zonde|starpplanētu zonžu]] izstrāde lidojumiem uz [[Mēness|Mēnesi]], [[Marss (planēta)|Marsu]], [[Venēra (planēta)|Venēru]].

Koroļova vadībā notika pirmā pilotējamā [[kosmosa kuģis|kosmosa kuģa]] [[Vostok]] konstruēšana. Tā palaišanai tika modificēta raķete R-7. 1961. gada 12. aprīlī pirmoreiz notika [[Vostok-1]] starts ar [[Jurijs Gagarins|Juriju Gagarinu]]. 1964. gadā notika kosmosa kuģa [[Voshod-1]] starts ar trim cilvēkiem uz borta. 1965. gadā notika [[Voshod-2]] starts, kura laikā pirmoreiz cilvēks izgāja atklātā kosmosā.

Koroļova vadībā sākās darbs pie pilotējamu Mēness ekspedīciju sagatavošanas. Tika konstruēta milzīga nesējraķete [[N-1]] (tās visi izmēģinājuma lidojumi bija neveiksmīgi). Tika izstrādāts pilnīgi jauns kosmosa kuģis [[Sojuz (kosmosa kuģis)|Sojuz]]. Sergejs Koroļovs nesagaidīja jaunās raķetes un kosmosa kuģa lidojumus, 1966. gada 14. janvārī viņš mira.

== Piemiņa ==
Koroļova vārdā nosaukts krāteris uz Mēness un Marsa, kā arī [[asteroīds]] "1855 Korolev".

1996. gadā par [[Koroļova|Koroļovu]] tika pārdēvēta Kaļiņingradas pilsētiņa Maskavas tuvumā.

== Ārējās saites==
{{sisterlinks-inline}}
{{enciklopēdiju ārējās saites}}


{{autoritatīvā vadība}}

{{DEFAULTSORT:Koroļovs, Sergejs}}

[[Kategorija:1907. gadā dzimušie]]
[[Kategorija:1966. gadā mirušie]]
[[Kategorija:PSKP biedri]]
[[Kategorija:Kosmonautikas pamatlicēji]]
[[Kategorija:Raķešu konstruktori]]
[[Kategorija:Sociālistiskā Darba varoņi]]
[[Kategorija:Ar Ļeņina ordeni apbalvotie]]
[[Kategorija:Padomju represijās cietušie]]
[[Kategorija:Ar ordeni "Goda Zīme" apbalvotie]]
[[Kategorija:Ļeņina prēmijas laureāti]]
[[Kategorija:Žitomirā dzimušie]]
[[Kategorija:Krievijas ukraiņi]]