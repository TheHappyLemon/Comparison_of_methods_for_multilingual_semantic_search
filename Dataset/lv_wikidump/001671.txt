{{Elementa infokaste
 |                  tips = halogēns
 |       kārtas skaitlis = 35
 |              1. čaula = 2
 |              2. čaula = 8
 |              3. čaula = 18
 |              4. čaula = 7
 |               simbols = Br
 |              atommasa = 79,904
 |    valences elektroni = [Ar]3d<sup>10</sup>4s<sup>2</sup>4p<sup>5</sup>
 |        tabulas attēls = [[Attēls:Br-TableImage.svg|250px]]
 |                attēls = [[Attēls:BrBrom.JPG|190px]]&nbsp;&nbsp;&nbsp;&nbsp;[[Attēls:Dibromine-2D-dimensions.png|130px]]<br />Ampula ar šķidru bromu un broma molekulas struktūrformula ar starpatomu attālumu
 |   oksidēšanas pakāpes = '''+7''', '''+5''', +3, '''+1''', '''-1'''
 |   elektronegativitāte = 2,96
 |               blīvums = 3119
 |   kušanas temperatūra = 265,8 K (-7,3&nbsp;°C)
 |  viršanas temperatūra = 332 K (58,8&nbsp;°C)
 | trīskāršais punkts    = 
 | kritiskais punkts     = 
 | īpatnējā pretestība   = 
 | skaņas ātrums         = 
 | Van der Vālsa rādiuss = 
}}

'''Broms''' ir [[ķīmiskais elements]] ar simbolu '''Br''' un [[atomskaitlis|atomskaitli]] 35. Broms ir [[halogēni|halogēns]]. Broms ir vienīgais [[nemetāli|nemetāls]], kas [[normāli apstākļi|normālos apstākļos]] ir [[šķidrums]]. Tas ir gaistošs sarkanbrūns šķidrums, kura tvaiki ir kodīgi un [[inde|indīgi]]. Bromam ir iespējamas oksidēšanas pakāpes no -1 līdz +7. Tā vārds cēlies no sengrieķu valodas vārda ''bromos'', kas nozīmē "smirdoņa".

{{inde|Elementārais broms ir ļoti indīga un kodīga viela!}}

== Vēsture ==
Bromu neatkarīgi viens no otra 1825. un 1826. gadā pirmo reizi izolēja divi ķīmiķi: attiecīgi vācu ķīmiķis [[Carl Jacob Löwig|Karls Jakobs Lēvigs]] un franču ķīmiķis [[Antoine Jérôme Balard|Antuāns Žeroms Balārs]]. 1826. gadā jaunais ķīmijas laborants Balārs tikko bija ieguvis [[farmācija|farmaceita]] grādu. Pētot [[Monpeljē]] apkārtnē jūras [[aļģes]], viņš atklāja bromu, lai gan broma savienojumi bija zināmi jau pirms tam. Tajā laikā [[jūraszāles]] tika izmantotas, lai iegūtu [[jods (elements)|jodu]]. Sākotnēji Balārs uzskatīja, ka broms ir joda hlorīds, bet to viņam neizdevās pierādīt, tādēļ secināja, ka tas ir jauns ķīmiskais elements. Balārs vēlējās šo elementu nosaukt par rutilu, sarkanās krāsas dēļ, bet viņa padomdevējs piedāvāja to nosaukt par muriju, kas nozīmētu "[[sālījums]]".

1825. gadā vācu ķīmiķis Karls Jakobs Lēvigs pētīja [[hlors|hlora]] minerālsāļus. Arī viņš atklāja jauno elementu. Kad gadu vēlāk viņš publicēja savu eksperimentu rezultātu, atklājās, ka franču ķīmiķa Balāra atklājums ir jau publicēts. Tādēļ broma atklāšana tiek saistīta ar abiem ķīmiķiem.

== Atrašanās dabā ==
Dabā broms brīvā veidā nav sastopams. [[Zemes garoza|Zemes garozā]] broms sastāda 1,6{{E|-6}} masas procentus.<ref name="LPE"/> Dabā broms ir sastopams [[bromūdeņražskābe]]s sāļu — [[bromīdi|bromīdu]] veidā. To iegūst no [[jūra]]s ūdens. Broms ir izkliedēts elements — sāļu veidā ir sastopams minerālsāļu nogulumos kopā ar Cl ([[hlors|hloru]]), jūras ūdenī ir 0,0065% broma, sāļezeru ūdenī līdz pat 0,2%.<ref name="LPE"/>

=== Izotopi ===
Bromam ir divi stabili [[izotops|izotopi]] — broms-79 (50,69% no dabā sastopamā broma daudzuma) un broms-81 (49,31%).<ref name="jlab"/> Ir zināmi arī vēl vismaz 23 radioaktīvi izotopi, kas iegūti [[laboratorija]]s apstākļos. Daudzi no šiem izotopiem ir [[kodolu dalīšanās]] produkti.

== Īpašības ==
[[Attēls:Bromine vial in acrylic cube.jpg|thumbnail|200px|Broms, ieslēgts akrila kubā]]
Elementārais broms pastāv kā [[divatomu molekula]] (Br<sub>2</sub>). Broms ir sarkanbrūns [[šķidrums]] ar asu smaku, istabas temperatūrā izdala brūnus tvaikus (ļoti indīgi).<ref name="LPE"/> Broms ir vienīgais [[nemetāli|nemetāls]], kas istabas temperatūrā ir šķidrums. Šķīst ūdenī, labāk — organiskajos [[šķīdinātājs|šķīdinātājos]].<ref name="LPE"/> Broms ir [[oksidētājs]]. Viegli reaģē ar [[sērs|sēru]], [[fosfors|fosforu]], halogēniem, vieglajiem metāliem, nereaģē ar [[skābeklis|skābekli]], [[slāpeklis|slāpekli]] un [[ogleklis|oglekli]]. Rūpnieciski iegūst no [[bromīdi]]em, iedarbojoties uz tiem ar Cl<sub>2</sub> ([[hlors|hloru]]).<ref name="LPE"/>

== Izmantošana ==
Bromu un tā savienojumus izmanto [[krāsviela|krāsvielām]], [[ārstnieciskais līdzeklis|ārstniecisko līdzekļu]] (broma mikstūra) un [[pesticīdi|pesticīdu]] sintēzei, par [[benzīns|benzīna]] piedevu. Gaismjutīgo [[sudraba bromīds|sudraba bromīdu]] AgBr izmanto [[fotogrāfija|fotogrāfijā]].<ref name="LPE"/> Senās [[Rietumromas impērija]]s valdnieki savu tērpu krāsošanai izmantoja bromu saturošu [[krāsviela|krāsvielu]] — dibromindigo, ko ieguva no jūras [[gliemeži]]em. Plašāk šī krāsa pazīstama kā ''Royal purple'' jeb karaliski purpursarkanā.

Broms un tā savienojumi tiek izmantoti arī dažādu [[dezinfekcija]]s līdzekļu un ražošanā, par [[antipirēni]]em (pretaizdegšanās līdzekļiem), [[ūdens attīrīšana]]s savienojumos un [[pesticīdi|pesticīdos]].<ref name="WebElements - use"/>

== Atsauces ==
{{commonscat|Bromine|Broms}}
{{atsauces|refs=
<ref name="LPE">{{LPE|2|153}}</ref>
<ref name="jlab">{{tīmekļa atsauce | url= http://education.jlab.org/itselemental/iso035.html | title= Isotopes of the Element Bromine | publisher= Jefferson Lab | accessdate= 2012-12-22 | language= angliski}}</ref>
<ref name="WebElements - use">{{tīmekļa atsauce | url= http://www.webelements.com/bromine/uses.html | title= Bromine: uses | publisher= WebElements | accessdate= 2012-12-22 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Broms| ]]