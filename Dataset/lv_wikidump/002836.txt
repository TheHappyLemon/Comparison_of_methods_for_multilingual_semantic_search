{{Karaliskas personas infokaste
| vārds               =Aļģirds
| vārds_orģ           = ''Algirdas/Альгерд''
| attēls              =Kunigaikštis Algirdas.jpg
| amats               =[[Lietuvas dižkunigaitis]]
| term_sākums         =	[[1345]]. gads
| term_beigas         = [[1377]]. gads
| priekštecis         =[[Jaunutis]]
| pēctecis            =[[Jagailis]]
| dzim_dati           =ap [[1296]]. gadu
| dzim_vieta          =
| dzīves_vieta        =
| mir_dati            =[[1377]]. gada maija beigās
| mir_vieta           =domājams, [[Maišagala|Maišagalā]]<br>([[Viļņas apriņķis]] {{LTU}})
| tēvs                =[[Ģedimins]]
| māte                =Jevna
| dinastija           =[[Ģedimina dinastija]]
| dzīvesb             =
* Marija ([[Vitebska]]s kņaza meita)
* Juliāna ([[Tvera]]s kņaza meita)
| bērni               =vismaz 12 dēli un vismaz 9 meitas, to skaitā [[Jagailis]], [[Šķirgailis]], [[Švitrigailis]]
| reliģija            =
| apglabāts           =
| paraksts            =
| piezīmes            =
}}
{{Citas nozīmes|Lietuvas valdnieku|Aļģirds (nozīmju atdalīšana)|Aļģirds}}
'''Aļģirds''', arī '''Oļģerts''' ({{val|lt|Algirdas}}, {{val|be|Альгерд}}, {{lang-la|Olgerth}}; dzimis ap [[1296]]. gadu, miris [[1377]]. gada maija beigās) bija [[Lietuvas dižkunigaitija]]s valdnieks kopā ar savu brāli [[Ķēstutis|Ķēstuti]] laikā no 1345. līdz 1377. gadam. Līdzās viņa tēvam [[Ģedimins|Ģediminam]] Aļģirds tiek uzskatīts par vienu no izcilākajiem Lietuvas valdniekiem. Aļģirds pakļāva daļu līdz tam [[Zelta orda]]s pārvaldē esošo kņazu valstu, paplašinot Lietuvas robežas tagadējās [[Krievija]]s un [[Ukraina]]s teritorijās.

== Vārda cilme ==
Personvārds '''Aļģirds''' ir cēlies no vārdu saknēm '''al-''' (''aliai'' "viss") + '''gird-''' (''girdėti, girdas'' "dzirdētais") — "visu dzirdošais" vai "viszinis".<ref>[http://www.vardai.org/vardo-reiksme/algirdas/ www.vardai.org]</ref>
Pēc cita uzskata viņa vārda pirmā daļa '''al-''' nozīmē "alga" un viss vārds nozīmē "algu dzirdošais" vai "algu zinošais".<ref>{{Tīmekļa atsauce |url=http://viduramziu.istorija.net/ru/names.htm |title=Senie lietuviešu vārdi |access-date={{dat|2011|07|25||bez}} |archive-date={{dat|2012|07|06||bez}} |archive-url=https://web.archive.org/web/20120706002029/http://viduramziu.istorija.net/ru/names.htm }}</ref>

== Dzīves gājums ==
[[Attēls:1000 Algirdas.jpg|thumb|150px|left|Dižkunigaišu Aļģirda (pa kreisi) un Vītauta Dižā (pa labi) skulptūra kopā ar elkdievības tēlu monumentā "Tūkstošgadīgā Krievija" [[Novgoroda|Novgorodā]] (1862)]]
Aļģirds ir dzimis ap 1296. gadu kā sava tēva Ģedimina trešais dēls no viņa otrās laulības ar [[Smoļenskas kņazi|Smoļenskas kņaza]] meitu Olgu Vsevolodovnu. 1318. gadā viņš apprecēja [[Vitebskas kņazi|Vitebskas kņaza]] Jaroslava Vasiļjeviča meitu Mariju un apmetās uz dzīvi Usvjatas pilī (tagad — [[Pleskavas apgabals|Pleskavas apgabala]] dienvidos), bet pēc sievastēva nāves kļuva par Vitebskas kņazu (1323). 1341. gadā [[Pleskava]]s veče uzaicināja viņu aizstāvēt pilsētu pret Livonijas ordeņa uzbrukumu, pēc tam viņa dēls Andrejs kļuva par [[Pleskavas kņazi|Pleskavas kņazu]].

Kad pirms savas nāves Ģedimins 1341. gadā sadalīja savus valdījumus saviem septiņiem dēliem kā dalienas kņazistes, Aļģirds ieguva savā valdījumā [[Krēvas pils]]novadu, viņa brālis [[Ķēstutis]] [[Trāķi|Trāķu]] un [[Grodņa]]s pilsnovadus, bet [[Jaunutis]] apmetās [[Viļņa]]s pilī tēva galvaspilsētā.

[[1345]]. gadā Aļģirds noslēdza savienību ar savu jaunāko brāli Ķēstuti un ar viņa palīdzību atņēma Viļņu Jaunutim, vietā piešķirot Zaslavļas pili pie [[Minska]]s.
1345. gada ziemā Aļģirds kopā ar Ķēstuti iebruka [[Zemgale|Zemgalē]], ieņēma [[Tērvete]]s pili un aizdedzināja [[Jelgavas pils|Jelgavas pili]], bet [[1346]]. gadā nopostīja [[Mežotne|Mežotni]]. Karagājiena laikā viņš [[Siguldas viduslaiku pils|Siguldā]] ticies ar [[līvi|līvu]] ievēlēto ķēniņu (''regem constitutum''), kas piedāvājis militāru sadarbību, taču Aļģirds atbildējis: "Zemniek, tu nebūsi te karalis," un pavēlējis viņam nocirst galvu.<ref>Indriķis Šturms. Latvijas vēsture 1290-1500. Rīga, Daugava, 1997. 400 lpp.</ref>

[[1349]]. gadā izcēlās karš starp Lietuvu un [[Polija|Poliju]] ([[Volīnija]]s dēļ). Lai gan poļi iekaroja teritorijas Volīnijas rietumdaļā, lielākā daļa Volīnijas palika Lietuvas kontrolē. 1350. gadā Aļģirds apprecējās otro reizi ar [[Tveras kņazi|Tveras kņaza]] Aleksandra Mihailoviča meitu Juliānu (Uļjanu). 1355. gadā Aļģirds ieņēma [[Čerņihivas kņazi|Čerņihivas kņazu]] galvaspilsētu [[Brjanska|Brjansku]] un sadalīja šo valdījumu starp saviem radiniekiem.

1362. gadā notika Lietuvas karaspēka kauja ar tatāriem pie [[Dienvidu Buga]]s pietekas Siņuhas (''Синюха''), kas tiek uzskatīts par vienu no lielākajiem Aļģirda militārajiem panākumiem. Šajā kaujā [[Zelta Orda]]s karaspēks tika sakauts, un Lietuva pakļāva [[Podolija|Podoliju]], [[Kijiva|Kijivu]] un uz kādu laiku arī stepes [[Melnā jūra|Melnās jūras]] piekrastē tagadējās [[Odesa]]s apkārtnē. Laikā no 1368. līdz 1372. gadam Aļģirds organizēja trīs karagājienus uz [[Maskava|Maskavu]] (1368., 1370. un 1372. gadā), lai atbalstītu savu sievastēvu, [[Tvera]]s kņazu Mihailu. Pēc trīs dienu aplenkuma Maskavas [[Kremlis|Kremli]] Aļģirds tomēr nespēja ieņemt.

Aļģirds nomira 1377. gada 24. maijā, valsti atstājot savam dēlam [[Jagailis|Jagailim]]. Pēc senas baltu pagānu tradīcijas viņa līķis tika sadedzināts pilnā kaujas ietērpā kopā ar 18 kaujas zirgiem pie [[Maišagala]]s pils (netālu no [[Vilna|Viļņa]]<nowiki/>s).

== Aļģirda bērni ==

No pirmās laulības:
* Andrejs (ap 1328 — 1399) — [[Pleskava]]s un [[Polockas kņazs]]
* Dmitrijs (ap 1329 — 1399) — [[Brjanska]]s kņazs
* Vladimirs (ap 1330 — pēc 1386) — [[Kijivas kņazs]]
* Konstantīns (ap 1331 — 1398) — [[Čerņihivas kņazs]]
* Fjodors (ap 1332/1333 — ap 1394) — Ratno un Kobrinas kņazs
* Agripīna (ap 1334—1393) — Gorodecas-[[Suzdaļa]]s kņaza Borisa Konstantinoviča sieva.

No otrās laulības:

* [[Jagailis]] (''Vladislavs'') — Polijas karalis
* [[Skirgailis]] (''Ivans'') — Kijivas kņazs
* [[Koributs]] (''Dmitrijs'') — Novgorodas-Severskas un [[Čerņihivas kņazi|Čerņihivas kņazs]]
* [[Karigailis]] (''Kazimirs'', ''Konstantīns'') — [[Mstislava]]s kņazs
* [[Lungvēnijs]] (''Semjons'') — [[Novgorodas kņazs]], vēlāk Mstislavas kņazs
* [[Vigands]] (''Fjodors'', ''Aleksandrs'') — [[Kernave]]s kņazs
* [[Svitrigailis]] (''Jēkabs'', ''Boļeslavs'') — Lietuvas dižkunigaitis
* [[Kenna]] (mirusi [[1368]]) — Polijas valdnieka Kazimira sieva
* Helēna
* Fedora
* Marija
* Aleksandra
* Efīmija
* Efrosīnija

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{Ģedimina dzimtas valdnieki}}
{{s-amati}}
{{amatu secība|pirms = [[Jaroslavs Vasiļjevičs]]|virsraksts = [[Vitebska]]s kņazs|periods = [[1323]]—[[1377]]|pēc = Juliāna, Aļģirda sieva <br />(1377—1393)}}
{{amatu secība|pirms = nav|virsraksts = [[Krēva]]s kņazs|periods = [[1341]]—[[1377]]|pēc = }}
{{amatu secība|pirms = [[Jaunutis]]|virsraksts = [[Lietuvas dižkunigaitis]]|periods = [[1345]] — [[1377]]|pēc = [[Jagailis]]}}
{{kastes beigas}}

{{autoritatīvā vadība}}

[[Kategorija:1296. gadā dzimušie]]
[[Kategorija:1377. gadā mirušie]]
[[Kategorija:Ģedimina dinastija]]
[[Kategorija:Lietuvas dižkunigaiši]]