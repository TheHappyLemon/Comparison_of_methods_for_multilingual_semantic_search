{{Elementa infokaste
 |                  tips = lantanīds
 |       kārtas skaitlis = 69
 |              6. čaula = 2
 |              5. čaula = 8
 |              4. čaula = 31
 |              3. čaula = 18
 |              2. čaula = 8
 |              1. čaula = 2
 |               simbols = Tm
 |              atommasa = 168,93421
 |    valences elektroni = [Xe]4f<sup>13</sup>6s<sup>2</sup>
 |        tabulas attēls = [[Attēls:Tm-TableImage.png|250px]]
 |                attēls = [[Attēls:Thulium sublimed dendritic and 1cm3 cube.jpg|200px]]&nbsp;&nbsp;&nbsp;&nbsp;[[Attēls:Tm,69.jpg|200px]]<br />Tūlija paraugi
 |   oksidēšanas pakāpes = +4, '''+3''', +2
 |   elektronegativitāte = 1,25
 |               blīvums = 9320
 |   kušanas temperatūra = 1818 K (1545&nbsp;°C)
 |  viršanas temperatūra = 2223 K (1950&nbsp;°C)
 |    trīskāršais punkts = 
 |     kritiskais punkts = 
 | īpatnējā siltumietilpība = 160
 |   īpatnējā pretestība = 6,7{{E|-7}}
 |         skaņas ātrums = 
 | Van der Vālsa rādiuss = 
}}

'''Tūlijs''' ir [[ķīmiskais elements]] ar [[ķīmiskais simbols|simbolu]] '''Tm''' (agrāk '''Tu''') un [[atomskaitlis|atomskaitli]] 69. Tas ir mīksts, sudrabpelēcīgs [[metāli|metāls]] un ir visretāk sastopamais [[lantanīdi|lantanīds]]. Tāpat kā pārējos lantanīdus, to iegūst no [[polimetāliskās rūdas|polimetālu rūdām]]. Tūlijs ir dārgs un grūti pieejams, tāpēc tam tik pat kā nav praktiska pielietojuma. Medicīnā kā viegli pārvietojamu [[rentgenstari|rentgenstarojuma]] avotu izmanto mākslīgi iegūto izotopu tūlijs-170. Savienojumos tūlijam parasti [[oksidēšanas pakāpe]] ir +3.

== Īpašības ==
Tīrs tūlijs ir sudrabpelēcīgs [[metāli|metāls]]. Nonākot saskarē ar [[gaiss|gaisu]], tas ir stabils, bet to vajadzētu aizsargāt no [[mitrums|mitruma]]. Metāls ir [[cietība|mīksts]] un [[kaļamība|kaļams]]. Tūlijs ir [[paramagnētiķis]], tomēr zem 56 K (-217 °C) lielas temperatūras tas kļūst par [[antiferomagnētiķis|antiferomagnētiķi]], bet vēl zemāk par 32 K (-241 °C) par [[feromagnētiķis|feromagnētiķi]].

Gaisā tūlijs lēni apsūb un 150 °C temperatūrā uzreiz sadeg, veidojot tūlija [[oksīdi|oksīdu]]:

: <math>\mathrm{4Tm + 3O_2 \longrightarrow 2Tm_2O_3}</math>

Tūlijs ir diezgan elektropozitīvs un reaģē lēni ar aukstu [[ūdens|ūdeni]], bet ātri ar karstu ūdeni, veidojot tūlija [[hidroksīdi|hidroksīdu]]:

: <math>\mathrm{2Tm + 6H_2O \longrightarrow 2Tm(OH)_3 + 3H_2}</math>

Tūlijs reaģē ar visiem [[halogēni]]em. Istabas temperatūrā tas noris lēni, bet izteikti tas notiek virs 200 °C temperatūras.

== Atrašanās dabā ==
Tūlijs ir reti sastopams ķīmiskais elements. Dabā sastopams tikai tūlija-169 izotops. Tas atrodams tādos minerālos kā [[bastnezīts|bastnezītā]], [[monacīts|monacītā]], [[loparīts|loparītā]], [[ortīts|ortītā]] un [[ksenotīms|ksenotīmā]].

== Izotopi ==
Dabā ir sastopams tikai viens tūlija [[izotops]].<ref name="jlab"/> Tas ir tūlijs–169, un ir stabils. Mākslīgi ir iegūti tūlija izotopi, kuru [[masas skaitlis]] ir no  144 līdz 179. Visstabilākais no tiem ir tūlijs–171, kura [[pussabrukšanas periods]] ir 1,92 gadi.<ref name="jlab">{{tīmekļa atsauce | url= http://education.jlab.org/itselemental/iso069.html | title= Isotopes of the Element Thulium | publisher= Jefferson Lab | accessdate= 2016. gada 20. decembrī | language= angļu valodā}}</ref>

== Iegūšana ==
Tūlijs parasti ir kopā ar tādiem ķīmiskajiem elementiem kā [[iterbijs|iterbiju]] un [[lutēcijs|lutēciju]]. Tā sadalīšana un attīrīšana parasti notiek ar jonu [[hromatogrāfija]]s vai [[ekstrakcija]]s metodēm. Tūliju kā metālu iegūt ar termisku apstrādāšanu, izmantojot [[kalcijs|kalciju]], vai tūlija oksīdu attīrot ar [[lantāns|lantānu]]:

: <math>\mathrm{2TmF_3 + 3Ca \longrightarrow 3CaF_2 + 2Tm}</math>
: <math>\mathrm{Tm_2O_3 + 2La \longrightarrow La_2O_3 + 2Tm}</math>

== Vēsture ==
Tūliju 1879. gadā [[Upsāla|Upsālā]] atklāja zviedru ķīmiķis [[Pērs Teodors Klēvs]] (''Per Teodor Cleve''), izdalot to no [[gadolinīts|gadolinīta]] oksīda — minerāla, kas satur šo elementu. Elementa nosaukums ir radies no [[Tūla]]s nosaukuma. Tāds viduslaikos bija nosaukums vistālāk esošajām zemēm Eiropas ziemeļos. Lai gan pats Klēvs bija no [[Zviedrija]]s, uzskata, ka Tūla varētu būt mītiska zeme, visticamāk, mūsdienu [[Norvēģija|Norvēģijā]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]