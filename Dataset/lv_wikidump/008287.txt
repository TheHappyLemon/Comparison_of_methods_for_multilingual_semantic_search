{{Citas nozīmes|rokgrupu|Fomins|Fomins}}
{{Mūzikas izpildītāja infokaste
|Vārds = Fomins & Kleins
|Attēls = 
|Att_izm = 
|Apraksts = 
|Fons = grupa 
|Vieta = {{vieta|Latvija|Liepāja}}
|Žanrs = [[Rokmūzika]]<br />[[Popmūzika]]
|Gadi = 2002-2006
|Izdevējkompānija = [[Mikrofona Ieraksti]]
|Dalībnieki = [[Ivo Fomins]]<br />[[Tomass Kleins]]
}}

'''Fomins & Kleins''' ir [[Latvija|latviešu]] rokgrupa no [[Liepāja]]s, ko 2002. gadā izveidoja dziedātājs [[Ivo Fomins]] un [[ģitāra|ģitārists]] [[Tomass Kleins]].

Jau 1980. gados Fomins un Kleins kopā muzicēja grupās [[Saldās sejas]] un [[Neptūns (grupa)|Neptūns]], taču grupas izjuka, un abu mūziķu ceļi atkal krustojās 2002. gada sākumā. 2002. gadā Latvijas radiostacijās parādījās viņu dziesmas "Sniegs" un "Solījums", kurai arī tika uzņemts videoklips. Visplašāko ievērību duets izpelnījās 2003. gada februārī, kad Latvijas [[Eirovīzija]]s nacionālajā atlasē ar dziesmu "Muzikants" ieņēma 2. vietu, piekāpjoties vienīgi grupai [[F.L.Y.]] Gada sākumā tika izdots dueta debijas albums [[Muzikants (albums)|Muzikants]], kas kļuva par vienu no visa gada pārdotākajiem albumiem Latvijā. Albums arī tika nominēts [[Latvijas Mūzikas ierakstu gada balva 2003|2003. gada Latvijas Mūzikas ierakstu gada balvai]] kā [[Latvijas Mūzikas ierakstu gada labākais roka albums|labākais roka albums]]. Vēl no šī albuma radiostaciju topos nonāca dziesmas "Kur esi tu" un "Tālu prom".

2004. gada sākumā Fomins & Kleins atkal piedalījās Latvijas nacionālajā atlasē un šoreiz uzvarēja ar "Dziesmu par laimi". 2004. gada 15. maijā [[Stambula|Stambulā]] duets startēja Eirovīzijas dziesmu konkursā, kļūstot par pirmajiem Latvijas pārstāvjiem, kas Eirovīzijas dziesmu konkursā dzied [[Latviešu valoda|latviešu valodā]]. "Dziesma par laimi" gan neizkļuva no pusfināla, tajā ierindojoties 17. vietā. "Dziesma par laimi" tika izdota arī CD formātā, kurā tika iekļautas dziesmas versijas [[latviešu valoda|latviešu]], [[igauņu valoda|igauņu]], [[lietuviešu valoda|lietuviešu]], [[poļu valoda|poļu]], [[krievu valoda|krievu]], [[ukraiņu valoda|ukraiņu]], [[somu valoda|somu]], [[nīderlandiešu valoda|nīderlandiešu]] un [[baltkrievu valoda|baltkrievu]] valodā.

2004. gadā klajā nāca otrais Fomina & Kleina albums "[[Dzimis Latvijā]]", kura populārākās dziesmas, neskaitot Eirovīzijas hitu, bija "Man vairs nav vienalga", "Aizejošās dienas" un tituldziesma "Dzimis Latvijā", kuras videoklipā piedalījās aktieris [[Eduards Pāvuls]]. Klips tika nominēts [[Latvijas Mūzikas ierakstu gada balva 2004|2004. gada Latvijas Mūzikas ierakstu gada balvai]] kā [[Latvijas Mūzikas ierakstu gada labākais mūzikas video klips|labākais mūzikas video klips]], bet īpašu uzmanību tas ieguva 2006. gadā pēc Eduarda Pāvula nāves. 2005. gadā radiostacijās labus panākumus guva dziesma "Uz neatgriešanos", taču tā arī bija pēdējā dueta dziesma. [[Ivo Fomins]] nolēma pievērsties solo karjerai, savukārt [[Tomass Kleins]] ar domubiedriem izveidoja grupu [[Cacao]].

== Diskogrāfija ==
<gallery>
Attēls:Muzikants.jpg|<center>'''1. ''[[Muzikants (albums)|Muzikants]]'''''<br />2003. gada 20. janvāris<br />
Attēls:DzimisLatvija.jpg|<center>'''2. ''[[Dzimis Latvijā]]'''''<br />2004. gada 23. februāris</center>
</gallery>

{{kastes sākums}}
{{s-balvas}}
{{Amatu secība | pirms = ''[[F.L.Y.]]''<br />ar dziesmu ''[[Hello From Mars]]'' | virsraksts = {{ESC|Latvija}}s pārstāvji [[Eirovīzijas dziesmu konkurss|Eirovīzijas dziesmu konkursā]]<br />ar dziesmu ''[[Dziesma par laimi]]'' | periods = [[2004. gada Eirovīzijas dziesmu konkurss]] | pēc = ''[[Valters un Kaža]]''<br />ar dziesmu ''[[The War Is Not Over]]''}}
{{kastes beigas}}
{{Latvija Eirovīzijas dziesmu konkursā}}

{{autoritatīvā vadība}}

[[Kategorija:2000. gadu mūzikas grupas]]
[[Kategorija:Latvijas popgrupas]]
[[Kategorija:Latvijas rokgrupas]]
[[Kategorija:Latvijas poproka grupas]]
[[Kategorija:2004. gada Eirovīzijas dziesmu konkursa dalībnieki]]
[[Kategorija:Latvijas Eirovīzijas dziesmu konkursa dalībnieki]]