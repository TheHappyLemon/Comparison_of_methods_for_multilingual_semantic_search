{{Elementa infokaste
|                 tips = aktinīds
|      kārtas skaitlis = 100
|             7. čaula = 2
|             6. čaula = 8
|             5. čaula = 30
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Fm
|             atommasa = [257]
|   valences elektroni = [Rn]5f<sup>12</sup>7s<sup>2</sup>
|       tabulas attēls = [[Attēls:Fm-TableImage.svg|250px]]
|               attēls = 
|  oksidēšanas pakāpes = '''+3'''
|  elektronegativitāte = 1,3
|              blīvums = 
|  kušanas temperatūra = 1800 K (1527&nbsp;°C)
| viršanas temperatūra = 
}}

'''Fermijs''' ir mākslīgs [[ķīmiskais elements]] ar [[ķīmiskais simbols|simbolu]] '''Fm''' un [[atomskaitlis|atomskaitli]] 100. Tas ir metālisks [[radioaktivitāte|radioaktīvais]] elements ([[aktinīdi|aktinīds]]). To iegūst no [[torijs|torija]], [[urāns (elements)|urāna]] vai [[plutonijs|plutonija]], apstarojot šos elementus [[ciklotrons|ciklotronā]] ar [[neons|neona]], [[skābeklis|skābekļa]] vai [[ogleklis|oglekļa]] [[jons|joniem]]. Elements pirmo reizi iegūts 1952. gadā [[Losalamosas Nacionālā laboratorija|Losalamosas Nacionālajā laboratorijā]] un nosaukts par godu itāļu fiziķim [[Enriko Fermi]].

== Izotopi ==
Fermija stabilākais [[izotops]] ir fermijs-257 un tā [[pussabrukšanas periods]] ir 100,5 [[diennakts|dienas]].<ref name="jlab">{{tīmekļa atsauce | url= http://education.jlab.org/itselemental/iso100.html | title= Isotopes of the Element Fermium | publisher= Jefferson Lab | accessdate= 2018. gada 25. jūlijā | language= en}}</ref> Ir zināms 21 fermija izotops, kuru [[masas skaitlis]] ir no 242 līdz 260.<ref>{{tīmekļa atsauce | url= https://periodic.lanl.gov/100.shtml | title= Fermium | publisher= Los Alamos National Laboratory | language= en | accessdate= 2023. gada 24. oktobrī}}</ref>

Izotopa <sup>257</sup>Fm sabrukšanas ķēde ir šāda:
:<math>\mathrm{^{257}_{100}Fm\ \xrightarrow[100,5 \ d]{\alpha} \ ^{253}_{\ 98}Cf\ \xrightarrow[17,81 \ d]{\beta^-} \ ^{253}_{\ 99}Es\ \xrightarrow [20,47 \ d]{\alpha} \ ^{249}_{\ 97}Bk  \rightarrow \ ... \rightarrow \ ^{237}_{\ 93}Np}</math>

Neviens no fermija izotopiem sabrūkot neizdala [[bēta starojums|β<sup>-</sup> starojumu]], līdz ar to no tā nevar iegūt nākamo ķīmisko elementu periodiskajā tabulā — [[mendeļejevijs|mendeļejeviju]].

== Vēsture ==
[[Attēls:Enrico Fermi 1943-49.jpg|thumbnail|upright=0.8|Fermijs nosaukts par godu itāļu fiziķim [[Enriko Fermi]]]]
Fermiju pirmo reizi identificēja [[Alberts Giorso]] un viņa līdzstrādnieki 1952. gadā [[Losalamosas Nacionālā laboratorija|Losalamosas Nacionālajā laboratorijā]]. Šo ķīmisko elementu viņi konstatēja radioaktīvajos putekļos, kas 1. novembrī [[Enivetoka]]s atolā radās pēc ūdeņraža bumbas ''[[Ivy Mike]]'' notikušā [[kodoltermiskais sprādziens|kodoltermiskā sprādziena]]. Tas tika nosaukts par godu itāļu fiziķim [[Enriko Fermi]], lai gan viņš nebija personīgi saistīts ar tā atklāšanu vai izpēti. Šajos putekļos tika atklāts arī [[einšteinijs]]. Vēlāk šie ķīmiskie elementi tika izolēti arī no Enivetokas atola [[koraļļi]]em. Militārās slepenības dēļ rezultāti sākotnēji tika slēpti. 1955. gadā tie tika publicēti.

== Izmantošana ==
Fermijs tiek izmantots kā izpētes ķīmiskais elements zinātnē. Ikdienā un saimniecībā tam nav nozīmes, tāpēc tas netiek rūpnieciski sintezēts. Tiek pieļauts, ka to varētu izmantot [[medicīna|medicīnā]].<ref>{{tīmekļa atsauce | url =https://www.lenntech.com/periodic/elements/fm.htm | title= Fermium | publisher= Lenntech | accessdate= 2023. gada 24. oktobrī | language= en}}</ref>

== Ķīmiskās īpašības ==
Nav zināmas fermija ķīmiskās īpašības, bet tiek pieļauts, ka tās ir līdzīgas [[erbijs|erbija]] ķīmiskajām īpašībām.<ref>{{tīmekļa atsauce | url= https://www.webelements.com/fermium/ | title= Fermium | publisher= webelements.com | language= en | accessdate= 2024. gada 24. oktobrī}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}
{{autoritatīvā vadība}}

[[Kategorija:Ķīmiskie elementi]]
[[Kategorija:Aktinīdi]]