{{ezera infokaste
|ezers=Teļecas ezers
|attēls=Teletskoe ozero yug.jpg
|paraksts = Teļecas ezera dienvidu krasts
| map = Krievija#Altaja Republika
| plat_d=51 | plat_m=31 | plat_s=45 | plat_NS=N
| gar_d=87 | gar_m=42 | gar_s=53 | gar_EW=E
|platība=223
|garums=77,7
|Vid_dziļums=175
|Max_dziļums=325
|tilpums=40
|augstums_vjl=436
|izteka=[[Bija]]
|baseins=
|valstis=[[Krievija]]
|salas=
|pilsētas=
}}
'''Teļecas ezers''' ({{val|ru|Телецкое озеро}}), arī '''Altinkels''' ([[altajiešu valoda|altajiešu]]: ''Алтын Кӧл'') ir kalnu [[ezers]] [[Krievija|Krievijā]], [[Rietumsibīrija]]s dienvidos, [[Altaja Republika|Altaja Republikā]]. 25. dziļākais ezers pasaulē.

Nosaukumu ezers ieguvis pirms apmēram 400 gadiem no krievu pirmatklājējiem: ezera krastā dzīvoja [[Altajs|Altaja]] ciltis, kas sevi dēvēja par "telesiem" ([[teleuti]]). Vietējie iedzīvotāji ezeru vienmēr dēvējuši par Altinkelu ("Zelta ezeru").

Ezers atrodas [[tektonika|tektoniskas]] izcelsmes gultnē. Visapkārt ezeram atrodas kalni, kuru augstums - 2000 - 2 500 m. Praktiski visur krasti krauji, ar aizām. Ezera ūdens dzidrs, ļoti tīrs. Ezera ielejā klimats ir kontinentāls, katrā no ezera galiem tas atšķiras. Dienvidu galā ūdens vidēji par 4 - 5 grādiem siltāks, savukārt ziemeļu galā ir divreiz vairāk nokrišņu. Ziemeļu gals katru ziemu aizsalst - ledus ir neparasti dzidrs, piekrastē pat 5 - 6 metru dziļumā labi apskatāma ezera gultne. Ezera krastos novērojama reta, bīstama parādība - dienā sasilušās klintis naktīs atdziestot saraujas un "šauj" ar akmeņiem.

Praktiski viss ezers iekļauts rezervātā ([[Altaja dabas rezervāts]]), taču no ziemeļu ciematiem ar motorlaivām iespējams apmeklēt vairākus dabas pieminekļus - Korbu ūdenskritumu, līci - meteorīta krāteri dienvidu krastā un Čulišmanas upes deltu.

Kopīgi ar vairākiem citiem Altaja dabas pieminekļiem iekļauts [[UNESCO Pasaules Mantojums|UNESCO Pasaules Mantojuma]] sarakstā.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20110519165559/http://ice.tsu.ru/index.php?option=com_joomgallery&view=gallery&Itemid=40 "Климат, лёд, вода, ландшафты". Фотогалерея (более 300 фотографий) экспедиций Томского государственного университета в бассейн Телецкого озера 2008-2010 годов.]
* [https://web.archive.org/web/20120924083135/http://ice.tsu.ru/index.php?option=com_content&view=article&id=496:2011-11-30-06-18-57&catid=43:2011-03-30-10-56-16&Itemid=88''Рудой А.Н., Микулич И.А., Тюнякина Е.А., Пшеленский Е.Ю.'' НОВАЯ РАДИУГЛЕРОДНАЯ ДАТИРОВКА НА РАЗРЕЗЕ БЕЛЕ И НОВЫЕ СООБРАЖЕНИЯ О ВОЗРАСТЕ ВПАДИНЫ ТЕЛЕЦКОГО ОЗЕРА.]


[[Kategorija:Krievijas ezeri]]
[[Kategorija:Altaja Republika]]