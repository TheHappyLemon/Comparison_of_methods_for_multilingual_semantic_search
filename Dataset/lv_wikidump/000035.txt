{{Baltu reliģija}}

[[Attēls:Ansis Cīrulis Latvju dainu 6. sējumam 1931.jpg|thumb|300px|[[Ansis Cīrulis|Anša Cīruļa]] ilustrācija [[Latvju dainas|Latvju dainu]] 6. sējumam (1931)]]

'''Latviešu mitoloģija''' ir [[latviešu kultūra]]i raksturīgo [[mīti|mītu]] un [[ticējumi|ticējumu]] kopums, kas veidojies [[baltu reliģija]]s, [[kristietība]]s un jaunāko laiku tautiskās kultūras (galvenokārt [[Pirmā atmoda|Pirmās atmodas]]) mijiedarbībā. Latviešu mitoloģijai ir ne vien līdzība ar citu [[balti|baltu]] tautu ([[lietuviešu mitoloģija|lietuviešu]] un [[prūšu mitoloģija|prūšu]]) [[baltu mitoloģija|mitoloģiju]], bet arī ar [[somugri]]em — [[līvi]]em un [[igauņi]]em — raksturīgajiem dabas kultiem. Ieskatu latviešu mitoloģijā sniedz lielākoties 18.—20. gadsimtā pierakstītās un apkopotās [[latvieši|latviešu]] [[tautasdziesmas]], kā arī kopš 12. gadsimta veiktie [[hronika|hroniku]] ieraksti, ceļojumu apraksti, baznīcu vizitāciju protokoli, vārdnīcas u.c. avoti.<ref name="MI">{{Grāmatas atsauce |title=Mitoloģijas enciklopēdija 2 |year=1994 |publisher=[[Galvenā enciklopēdiju redakcija|Latvijas enciklopēdija]] |location=Rīga |isbn=5-89960-044-6 |page=167}}</ref>

== Vēsture ==
[[Attēls:Baumanis Liktena zirgs.jpg|thumb|300px|[[Artūrs Baumanis|Artūra Baumaņa]] 1887. gada glezna „Likteņa zirgs”]]

No arheoloģiskajām liecībām secināms, ka Latvijas teritorijā dzīvojošo cilšu priekštečiem nozīmīgu vietu ieņēma [[fetišisms]], [[totēmisms]], [[uguns]], [[Saule]]s, [[Mēness]] un [[Pērkons (dabas parādība)|Pērkona]] kulti, kā arī dažādi [[maģija]]s veidi.<ref name="MI"/>

Senākās rakstiskās liecības par senlatviešu ticējumiem un rituāliem ir saglabājušās no 12. gadsimta rakstiem. 1199. gada 5. oktobrī [[Romas pāvests]] [[Inocents III]] izdeva bullu pret [[Livonija]]s atkritējiem no [[katoļticība|katoļu ticības]], pret „[[barbari]]em, kas Dievam pienācīgo godu dod truliem kustoņiem, lapotiem kokiem, dzidriem ūdeņiem, zaļojošiem kokiem un nešķīstiem gariem”.<ref name="MI"/>

13. gadsimta sākumā tapušajā [[Indriķa hronika]]s tekstā atkārtoti ir norādes par senlatviešu ticējumiem. Kad pēc 1187. gada [[Turaida (zeme)|Turaidas]] [[līvi]] gribēja ziedot katoļu priesteri [[Teoderihs no Turaidas|Teoderihu]] saviem dieviem, viņi dievu gribu esot izzinājuši, zīlējot ar „Likteņa zirga” palīdzību. Zirga mugurā pēc viņu ticības neredzams sēdēja pats [[Dievs (latviešu mitoloģija)|Dievs]]. Tā kā zirgs divas reizes kāpa pār zemē nolikto šķēpu ar dzīvības lēmēju kāju, tad priesterim tika saglabāta dzīvība.<ref>[[Indriķa hronika]]s I.10.</ref> 1207. gada notikumu aprakstā, lai uzzinātu savu dievu prātu, [[Imera]]s [[letgaļi]] meta lozes, vai viņiem pakļauties [[pareizticība|krievu ortodoksajai]] vai [[katoļticība|latīņu katoļu kristībai]].<ref>Indriķa hronikas XI.7.</ref> Tāpat [[zemgaļi]] meta lozes, lai iztaujātu savus dievus par nākotni un izlūgtos viņu labvēlību 1208. gada karagājienā pret lietuvjiem.<ref>Indriķa hronikas XII. 2.—4.</ref> [[Bartolomejs Anglis]] savā pēc 1230. gada sarakstītajā enciklopēdijā „Par lietu īpašībām” (''De proprietatibus rerum'') rakstīja, ka „līvi pielūguši vairākus dievus un ziedojuši viņiem, lai ar zīmēm izlūgtos viņu lēmumu; savus miroņus viņi sadedzinājuši uz sārta kopā ar vergiem, kalponēm, lopiem un citām lietām, ticēdami ka jaunā laimīgākā tēvzemē tās noderēs viņu nelaiķa kungam.”<ref>{{Tīmekļa atsauce |url=http://www.historia.lv/index.htm |title=Latvijas vēstures avoti. 2.sējums: Senās Latvijas vēstures avoti. 2.burtnīca. Red. Švābe, A. Rīga: Latvijas Vēstures institūta apgādiens, 1940. — dokuments nr. 236. |access-date={{dat|2012|07|27||bez}} |archiveurl=https://web.archive.org/web/20120717004819/http://www.historia.lv/index.htm |archivedate={{dat|2012|07|17||bez}} }}</ref>

1413. gadā [[Žilbērs de Lanuā]] [[kurši|kuršu]] ticējumus aprakstīja šādi:
{{citāts|Minētiem kuršiem, lai gan viņi esot dzimuši kā kristītie spaidu kārtā, ir viena sekta (''une secte''), kas pēc nāves liek sevi sadedzināt apbedīšanas vietā, tos sadedzina apģērbtus un izgreznotus ar viņu labākajām rotām kādā tiem tuvākā birzī vai mežā, sārtu tie taisa no tīras ozolu malkas, viņi tic, ka tai gadījumā, kad dūmi kāpj taisni debesis, [[dvēsele]] esot glābta, bet, kad tos pūš uz sāniem, dvēselei esot jāiet bojā.<ref>{{Tīmekļa atsauce |url=https://www.historia.lv/raksts/izvilkumi-no-francu-bruninieka-zilbera-de-lanua-guillebert-de-lannoy-celojuma-apraksta-par |author=Valters Grīviņš |date=2014. gada 19. janvāris |title=Izvilkumi no Franču bruņinieka Žilbēra de Lanuā (''Guillebert de Lannoy'') ceļojuma apraksta par Livoniju (15. gadsimta pirmā puse) |access-date={{dat|2014|05|03||bez}}}}</ref>}}

[[Attēls:Nocirstais_ozols.jpg|thumb|left|250px|Alegorisks attēls par [[Senlatvijas tautu kristianizēšana|Senlatvijas kristianizēšanu]]. Pa labi uz nocirsta latviešu milzu ozola svētā stumbra stāv bruņinieks ar Livonijas ordeņa Sv. Marijas karogu. Apakšā pa kreisi sēž sērojošs [[vaidelotis]] ar savu iznīcināto upurcirvi. Pie viņa kājām pērkoņdieva [[Pērkons (mitoloģija)|Pērkona]] sadragātais [[Elks (baltu reliģija)|elka]] tēls. No Romas pāvestam dāvātā albuma ''[[Terra Mariana]]'']]
1428. gadā pēc [[Rīgas arhibīskapi (1255—1562)|Rīgas arhibīskapa]] [[Hennings Šarpenbergs|Henninga Šarpenberga]] ierosmes sasauktajā sinodē tika apspriests Rīgas baznīcas provinces nožēlojamais reliģiskais stāvoklis un pieminēta vietējo iedzīvotāju pagāniskā tradīcija „mielot dvēseles” (veļus). Turklāt latvieši mirušos apglabā mežainos laukos un citās neiesvētītās vietās, kur apbedīti viņu vecāki un draugi. Lai vērstos pret šīm paražām, [[Rīgas arhibīskapija|Rīgas koncila provinces]] statūtos ({{val|la|Statuta provincialia concilii Rigensis}}) ierakstīta nepieciešamība noturēt [[dievkalpojums|dievkalpojumus]] nevis [[latīņu valoda|latīņu]], bet [[latviešu valoda|latviešu valodā]].

1525. gada [[Jezuīti|jezuītu]] ziņojumā klosterim Rīgā minēts, ka „Visi iedzīvotāji šeit ap Ludzu un Rēzekni ir šausmīgi pagāni. Tie upurē Pērkonam, Ūsiņam un citiem elkiem. Gandrīz katrā mājā ir dzīvo arī [[burvji]], pesteļotāji un citi velna kalpi..”<ref name="MI"/>

Jau 1570. gada [[Kurzemes un Zemgales hercogiste|Kurzemes hercogistes]] baznīcas likumu krājumā minēts, ka luterāņu mācītājiem jāraugās, lai latviešu zemnieki no [[Miķeļi]]em līdz [[Visu svēto diena]]i nepiekoptu „dvēseļu mielošanu” (''Dwessel Meley''). Tāpat tika aizliegta vaska, sveču, vilnas, vistu, olu, [[sviests|sviesta]] u.tml. ziedošana.<ref>[http://www.arhivi.lv/sitedata/LVVA/katalogi/Katalogs.pdf Kurzemes un Zemgales hercogistes 450. dzimšanas dienas izstādes dokumenti] {{Webarchive|url=https://web.archive.org/web/20140829234809/http://www.arhivi.lv/sitedata/LVVA/katalogi/Katalogs.pdf |date={{dat|2014|08|29||bez}} }} Latvijas Valsts vēstures arhīvs. Rīgā, 2011.</ref>

[[Kurzemes un Zemgales hercogiste|Kurzemes hercogistes]] baznīcu inspektors [[Zalomons Hennings]] savā „Vidzemes un Kurzemes hronikā no 1554. līdz 1590. gadam...” rakstīja, ka latvieši turējuši čūskas un krupjus par dieviem, un kad kādu nosituši, tad sanākušas vecas vaimanātājas un kliegušas: ''Man pene Math, man pene Math'' (Mana Piena māte, mana Piena māte).<ref>{{Tīmekļa atsauce |url=http://department.monm.edu/history/urban/books/Henning.%20Part%20One%201554-1562.htm |title=SALOMON HENNING'S CHRONICLE OF COURLAND AND LIVONIA. Translated and edited by Jerry C. Smith, William Urban and Ward Jones. Wisconsin Baltic Studies, (Valdis Zeps, ed.) Baltic Studies Center 1992 |access-date={{dat|2011|10|04||bez}} |archiveurl=https://web.archive.org/web/20110809135340/http://department.monm.edu/history/urban/books/Henning.%20Part%20One%201554-1562.htm |archivedate={{dat|2011|08|09||bez}} }}</ref>

[[Poļu—zviedru karš (1600—1629)|Poļu—zviedru karu]] laikā Rīgas jezuītu kolēģijas pāters Jānis Stribings (''Joannis Stribingius'') 1606. gadā apceļoja [[Rēzekne]]s un [[Ludza]]s apvidus un savā ziņojumā sīki aprakstīja vietējo iedzīvotāju ticējumus. Latvieši (''Lothavi'') stāstījuši, ka ir dievs, kas valda pār debesīm un dievs, kas valda pār zemi un kuram ir pakļauti dažādi zemākie dievi. Ir dievs, kas dod zivis, dievs, kas dod medījumu, tāpat ir labības, lauku, dārzu, zirgu, govju u.c. dievi. Ziedojumus nesa pie kokiem un [[svētbirzs|svētbirzīm]]. Ozolu dēvēja par vīru un tam zināmā laikā ziedoja divas olas, liepu dēvēja par sievieti un tai ziedoja pienu, sviestu, sieru un taukus. Zirgu dievam, ko dēvēja par [[Ūsiņš|Dieviņu Ūsiņu]] (''Dewing Uschinge''), ugunī sviežot ziedoja divus naudas un divus maizes gabalus un treknas gaļas gabalu. Govju dievei [[Māra|Māršai]] (''Deo Moschel'') pie svētā koka ziedoja sviestu, pienu, sieru. Līdumu dieviņam [[Cerēliņš|Cerēliņam]] (''Dewing Cerehlicing'' vai ''Deus Cerehling'') zināmā laikā mežā ziedoja melnu vērsi, melnu vistu, melnu sivēnu un mucas alus. Pirmo kumosu pirms ēšanas svieda ugunī, tāpat pirmo alus malku lej ugunī. Ticēja, ka cilvēku dvēseles var pārvērsties par vilkiem, lāčiem vai dievībām, tās ir jāpabaro dvēseļu dienā.<ref>[http://lingua.id.lv/LatinPages/Societas.Jesu.Residentia.Rigensis.II.pdf#page=8 P. Joannes Stribingus. Annus 1606. Ab initio Januarii usque ad initium Aprilis. Confessi 875. In: "Annales collegii Rigensis Societatis Jesu 1604-1618". 105.—107. lpp.] {{latīniski}}</ref>

[[Zemgale]]s [[luterticība|luterāņu]] mācītājs [[Pauls Einhorns]] 1627. gadā izdotajā „Elkdievības un māņticības atspēkojumā” (''Widerlegung der Abgötterei und Aberglaubens'') uzskaitījis vairākas latviešu [[Lielā pirmmāte|mitoloģiskās mātes]]: [[Jūras māte|Jūras māti]], [[Lauka māte|Lauka māti]], [[Meža māte|Meža māti]], [[Ceļa māte|Ceļa māti]], [[Dārza māte|Dārza māti]]. Pēc Einhorna vārdiem, šīs mātes piesaucot attiecīgo darbu darītāji vai tie, kam ar to kāda saistība. [[Māra]]s dieve izmantota par juceklīgās latviešu māņticības (''confusum chaos'') paraugu, rādot, kā [[Jaunava Marija|Svētā Marija]] sajaukusies ar pagānisku lopu dievieti un cik slikti savu darbu darījuši iepriekšējie jezuītu sludinātāji, toties klāt nāk „sieviešu dieve” [[Laima]], kas ir [[Fortūna]] (''Fortuna'') jeb veiksmes dieviete, un par to zemākā [[Dēkla]], kas tikai iešūpo un uzrauga jaundzimušos. Aprakstot latviešu svētkus, paradumus un mēnešu nosaukumus, Einhorns piemin dvēseļu mielošanu un Dieva dienas, kas „apzīmē to pašu laiku”, ko Veļu mēnesis (''Wälla-Mänes''). Par vārda „dievs” nozīmi un izcelsmi Einhornam komentāru nav, tas netiek minēts kā patstāvīga dievība, tikai salikumos Jūras dieve un Mežadievs.<ref>Paul Einhorn. Widerlegung der Abgötterei und nichtigen Aberglaubens, so vorzeiten auß der Heidnischen Abgötterei in diesem Lande entsprossen, u.s.w. Rīga, 1627.</ref> Tāpat mitoloģijā ir arī [[Pērkons (mitoloģija)|Pērkoņtēvs]] un Jāņa Tēvs. Daudzās vietās jēdzieni „dievs” un „tēvs” sakrīt.

[[Attēls:Cīrulis Ziemassvētki.JPG|250px|right|thumb|[[Ansis Cīrulis|Anša Cīruļa]] 1921. gada glezna „Ziemassvētki”, kurā parādās kristīgo un latviešu mitoloģisko motīvu sajaukšana — [[Laima]], [[Dēkla]] un [[Kārta (mitoloģija)|Kārta]] [[Ziemassvētku vakars|Ziemassvētku vakarā]] no augšas noraugās uz [[Jēzus Kristus]] dzimšanu]]

Rīgas rātskungs Reinholds Lubenaus 1585. gadā apraksta kuršu [[Ziemassvētki|Ziemassvētku]] izdarības:
{{citāts|Kurši braukuši medīt savā Svētajā mežā, kur cauru gadu nedz nogalināts kāds zvērs, nedz arī nocirsta nūja. Samedījuši stirnas, briežus un zaķus, ļaudis novilkuši tiem ādas, zvērus izcepuši, salikuši uz gara galda un salipinājuši pa galdu veselu kaudzi vaska svecīšu — saviem mirušajiem piederīgajiem. Viņi ēduši un dzēruši, gan stāvēdami, gan turp un atpakaļ staigādami, un piedāvājuši arī viesiem. Pēc tam atnesuši tukšu alus mucu, situši uz tās ar diviem sprunguļiem un vīri, sievas un bērni dejojuši apkārt galdam visu nakti.}}

Latviešu izcelsmes [[Rauna]]s luterāņu mācītāju [[Jānis Reiters|Jāni Reiteru]] 1664. gadā apsūdzēja [[ķecerība|ķecerībā]] par to, ka viņš [[Bērtuļa diena]]s dievkalpojumā esot novietojis uz altāra Marijas un Bērtuļa koka tēlus, dedzinājis to priekšā vaska sveces un pieņēmis no draudzes vasku kā ziedojumu. Tas tika uzskatīts par luterāņu ticībai neatbilstošu latviešu mitoloģisko ticējumu sajaukšanu ar katolismu.<ref>[http://www.vietas.lv/index.php?p=10&id=75 Jānis Reiters (aptuveni 1632—1697)] {{Webarchive|url=https://web.archive.org/web/20160305072125/http://www.vietas.lv/index.php?p=10&id=75 |date={{dat|2016|03|05||bez}} }} No „Latviešu literatūras vēsture” O. Čakars, A. Grigulis, M. Losberga.</ref> Disputā ar [[Vidzemes ģenerālsuperintendents|Vidzemes ģenerālsuperintendentu]] [[Johaness Geceliuss|Johanesu Geceliusu]] mācītājs Reiters aizstāvēja savus reliģiskos uzskatus, tomēr tika atcelts no amata.

No 1739. gada tiesas sprieduma zināms, ka notikusi slepena mirušo apbedīšana [[Zilaiskalns (kalns)|Zilā kalna]] nogāzēs. Tiesa nosprieda, ka apbedījumi Zilā kalnā ir likvidējami un par katru slepeni apbedīto jāsamaksā soda nauda 3—5 [[dālderis|dālderu]] apmērā.<ref>Grīns Marģers, Grīna Māra. Latviešu gads, gadskārta un godi. Rīga, 1992.</ref>

== Mēģinājumi rekonstruēt seno latviešu dievību panteonu ==

=== Stendera un Langes uzskati ===
[[Kurzemes un Zemgales hercogiste|Kurzemes hercogistes]] luterāņu mācītāji [[Jānis Lange]] (1615—1685/1690) un [[Gothards Frīdrihs Stenders]] (1714—1796) savās skaidrojošajās latviešu-vācu vārdnīcās mēģināja rekonstruēt seno latviešu dievību panteonu, kas ietvēra gan vēsturiski dokumentētas dievības kā [[Dēkla|Dēklu]] (zīdaiņu dieviete un mazu bērnu kopēja, kurai tiem miers un izdošanās jādod, Stenders 1783), [[Jods (latviešu mitoloģija)|Jodu]] (lauka vai meža velns, spoks, Stenders 1783; Meža velns, Lange 1773), [[Lauma|Laumu]] (zemes dieviete, kas pār zemi valdīja, kurai vakars pirms piektdienas tika svētīts, Stenders 1783), gan arī tādas fantastiskas dievības kā [[Pekkols]] (gaisa garu, elles un tumsas/aptumsumu dievs, Stenders 1783), [[Pīkals]] (Piegals, latviešu kalnu dievs, Lange 1773) un [[Trimpus]] (pagānisko latviešu dzīru dievs, kuram tie pusi sava lauka novēlēja, Stenders 1783).<ref>{{Tīmekļa atsauce |url=http://www.lfk.lv/Stendera-Langes_tabula.html |title=Stendera—Langes skaidrojošā dievību tabula |access-date={{dat|2013|08|22||bez}} |archiveurl=https://web.archive.org/web/20120722002626/http://www.lfk.lv/Stendera-Langes_tabula.html |archivedate={{dat|2012|07|22||bez}} }}</ref> 19. un 20. gadsimta mijā to pārņēma un dažkārt tālāk papildināja [[jaunlatvieši]], cenšoties to tuvināt [[sengrieķu mitoloģija|sengrieķu]] un [[indiešu mitoloģija|indiešu]] dievu panteonam.<ref>{{Grāmatas atsauce |title=Mitoloģijas enciklopēdija 2 |year=1994 |publisher=[[Galvenā enciklopēdiju redakcija|Latvijas enciklopēdija]] |location=Rīga |isbn=5-89960-044-6 |page=168}}</ref>

=== Jēkaba Lautenbaha uzskati ===
[[Tērbatas Universitāte]]s Vēstures un filozofijas fakultātes [[latviešu valoda]]s lektors [[Jēkabs Lautenbahs]] (pseidonīms Jūsmiņš) no 1881. gada līdz 1882. gadam vadīja literāro žurnālu „Pagalms”, kurā pauda uzskatus, ka „būtu vēlams, ka arī ikkatrs, kas vien spēj, savu garu un roku cilātu, vectēvu dārgās mantas krādams un sijādams [..] Ātrāk tak nevar daiļa literatūra pilnam uzplaukt, pirms nav mitoloģija, kas tak katras tautiskas literatūras pamats, skaidri izdibināta, zināma.”<ref>J. Lautenbahs. Par sentēvu dievu Ūsiņu. Pagalms. 1881. Nr. 3.</ref>
Viņa rakstos bija uzsvērta mitoloģiska satura [[latviešu tautasdziesma|latviešu tautasdziesmu]] nozīme. Jau savā pirmajā dzejas krājumā „Līga” (1880) viņš popularizēja no [[Gothards Frīdrihs Stenders|Vecā Stendera]] aizgūtās senlatviešu dievības.

1887. gadā ar rakstu „Latviešu reliģija” ({{val|de|Der Religion der Letten}}) ieguva filozofijas kandidāta grādu. Sekojot mitoloģiskā sabrukuma hipotēzei, J. Lautenbahs uzskatīja, ka [[senprūši]]em,
[[lietuvieši]]em un [[latvieši]]em bijusi vienota pirmtauta ar kopīgu mitoloģiju.<ref>Lautenbach J. Über der Religion der Letten. Magazin, herausgegeben von der lettisch-literārischen Gessellschaft. 1901. Bd 20. St.2, S. 101. (Raksts par latviešu reliģiju [[Latviešu literārā biedrība|Latviešu literārās biedrības]] rakstu krājuma 20. sējumā)</ref>
1891. gadā izdotajā eposā „Niedrīšu Vidvuds” Lautenbahs pārveidoja un paplašināja [[Simons Grūnavs|S. Grūnava]] stāstu par teiksmaino senprūšu ciltstēvu [[Vidvuds|Vidvudu]].<ref>Needrischu Widwuds, jeb, Warenu wihru darbi Latwijas senatnē. Jelgava: H. J. Drawin̦-Dravnieka apgāds, 1891.</ref> [[RLB]] Zinību komisijas 1893. un 1894. gadā izdotajos rakstu krājumos viņš publicēja apcerējumus „Par Jupi”, „Par likteņa dievībām jeb trim Laimiņām” un citus.<ref>RLB ZK 8. rakstu krājums. 1893. 1.—15. lpp.; RLB ZK 9. rakstu krājums. 1894. 1.—22. lpp.</ref>

=== Pētera Šmita uzskati par māšu kultu ===
Kā norāda valodnieks un etnogrāfs [[Pēteris Šmits]], īpaša latviešu mitoloģijas iezīme ir tā sauktais māšu kults, kāds nav sastopams ne vien pārējo baltu mitoloģijā, bet arī daudzu citu indoeiropiešu tautu mitoloģijā. Viņš latviešu mitoloģijā saskaitīja vairāk nekā 40 dažādas mātes, no kurām tikai četrām — Zemes mātei, Lauka mātei, Vēja mātei un Rauga mātei — atbilst līdzīgas dievības lietuviešu mitoloģijā — [[Žemepatis]] ({{val|lt|Žemėpatis}}), Laukopatis jeb Laukosargs (''Laukosargas''), Vejopatis (''Vėjopatis'') un ''Raugopatis'' (no {{val|lt|patis}} — 'kungs'). Savukārt [[igauņu mitoloģija|igauņu mitoloģijā]] sastopama Vēja māte ({{val|et|Tuule-ema}}) Jūras māte (''Mere-ema''), Ūdens māte (''Vee-ema'') un Maura māte (''Muru-ema''). Mātes kults visticamāk pastāvējis arī pie [[galli]]em un [[ģermāņi]]em, kas to varētu būt aizguvuši no kādas Eiropas pirmtautas ar matriarhālu iekārtu un mātes fīlāciju, kurā tuvāko radniecību rēķināja nevis pēc tēva, bet mātes. Šāda mātes filācija visticamāk bijusi arī pie [[pikti]]em un [[ibērieši]]em. Viens no uzskatiem ir, ka mātes kults latviešu valodā aizgūts no [[lībieši]]em vai [[igauņi]]em vai arī no kādas daudz senākas Eiropas tautas, kas bijuši Vidzemes pirmiedzīvotāji, kam pievienojas arī Šmits, piebilstot, ka „tik tālu attīstījies matronu kults pie latviešiem nekāda ziņā nevarēja celties jaunākos laikos”.<ref>{{Grāmatas atsauce |title=Latviešu mītoloģija |edition=otrais pārstrādāts |author=Pēteris Šmits |authorlink=Pēteris Šmits |year=1926 |publisher=Valtera un Rapas akciju sabiedrības izdevums |location=Rīga |page=86.—88 |url=http://gramatas.lndb.lv/periodika2-viewer/view/index-dev.html?#panel:pp%7cissue:/g_001_0309065526%7carticle:DIVL417%7cpage:88%7cissueType:B |accessdate={{dat|2018|05|29||bez}} |archiveurl=https://web.archive.org/web/20190902065147/http://gramatas.lndb.lv/periodika2-viewer/view/index-dev.html#panel:pp%7cissue:/g_001_0309065526%7carticle:DIVL417%7cpage:88%7cissueType:B |archivedate={{dat|2019|09|02||bez}} }}</ref>

=== Haralda Biezā uzskati ===
[[Latvijas Universitāte]]s privātdocents [[Haralds Biezais]], kas Otrā pasaules kara beigās devās bēgļu gaitās uz Zviedriju, 1955. gadā [[Upsāla]]s Universitātē aizstāvēja filozofijas doktora grādu ar disertāciju „Seno latviešu galvenās dievietes” (''Die Hauptgöttinnen der alten Letten''), vēlāk kā Upsālas Universitātes profesors 1961. gadā publicēja grāmatu „Dieva tēls latviešu tautas reliģijā” (''Die Gottesgestalt der lettischen Volksreligion''), bet 1972. gadā grāmatu „Seno latviešu Debesu dievu ģimene” (''Die himmlische Götterfamilie der alten Letten'').
Haralda Biezā disertācija bija pētījums par senlatviešu reliģijas dievēm Laimu, Māru, Dēklu un Kārtu. Biezais ir aplūkojis latviešu mitoloģiju starptautiski un vēsturiski salīdzinošā kontekstā, vispusīgi izvērtējis un apzinājis iepriekš pētīto un devis būtisku ieguldījumu daudzu nozīmīgu problēmu risinājumā, veicot detalizētus un faktu materiālā balstītus pētījumus. Reliģijas pētnieki recenzijās par viņa trīs grāmatām atzīmēja, ka „agrāk nav iznācis tik monumentāls darbs par seno latviešu reliģiju salīdzināmās reliģiju zinātnes ietvaros. Triloģiju par to var sagaidīt tikai vienreiz gadsimtā”.<ref>[http://garamantas.lv/lv/person/25052/Haralds-Biezais garamantas.lv]{{Novecojusi saite}}</ref>

Profesors Biezais bija arī enciklopēdijas „Reliģija pagātnē un tagadnē” (''Die Religion in Geschichte und Gegenwart'') līdzstrādnieks, [[Britu Enciklopēdija]]s izdevumos atrodami viņa raksti par baltu reliģijām.

== Seši mītisko būtņu līmeņi ==
Katra zemākā līmeņa dievības ir vai nu pakļautas augstāka līmeņa dievībām, vai arī ir to izpausmes.
# Kosmiskās dievības ([[Saule (dievība)|Saule]], [[Mēness (dievība)|Mēness]], [[Auseklis (dievība)|Auseklis]], [[Rieteklis (dievība)|Rieteklis]]),
# Kārtības, debesu, pazemes un haosa dievības ([[Pērkons (mitoloģija)|Pērkons]], [[Dievs (latviešu mitoloģijā)|Dieviņš]], [[Velns (latviešu mitoloģijā)|Velns]], Jods (Jupis)),
# Liktens lēmējdievības — veiksmes, laika un dzīvības devēja ([[Laima (latviešu mitoloģijā)|Laima]], [[Kārta (mitoloģija)|Kārta]], [[Dēkla]]),
# Auglības, dzīvnieku, ziedoņa, līdumu, lauku, ražības, kalnu, dzīru u.c. dievības ([[Jānis (mitoloģija)|Jānis]], [[Māra]], [[Ūsiņš]], [[Cerēliņš]], [[Lauma]], [[Jumis]]),
# [[Lielā pirmmāte|Dabas mātes]] ([[Meža māte]], [[Jūras māte]], [[Vēju māte]], [[Veļu māte]], [[Zemes māte]], u.c.),
# Zemākā līmeņa būtnes (Rēgi, [[Sumpurņi]], [[Vilkači]], [[Vadātājs]], [[Vārava]], [[Svēte (mitoloģija)|Svēte]]).
Pēc visām pazīmēm Liktenis atbilst nāves dievam, kuram ir analogi citās baltu tautu mitoloģijās.

=== Attēlu galerija ===
<gallery>
Rozentals_Nave.jpg|[[Janis Rozentāls]] „Nāve” (1897)
Rozentals Melna cuska.jpg|Janis Rozentāls „Melna čūska miltus mala” (1903)
A.Cīrulis Jānis.jpg|[[Ansis Cīrulis]] „Jānis” (1931)
A.Cīrulis Laima.png|Ansis Cīrulis „Laima”
Jēkabs Bīne. Saules vedējs Ūsiņš (1934).jpg|[[Jēkabs Bīne]] „Saules vedējs Ūsiņš” (1934)
Jēkabs Bīne Dievs, Laima, Māra (1932).jpg|Jēkabs Bīne „Dievs, Laima, Māra” (1941)
Jēkabs Bīne Pērkons (1941).jpg|Jēkabs Bīne „Senatne” (1941)
Rozentals Saules meitas.jpg|Janis Rozentāls „Saules meitas” (~1912)
Jēkabs Strazdiņš Mēnessmeita.jpg|[[Jēkabs Strazdiņš]] „Mēnessmeita” (1943)
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://gramatas.lndb.lv/periodika2-viewer/view/index-dev.html?lang=fr#panel:pi|issue:/g_001_0304041522|issueType:B Senlatviešu reliģija vēlajā dzelzs laikmetā] {{Webarchive|url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pi{{!}}issue:/g_001_0304041522{{!}}issueType:B |date={{dat|2019|04|21||bez}} }}
* [https://web.archive.org/web/20120331063506/http://www.liis.lv/kultvest/kultura/latvija/kullat1/teksts1.htm Latviešu mitoloģija] {{latviski}}

{{Mitoloģija-aizmetnis}}

[[Kategorija:Latviešu mitoloģija]]