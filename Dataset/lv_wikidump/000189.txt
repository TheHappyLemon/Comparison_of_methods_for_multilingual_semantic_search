{{infokaste+}}
{| class="infobox vcard" style="width:235px; font-size:90%; line-height:1.40em; text-align:left; background-color:#F9F9F9; border: 1px solid #D9D9D9;"
|-
| colspan=2 bgcolor=#b80048 align=center | <span style="color:#ffffff;"><big>'''Gajs Jūlijs Cēzars<br />''Gaius Iulius Caesar'''''</big></span>
|-
| colspan=2 align=center | <small>[[Romas Republika]]s diktators</small>
|-
| colspan=2 align=center | [[Attēls:Gaius Julius Caesar (100-44 BC).JPG|220px]]<br /><small>Jūlija Cēzara krūšutēls</small>
|-
| '''Valdīšana''' || no [[49. gads p.m.ē|49. gada p.m.ē]] oktobra<br />līdz [[44. gads p.m.ē|44. gada p.m.ē.]] martam
|-
| '''Dzimis''' || [[100. gads p.m.ē|100. gada p.m.ē]] [[13. jūlijs|13. jūlijā]]<ref name="dzimgads" />
|-
| '''Dzimšanas vieta''' || [[Roma]], [[Romas Republika]]
|-
| '''Miris''' || [[44. gads p.m.ē|44. gada p.m.ē.]] [[15. marts|15. martā]]
|-
| '''Miršanas vieta''' || [[Roma]], [[Romas Republika]]
|-
| '''Priekštecis''' || [[Lūcijs Kornēlijs Sulla]] (kā Romas Republikas diktators)
|-
| '''Pēctecis''' || [[Oktaviāns|Augusts Oktaviāns]] (kā Romas imperators)
|-
| '''Dzīvesbiedres''' || 1. [[Kornēlija Cinilla]] (no 84. līdz 68. gadam p.m.ē.)<br />2. [[Pompeja Sulla]] (no 68. līdz 63. gadam p.m.ē.)<br />3. [[Kalpurnija Pizonisa]] (no 59. līdz 44. gadam p.m.ē.)
|-
| '''Pēcnācēji''' || [[Oktaviāns]] (adoptēts)<ref>Tiek uzskatīts, ka Cēzaram ar Kleopatru bija arī kopīgs dēls — [[Cēzarions]], bet to pats Cēzars esot noliedzis.</ref>
|-
| '''Dinastija''' || [[Jūlija-Klaudija dinastija]]
|-
| '''Tēvs''' || [[Gajs Jūlijs Cēzars vecākais]]
|-
| '''Māte''' || [[Aurēlija Kotta]]
|}

'''Gajs Jūlijs Cēzars''',<ref name="name">Oficiālais vārds pēc viņa nāves bija ''Gaius Iulius Caesar Divus'' (Latīņu rakstā: GAIVS IVLIVS CAESAR) (klasiskās latīņu valodas rakstā: IMP•C•IVLIVS•CAESAR•DIVVS), latviski, "Imperators [un] Dievs Gajs Jūlijs Cēzars".</ref> ({{val|la|Gaius Iulius Caesar}}; dzimis [[100 p.m.ē.|100. gada p.m.ē.]] [[13. jūlijs|13. jūlijā]],<ref name="dzimgads">Dažreiz tiek uzskatīts, ka Jūlijs Cēzars dzimis 102. gadā p.m.ē. Zinātniekiem nav vienprātības arī par to, kurā datumā viņš ir dzimis. Otra versija apgalvo, ka Jūlijs Cēzars ir dzimis 12. jūlijā</ref> miris [[44 p.m.ē.|44. gada p.m.ē.]] [[15. marts|15. martā]]) bija [[romieši|romiešu]] militārais un politiskais līderis, kā arī labs [[orators]]. Viņam bija nozīmīga ietekme [[Romas Republika]]s pārtapšanā par [[Romas impērija|Romas impēriju]].

Kā [[populāri|populāru]] tradīciju politiķis Cēzars ar [[Marks Licīnijs Krass|Marku Licīniju Krasu]] un [[Gnejs Pompejs|Gneju Pompeju]] izveidoja neoficiālu [[triumvirāts|triumvirātu]], kas vairākus gadus dominēja Romas politikā. Viņu galvenais politiskais pretinieks bija [[Romas senāts]], ko vadīja [[optimāti]] ([[Marks Porcijs Katons]], [[Marks Kalpurnijs Bibuls]] u.c.). Iekarojot [[Gallija|Galliju]], Cēzars paplašināja Romas valdījumus līdz pat [[Ziemeļjūra]]i un ienesa Romas kultūru mūsdienu [[Francija]]s teritorijā. Tāpat [[55 p.m.ē.|55. gadā p.m.ē.]] viņš vadīja pirmo romiešu iebrukumu [[Lielbritānija (sala)|Britānijā]]. Pēc triumvirāta izjukšanas Cēzars attālinājās no Pompeja un Romas senāta. [[49 p.m.ē.|49. gadā p.m.ē.]] Cēzars, vadot savus [[leģions (Roma)|leģionus]] pāri [[Rubikona]]s upei, uzsāka [[pilsoņu karš|pilsoņu karu]], pēc kura viņš kļuva par Romas valdnieku.
Uzņemoties valsts pārvaldi, Cēzars uzsāka plašas [[reforma]]s romiešu sabiedrībā un valdībā. Viņš tika pasludināts par "[[diktators|diktatoru]] uz mūžu" (''[[dictator perpetuo]]'') un centralizēja Republikas [[birokrātija|birokrātiju]].

[[Marta īdas (diena)|Marta īdu]] laikā (15. martā) [[44 p.m.ē.|44. gadā p.m.ē.]] senatoru grupa [[Marks Bruts|Marka Bruta]] vadībā veica [[atentāts|atentātu]] pret diktatoru, cerot atjaunot Romas Republikā iepriekšējo kārtību. Tomēr izcēlās vēl viens pilsoņu karš, kas noveda līdz [[autokrātija]]s nostiprināšanai Cēzara adoptētā troņmantnieka [[Oktaviāns|Augusta Oktaviāna]] vadībā. [[42 p.m.ē.|42. gadā p.m.ē.]], divus gadus pēc atentāta, Senāts oficiāli iesvētīja Cēzaru kā vienu no [[romiešu mitoloģija|romiešu dieviem]].

Cēzara vārds kļuva par [[Romas impērija]]s valdnieku ("[[ķeizars|ķeizaru]]") titula sastāvdaļu, vēlāk šī tradīcija turpinājās arī [[Austrumromas impērija|Austrumromas impērijā]], kur par cēzariem dēvēja līdzvaldniekus vai troņmantniekus. Kā valdnieka tituls tas viduslaikos saglabājās [[Svētā Romas impērija|Svētās Romas impērijas]] (vēlāk arī [[Austrijas Impērija|Austrija]] un [[Vācijas Impērija|Vācijas Impēriju]]) laikā, kad tās valdnieki tika dēvēti par "[[Svētās Romas impērijas imperators|ķeizariem]]", kā arī [[Bulgārija]]s, [[Serbija]]s un [[Krievija]]s valstīs, kur tās valdnieki tika dēvēti par "[[Cars|cariem]]".

== Biogrāfija ==
[[Attēls:Young Folks' History of Rome illus254.png|thumb|left|110px|Cēzars jaunībā.]]
Cēlies no [[aristokrātija|dižciltīgas]] un senas Romas patriciešu [[Jūlija dzimta]]s jeb Jūlijiem ({{val|la|gens Iulia, Iulii}}). Izdienot obligāto [[dienests|dienestu]] armijā, Jūlijs Cēzars ieņēma dažādus svarīgus sabiedriskus posteņus. Cēzars prata patikt tautai. Viņš bija laipns, labi ģērbies, labs karavadonis un politiķis, taču daudzi domāja, ka aiz viņa laipnās ārienes slēpjas neapslāpējama varaskāre. [[60. gads p.m.ē.|60. gadā pirms mūsu ēras]] viņš tika ievēlēts uz vienu gadu par [[Konsuls (Roma)|konsulu]], faktiski par Romas vadītāju.<ref name="pro5">{{Tīmekļa atsauce | url = http://www.pro5.lv/modules.php?name=Encyclopedia&op=content&tid=107 | publisher = pro5 - Enciklopēdija | title = Cēzars | accessdate = 2008-09-06 | archiveurl = https://web.archive.org/web/20080919031223/http://www.pro5.lv/modules.php?name=Encyclopedia | archivedate = 2008-09-19 }}</ref> Cēzara pakļautībā bija [[pilsētas valde|pilsētu valdes]] un [[karaspēks]], kaut gan vara tika dalīta ar otru konsulu.

Pēc tam Cēzars kļuva par [[Gallija]]s (mūsdienu [[Francija]]s) [[vietvaldis|vietvaldi]]. 55. un 54. gadā p.m.ē. Cēzars iebruka [[Britānija|Britānijā]]. Viņam pakļāvās milzīga armija, kuru viņš nolēma paturēt pretēji likumam, kas paredzēja atlaist karavīrus. Tā [[49. gads p.m.ē.|49. gadā p.m.ē.]] Cēzars uzsāka cīņu par vienvaldību, kurā Cēzara pretinieks bija [[Gnejs Pompejs]]. Pilsoņu karš Romas Republikā turpinājās līdz [[45. gads p.m.ē.|45. gadam p.m.ē.]] un beidzās ar Cēzara uzvaru.<ref name="pro5" /> Cēzars tādā veidā kļuva par [[diktators|diktatoru]].

Daudziem šāda lietu kārtība nepatika un Cēzars tika nogalināts 44. gada p.m.ē. [[15. marts|15. martā]] ([[marta īdas|marta īdās]]) Romā pie ēkas, kurā savācās senāts. Pēc viņa nāves, cīņu par varu turpinājis cits Jūliju dzimtas pārstāvis — viņa māsasdēls [[Oktaviāns|Oktaviāns Augusts]], kurš arī šajā cīņā  uzvarēja.

=== Cēzars un Kleopatra ===
[[Attēls:Cleopatra and Caesar by Jean-Leon-Gerome.jpg|thumb|175px|Žana Leona Žeromē glezna: Kleopatra vizītē pie Cēzara.]]
Leģenda stāsta, ka [[Kleopatra]] ieguvusi Jūlija Cēzara sirdi burtiski dažos acumirkļos — uzreiz pēc tam, kad bija izritinājusies no austrumnieciskā [[paklājs|paklāja]], kurā bija ievīstīta, lai nepamanīta nonāktu Cēzara [[apartamenti|apartamentos]]. Paklājs tika piegādāts Cēzaram kā [[dāvana]], un Kleopatra no tā izritinājās viņa acu priekšā.<ref name="apollo">{{Tīmekļa atsauce | url = http://www.apollo.lv/portal/life/67/articles/32829/0 | title = Šarmantā neglītene jeb Kleopatras privātā dzīve | publisher = apollo.lv | accessdate = 2008-09-06 }}{{Novecojusi saite}}</ref> Šāda ierašanās pie Cēzara, kurš tajā brīdī atradās [[Aleksandrija|Aleksandrijā]], bija nepieciešama, jo šajā pilsētā Kleopatrai draudēja [[nāve]]s briesmas. Savukārt Cēzars bija ieinteresēts, lai Kleopatra kļūtu par [[Senā Ēģipte|Ēģiptes]] valdnieci un būtu viņa [[marionete]].

Iespējams, ka Cēzaru ir apbūrusi [[Kleopatra]]s jaunība.<ref name="apollo" /> Kad viņi [[48. gads p.m.ē.|48. gadā p.m.ē.]] satikās pirmoreiz, Cēzaram bija 52 gadi, bet Kleopatrai tikai 21 gads. Cēzars bija jau precējies, un [[romieši]]em nepatika Cēzara mīlas dēka ar Kleopatru. Viņi izdarīja lielu spiedienu uz Cēzaru. Ir ziņas, ka Kleopatrai ir bijis dēls no Cēzara — [[Cēzarions]], bet pats Cēzars viņu neatzina par savu dēlu.

=== Cēzara nāve ===
[[Attēls:Vincenzo Camuccini - La morte di Cesare.jpg|250px|thumb|Vinsenco Kamučini glezna "''Morte di Giulio Cesare''" ("Cēzara nāve").]]
Ietekmīgākie Romas [[Senators|senatori]], kuru varu un autoritāti Cēzars politisko reformu rezultātā bija ierobežojis, baidījās, ka viņš, jau tā baudot praktiski neierobežotu varu, pasludinās sevi par [[Monarhs|monarhu]]. Tas varētu nozīmēt Senāta un [[republika]]s kā valsts iekārtas likvidēšanu. Tādējādi arī senatori kā politiska kategorija beigtu pastāvēt. Grūti teikt, cik pamatotas bija šīs bažas, taču bija arī daudzi citi iemesli, kādēļ Cēzaram nelabvēļu pietika. Tā, senatoru grupa 44. gadā p.m.ē. organizēja sazvērestību pret Cēzaru un, viņam ienākot Senāta ēkā, viņu nogalināja. [[Sazvērestība|Sazvērnieki]] ar vairākiem desmitiem naža dūrienu gluži vai sakapāja Cēzaru.

Cēzars vēl pirms iešanas uz [[senāts|senātu]] tika brīdināts par tur draudošajām [[briesmas|briesmām]], bet viņš nepaklausīja. No sākuma Jūlijs Cēzars esot pretojies, bet, kad sazvērnieku vidū pamanījis savu draugu [[Marks Bruts|Marku Brutu]], iekliedzies "''Et tu Brute?''" ({{val|lv|arī tu Brut?}}). Pēc tam viņš vairs neesot pretojies.<ref>{{Tīmekļa atsauce | url = http://easyget.lv/kultura/read/5727/ | title = Nedēļa pasaules vēsturē (10.-16. marts) | publisher = easyget.lv | accessdate = 2008-0-07 | archiveurl = https://web.archive.org/web/20080519010911/http://easyget.lv/kultura/read/5727/ | archivedate = {{dat|2008|05|19||bez}} }}</ref> Patiesībā šos latīņu vārdus viņa mutē ielika Šekspīrs savā lugā "Jūlijs Cēzars". Romiešu vēsturnieki stāsta, ka viņa pēdējie vārdi esot bijuši: "''Kai su, technon?''" — kas nozīmē, no grieķu valodas tulkojot "Arī tu mans bērns?" Iespējams Bruts tiešām bija viņa dēls, jo Bruta māte Servīlija bija viena no daudzajām Cēzara mīļākajām. Tiek arī runāts, ka mirstošais Cēzars, krītot, pavilka savas togas apakšējo malu, apsedzot kājas — lai mirtu pieklājīgi apklāts.<ref>{{Grāmatas atsauce | author=Krēmers, Valters; Trenklers, Gecs | title=Populāru pārpratumu enciklopēdija| publisher=[[Jumava]] (Rīga)| year=2001 | id={{ISBN|9984-05-383-0}}}}</ref>

Daudzi vēsturnieki Cēzara personību vērtē negatīvi — kā [[Tirāns|tirānu]], kas iznīcināja [[Romas republika|Romas republiku]]. Tomēr Romas republika, runājot cita [[Triumvirāts|triumvīra]] Pompeja vārdiem, bija mirusi jau tāpat savu samilzušo iekšējo pretrunu rezultātā. Tikai stingra roka, diktatūra, varēja uz kādu laiku paglābt tā laika klasisko Vidusjūras pasauli no pilnīga haosa. Tieši tāpēc, ka Cēzars bija diktators un izcils karavadonis, viņš spēja ieviest kārtību un veikt reformas, kas vēl vairākus gadsimtus nodrošināja stabilitāti visā plašajā Vidusjūras reģionā.

Cēzara slepkavība, ko veica viņa draugs [[Marks Bruts]] un citi Romas senatori (nogalinot to ar 23 naža dūrieniem), cerībā glābt republiku, izraisīja otru pilsoņu karu, kas galīgi sagrāva Romas republiku, un radīja [[Romas impērija|Romas impēriju]] Cēzara adoptētā dēla [[Oktaviāns|Oktaviāna]] vadībā.

== Politiskās reformas ==
[[Attēls:RomanRepublic40BC.jpg|thumb|250px|Romas Republikas teritorija pēc Cēzara iekarojumiem (40. gadā p.m.ē.).]]
Atšķirībā no vairuma savu pēcnācēju, Cēzars, ticis pie varas grožiem, neuzsāka terora kampaņu pret saviem pretiniekiem. Iespējams, ka tieši tas vēlāk viņam maksāja dzīvību. 49. gadā p.m.ē., ienākot [[Pompejs|Pompeja]] pamestajā [[Roma|Romā]], viņš nekavējoties ķērās pie reformām. Arī pēc atgriešanās no [[Ēģipte]]s, viņš atlikušajos dažos savas dzīves gados ieviesa virkni būtisku izmaiņu Romas republikas ekonomiskajā, politiskajā un administratīvajā sistēmā. Piemēram, viņš samazināja reālo [[Romas Senāts|Romas Senāta]] varu, tā locekļu skaitu no 600 palielinot līdz 900. Līdz ar to debates tajā par katru jautājumu nereti ieilga līdz bezgalībai un Cēzars pa to laiku varēja brīvi rīkoties.

Viņš īstenoja arī [[Brāļi Grakhi|brāļu Grakhu]] zemes reformu, sadalot to saviem kara veterāniem un nabagiem. Ap 80 tūkstošiem iedzīvotāju no [[Itālija]]s un citām biezi apdzīvotām vietām viņš nosūtīja uz [[Kartāga|Kartāgu]], [[Korinta|Korintu]] un citiem reģioniem, kuri karos bija zaudējuši daudz iedzīvotāju. Tāpat viņš administratīvā kārtā samazināja nabadzīgo iedzīvotāju parādus un ierosināja vairākus likumprojektus, kas ierobežoja aizdevumu procentu likmes. Tika izstrādāta [[Bankrots|bankrota]] likumdošana, kuras galvenie pamatprincipi saglabājušies līdz pat mūsdienām.

46. gadā p.m.ē. Cēzars astronomam [[Aleksandrijas Sosigēns|Sosigēnam]] uzdeva izstrādāt jaunu kalendāru, jo līdz tam laikam lietotais [[romiešu kalendārs]] neatbilda reālajam [[tropiskais gads|saules gadam]]. 45. gadā p.m.ē. kalendārs tika ieviests, un tas ieguva nosaukumu [[Jūlija kalendārs]].

== Literārie darbi ==
Cēzars ir sarakstījis arī trīs literārus darbus. Tie ir "[[Piezīmes par gallu karu]]", "[[Piezīmes par pilsoņu karu]]" un [[traktāts]] par stila jautājumiem "[[Markam Tullijam Ciceronam par analoģiju]]". Šajos darbos ir tāda literārā forma, kas neprasa īpašu māksliniecisko apdari — tās ir [[piezīmes]] jeb [[komentārs|komentāri]]. Tomēr tajos vērojama gan kompozicionāla nobeigtība, gan stilistiski spilgti izstrādātas [[epizode]]s.<ref>{{Tīmekļa atsauce | url = http://www.liis.lv/kultvest/kultura/roma/teksts.htm | title = Senās Romas kultūra: Gajs Jūlijs Cēzars | publisher = LIIS | accessdate = 2008-09-06 | archiveurl = https://web.archive.org/web/20080625005453/http://www.liis.lv/kultvest/kultura/roma/teksts.htm | archivedate = 2008-06-25 }}</ref> Jūlijs Cēzars, aprakstīdams [[galli|gallus]], viņu [[dievība]]s raksturoja [[romiešu mitoloģija|romiešu dievību]] vārdos, lai pēc iespējas īsāk varētu tos raksturot.

== Kultūrā ==
Cēzara personāžs figurē teju vai visos darbos, kas ir saistīti ar [[Kleopatra|Kleopatru]]. Savukārt par Kleopatru ir neskaitāmā daudzumā sacerēti [[romāns|romāni]], uzvestas [[teātra izrāde|teātru izrādes]], uzņemtas [[Kinofilma|filmas]] utt.

Baroka laikmeta komponists [[Georgs Frīdrihs Hendelis]] ir arī sacerējis [[opera|operu]], kuras nosaukums ir "Jūlijs Cēzars".

== Skatīt arī ==
[[Attēls:Julii Caesaris quae exstant.tif|thumb|C. Iulii Caesaris quae extant, 1678]]
* [[Jūlija kalendārs]]
* [[Romas Republika]]
* [[Kleopatra]]
* [[Cēzara šifrs]]

== Atsauces un piezīmes ==
{{atsauces}}

== Turpmākai lasīšanai ==
{{refbegin}}
* Cēzars Gājs Jūlijs, "Piezīmes par gallu karu" — no latīņu val. tulk. G.Lukstiņš. — R.: Zvaigzne, 1977. — 182 lpp.
* Makkalova Kolīna, "Cēzara sievietes" (romāns) — tulk. un priekšv. sarakst. Andžela Šuvajeva ; red. Ināra Vjacira ; māksl. Gunda Balode, Arnis Zariņš. — R.: Zvaigzne ABC, 2004 : Preses nams. — 949, [2] lpp. : ģīm., k. ; 21&nbsp;cm. — Oriģ. nos.: Caesar's women / Colleen McCullough, 1996. {{ISBN|9984-36-355-4}}
* Plutarchs, "Grieķu un romiešu varoņu dzīves: Perikls, Aleksandrs Lielais, Koriolāns, Jūlijs Cēzars" — tulk. Jānis Veselis. — R.: Valters un Rapa, 1936. — 187 lpp.
{{refend}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Cēzars, Jūlijs}}
[[Kategorija:100. gadā p.m.ē. dzimušie]]
[[Kategorija:44. gadā p.m.ē. mirušie]]
[[Kategorija:Romas konsuli]]
[[Kategorija:Nogalinātie politiķi]]
[[Kategorija:Romā dzimušie]]
[[Kategorija:Diktatori]]