{{BioTakso infokaste
| attēls =Delphinus delphis with calf.jpg
| att_nosaukums ={{TaksoSaite|Delphinus delphis|Delfīni}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| apakštips =Vertebrata
| apakštips_lv =Mugurkaulnieki
| iedalījums =
* {{TaksoSaite|Agnatha|Bezžokļaiņi}} 
* {{TaksoSaite|Gnathostomata|Žokļaiņi}} 
| kategorijas =nē
| binomial = Vertebrata <small>([[Cuvier]], 1812)</small>
}}
'''Mugurkaulnieki''' (''Vertebrata'') vai '''galvaskausaiņi''' (''Craniata'') — [[Hordaiņi|hordaiņu]] apakštips. Dominējošā (līdz ar [[kukaiņi]]em) [[dzīvnieki|dzīvnieku]] grupa gan uz zemes, gan gaisā.

Visus pārējos dzīvniekus reizēm iedala nesistemātiskā grupā — [[bezmugurkaulnieki|bezmugurkaulniekos]]. Šī termina lietošanu attaisno tikai tā svarīgā loma, kādu pilda mugurkaulnieki dzīvnieku valstī, jo citādā ziņā bezmugurkaulnieku grupa apvieno organismus, kam savā starpā nav nekā kopīga.

== Raksturojums ==
Mugurkaulnieki — augstākais hordaiņu apakštips. Atšķirībā no pārējiem apakštipiem, kuriem raksturīgs mazkustīgs dzīves veids, pasīva barības uzņemšana kopā ar ūdens plūsmu, kā arī pasīva vairošanās, periodiski izsviežot dzimumproduktus tieši ūdenī neatkarīgi no pretējā dzimuma klātbūtnes, mugurkaulnieki aktīvi meklē gan pretējā dzimuma īpatņus, gan barību, kuru satver ar mutes orgāniem. Šīs svarīgākās galvaskausaiņu bioloģiskās atšķirības no zemākajiem hordaiņiem arī nosaka to augstākā attīstība, kas izpaužas galvenokārt pilnīgāk izveidotajos maņu un kustību orgānos, kuri palīdz sameklēt pretējā dzimuma īpatņus un barību, un augstāk attīstītajās [[galvas smadzenes|galvas smadzenēs]], kas uztver no maņu orgāniem kairinājumus un regulē visa ķermeņa sarežģītās reakcijas. Savukārt maņu orgānu, galvas smadzeņu un mutes aparāta attīstība noteica [[galvaskauss|galvaskausa]] attīstību, kuram ir divi galvenie nodalījumi: galvaskausa kapsula, kas ir maigo galvas smadzeņu un maņu orgānu aizsargs, un kustīgais viscelārais skelets, kurš balsta zarnu trakta priekšējo daļu, it īpaši mutes aparātu.

Hordu nomainīja [[skriemelis|skriemeļi]], kuru augšējie loki kopumā veido muguras smadzeņu kanālu — drošu aizsargu [[muguras smadzenes|muguras smadzenēm]], bet apakšējie loki kopā ar [[ribas|ribām]] — iekšējo orgānu aizsargu. No vēdera [[asinsvads|asinsvada]] norobežotā [[sirds]], kas enerģiski dzen pa ķermeni [[asinis]], un sarežģītas uzbūves [[nieres]], kuras pastiprināti izdala šķidros [[vielmaiņa]]s produktus, kāpina visa organisma dzīvības norises.

Šīs augstākās organizācijas iezīmes radīja priekšnoteikumus mugurkaulnieku plašai izplatībai un to iekļūšanai visās dzīves sfērās. Šis apstāklis, kā arī mugurkaulnieku lielais sugu skaits un daudzveidība dara tos par svarīgu ģeogāfiskās vides faktoru. Mugurkaulnieki parādījās ordovikā, bet jurā jau eksistēja visas zināmās mugurkaulnieku klases. Pašlaik ir ap 40 tūkst. mugurkaulnieku sugu.

== Sistemātika ==
Vispārpieņemtā klasifikācija sagrupē mugurkaulniekus septiņās klasēs, balstoties uz anatomisku un fizisku pazīmju interpretāciju. Šī klasifikācija ir visbiežāk sastopama mācību grāmatās, pārskatos, nespecializētos un populāros darbos.<ref>{{Grāmatas atsauce|title=The Vertebrate Body|last=Romer|first=Alfred Sherwood|publisher=W.B Saunders, Philadelfia|year=1949}}</ref>

'''Mugurkaulnieku apakštips''' ''(Vertebrata)''

* infratips: [[Bezžokļaiņi]] ''(Agnatha)''
* infratips: [[Žokļaiņi]] ''(Gnathostomata)''
** klase: [[Skrimšļzivis]] ''(Chondrichthyes)''
** klase: [[Kaulzivis]] ''(Osteichthyes)''
** klase: [[Abinieki]] ''(Amphibia)''
** klase: [[Rāpuļi]] ''(Reptilia)''
** klase: [[Putni]] ''(Aves)''
** klase: [[Zīdītāji]] ''(Mammalia)''


Sastādīti ir arī citi veidi kā klasificēt mugurkaulniekus, it īpaši ar uzsvaru uz seno abinieku un rāpuļu filoģenēzi.<ref>{{Grāmatas atsauce|title=Vertebrate Paleontology|last=Benton|first=MIchael J.|year=2004|isbn=978-0632056378}}</ref>

'''Mugurkaulnieku apakštips''' (''Vertebrata'')
* infratips: {{TaksoSaite|Agnatha|Bezžokļaiņi}}
** klase: {{TaksoSaite|Cyclostomata|Apaļmutnieki}}
** klase: †{{TaksoSaite|Cephalaspidomorphi|Cefalaspidomorfi}}
** klase: †{{TaksoSaite|Pteraspidomorphi|Pteraspidomorfi}}
* infratips: {{TaksoSaite|Gnathostomata|Žokļaiņi}}
** klase: †{{TaksoSaite|Acanthodii|Akantodes}}
** klase: †{{TaksoSaite|Placodermi|Bruņuzivis}}
** klase: {{TaksoSaite|Chondrichthyes|Skrimšļzivis}}
** megaklase: {{TaksoSaite|Osteichthyes|Kaulzivis}}<ref name=phy>{{Tīmekļa atsauce |url=https://bmcevolbiol.biomedcentral.com/articles/10.1186/s12862-017-0958-3 |title=Phylogenetic classification of bony fishes, 2016 |access-date={{dat|2019|02|17||bez}} |archiveurl=https://web.archive.org/web/20190322032046/https://bmcevolbiol.biomedcentral.com/articles/10.1186/s12862-017-0958-3 |archivedate={{dat|2019|03|22||bez}} }}</ref>
*** virsklase: {{TaksoSaite|Sarcopterygii|Daivspurzivis}}
**** klase: [[Otiņspures]] (''Coelacanthimorpha'')
**** klase: [[Ripidistveidīgās]] (''Dipnotetrapodomorpha'')
***** apakšklase: [[Divējādelpojošās zivis|Plaušzivis]] (''Dipnomorpha'')
***** apakšklase: {{TaksoSaite|Tetrapodomorpha|Četrkājveidīgie}}
*** virsklase: {{TaksoSaite|Actinopterygii|Starspurzivis}}
**** klase: [[Kladistijas]] (''Cladistia'')
**** klase: [[Starspures]] (''Actinopteri'')


(†) — izmirušu organismu grupa.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Mugurkaulnieki| ]]
[[Kategorija:Hordaiņi]]