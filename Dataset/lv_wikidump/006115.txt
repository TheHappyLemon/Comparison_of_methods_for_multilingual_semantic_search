{{BioTakso infokaste
| attēls =Olenoides superbus, Late Middle Cambrian, Upper Marjum Formation, House Range, Millard County, Utah, USA - Houston Museum of Natural Science - DSC01415.JPG
| att_nosaukums ={{TaksoSaite|Olenoides superbus|Trilobīts}}
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| klase =Trilobita 
| klase_lv =Trilobīti
| kategorijas =nē
}}

'''Trilobīti''' (''Trilobita'') ir izmiruša [[posmkāji|posmkāju]] apakštipa '''Trilobītveidīgie''' (''Trilobitomorpha'') vienīgā klase, kas pazīstami no [[paleozoja ēra]]s [[nogulumi]]em. Tie uzplaukumu sasniedza [[silūrs|silūra periodā]], bet sastopami jau no [[kembrijs|kembrija perioda]].

== Morfoloģija ==
[[Attēls:SamGonIII cepthopyg.png|thumb|left|150px]]
Kā redzams no nosaukuma «trilobīti» (tas nozīmē «trīsdaivu»), ķermeņa dorsalā puse (mugurpuse) tiem gareniski iedalās vidējā — izliektajā daļā (''rhachis'') un plakanākās sānu daļas pleirās. Šķērsām ķermenis iedalās trīs secīgos nodalījumos (skatīt attēlu). Tas sastāv no pusmēnesveida galvas vairoga (''cephalon''), [[krūškurvis|krūškurvja]], un [[posmkāju vēders|vēdera]],
kam ir dažāds skaits cits ar citu saaugušu segmentu. Vēdera segmenti ir savstarpēji kustīgi, un tādēļ trilobīts spēj saritināties kamolā.
Visiem krūšu un vēdera posmiem ir divzarainas pāra [[ekstremitātes]]. Horizontāli saplacinātā ķermeņa apakšējā siena sastāv no mīksta [[hitīns|hitīna]], augšējā — no cieta. Galvas nodalījums sastāv no [[akrons|akrona]], t. i., no priekšējā, posmaino tārpu [[prostomijs|prostomijam]] atbilstoša nodalījuma, uz kura atrodas [[acis]] un pirmais taustekļu pāris, un no četriem pāriem ekstremitāšu, kas atrodas aiz taustekļiem un mutes segmentiem. Galvas katrā pusē ir pa saliktai acij, varēja būt arī vienkāršas acis.

== Attīstība ==
Trilobīti attīstījās ar [[pārvēršanās|pārvēršanos]], t. i., [[postembrionālā attīstība]] ar [[kāpurs|kāpuru]] fāzēm. Pirmajai kāpuru stadijai — protaspis, bija pilnīgs [[galvas vairogs]], tieši no pakaļpuses tam piekļāvās anālais segments — pirmais [[pigīdijs|pigīdija]] aizmetnis. Tālākajā kāpura attīstībā parādās segmenti starp galvas vairogu un pigīdija aizmetni, segmentu skaits pakāpeniski pieaug; šādu attīstību, kurā palielinās segmentu skaits, sauc par [[anamorfoze|anamorfozi]].

== Klasifikācija ==
[[Attēls:Dicranurus hamatus elegantus, Early Devonian, Haragan Formation, Coal County, Oklahoma, USA - Houston Museum of Natural Science - DSC01680.JPG|thumb|''Dicranurus hamatus elegantus'']]
Trilobīti dzīvoja no [[kembrijs|kembrija]] līdz [[perms|perma]] periodam. Trilobītveidīgo apakšklasē (''Trilobitomorpha'') ir tikai viena klase — trilobīti (''Trilobita'') ar vairāk nekā 150 dzimtām un virs 15 000 sugām. Kārtu skaits dažādiem autoriem ir atšķirīgs (8—10 kārtas). [[Latvija|Latvijā]] trilobīti ir sastopami [[kembrijs|kembrija]], [[ordoviks|ordovika]] un [[silūrs|silūra]] nogulumos. Trilobītiem ir ļoti liela nozīme posmkāju [[filoģenētika|filoģenēzes]] izpratnē.

'''Apakštips''' †{{TaksoSaite|Trilobitomorpha|Trilobītveidīgie}}
* klase †{{TaksoSaite|Trilobita|Trilobīti}}
** kārta †{{TaksoSaite|Agnostida}}
** kārta †{{TaksoSaite|Redlichiida}}
** kārta †{{TaksoSaite|Corynexochida}}
** kārta †{{TaksoSaite|Lichida}}
** kārta †{{TaksoSaite|Phacopida}}
** kārta †{{TaksoSaite|Proetida}}
** kārta †{{TaksoSaite|Asaphida}}
** kārta †{{TaksoSaite|Harpetida}}
** kārta †{{TaksoSaite|Ptychopariida}}
** kārta †{{TaksoSaite|Nektaspida}}
(†) — izmirušu organismu grupa.

{{Commons|Trilobita|Trilobīti}}

{{autoritatīvā vadība}}

[[Kategorija:Posmkāji]]