{{noformējums+}}
{{Tautas infokaste|
attēls=|
tauta=Albāņi<br>''Shqiptarët''|
skaits=~8 milj.|
vieta=[[Albānija]]:3,4 milj.<br>
[[Serbija un Melnkalne]]:2,2 milj. (lielākoties [[Kosova|Kosovā]])<br> 
[[Ziemeļmaķedonija]]:509 tūkst.<br>
[[Grieķija]]:&nbsp;&nbsp; 650 tūkst.<br>
[[Itālija]]:233 tūkst.<br>
[[Vācija]]:400 tūkst.<br>
[[Šveice]]:200 tūkst.<br>
[[Amerikas Savienotās Valstis|ASV]]:114 tūkst.|
valoda=[[albāņu valoda]]|
reliģija=[[islāms]] - 70%<br>([[sunnīti]], [[bektaši]])<br>[[pareizticība]]<br>[[katoļticība]]|
grupas=[[arbereši]] (Itālijā),<br> [[arvanīti]] (Grieķijā),<br> [[čami]] (Grieķijā),<br> [[gegi]] (Ziemeļalbānijā),<br> [[toski]] (Dienvidalbānijā)|
radi=
}}

'''Albāņi''' (''Shqiptarët'' no jēdziena — ''runāt saprotami'') ir tauta [[Balkānu pussala]]s rietumos. Kopš [[viduslaiki]]em dzīvo arī [[Itālija]]s dienvidos, kur tiek saukti par [[arbereši]]em (arbëreshë). Albāņi ir [[Albānija]]s pamatiedzīvotāji. Kompakti apdzīvo arī [[Kosova|Kosovu]] un [[Ziemeļmaķedonija]]s ziemeļrietumus. Antropoloģiski pieder pie [[Lielā eiropeīdā rase|Lielās eiropeīdās rases]], [[Balkānu-Kaukāza apakšrases]] [[Dināru tips|Dināru tipa]].

Runā [[albāņu valoda|albāņu valodā]], kura veido atsevišķu [[Indoeiropiešu valodas|indoeiropiešu valodu saimes]] grupu. Albāņu valodai ir divi [[Dialekts|dialekti]] — [[gegi|gegu]] (Albānijas ziemeļos) un [[toski|tosku]] dialekts (Albānijas dienvidos). Rakstības pamatā ir [[latīņu alfabēts]]. Albāņu un viņu valodas izcelsme ir neskaidra. Ir vairākas teorijas par albāņu izcelsmi. Zinātnieki diskutē par to, ka albāņi cēlušies no [[ilīrieši]]em, [[daki]]em vai [[trāķieši]]em.{{Nepieciešama atsauce}} Vairāki pētnieki saskata līdzību albāņu un [[etruski|etrusku]] valodās.{{Nepieciešama atsauce}}

Lielu iespaidu uz albāņu valodu un kultūru ir atstājis [[Senā Roma|romiešu]] valdīšanas laiks (2. gadsimts p.m.ē. — 4. gadsimts p.m.ē.), [[slāvi|slāvu]] kolonizācija no 6. līdz 7. gadsimtam, [[Austrumromas impērija|Bizantijas]] ietekme, daļas etniskās teritorijas iekļaušana [[bulgāri|bulgāru]] un [[serbi|serbu]] valstī, kā arī cīņa par valdošo stāvokli starp [[katoļticība|katoļu]] un [[pareizticība|pareizticīgajām]] baznīcām.

== Vēsture ==
Sākot no 11. gadsimta notika pakāpeniska cilšu apvienošanās. Etnonīmu 'arberi' sāka attiecināt uz visiem Albānijas iedzīvotājiem. 16. gadsimta sākumā sāka veidoties sociālekonomiskā un politiskā albāņu kopība. Intensīva albāņu emigrācija notika [[Osmaņu impērija]]s valdīšanas laikā (15. gadsimts — 1912. gads). No 17. līdz 18. gadsimtam daudzi albāņi pārgāja [[islāms|islāmā]], jo [[Kristietība|kristieši]] tika diskriminēti. Tomēr, kalnu rajonos, kuros osmaņu ietekme nebija tik liela, iedzīvotāji joprojām piederēja pie katoļu (ziemeļos) un pareizticīgajām (dienvidos) baznīcām. Etnonīms "arberi" pamazām tika nomainīts ar jaunu — "škiptar"(vai "ščiptar","štiptar"), pēc kura atšķīrās saprotami runājošie ("škiptar" — saprotami runāt) no iebrucējiem, kuri runāja [[turku valoda|turku valodā]]. Emigrantu pēcteči Itālijā ir saglabājuši seno viduslaiku nosaukumu "arbereši".

18. gadsimta otrajā pusē un 19. gadsimtā izveidojās divas galvenās albāņu grupas: [[toski]] (toskerijas apgabalā, dienvidos) un [[gegi]] (gegijas apgabalā, ziemeļos).

No 19. gadsimta vidus pastiprinājās etniskās konsolidācijas procesi, cēlās albāņu nacionālā pašapziņa. 19. gadsimta beigās izveidojās albāņu literārā valoda (uz tosku dialekta bāzes). Pēc brīvības cīņām 1912. gadā, tika pasludināta [[Neatkarīgā Albānija|Albānijas neatkarība]].

Tā kā 20. gadsimta beigās albāņiem ir vairākums arī Kosovā, tie cīnījās par neatkarības piešķiršanu šim apgabalam (skat. [[Kosovas krīze]]), bet Maķedonijas Republikā albāņu valoda līdz ar [[maķedoniešu valoda|maķedoniešu valodu]] ir valsts valoda.

Tā kā Albānija ir viena no nabadzīgākajām Eiropas valstīm, kā arī neseno karu dēļ daudzi albāņi ir apmetušies uz dzīvi [[Eiropas Savienība|ES]] valstīs un [[Šveice|Šveicē]].

<gallery>
Image:AlbaniaTraditionalCommunitiesByLanguageAndReligion.png
Image:Albania-ethnique1898.jpg
Image:EthnicAlbania1911.jpg
Image:Ethnic composition of Albania, municipality data of 1989 census.gif
Image:AlbaniansOutsideAlbania.png
Image:Albanians in Europe.jpg
</gallery>

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Eiropas tautas]]
[[Kategorija:Albānijas cilvēki| ]]