{{Jūras infokaste
|jūra=Egejas jūra
|attēls=Aegean Sea map bathymetry-fr.jpg
|attēls_izm     = 300
 |vietaskarte   = Vidusjūra#Grieķija
| relief = jā
 |latd = 39 |latm =  |lats =  |latNS = N
 |longd = 25 |longm =  |longs =  |longEW = E
 |paraksta_izvietojums = left
| okeāns        = Atlantijas okeāns
|platība=214 000
|garums=700
|platums=400
|Max_dziļums=2561
|valstis={{GRE}}<br />{{TUR}}
|pilsētas=[[Atēnas]] (Grieķija)<br />[[Hēraklija]] (Grieķija, Krēta)<br />[[Izmira]] (Turcija)<br />[[Saloniki]] (Grieķija)
}}
'''Egejas jūra''' ({{val|el|Αιγαίο Πέλαγος}}, {{val|tr|Ege Denizi}}) ir [[Vidusjūra]]s daļa starp [[Grieķija|Grieķiju]] un [[Turcija|Turciju]] — starp [[Eiropa|Eiropu]] un [[Āzija|Āziju]].<ref>{{PZT|191}}</ref> Ziemeļos ar [[Marmora jūra|Marmora jūru]] to savieno [[Dardaneļi|Dardaneļu šaurums]], dienvidos to norobežo [[Kitira]]s, [[Krēta]]s, [[Karpata]]s un [[Roda]]s salas. Dažkārt Egejas jūras akvatorijā atsevišķi izdala vēl [[Trāķijas jūra|Trāķijas jūru]] ziemeļos un [[Krētas jūra|Krētas jūru]] un [[Mirtejas jūra|Mirtejas jūru]] dienvidos.

Egejas jūra ir ļoti bagāta ar salām, kuras tradicionāli tiek dēvētas par [[arhipelāgs|arhipelāgu]] — nosaukums, kuru mūsdienās attiecina uz jebkuru daudzskaitlīgu salu grupu.

== Nosaukums ==
Jūras nosaukuma izcelsmei ir vairāki skaidrojumi. Saskaņā ar vienu jūra nosaukta senas pilsētas Egejas vārdā. Cits skaidrojums — jūra ieguva nosaukumu no [[amazones|amazoņu]] valdnieces Egejas, kas gāja bojā jūrā. Ir arī citi skaidrojumi.

Iespējams, ka vārds cēlies no [[grieķu valoda]]s vārda {{gree|αἶγες}} — ‘viļņi’, t.i. ‘viļņainā jūra’.

== Apraksts ==
Dziļākā dzelme atrodas austrumos no Krētas salas — 3543 m dziļa — tomēr šo vietu biežāk uzskata par ārpus Egejas jūras esošu. Lielākais dziļums ziemeļos no Krētas salas — 2561 m.

Ūdens virsējā slāņa sāļums svārstās no 37 līdz 39 ‰. Rietumu daļā straumes pārsvarā plūst dienvidu virzienā, austrumu daļā — ziemeļu virzienā. Ūdens virsējā slāņa temperatūra ziemā 11—15 °С, vasarā 22—25 °С.

Veidojusies [[pliocēns|pliocēna]] beigās un [[pleistocēns|pleistocēnā]] iegrimstot sauszemei — t.s. Egeīdai.

== Salas ==
[[Attēls:Aegeansea.jpg|250px|thumb|Egejas jūra no kosmosa]]
Egejas jūras salu arhipelāgu iedala sekojošās salu grupās:
* [[Ziemeļaustrumu Egejas salas]]
* [[Ziemeļsporādu salas]]
* [[Eboja]]
* [[Kiklādu salas]]
* [[Saronikas salas]]
* [[Dienvidsporādu salas]]
* [[Krēta]]

[[Attēls:Thassos-Limenas.jpg|250px|thumb|Tasas sala Egejas jūras ziemeļu daļā]]
Lielākā daļa Egejas jūras salu ir [[sauszeme]]s kalnu grēdu turpinājums jūrā. Daudzām salām ir drošas dabiskas ostas, tomēr lielais salu un sēkļu skaits padara navigāciju Egejas jūrā grūtu.

Vairākas salas ir [[vulkāns|vulkāniskas]] izcelsmes, vairākās salās iegūst [[dzelzs|dzelzsrūdu]] un [[marmors|marmoru]]. Lielākajās salās vietām ir auglīgi līdzenumi.

Gandrīz visas Egejas jūras salas pieder Grieķijai, lielākā Turcijai piederošā sala ir [[Gekčeada]] jūras ziemeļu daļā.

== Līči ==
* [[Gekovas līcis]] (Turcija)
* [[Argolīdas līcis]] (Grieķija)
* [[Termaiks]] (Grieķija) u.c.

== Vēsture ==
Egejas jūras krastos izveidojušās un attīstījušās vairākas [[civilizācija]]s, no kurām senākās ir [[Mīnojas civilizācija]] Krētā un [[Mikēnu civilizācija]] Peloponēsā. Vēlāk jūras krastos izveidojās senās pilsētvalstis — [[Atēnas]] un [[Sparta]], kas kopā izveidoja [[hellēņu civilizācija|hellēņu civilizāciju]]. [[Hērodots]] rakstos norādīja, ka grieķi dzīvo ap Egejas jūru kā "vardes apkārt dīķim". Egejas jūras reģionu vēlāk ieņēma persieši un [[Senā Roma|romieši]], šeit pastāvēja [[Bizantijas impērija]], aktīvi darbojās venēcieši, tad to pakļāva [[Osmaņu impērija]].

Egejas jūras krastos veidojās pirmās [[demokrātija]]s un tā kalpojusi par dažādu kultūru kontakta punktu.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Atlantijas okeāna jūras}}
{{autoritatīvā vadība}}

[[Kategorija:Vidusjūra]]
[[Kategorija:Jūras]]
[[Kategorija:Turcijas jūras]]
[[Kategorija:Ajdinas ils]]
[[Kategorija:Balikesiras ils]]
[[Kategorija:Čanakales ils]]
[[Kategorija:Edirnes ils]]
[[Kategorija:Izmiras ils]]
[[Kategorija:Muglas ils]]
[[Kategorija:Grieķijas jūras]]