{{Karš}}
'''Karš''' ir plašs [[konflikts|konflikta]] stāvoklis starp [[valsts|valstīm]], [[organizācija|organizācijām]] vai relatīvi lielām cilvēku grupām, ko raksturo [[vardarbība|vardarbīga]], [[fiziskais spēks|fiziska spēka]] pielietošana pret pretējo karojošo pusi un dažreiz arī pret [[civiliedzīvotājs|civiliedzīvotājiem]]. Karš ir pretējs [[miers|mieram]], kas savukārt nozīmē kara neesamību.

Karš var norisināties vienā vai vairākos [[karadarbības teātris|karadarbības teātros]]. Bieži kara gaitā notiek vairākas [[militārā kampaņa|kampaņas]]. Atsevišķu kampaņas sastāvdaļu konkrētā vietā sauc par [[kauja|kauju]].

Karš starp valstīm bieži sākas ar [[kara pieteikšana|kara pieteikšanu]], tomēr [[pilsoņu karš|pilsoņu kara]] gadījumā parasti tas tā nav. Karadarbības vešanu reglamentē [[starptautisks līgums|starptautiski līgumi]], no kuriem pazīstamākās ir [[Ženēvas konvencijas]], tomēr dažkārt tās tiek pārkāptas.

== Vēsture ==
Karadarbība tradicionāli ir bijusi bruņota karojošo pušu darbība uz [[sauszeme]]s. Tās rezultātā tiek [[okupācija|okupētas]] vai aizstāvētas konkrētas teritorijas.

Aizvēsturiskajos karos, kas norisinājās [[akmens laikmets|akmens]], [[bronzas laikmets|bronzas]] un [[dzelzs laikmets|dzelzs laikmetos]], ieroči bija primitīvi. Tie galvenokārt bija [[šķēps|šķēpi]] un [[cirvis|cirvji]], kurus izmantoja pirms vismaz 35 tūkstošiem gadu. No [[alu zīmējums|alu zīmējumiem]] ir konstatēts, ka šajā laikā cilvēku ciltis viena otrai regulāri arī uzbruka. Tās bija atsevišķas [[kauja]]s. Liecības par liela mēroga kariem šajā laikā nav atrastas.

[[Senie laiki|Senajos laikos]] parādījās [[zobens|zobeni]], kā arī sāka izmantot [[zirgs|zirgus]], lai ātrāk pārvietos kaujas laikā. [[Tuvie Austrumi|Tuvajos Austrumos]] tika izgudroti arī [[kaujas rati]], kas ātri izplatījās arī Eiropā. [[Viduslaiki|Viduslaikos]] tika ieviestas [[bruņas]]. Karadarbība stipri izmainījās [[14. gadsimts|14. gadsimtā]], kad tika izgudrots [[šaujampulveris]] un karos sāka izmantot [[šaujamierocis|šaujamieročus]].

20. gadsimta sākumā sāka izmantot [[bruņutehnika|bruņutehniku]], īpaši [[tanks|tankus]]. [[Pirmais pasaules karš|Pirmā pasaules kara]] laikā sāka izmantot [[lidmašīna]]s. [[Otrais pasaules karš|Otrajā pasaules kara]] laikā tika izmantoti pirmie [[kodolieroči]] — [[Amerikas Savienotās Valstis]] nometa [[atombumba]]s uz [[Japāna]]s pilsētām [[Hirosima|Hirosimu]] un [[Nagasaki]].

== Kara ētika ==
Mūsdienās karš tiek uzskatīts par nevēlamu, [[morāle|morāli]] nepieņemamu darbību. No otras puses skatoties, daudzi uzskata, ka [[bruņošanās]] ir nepieciešama kaut vai tāpēc, lai kara gadījumā varētu aizstāvēt valsti vai citas vērtības. Politisku kustību, kas nosoda karus un cīnās pret to sākšanos, sauc par [[pacifisms|pacifismu]]. Viens no slavenākajiem pacifistiem pasaulē ir [[Mohandāss Karamčands Gandijs]].

Kara [[ētika]] ļauj [[pamiers|pamiera]] laikā pretinieka pusei [[apbedīšana|apbedīt]] kaujas laukā kritušos.

== Kara cēloņi ==
Bieži kara cēloni ir visai grūti konstatēt. Tie var būt teritoriāli, reliģiski, ekonomiski vai ideoloģiski strīdi. Parasti kara [[leģitimitāte]]i kāda no pusēm izvēlas kādu iemeslu. Pusi, kura izraisa karu, mēdz dēvēt par [[agresors|agresoru]], tomēr arī agresora definēšana bieži sagādā grūtības.

== Lielākie kari pēc mirušo skaita ==
* [[Otrais pasaules karš]] (1939—1945) — miruši 60—72 miljoni
* [[Aņši nemieri]] Ķīnā (755—763) — miruši 36 miljoni
* [[Mongoļu impērija]]s iekarojumi (13. gadsimts) — miruši 30—60 miljoni
* [[Cjinu dinastija]]s kari ar [[Minu dinastija|Minu dinastiju]] Ķīnā (1616—1662) — miruši 25 miljoni
* [[Pirmais pasaules karš]] (1914—1918) — miruši 20 miljoni

== Ārējās saites ==
{{sisterlinks-inline}}
{{Enciklopēdiju ārējās saites}}

{{Militārisms-aizmetnis}}

{{autoritatīvā vadība}}

[[Kategorija:Ētika]]
[[Kategorija:Karš| ]]