'''Žečpospolita''' ({{val|pl|Rzeczpospolita}} — 'kopvalsts, republika') ir tradicionāli lietots saīsinājums apzīmējums kopēji pārvaldītajai [[Polija]]s valstij dažādos tās attīstības posmos.

== Etimoloģija ==
Saliktenī ''Žečpospolita'' ietverti divi [[poļu valoda]]s vārdi: ''rzecz'' (lieta) un ''pospolita'' (kopējs), proti, "kopēja lieta", "kopvalsts". Līdzīga nozīme ir latīņu vārdam ''res publica'' (''res'' — 'lieta', ''publica'' — 'kopējs').

Ar to var apzīmēt:
# [[Polijas—Lietuvas ūnija|Polijas—Lietuvas ūniju]] jeb ''Abu Tautu Republiku (kopvalsti)'' ({{val|pl|Rzecz pospolita Obojga Narodów}}, {{val|be|Рэч Паспалі́тая}}, {{val|lt|Žečpospolita}}), oficiālais nosaukums: ''Suverēnā Polijas karalistes un Lietuvas lielhercogistes Kroņu Kopvalsts'' ({{val|la|Serenissima Res Publica Coronae Regni Poloniae Magnique Ducatus Lithuaniae}}), kas pastāvēja no [[1569]]. līdz [[1795]]. gadam. Vēsturnieki to dēvē par Pirmo Republiku ({{val|pl|Pierwsza Rzeczpospolita}}).
# [[Krakovas brīvpilsēta|Krakovas Republiku]] (''Rzeczpospolita Krakowska'') jeb [[Krakova|Krakovas]] brīvpilsētu (1815—1846).
# Polijas Republiku (''Rzeczpospolita Polska'', RP), kas pastāvēja starp Pirmo un Otro pasaules karu (1918—1939). Vēsturnieki to dēvē par Otro Republiku (''Druga Rzeczpospolita'').
# Polijas Tautas Republiku (''Polska Rzeczpospolita Ludowa'', PRL), kas pastāvēja pēc tam, kad varu Polijā pārņēma komunisti (1952—1989).
# Pašreizējo [[Polijas Republika|Polijas Republiku]] (no 1989), ko vēsturnieki reizēm dēvē par Trešo Republiku (''Trzecia Rzeczpospolita'').

[[Kategorija:Polijas vēsture]]