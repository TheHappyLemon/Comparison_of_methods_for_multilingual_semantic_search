[[Attēls:Ford-Vairogs-V8-front.jpg|thumb|250px|Ford-Vairogs V8 ''De Luxe'' modelis 81A (1938).]]
[[Attēls:Vairogsauto.jpg|thumb|250px|''Ford-Vairogs'' izgatavotie kravas automobiļi.]]
'''Ford-Vairogs''' bija [[Automašīna|automobiļu]] fabrika [[Rīga|Rīgā]], kas no 1937. gada septembra līdz 1940. gadam ražoja automobiļus pēc [[Ford]] licences. Neskaitot armijas pasūtījumus, kopumā tika saražoti 200 autobusi, 1000 smagie automobiļi un 322 vieglie automobiļi.

== Vēsture ==
Vairoga pirmsākumi meklējami jau 19. gadsimtā — 1895. gadā Austrijas pavalstnieks Oskars Freivirts saņēma Krievijas imperatora atļauju Rīgā dibināt vagonu un mehānisko rūpnīcu — akciju sabiedrību [[Fēnikss (akciju sabiedrība)|Fēnikss]]. Tā darbojās līdz pat 1930. gadiem, kad ierobežotā pasūtījumu skaita un nepilnīgi izmantoto rūpnīcas jaudu dēļ uzņēmuma finansiālais stāvoklis pasliktinājās.

Lai glābtu situāciju, [[Latvijas Kredītbanka]], pamatojoties uz valdības lēmumu, 1936. gada. 15. oktobrī nopirka visas 4000 a/s Fenikss akcijas un likvidētā uzņēmuma apsaimniekošanai tā paša gada 23. decembrī nodibināja jaunu rūpniecības akciju sabiedrību "Vairogs". Tās pamatkapitāls bija 8,5 miljoni latu, 99 procenti akciju piederēja valstij, kuras lielākie akcionāri bija Finanšu ministrija, Kara ministrija, Satiksmes ministrija, LR Kredītbanka, rūpnīca [[VEF]] un Liepājas kara ostas darbnīca.

1930. gadu vidū, attīstoties valsts ekonomikai, Latvijā strauji auga pieprasījums pēc moderniem kravas auto. No ārzemēm ievesto skaits bija nepietiekams, tāpēc 1937. gadā Vairogs izveidoja auto nodaļu un par tās vadītāju iecēla talantīgo inženieri, Krišjāņa Barona mazdēlu Paulu Baronu. Apsverot visas izmaksas un ražošanas tehnoloģijas, tika izlemts nopirkt kādas pazīstamas ārzemju autofirmas licences tiesības un tehnoloģiju. Kā piemērotāko Latvijas apstākļiem izvēlējās ''Ford'' marku.

1937. gada martā Vairogs noslēdza vienošanos ar ''Ford Motor Company'' nodaļu Kopenhāgenā par Forda auto montāžas koncesijas piešķiršanu. Līgums paredzēja kravas un vieglo automobiļu ražošanu Rīgā.

Pirmos rūpnīca izgatavoja kravas auto, 1937. gada septembrī rūpnīcu atstāja pirmie ''Ford-Vairogs'' V8 ar 3 tonnu vestspēju. Savukārt 1938. gada vasarā izgatavoja pirmos vieglos automobiļus ''Ford-Vairogs Junior de Luxe'', bet nedaudz vēlāk uzsāka arī piecvietīgo ''Ford-Vairogs V8'' montāžu. Vairoga automobiļi Latvijā ātri kļuva populāri vienkāršā Forda dzinēja un pieņemamās cenas dēļ. Vietējā tirgū tie bija krietni lētāki par citu firmu importētajiem analogiem automobiļiem.

Vairogs bija lielākais auto būves uzņēmums Baltijā.

== Modeļi ==
* [[Ford-Vairogs Junior]] - 1937. gada [[Apvienotā Karaliste|britu]] [[Ford 10 Prefect]] kopija; bija arī militārā versija
* [[Ford-Vairogs V8 Standart]] - 1939. gada [[Amerikas Savienotās Valstis|amerikāņu]] [[Ford-V8 922A]] kopija
* [[Ford-Vairogs V8 De Luxe]] - 1938. gada amerikāņu [[Ford-V8 81A]] kopija
* [[Ford-Vairogs Taunus]] - 1939. gada [[Vācija|vācu]] [[Ford Taunus]] kopija
* [[Ford-Vairogs V8 91]] - 1938. un 1939. gada amerikāņu [[Ford Motor Company|Ford]] pikapa kopija

[[Attēls:Ford_Zemglietis.jpg|248px|thumb|Bruņumašīna "Zemgalietis" uz kravas mašīnas Ford šasijas.]]

== Mūsdienas ==
Līdz mūsdienām labā stāvoklī saglabājušies pieci Ford Vairogs (četras vieglās automašīnas un viens kravas auto, kas pielāgots ugunsdzēsēju vajadzībām), no kuriem divi šobrīd ir apskatāmi Rīgas Motormuzejā.

== Ārējās saites ==
* [https://web.archive.org/web/20060830163601/http://www.autogallery.org.ru/pfordlv.htm Ford-Vairogs automobiļu attēli un tehniskās specifikācijas] {{en ikona}}

{{commonscat|Ford-Vairogs|Ford-Vairogs}}
{{Lielie uzņēmumi Latvijā}}
{{Latvijas autoražotāji}}

[[Kategorija:Ford-Vairogs|*]]
[[Kategorija:Latvijas autoražotāji]]