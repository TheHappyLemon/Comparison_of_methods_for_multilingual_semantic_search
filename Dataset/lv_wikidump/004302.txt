{{Valsts amatpersonas infokaste 
| vārds               =Napoleons III
| vārds_orģ           =''Napoléon III''
| attēls              =Franz Xaver Winterhalter Napoleon III.jpg
| att_izm             =
| apraksts            =Napoleons III
| amats               =[[Francijas prezidents]]
| term_sākums         ={{dat|1848|12|20|N}}
| term_beigas         ={{dat|1852|12|02|N}}
| priekštecis         =[[Luijs Ežēns Kavenjaks]] (kā Valsts un valdības vadītājs)
| pēctecis            =pats (kā Franču imperators)
| amats2              =[[Francijas monarhi|Franču imperators]]
| term_sākums2        ={{dat|1852|12|02|N}}
| term_beigas2        ={{dat|1870|09|04|N}}
| priekštecis2        =pats (kā Franču imperators)
| pēctecis2            =[[Luijs Žils Trošū]] (kā Nacionālās Aizsardzības valdības vadītājs)
| dzim_dati            ={{dat|1808|4|20}}
| dzim_vieta           =[[Parīze]], [[Francijas Pirmā impērija|Franču impērija]]<br />(tagad {{FRA}})
| dzīves_vieta         =
| mir_dati             ={{miršanas datums un vecums|1873|1|9|1808|4|20}}
| mir_vieta            =[[Londona]], {{GBR}}
| dinastija            =[[Bonapartu dinastija]]
| tēvs                 =[[Luijs I Bonaparts|Luijs I]]
| māte                 =[[Hortenzija de Boarnē]]
| dzīvesb              =[[Eiženija de Montiho]]
| bērni                =
| reliģija             = katolis
| apglabāts            =
| paraksts             = Signatur Napoleon III..PNG
| piezīmes             =
}}
'''Šarls Luijs Napoleons Bonaparts''' jeb '''Napoleons III''' ({{val|fr|Charles Louis Napoléon Bonaparte}}; dzimis {{dat|1808|04|20}}, miris {{dat|1873|01|09}}) bija [[Francijas Otrā republika|Francijas Otrās republikas]] prezidents (1849—1852) un [[Francijas Otrā impērija|Francijas Otrās impērijas]] imperators (1852—1870). Imperatora [[Napoleons Bonaparts|Napoleona I]] brāļadēls, pirmais [[Francijas prezidents]] un pēdējais [[Francijas monarhi|Francijas monarhs]].

Viņa varas laikā Francijā notika strauja [[industrializācija]]. Tika modernizēta un pārbūvēta [[Parīze]], kura ieguva mūsdienu vaibstus.

==Prezidents==
{{main|Francijas Otrā republika}}
[[1848. gada revolūcija (Francija)|1848. gada februāra revolūcijas]] rezultātā tika pasludināta republikas izveidošana un sarīkotas prezidenta vēlēšanas, kurās ar 74,44% balsu uzvarēja Luijs Napoleons Bonaparts. 
1848. gada 28. februārī Luijs-Napoleons no Londonas ieradās Parīzē, no kuras viņu uzreiz izraidīja jaunā republikas valdība. Taču 4. jūnija papildvēlēšanās viņam izdevās iegūt vietu Satversmes sapulcē. Politisko un ekonomisko problēmu plosītajā valstī Luijs-Napoleons atdzīvināja mītu par Pirmās impērijas mieru un kārtību. Lai izvairītos no iesaistīšanās Parīzes politiskajos nemieros, Luijs-Napoleons atsacījās no deputāta krēsla, un atgriezās Londonā. 18. septembra papildvēlēšanās viņu atkal ievēlēja Satversmes sapulcē. Viņa augošās popularitātes ietekmē pat republikāņu vadoņi kļuva par Luija-Napoleona atbalstītājiem.

1848. gada 10. decembra prezidenta vēlēšanās Luijs-Napoleons uzvarēja, saņemot 5 miljonus (74%) balsu un izveidoja konservatīvu valdību. Savu programmu viņš definēja šādi: "Napoleona vārds pats par sevi ir programma. Iekšpolitikā tas nozīmē kārtību, varas autoritāti, reliģiju un cilvēku labklājību; aiz valsts robežām tas nozīmē nacionālu pašcieņu. Šo politiku, kas sākās ar manu ievēlēšanu, es turpināšu vadīt ar Nacionālās sapulces un cilvēku atbalstu līdz tās galīgai uzvarai."<ref name="books.google.lv">[https://books.google.lv/books?id=l0LMNRvWaLIC&printsec=frontcover&dq=second+french+empire&hl=en&sa=X&redir_esc=y#v=onepage&q=second%20french%20empire&f=false The French Second Empire: An Anatomy of Political Power]{{Novecojusi saite}}</ref>

1848. gada 20. decembrī Luijs-Napoleons izveidoja savu pirmo valdību, kurā dominēja monarhisti un konservatīvie politiķi. Viņš izmantoja konstitūcijā neskaidri definēto ministru pakļautību (parlamentam vai prezidentam), lai drīz panāktu tikai sev pakļāvīgu ministru iecelšanu.

1850. gada rudenī Luijs-Napoleons apceļoja reģionus ar runām, kurās ierosināja konstitūcijas izmaiņas, lai panāktu savu ievēlēšanu uz otro termiņu. Viņš veica izmaiņas valdībā un armijā, nostiprinot savu kontroli. Saasinājās Asamblejas un Prezidenta konflikts. Prezidents apvainoja parlamentu savu pilnvaru ierobežošanā un aizstāvēja vispārējo balsstiesību atjaunošanu. 1851. gada 19. jūlijā Asambleja noraidīja Luija-Napoleona konstitūcijas izmaiņu plānu un 20. augustā Prezidents sāka apvērsuma plānošanu. 14. oktobrī Asambleja atkārtoti noraidīja vispārējo balsstiesību atjaunošanu un 13. novembrī atkal noraidīja piedāvātās konstitūcijas izmaiņas.

Luijs-Napoleons Bonaparts ieguva armijas uzticību, 1851. gada 26. novembrī armijas ģenerāļi slepeni zvērēja uzticību Prezidentam. Naktī uz 1851. gada 2. decembri Luijs-Napoleons īstenoja valsts apvērsumu, atlaida Asambleju, atjaunoja vispārējās vēlēšanu tiesības, arestēja visu partiju vadītājus un pasludināja mērķi pārveidot valsts iekārtu. Armijai ieviešot kārtību valstī, 26 000 cilvēku arestēja, 9530 deportēja uz Alžīriju un 250 nosūtīja uz cietumu [[Kajenna|Kajennā]]. 32 valsts departamentos ieviesa karastāvokli.

Luija-Napoleona turpmāko varu raksturo regulāri referendumi, kuru pozitīvajos rezultātos valdnieks balstīja savas varas leģitimitāti. Jau 1851. gada 20.-21. decembrī notika referendums, kas piešķīra Prezidentam plašākas pilnvaras un tiesības veidot jaunu konstitūciju. Tā balstījās uz Napoleona I konstitūciju un tika pieņemta 1852. gada 14. janvārī. Konstitūcija atzina [[franču revolūcija]]s sasniegumus, ieviesa 10 gadu pilnvaru termiņu prezidentam, ar tiesībām nominēt pēcteci. Prezidents bija atbildīgs tikai tautai, kuras atbalstu viņš gūst referendumos. Prezidentam piederēja izpildvara un likumdevēja vara. 1852. gada janvārī tika pieņemta jauna konstitūcija, kurā prezidenta termiņš tika noteikts uz 10 gadiem ar tiesībām tikt pārvēlētam.

==Imperators==
[[Attēls:III. Napóleon (öreg).jpg|thumb|left|Napoleons 1872. gadā]]
9. oktobrī, uzstājoties ar runu [[Bordo]], viņš beidzot pasludināja, ka ir izlēmis atjaunot impēriju, taču vēlas to nevis kā militāri karojošu, bet uzņēmējdarbības attīstības impēriju. 1852. gada 7. novembrī parlaments mainīja konstitūciju, atjaunojot impēriju un pasludināja Luiju-Napoleonu Bonapartu par Napoleonu III. 21. un 22. novembra referendums apstiprināja impērijas atjaunošanu un [[Francijas Otrā impērija|Otrā impērija]] oficiāli tika izveidota 2. decembrī.<ref name="books.google.lv"/>

Napoleons III īstenoja aktīvu ārpolitiku, lai atjaunotu Francijas ietekmi Eiropā un pasaulē. Kopā ar Lielbritāniju Francija uzsāka [[Krimas karš|Krimas karu]] pret [[Krievijas Impērija|Krievijas Impēriju]]. 1859. gadā Francija kopā ar [[Sardīnijas Karaliste|Sardīnijas Karalisti]] sāka [[Otrais Itālijas neatkarības karš|Otro Itālijas neatkarības karu]] pret [[Austrijas Impērija|Austrijas Impēriju]]. Kara rezultātā Sardīnija anektēja teritorijas Itālijas ziemeļos, tuvinot [[risordžimento|Itālijas apvienošanu]] vienā valstī. Kā atlīdzību Francija ieguva [[Savoja|Savoju]] un [[Nica|Nicu]]. Vienlaikus Napoleons III traucēja Itālijas apvienošanos, aizstāvot [[Pāvesta valsts]] neatkarību, ko nodrošināja Romā izvietots franču garnizons.

[[Tuvie Austrumi|Tuvajos Austrumos]] Francija kļuva par Libānas un Sīrijas kristiešu aizstāvi, panākot [[Libānas kalnu mutašerifāts|Libānas kalnu mutašerifāta]] izveidošanu. [[Tālie Austrumi|Tālajos Austrumos]] Napoleons III ieguva [[Jaunkaledonija]]s salas un lika pamatus [[Franču Indoķīna]]i, kristiešu aizstāvībai nosūtot spāņu un franču karaspēku uz Končinķīnu. Tam drīz sekoja franču protektorātu izveidošana reģionā. Francija iesaistījās [[Taipinu sacelšanās]] apspiešanā un [[Otrais Opija karš|Otrajā Opija karā]] pret [[Cjinu dinastija]]s Ķīnu. 1862. gadā Francija sāka iebrukumu [[Meksika|Meksikā]], kur izveidoja [[Meksikas Otrā impērija|Meksikas Otro impēriju]] ar [[Hābsburgi|Hābsburgu dinastijas]] valdnieku [[Maksimiliāns I Hābsburgs (Meksika)|Maksimiliānu I]], taču 1866. gadā franči Meksiku pameta un impērija sabruka.

1870. gada [[Francijas-Prūsijas karš|Francijas-Prūsijas kara]] laikā [[Sedānas kauja|kaujā pie Sedānas]] viņu sagūstīja vācu armija. Parīzē izcēlās nemieri, imperatoru pasludināja par gāztu, varu pārņēma Pagaidu valdība. Pēc vairākiem vācu gūstā pavadītiem mēnešiem 1871. gada 20. martā Napoleons III devās trimdā uz Lielbritāniju, kur mira 1873. gada 9. janvārī pēc nierakmeņu operācijas.

==Atsauces==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.archive.org/details/napoleonicideasd00napouoft Napoleonic ideas. Des idées napoléniennes (1859) at archive.org] {{en ikona}}

{{kastes sākums}}
{{Bonapartu dzimtas valdnieki}}
{{s-amati}}
{{amatu secība|pirms = nav |virsraksts = [[Francijas prezidenti|Francijas prezidents]]|periods = [[1848]]—[[1852]]|pēc = vakants līdz [[Ādolfs Tjērs|Ādolfa Tjēra]] ievēlēšanai 1870. gadā}}
{{amatu secība|pirms = vakants pēc [[Napoleons I|Napoleona I]] (1815) gāšanas no troņa|virsraksts = [[Francijas monarhi|Franču imperators]]|periods = [[1852]]—[[1870]]|pēc = atjaunota [[Francija]]s republika}}
{{kastes beigas}}

{{politiķis-aizmetnis}}
{{Francija-aizmetnis}}
{{vēsture-aizmetnis}}

{{Francijas valdnieki}}
{{Andoras līdzprinči}}
{{Francijas prezidenti}}
{{autoritatīvā vadība}}

[[Kategorija:1808. gadā dzimušie]]
[[Kategorija:1873. gadā mirušie]]
[[Kategorija:Parīzē dzimušie]]
[[Kategorija:Francijas imperatori]]
[[Kategorija:Francijas prezidenti]]
[[Kategorija:Bonapartu dinastija]]