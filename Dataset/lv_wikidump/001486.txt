{{Elementa infokaste
|                 tips = sārmu metāls
|      kārtas skaitlis = 11
|             1. čaula = 2
|             2. čaula = 8
|             3. čaula = 1
|              simbols = Na
|             atommasa = 22,98977
|   valences elektroni = [Ne]3s<sup>1</sup>
|       tabulas attēls = [[Attēls:Na-TableImage.svg|250px]]
|               attēls = [[Attēls:Na_(Sodium).jpg|190px]]&nbsp;&nbsp;&nbsp;&nbsp;[[Attēls:Flametest--Na.swn.jpg|100px]]<br />Metālisks nātrijs un nātrija jonu radītā liesmas krāsa
|  oksidēšanas pakāpes = '''+1'''
|  elektronegativitāte = 0,93
|              blīvums = 968 
|  kušanas temperatūra = 370,87 K (97,72&nbsp;°C)
| viršanas temperatūra = 1156 K (883&nbsp;°C)
}}
'''Nātrijs''' ir [[ķīmiskais elements]] ar simbolu '''Na''' un atomskaitli 11. Nātrijs ir [[sārmu metāli|sārmu metāls]]. Nātrijs dabā brīvā veidā nav sastopams, jo aktīvi reaģē ar gaisa [[skābeklis|skābekli]] (veidojot [[nātrija oksīds|oksīdu]] Na<sub>2</sub>O un [[nātrija peroksīds|peroksīdu]] Na<sub>2</sub>O<sub>2</sub>) un [[ūdens|ūdeni]] (veidojot [[nātrija hidroksīds|hidroksīdu]] NaOH). Lielākā daļa nātrija savienojumu šķīst [[ūdens|ūdenī]] vai reaģē ar to. Kā jau visi sārmu metāli, nātrijs savienojumos var būt tikai vienvērtīgs, ar oksidēšanas pakāpi +1.

== Atrašanās dabā ==
Dabā nātrijs sastopams [[nātrija hlorīds|hlorīda]], [[nātrija sulfāts|sulfāta]], un retāk — [[nātrija nitrāts|nitrāta]] veidā. Nātrijs ir sastopams arī [[laukšpats|laukšpatos]] (nešķīstošā veidā).

== Iegūšana ==
Brīvā veidā nātriju iegūst, [[elektrolīze|elektrolizējot]] tā savienojumu (parasti hlorīda vai hidroksīda) kausējumus.

== Īpašības ==
[[Vienkāršas vielas]] veidā nātrijs ir viegls, mīksts metāls ar pelēcīgi sudrabainu spīdumu (svaigā griezumā). Tas ir gandrīz 3 reizes vieglāks par [[alumīnijs|alumīniju]] un nedaudz vieglāks par ūdeni. Gaisā nātrijs strauji [[oksidēšanās|oksidējas]] un pārvēršas irdenos oksidēšanās produktos. Laboratorijās to visbiežāk uzglabā [[petroleja|petrolejā]].

Reakcijā ar [[gaiss|gaisu]] vai tīru [[skābeklis|skābekli]] nātrijs veido [[nātrija peroksīds|nātrija peroksīdu]] Na<sub>2</sub>O<sub>2</sub> jeb Na−O−O−Na.

Nātrijs reaģē ar visiem [[nemetāli]]em, izņemot [[inertās gāzes]]. Ar [[fluors|fluoru]] un [[hlors|hloru]] tas savienojas parastos apstākļos. Nātrija gabaliņu un [[sērs|sēra]] pulvera maisījums sprakšķēdams uzliesmo, ja to nedaudz paberž [[piesta|piestiņā]]. Paaugstinātā temperatūrā nātrijs reaģē ar [[ūdeņradis|ūdeņradi]], [[broms|bromu]], [[jods (elements)|jodu]], [[fosfors|fosforu]] un [[ogleklis|oglekli]], bet [[elektriskais loks|elektriskajā lokā]] tas savienojas arī ar [[slāpeklis|slāpekli]]. Reakcijā ar oglekli nātrijs veido [[nātrijs karbīds|nātrija karbīdu]] Na<sub>2</sub>C<sub>2</sub> jeb Na−C=C−Na.

Nātrijs reaģē ar daudzām saliktām vielām, arī ar ūdeni. Šajā reakcijā izdalās tik daudz siltuma, ka nātrijs, kas peld virs ūdens, izkūst un šķidras lodītes veidā pārvietojas pa ūdens virsmu tik ilgi, līdz pilnīgi izreaģē, veidojot [[nātrija hidroksīds|nātrija hidroksīdu]] un ūdeņradi. Nātrija hidroksīda klātbūtni šķīdumā pierāda ar [[pH indikators|indikatoru]], bet ūdeņradi konstatē, to aizdedzinot pie [[mēģene]]s vaļējā gala.

Sārmu metālu reakcijas ar koncentrētām [[skābes|skābēm]] ir aktīvas [[oksidēšanās-reducēšanās reakcijas]], kuras var izraisīt eksploziju, tomēr nātrija iedarbība ar koncentrētu [[sālsskābe|sālsskābi]] noris samērā mierīgi. Šajā reakcijā nātrijs reaģē gan ar ūdeni, gan ar hlorūdeņradi — izdalās ūdeņradis, bet sālsskābē pēc neilga laika parādās baltas [[nātrija hlorīds|nātrija hlorīda]] nogulsnes, jo veidojas piesātināts šķīdums.

Nātrija [[jons|joni]] liesmu iekrāso raksturīgā dzeltenā krāsā (tā saucamā nātrija D līnija).

== Izmantošana ==
Nātriju lieto ielu apgaismošanas spuldzēs, tās ir ekonomiskas un izstaro dzeltenu gaismu.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{nātrija savienojumi}}
{{autoritatīvā vadība}}

[[Kategorija:Ķīmiskie elementi|Nātrijs]]
[[Kategorija:Sārmu metāli|Nātrijs]]
[[Kategorija:Nātrijs|*]]
[[Kategorija:Desikanti]]