{{Vielas infokaste
|attēls=[[Attēls:Formaldehyde-2D.svg|90px]] [[Attēls:Formaldehyde-3D-vdW.png|90px]] <br />Formaldehīda struktūrformula un  molekulas modelis
|CAS numurs=50-00-0
|ķīmiskā formula=HCHO
|molmasa=30,03
|blīvums=pie -20&nbsp;°C 815
|kušanas temperatūra=156 K (-117&nbsp;°C)
|viršanas temperatūra=253,9 K (-19,3&nbsp;°C)
}}
'''Formaldehīds''' (metanāls, HCHO) ir [[gāze]] ar izteiktu, asu smaku. Tas ir vienkāršākais [[aldehīdi|aldehīds]]. Formaldehīds veidojas kurināmā nepilnīgas sadegšanas procesos. Formaldehīds ir izplatīts iekštelpu gaisa piesārņotājs (klasificēts kā [[gaistošie organiskie savienojumi|GOS]]). Telpās formaldehīda izgarojumu galvenie avoti ir [[finieris]], skaidu plāksnes, [[audums|audumi]], daži putu izolācijas materiāli, stiklšķiedra, tepiķi un to līme, dažas krāsas un grīdas apdares materiāli. Formaldehīds ir arī automašīnu izplūdes gāzu sastāvā. Formaldehīds ir kancerogēns, indīgs, alerģisks un kodīgs. Formaldehīds labi šķīst ūdenī, un tādu šķīdumu sauc par '''formalīnu'''. Lai šķīdumā formaldehīds mazāk polimerizētos, formalīnam liek klāt arī metanolu.

== Īpašības ==
* Formaldehīds var oksidēties ar gaisa skābekli, veidojot [[skudrskābe|skudrskābi]].
* Reaģējot ar amonjaku, var veidot [[urotropīns|urotropīnu]] (heksametilēntetramīnu), kas ir [[heksogēns|heksogēna]] izejviela.
* Formaldehīds ir daudzu termoreaktīvo polimēru (fenolformaldehīda, karbamīdformaldehīda un melamīnformaldehīda sveķu)izejviela.
* Formaldehīds nogalina lielāko daļu baktēriju, tāpēc to lieto bioloģisko paraugu saglabāšanai (formalīna veidā).
* Formaldehīds var polimerizēties, veidojot polimēru (paraformaldehīdu). Šo polimēru var pēc tam depolimerizēt. Vāju sārmu klātienē formaldehīds polimerizējas, veidojot [[ogļhidrāti|ogļhidrātu]] maisījumu.
Formaldehīdu parasti piegādā vai nu formalīna, vai arī poliformaldehīda veidā.

== Izmantošana ==
Formaldehīdu bieži lieto dažādu plaša patēriņa preču ražošanā, piemēram, tekstilrūpniecībā kā pretburzīšanās līdzekli, celtniecības materiālos, piemēram, ķīmiski apstrādātos kokmateriālos, kā arī dažādu plastmasu un citu ķīmisko vielu ražošanā. Formaldehīds ir plaši sastopams līmēs un apdares materiālos. Dažas nagu lakas un stiprinātāji arī satur formaldehīdu.

{{Aldehīdi}}

{{autoritatīvā vadība}}

[[Kategorija:Aldehīdi]]