{{Vielas infokaste
|               attēls = [[Attēls:Acetic-acid-2D-skeletal.svg|100 px]] [[Attēls:Acetic-acid-3D-balls.png|100 px]] <br />Etiķskābes struktūrformula un molekulas modelis
|       citi nosaukumi = Etānskābe<br />Metānkarbonskābe
|      ķīmiskā formula = CH<sub>3</sub>COOH
|              molmasa = 60,05
|              blīvums = [[šķidrums]] 1049 kg/m<sup>3</sup><br />[[cietviela]] 1266
|  kušanas temperatūra =289,6 K (16,5&nbsp;°C)
| viršanas temperatūra =391,2 K (118,1&nbsp;°C)
}}

'''Etiķskābe''', pazīstama arī kā '''etānskābe''', ir [[organisks savienojums]], kurš piešķir [[etiķis|etiķim]] tā skābo garšu un kodīgu smaržu. Tā ķīmiskā formula ir CH<sub>3</sub>COOH. Tīra, ar citām vielām nesajaukta etiķskābe ir bezkrāsains, caurspīdīgs, higroskopisks [[šķidrums]] ar asu etiķa smaku. Tīra etiķskābe sasalst jau pie 16 [[grāds pēc Celsija|°C]], tādēļ absolūto jeb 100% etiķskābi mēdz dēvēt par '''ledus etiķskābi'''. Etiķskābe ir [[kodīga viela]], tās tvaiki var izraisīt [[acs]] iekaisumus, [[deguns]] var kļūt sauss un mazliet dedzināt, [[rīkle|rīklē]] var rasties mokošas sāpes, [[plaušas|plaušās]] var sākt trūkt gaisa un cilvēks var sākt [[smakšana|smakt]]. Tomēr tā ir [[vāja skābe]], jo [[normāli apstākļi|normālos apstākļos]] skābes [[disociācija|disociācijā]] eksistē līdzsvars starp [[Ūdeni saturošs šķīdums|ūdeni saturošiem šķīdumiem]], pretēji [[stipra skābe|stiprajām skābēm]], kuras pilnībā disociējas.

Etiķskābe ir pazīstamākā [[karbonskābes|karbonskābe]] un otra vienkāršākā karbonskābe uzreiz pēc [[skudrskābe]]s. Tā ir svarīga rūpniecības ķimikālija un [[reaģents|ķīmiskais reaģents]]. To izmanto [[polietilēntereftalāts|polietilēntereftalāta]] ražošanā, no kā galvenokārt izgatavo dzirkstošo dzērienu pudeles, kā arī vēl citur.

Etiķskābi var iegūt, oksidējot [[acetaldehīds|acetaldehīdu]] un bioķīmiski no [[etanols|etilspirtu]] saturošiem [[šķīdums|šķīdumiem]]. Etiķskābes [[sāļi|sāļus]] un [[esteri|esterus]] sauc par '''acetātiem''' ({{val|la|acetum}} - etiķis).

== Vēsture ==
Vīna etiķa veidā etiķskābe bija pazīstama jau senatnē. Pēc [[Plīnijs Vecākais|Plīnija]] nostāsta, [[Kleopatra]] lietojusi dzērienu no etiķī izšķīdinātām pērlēm. Taču koncentrētu etiķskābi iemācījās iegūt tikai pirms apmēram 250 gadiem.

== Atrašanās dabā ==
Etiķskābe ir ļoti izplatīta augu valstī. Dažreiz augi satur etiķskābi brīvā veidā, bet biežāk esteru veidā. Etiķskābe atrodama arī dažu dzīvnieku izdalījumos. Daudzi mikroorganismi, sēnītes un [[baktērijas]] spēj sašķelt organiskas vielas līdz etiķskābei. Tādēļ etiķskābe veidojas skābā [[piens|pienā]], [[siers|sierā]] un it sevišķi spirtu saturošu šķidrumu etiķskābās rūgšanas procesā.

== Iegūšana ==
* Oksidējot acetaldehīdu katalizatora klātienē (par katalizatoriem lieto [[mangāns|mangāna]], [[kobalts|kobalta]] vai [[hroms|hroma]] peroksīdus):

: CH<sub>3</sub>CHO + 0,5O<sub>2</sub> → CH<sub>3</sub>COOH

Šī metode ir dārga, un mūsdienās to vairs plaši nelieto. Šādā veidā var iegūt ≈ 95% galaprodukta iznākumu. Galvenie blakusprodukti ir [[skudrskābe]], [[etilacetāts]] un [[formaldehīds]].

* Karbonilējot metanolu katalizatora klātienē (par katalizatoriem parasti lieto platīnmetālu karboniljodīdus):

: CH<sub>3</sub>OH + CO → CH<sub>3</sub>COOH

Pirms bija atklāti efektīvi katalizatori, šim procesam vajadzēja ļoti lielu spiedienu (≈ 200 MPa) un reakcijas maisījums bija korozīvs. Izejvielas (metanols un oglekļa monoksīds) ir lētas un plaši pieejamas, tāpēc šī mūsdienās ir galvenā etiķskābes ražošanas metode. Modificējot apstākļus, iespējams ražot arī [[acetanhidrīds|acetanhidrīdu]].

* Oksidējot ogļūdeņražus (pamatā [[butāns|butānu]])(katalizatori ir līdzīgi, kā oksidējot acetaldehīdu):

: 2C<sub>4</sub>H<sub>10</sub> + 5O<sub>2</sub> → 4CH<sub>3</sub>COOH + 2H<sub>2</sub>O

Izejviela nav pārāk dārga, taču te veidojas daudz blakusproduktu ([[butanons]], etilacetāts, skudrskābe, [[propionskābe]]), kuru atdalīšana palielina izmaksas. Šo procesu dažreiz modificē šo blakusproduktu ražošanai.

* Aerobi fermentējot etanolu:

: CH<sub>3</sub>CH<sub>2</sub>OH + O<sub>2</sub> → CH<sub>3</sub>COOH + H<sub>2</sub>O

Process notiek baktēriju iedarbībā. Šādā veidā ražo gandrīz visu dabiskās izcelsmes etiķskābi.

* Anaerobi fermentējot ogļhidrātus:

: C<sub>6</sub>H<sub>12</sub>O<sub>6</sub> → 3CH<sub>3</sub>COOH

Lai arī šeit potenciāli ir iespējams lielāks iznākums, te lietotās baktērijas ir mazāk noturīgas pret skābi un te var iegūt tikai atšķaidītāku skābi. Šī iemesla dēļ šo procesu plaši nelieto.

== Īpašības ==
Etiķskābes ūdens šķīdumiem blīvuma maksimums (1070 kg/m<sup>3</sup>) ir pie koncentrācijas 77%, kas atbilst monohidrātam. Tādēļ iespējams, ka 77% etiķskābe īstenībā ir etiķskābes ortoforma CH<sub>3</sub>C(OH)<sub>3</sub>.

== Izmantošana ==
Etiķskābi lieto par izejvielu vairāku polimēru ražošanai, ķīmiskajām sintēzēm, krāsvielu ražošanā un citur. Atšķaidītu etiķskābi sauc par [[etiķis|etiķi]] un lieto par pārtikas piedevu ar apzīmējumu '''E260'''.

<center><gallery caption='Kristāliska ledus etiķskābe'>
Attēls:AceticAcid012.jpg
Attēls:AceticAcid010.jpg
</gallery></center>

{{Piesātinātās karbonskābes}}

{{autoritatīvā vadība}}

[[Kategorija:Karbonskābes]]
[[Kategorija:Garšvielas]]
[[Kategorija:Sadzīves ķīmija]]