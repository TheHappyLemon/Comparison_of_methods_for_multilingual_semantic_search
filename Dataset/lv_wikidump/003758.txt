{{Mākslinieka infokaste
| name = Hanss Holbeins Jaunākais
| image = HolbeindJ.jpg
| imagesize = 230px
| caption = Hansa Holbeina Jaunākā pašportrets
| birthname = 
| birthdate = [[1497]] vai [[1498]]. gadā
| location = [[Augsburga]]s brīvpilsēta, [[Svētā Romas impērija]]
| deathdate = {{dat|1543|10|29}}
| deathplace =  [[Londona]], [[Anglijas karaliste]]
| nationality = [[vācieši|vācietis]]
| field = [[gleznošana]]
| training = [[Hanss Holbeins Vecākais]]
| movement = [[renesanse]]
| works = 
| patrons = [[Anna Boleina]], [[Tomass Kromvels]], [[Henrijs VIII Tjudors]]
| awards =
}}

'''Hanss Holbeins Jaunākais''' ({{val-de|Hans Holbein der Jüngere}}; dzimis [[1497]] vai [[1498]]. gadā, miris {{dat|1543|10|29}}) bija nozīmīgs vācu [[renesanse]]s gleznotājs, viens no nozīmīgākajiem sava laika portretistiem. Starp Holbeina ievērojamākajiem darbiem jāmin "[[Sūtņi]]" (1533), "[[Henrija VIII portrets]]" (1540), "[[Tirgotāja Georga Gīzes portrets]]" (1532).

Holbeina agrīnajos darbos manāma spēcīga [[gotika]]s ietekme, taču tā izzūd pēc saskares ar itāliešu mākslu. Holbeina darbiem raksturīgas sīkas detaļas un liela precizitāte. 

== Biogrāfija ==

Sākotnēji Holbeins mācījās pie sava tēva [[Hanss Holbeins Vecākais|Hansa Holbeina Vecākā]], taču pēc tam devās uz [[Bāzele|Bāzeli]], kur 1519.g. tika uzņemts gleznotāju ģildē. Šajā laikā viņam pasūtīja altārgleznas, portretus, grāmatu ilustrācijas. Holbeins apceļoja arī Itāliju. Plašu atpazīstamību mākslinieks ieguva kā ilustrators (Holbeins ilustrējis, piemēram, [[Mārtiņš Luters|Mārtiņa Lutera]] Bībeles tulkojumu vācu valodā, kā arī [[Roterdamas Erasms|Roterdamas Erasma]] darbu "[[Muļķības slavinājums]]"). Holbeins personiski pazinis Erasmu un gleznojis vairākus viņa portretus.

Aptuveni 1527. gadā Holbeins pirmoreiz devās uz Londonu, kur apmetās 1532.g. Sākot ar 1536. gadu, Holbeins pievērsās tieši portretglezniecībai. Viņš gleznoja galminiekus un [[Hanzas savienība]]s tirgotājus. Holbeins kļuva par [[Henrijs VIII|Henrija VIII]] galma gleznotāju (viņš modelēja arī karaļa tērpus).

Hanss Holbeins Jaunākais nomira [[Anglija|Anglijā]] mēra epidēmijas laikā.

== Mākslinieciskā darbība ==
[[Attēls:Hans_Holbein_the_Younger_-_The_Ambassadors_-_Google_Art_Project.jpg|thumb|350px|Hansa Holbeina Jaunākā glezna "Sūtņi" (1932)]]
Holbeins pamatā darbojies glezniecībā (īpaši — portretglezniecībā) un grafikā. Pirms portreta gleznošanas Holbeins ar zīmuli, tinti un krāsainu krītu izveidoja detalizētu modeļa zīmējumu, kura kontūras vēlāk pārnesa uz audekla, izmantojot nelielus caurumiņus, kurus noklāja ar ogles pulveri. 

Holbeins zīmējumus darinājis dažādās tehnikās — ar spalvu, tušu, sangīnu, sudraba zīmuli, ogli, dažkārt tos iekrāsojis ar akvareli.

Nozīmīgs Holbeina grafikas darbs ir kokgriezumā veidotais cikls "Nāves deja".

== Darbi (nepilnīgs uzskaitījums) ==

* "Mirušā Kristus ķermenis kapenēs" (1521)
* "Roterdamas Erasma portrets" (1523)
* "Pēdējais vakarēdiens" (1524-25)
* "Venera un Amors" (1524-25)
* cikls "[[Nāves deja (Hansa Holbeina darbu cikls)|Nāves deja]]" (1524-26)
* "Lēdijas Mērijas Gildfordes portrets" (1527)
* "Sers Tomass Mors" (1527)
* "Darmštates Madonna" (1526-28)
* "[[Tirgotāja Georga Gīzes portrets]]" (1532)
* "[[Sūtņi]]" (1933)
* "Francijas sūtņa Šarla Moreta portrets" (1534-35)
* "Džeina Seimūra, Anglijas karaliene" (1536)
* "[[Henrija VIII portrets]]" (1540)

== Ārējās saites ==
{{sisterlinks-inline}}
{{enciklopēdiju ārējās saites}}
*[https://web.archive.org/web/20031002092023/http://www.artcyclopedia.com/artists/holbein_the_younger_hans.html Holbeins artcyclopedia]
*[http://www.museumsyndicate.com/artist.php?artist=410 Holbeins museumsyndicate] {{Webarchive|url=https://web.archive.org/web/20080106121539/http://www.museumsyndicate.com/artist.php?artist=410 |date={{dat|2008|01|06||bez}} }}

{{Autoritatīvā vadība}}
{{DEFAULTSORT:Holbeins, Hanss Jaunākais}}

[[Kategorija:1490. gados dzimušie]]
[[Kategorija:1543. gadā mirušie]]
[[Kategorija:Vācijas gleznotāji]]
[[Kategorija:Vācijas grafiķi]]
[[Kategorija:Renesanses gleznotāji]]
[[Kategorija:Renesanses mākslinieki]]
[[Kategorija:Bavārijā dzimušie]]