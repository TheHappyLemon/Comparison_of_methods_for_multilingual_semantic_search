{{Nepieciešamas atsauces}}
[[Attēls:Latvias Banka.JPG|thumb|300px|[[Latvijas Banka]]s galvenā ēka]]
'''Banka''' ir kredītiestāde, kas piesaista uz laiku brīvos naudas līdzekļus, veic norēķinu un [[kredīts|kredīta]], [[vērtspapīri|vērtspapīru]], [[valūta]]s, naudas apgrozības regulēšanas un vērtību glabāšanas operācijas. Šaurākā nozīmē ar vārdu "banka" saprot [[komercbanka|komercbanku]], kas ir institūcija, kas sniedz finanšu pakalpojumus, īpaši — pieņemot noguldījumus un izsniedzot kredītus, nodrošinot norēķinus.

== Divpakāpju banku sistēma ==
Mūsdienās lielākajā daļā attīstīto valstu (arī [[Latvija|Latvijā]]) ir divpakāpju banku sistēma, kas sastāv no pirmā līmeņa bankas — [[centrālā banka|centrālās jeb emisijas bankas]] — un otrā līmeņa bankām un kredītiestādēm — komercbankām, [[krājbanka|krājbankām]], [[investīciju banka|investīciju bankām]], [[hipotēku banka|hipotēku bankām]], [[Kooperatīvā krājaizdevu sabiedrība|krājaizdevu sabiedrībām]], [[Apdrošinātājs|apdrošināšanas kompānijām]], [[pensiju fonds|pensiju fondiem]], [[lombards|lombardiem]] u.tml.

=== Valsts centrālā banka jeb emisijas banka ===
Valsts centrālās bankas uzdevumi ir:
* emitēt nacionālo valūtu;
* īstenot [[monetārā politika|monetāro politiku]], lai nodrošinātu zināmus mērķus, piemēram, [[Cena (ekonomika)|cenu]]  stabilitāti valstī ([[Latvijas Banka]]), zemu inflāciju (Eiropas Centrālā Banka), u.tml.;
* noteikt oficiālo kursu nacionālās naudas apmaiņai pret ārvalstu valūtām;
* uzraudzīt komercbanku un citu kredītiestāžu darbību (lielākajā daļā attīstīto valstu šī funkcija gan tiek nodalīta citā, atsevišķā un neatkarīgā institūcijā, piemēram, Latvijā — [[Finanšu un kapitāla tirgus komisija]] (FKTK), Vācijā — BaFin);
* pārvaldīt ārējos aktīvus u.c.

Centrālā banka nosaka naudas bāzi — apgrozībā laisto naudu un obligātas naudas rezerves. Atsevišķās valstīs ([[Lielbritānija]]) ir vairākas centrālās bankas.

=== Komercbankas ===
Komercbankas veic pasīvās operācijas (naudas līdzekļu piesaistīšana, lai tos izmantotu aktīvo operāciju veikšanai; banku [[pasīvi]] sastāv no piesaistītajiem līdzekļiem un bankas [[kapitāls|kapitāla]]) un aktīvās operācijas (kredītu izsniegšana, vērtspapīru ieguldīšana, spekulācijas ar valūtu; banku [[aktīvi]] ir kredīti, [[valsts vērtspapīri]], [[sertifikāts|sertifikāti]], [[vekselis|vekseļi]], [[akcija (vērtspapīrs)|akcijas]] un tamlīdzīgi).

== Banku vēsture ==

=== Naudas maiņa ===
Vēsturiski bankas darbības pirmsākumi radās līdz ar [[tirdzniecība]]s attīstību. Lai norēķinātos par pirkumiem ar svešzemju tirgotājiem, bija nepieciešams mainīt [[nauda|naudu]]. Tāpēc atsevišķu viduslaiku [[pilsēta|pilsētu]] [[tirgus|tirgos]] sāka ieplūst citu zemju nauda un tās mainīšana parasti notika pilsētas tirgus laukumā. Vēsture liecina, ka pirmie naudas mainītāji bija [[itālieši]]. Viņi naudas mainīšanas operāciju veikšanai izmantoja galdu vai solu, kuru novietoja tirgus laukumā. Līdz ar to arī termins banka aizgūts no [[itāļu valoda]]s vārda ''banco''. To var tulkot kā galdu, solu. Tajā gadījumā, ja kāds no tirgotājiem mēģināja naudas mainīšanas laikā piekrāpt savu klientu, viņa galds vai sols tika salauzts. Tādā veidā tirgotājs tika sodīts par negodīgu rīcību un tas jau nozīmēja [[bankrots|bankrotu]].

=== Dārgmetālu un dārglietu glabātuves ===
Banku rašanās ir saistīta ar to pakalpojumu sniegšanu, kas skāra galvenokārt [[zelts|zelta]] un citu [[dārgmetāls|dārgmetālu]] glabāšanas un pārvadāšanas problēmas. Zināms, ka uz attālākām vietām to pārvadāšana bija [[risks|riskants]] pasākums, jo ļoti bieži ceļā varēja uzbrukt [[laupītājs|laupītāji]] un dārgmetālus atņemt. Tāpēc tirgotāju vidū radās doma, vai nevarētu nodot zeltu glabāšanā [[juvelieris|juvelieriem]], kuriem bija uzceltas speciālas dārglietu glabātuves un pagrabi.

Juvelieri labprāt pieņēma dārglietas glabāšanā, bet par šādu [[pakalpojums|pakalpojumu]] viņi iekasēja no tirgotājiem noteiktus [[procents|procentus]] jeb augļus. Juvelieri kā apliecinājumu tam, ka zelts atrodas viņu glabātuvēs, izdeva uzrakstītu uz tā īpašnieka — tirgotāja — vārda noteiktu dokumentu; sākotnēji tās bija vērtības zīmes, bet vēlāk jau tika izrakstīti vekseļi. Tos varēja izmantot, lai samaksātu par pirkumiem. Tādējādi tirgotājiem bija iespēja pārvietoties no vienas pilsētas uz otru daudz drošāk, līdzi ņemot tikai dokumentu kā dārgmetālu noguldījuma apliecinājumu, kas vienlaicīgi kalpoja arī kā maksāšanas līdzeklis. Šo funkciju nostiprināšanos veicināja arī [[bruņinieks|bruņinieku]] ordeņi, it īpaši [[Templiešu ordenis]], kuru uzdevums vidējos [[viduslaiki|viduslaikos]] bija rūpēties par tirdzniecības [[infrastruktūra]]s drošību.

=== Aizdevumi ===
Ar laiku, kad zelta krājumi pagrabos kļuva ievērojami, bet tā kustība bija niecīga, zelta uzglabātāji sāka saprast, ka uz noguldītā zelta rēķina viņi varētu iegūt papildu augļus, to aizdodot tiem, kuri nonākuši īslaicīgās finansiālās grūtībās.

=== Baņķieru nami ===
Attīstoties naudas apgrozībai, tirgotāju un augļotāju slānim, zelts arvien biežāk tika pieņemts glabāšanā un aizdots pret procentiem. Līdz ar to sāka rasties pirmie baņķieru nami, kuri būtībā bija augļotāju uzņēmumi. Banku darījumi it īpaši attīstījās 14. gs. Itālijas, Vācijas un Holandes pilsētās, bet vēlāk lielākajos tirdzniecības centros — [[Amsterdama|Amsterdamā]], [[Venēcija|Venēcijā]], [[Hamburga|Hamburgā]] — radās žirobankas; to galvenā funkcija bija bezskaidras naudas pārskaitīšana no viena [[konts|konta]] uz otru kā savas zemes, tā arī starpvalstu ietvaros.

=== Banku sistēmas izveidošanās ===
Attīstoties tirgus saimniecībai, 17.—18. gs. notika arī strauja banku attīstība, it īpaši [[Lielbritānija|Lielbritānijā]]. Bankas ne tikai aizdeva metāla naudu, bet arī sāka [[kredīts|kreditēt]] [[uzņēmējs|uzņēmējus]], izsniedza [[parādzīme]]s ([[banknote]]s) un veica citas ar naudas apgrozību saistītas operācijas. Šajos apstākļos radās nepieciešamība veidot speciālu institūciju, lai koncentrētu [[Emisija (ekonomika)|emisijas]] operācijas valstī vienas bankas rokās, kuru kontrolētu [[valdība]]. Tādējādi tika likti pamati banku sistēmas izveidošanai.

== Skatīt arī ==
* [[Finanšu centrs]]
* [[Latvijas Bankas Kredītu reģistrs]]
* [[Latvijas Centrālais depozitārijs]]
* [[Latvijas Banka]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bank.lv Latvijas banka] {{lv ikona}}
* [http://www.bic-meklesana.info/parbaudit-iban.php Pārbaudīt IBAN spēkā esamību vairāk nekā 80 valstīs.]{{Novecojusi saite}}

{{autoritatīvā vadība}}

[[Kategorija:Bankas| ]]