{{cita nozīme|pusvadītāju diodēm|vienkāršāko elektronu lampu ar diviem elektrodiem|diode (elektronu lampa)}}
[[Attēls:Diode symbol.svg|thumbnail|200px|Simbols, ar kuru shēmās apzīmē diodes]]
[[Attēls:Diode-photo.JPG|thumbnail|200px|Dažāda veida pusvadītāju diodes]]
'''Diode''' (no [[grieķu valoda|grieķu]] '''di''' divreiz + elektr'''ods''') ir elektroniska [[pusvadītājs|pusvadītāju]] ierīce (radiodetaļa) ar diviem izvadiem, kurā [[elektriskā strāva]] plūst vienā virzienā, un kuru veido viena [[p-n pāreja|elektronu-caurumu (p-n) pāreja]]. Vēl mēdz izšķirt vakuuma diodes ([[elektronu lampa]]s), lai gan ar jēdzienu "diode" mūsdienās saprot tieši pusvadītāju diodes, jo elektronu lampas kā diodes mūsdienās izmanto ļoti reti. Tādēļ arī šajā rakstā ir apskatītas pusvadītāju diodes; informāciju par [[diode (elektronu lampa)|vakuuma diodēm]] skatīt pie [[elektronu lampa|elektronu lampām]]. Vēl izšķir [[punkta diode]]s, kur veidojas maza laukuma pussfēriska p-n pāreja, un [[virsmas diode]]s, kur p un n apgabalu vienu no otra atdala relatīvi liela plakana robežvirsma.

== Diožu darbība ==
Pusvadītāju diodes darbības pamatā vairumā gadījumu ir [[p-n pāreja|elektronu-caurumu pārejas]] (p-n pārejas) vai [[metāls|metāla]]-[[pusvadītājs|pusvadītāja]] [[kontakts (elektrotehnika)|kontakta]] īpašības. Kā pusvadītāju materiālu diodēs izmanto četrvērtīgo [[germānijs|germāniju]] vai [[silīcijs|silīciju]]. Pusvadītājā [[pozitīvs lādiņš|pozitīvos]] (p) un [[negatīvs lādiņš|negatīvos]] (n) lādiņus iegūst, piejaucot citu vielu. Ja piejauc piecvērtīgas vielas, piemēram, [[antimons|antimonu]] vai [[arsēns|arsēnu]], tad piejaukuma atomi četri elektroni veido saites ar pamatmateriāla elementiem, bet piektais elements atbrīvojas. Šāda veida piejaukumu sauc par [[donorpiejaukums|donorpiejaukumu]] un rezultātā veidojas pusvadītājs ar lielu brīvu elektronu [[koncentrācija|koncentrāciju]] — n tipa pusvadītājs.

Ja piejauc trīsvērtīgas vielas, piemēram, [[alumīnijs|alumīniju]] vai [[indijs|indiju]], tad piejaukuma atoma visi trīs elektroni veido saites ar pamatmateriāla atomiem, izbrīvējot pamatpusvadītājā pozitīvu lādiņnesēju — caurumu. Šādu piejaukumu sauc par [[akceptorpiejaukums|akceptorpiejaukumu]] un rezultātā rodas pusvadītājs ar brīvu pozitīvu caurumu koncentrāciju — p tipa pusvadītājs.

== Diožu tipi ==
* [[taisngriezis|taisngrieži]]
* [[impulsdiode]]s
* [[Stabilitrons|stabilitroni]]
* superaugsto frekvenču diodes
* [[tuneļdiode]]s
* [[Šotkija diode]]s
* optoelektroniskās diodes:
** [[fotodiode]]s
** [[gaismas diode]]s
** [[lāzerdiode]]s
* [[varikaps|varikapi]]
* [[Ganna diode]]s vai Ganna ģeneratori

== Skatīt arī ==
* [[Taisngriezis]]
* [[Tranzistors]]
* [[Triode]]
* [[Pentode]]

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070202034455/http://www.datuve.lv/raksts/1430/Elektronika:_Pusvaditaju_strukturas._Diode. Datuve.lv] — Pusvadītāju struktūras. Diode. {{lv ikona}}
* [http://www.ibiblio.org/kuphaldt/electricCircuits/Semi/SEMI_3.html Tony R. Kuphaldt. Lessons In Electric Circuits, Volume III, Chapter 3, Diodes and rectifiers]

{{Elektronika-aizmetnis}}

{{Elektroniskie komponenti}}
{{autoritatīvā vadība}}

[[Kategorija:Diodes| ]]
[[Kategorija:Elektronikas komponentes]]
[[Kategorija:Elektronika]]