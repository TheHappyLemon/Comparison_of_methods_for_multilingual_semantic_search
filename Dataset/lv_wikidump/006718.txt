{{Minerāla infokaste
|minerāls=Korunds
|attēls=[[Attēls:Corundum USGOV.jpg|300px]]
|klase=Oksīds
|ŠtruncaID=4/C.04-10
|ķīm_formula=[[Alumīnija oksīds]], Al<sub>2</sub>O<sub>3</sub>
|singonija=[[Trigonālā singonija|trigonālā]]
|krāsa=Bezkrāsas, zils, sarkans, brūns, pelēks, dzeltens, zaļš u.c.
|svītra=
|habituss=Bieži — vārpstveida, mucveida kristāli, arī plātņveida, bieži — dvīņu kristāli
|skaldnība=Nav
|lūzums=Neregulārs, gliemežnīcas, trausls
|cietība=9
|spīdums=Stikla, arī dimanta, pērļains
|caurspīdīgums=Caurspīdīgs, puscaurspīdīgs, necaurspīdīgs
|laušanas_koef=n<sub>ω</sub> = 1,768—1,772 n<sub>ε</sub> = 1,760—1,763
|pleohroisms=
|blīvums=4,01
}}

'''Korunds''' (iespējams, no [[sanskrits|sanskrita]]: ''kuruvinda'' — 'rubīns') — diezgan bieži sastopams [[minerāls]], kas sastāv no [[alumīnija oksīds|alumīnija oksīda]]. Viens no [[Mosa skala]]s cietības etaloniem — korunda cietība ir 9 un tas ir trešais cietākais dabā sastopamais materiāls pēc [[dimants|dimanta]] un retā [[moisanīts|moisanīta]]. Viens no [[iezis|iežus]] veidojošiem minerāliem. Tīrā veidā korunds ir bezkrāsas, caurspīdīgs, taču piejaukumi to var iekrāsot dažādās krāsās. Kūst 2050 °C temperatūrā.

Veidojas [[kontaktmetamorfisms|kontaktmetamorfisma]] procesos un [[reģionālais metamorfisms|reģionālā metamorfisma]] procesos. Sastopams kā [[akcesorais minerāls]] [[vizlas slāneklis|vizlas slānekļos]], [[gneiss|gneisos]] un dažu veidu [[marmors|marmoros]], arī [[nefelīnsienīts|nefelīnsienīta]] intrūzijās. Lieli korunda kristāli atrodami [[pegmatīts|pegmatītos]]. Pateicoties savai lielajai cietībai, korunds nedegradējas un tā kristāli vietām atrodami pludmales smiltīs, upju krastos.

Kaut arī [[alumīnijs|alumīnija]] un [[skābeklis|skābekļa]] kovalentā saite teorētiski ir vājāka nekā cita minerāla — [[kvarcs|kvarcā]] esošā [[silīcijs|silīcija]] un skābekļa saite, korunds ir cietāks par kvarcu. Tas ir tāpēc, ka korunda kristāliskais režģis ir ciešāks, nekā kvarcam.

Korunds ir netipisks minerāls arī tāpēc ka, par spīti korundu veidojošo elementu relatīvi nelielajai masai, tam ir salīdzinoši liels blīvums, un tomēr šis minerāls ir ļoti ciets un caurspīdīgs. Arī šo īpašību var skaidrot ar neparasti blīvo kristālisko režģi.

== Izmantošana ==
* Vairāki korunda paveidi pieder pie vērtīgākajiem dārgakmeņiem.
* Pateicoties savai lielajai cietībai, korunds ir lielisks [[abrazīvs]] — to lieto gan smilšpapīram, gan urbjiem un citām darbvirsmām.
* Korundu izmanto tehniskajai keramikai gadījumos, kad nepieciešami nodilumizturīgi un karstumizturīgi izstrādājumi.

== Atradnes ==
Korundu abrazīvo materiālu izgatavošanai iegūst [[Zimbabve|Zimbabvē]], [[Krievija|Krievijā]] un [[Indija|Indijā]], arī [[Grieķija]]s salā — [[Naksosa|Naksosā]] un citur. Abrazīvo korundu iegūst arī sintētiski no [[boksīts|boksīta]] ([[1902]]. gadā izstrādāta metode, izgudroja vācu ķīmiķis Pauls Moijats (''Paul Moyat'')).
Augstākās kvalitātes korunda [[dārgakmens|dārgakmeņus]] iegūst [[Birma|Birmā]] un [[Šrilanka|Šrilankā]] (skatīt [[padparadža]], [[rubīns]], [[safīrs]]).

== Paveidi ==
* '''Barklijīts''' — koši violeti sārts korunds, atrasts [[Austrālija|Austrālijā]], [[Viktorija (Austrālija)|Viktorijas štatā]]
* '''Dimanta špats''' — zīdains, brūns korunds, atrasts [[Indija|Indijā]].
* '''Hlorosafīrs''' — košs, tumši zaļš korunds. Atrod [[Vācija|Vācijā]], [[Ziemeļreina-Vestfālene|Ziemeļreinas-Vestfālenes]] pavalstī, Zībengebirge, Kēnisgsvintera, Drahenfelsa
* '''Leikosafīrs''' — bezkrāsas, caurspīdīgs korunds
* '''Orienta ametists''' — purpursarkans korunds, juvelierizstrādājumu tirdzniecībā pieņemts nosaukums
* '''Orienta smaragds''' — smaragdzaļš korunds, juvelierizstrādājumu tirdzniecībā pieņemts nosaukums
* '''Orienta topāzs''' — dzeltens korunds, juvelierizstrādājumu tirdzniecībā pieņemts nosaukums
* '''[[Padparadža]]''' jeb '''padmaragaija''', '''padaradža''' — dzeltens, augstas kvalitātes korunds, juvelierizstrādājumu tirdzniecībā pieņemts nosaukums
* '''Zilais aleksandrīts''' — juvelierizstrādājumu tirdzniecībā pieņemts zili violeta safīra nosaukums
* '''[[Rubīns]]''' — sarkans juvelierkvalitātes korunds
* '''[[Safīrs]]''' — zils juvelierkvalitātes korunds, par safīru var saukt arī citu krāsu korundus, izņemot sarkanas krāsas korundus
* '''Zvaigžņu korunds''' — korunda paveids, kuram noteiktā virzienā skatoties ir redzams zvaigžņveida atspīdums, ko rada mikroskopiski ieslēgumi
* '''Zvaigžņu rubīns''' — rubīna paveids, kuram noteiktā virzienā skatoties ir redzams zvaigžņveida atspīdums, ko rada mikroskopiski ieslēgumi
* '''Zvaigžņu safīrs''' — safīra paveids, kuram noteiktā virzienā skatoties ir redzams zvaigžņveida atspīdums, ko rada mikroskopiski ieslēgumi

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20070314144115/http://www.mindat.org/min-1136.html Mindat.org] {{angliski}}
* [https://web.archive.org/web/20061125202622/http://webmineral.com/data/Corundum.shtml Webmineral.org] {{angliski}}

{{autoritatīvā vadība}}

[[Kategorija:Minerāli]]
[[Kategorija:Dārgakmeņi]]
[[Kategorija:Alumīnija minerāli]]
[[Kategorija:Oksīdu un hidroksīdu minerāli]]