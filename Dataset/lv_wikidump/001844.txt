[[Attēls:Waurika Oklahoma Tornado Back and Front.jpg|thumb|200px|Tornādo pie Oklahomas.]]

'''Virpuļviesulis''', '''tornādo'''<ref>{{Tīmekļa atsauce |url=https://vvc.gov.lv/advantagecms/export/docs/lemumi/LVEK_2011_11_16.pdf |title=Valsts valodas centra Latviešu valodas ekspertu komisijas (LVEK) lēmumi un ieteikumi |publisher=[[Valsts valodas centrs]] |accessdate={{dat|2017|6|29||bez}} |quote='''tornādo''' (ar otrās zilbes uzsvaru), nevis ''tornado'' |archive-date={{dat|2019|04|16||bez}} |archive-url=https://web.archive.org/web/20190416085945/http://vvc.gov.lv/advantagecms/export/docs/lemumi/LVEK_2011_11_16.pdf }}</ref> jeb '''virpuļvētra''' ir gaisa masu spēcīga virpuļveida kustība ap izteiktu vertikālu asi. Virpuļviesulis parasti veidojas [[Zema spiediena apgabals|zema spiediena apgabala]] malā ([[Aukstā atmosfēras fronte|aukstās atmosfēras frontes]] priekšpusē), auksto un silto gaisa masu saskares joslā. Tas ir spēcīgs un postošs piltuvveidīgs vai stabveidīgs atmosfēras virpulis, kas veidojas no [[Gubu lietusmākoņi|Gubu lietusmākoņa]] līdz zemes vai ūdens virsai un iesūc sevī dažādus priekšmetus, ūdeni.<ref>[http://www.e-biblioteka.lv/lv/teksti/zinatnes-un-tehnologijas-vardnica/4962/ Zinātnes un tehnoloģijas vārdnīca]{{Novecojusi saite}}, 721., 727. lpp.</ref> Lielākajai daļai virpuļviesuļu [[vējš|vēja]] ātrums ir no 60 līdz 180 km/h, bet tā [[diametrs]] pārsvarā ir ap 75 [[metrs|metriem]]. Parasti virpuļviesuļi ir īslaicīgi, cik pēkšņi tie uzrodas, tikpat ātri tie beidzas. Šajā laikā tie veic tikai dažus kilometrus.

Vārds "tornādo", kas ir virpuļviesuļa sinonīms, ir cēlies no [[spāņu valoda|spāņu]] vai [[portugāļu valoda]]s [[darbības vārds|darbības vārda]] ''tornar'', kas nozīmē "griezties". [[Krievija|Krievijā]] to sauc par '''trombu''' ({{val|ru|тромб}}) vai '''smerču''' (''смерч''). Savukārt virpuļviesuli, kas rodas virs ūdens, sauc arī par ūdens stabu.

Virpuļviesulis var rasties jebkurā pasaules vietā, izņemot [[Antarktīda|Antarktīdu]]. Visbiežāk tie ir novēroti ASV centrālajā un dienvidu daļā, kas pazīstama kā "[[Tornādo aleja]]".

== Virpuļviesuļa rašanās ==
[[Attēls:Occluded mesocyclone tornado5 - NOAA.jpg|thumb|200px|EF3 tornādo [[Oklahoma|Oklahomas štatā]], [[Amerikas Savienotās Valstis|ASV]].]]

Virpuļviesulis rodas [[pērkona negaiss|pērkona negaisa]] laikā, parasti — no spēcīgiem pērkona negaisiem, lai gan tie dažreiz var notikt arī viesuļvētras laikā. Uzskata, ka tie rodas tad, kad vēsās, sausās gaisa straumes satiekas ar siltajām, mitrajām gaisa straumēm, piespiežot siltajam gaisam pēkšņi celties uz augšu. Virpuļviesulis, [[zibens]] un dažreiz arī [[krusa]] tiek saistīta ar pērkona negaisu. Vairākums virpuļviesuļu rodas mezociklona astē. [[Doplera radars|Doplera radara]] [[ekrāns|ekrānā]] virpuļviesuli ir iespējams pamanīt kā "āķa [[atbalss|atbalsi]]".

Virpuļviesuļu izraisītie postījumi ir saistīti ar lielo vēja ātrumu un vēja nestajām atlūzām. Ir izmērīts, ka vēja ātrums virpuļviesuļa iekšienē var būt līdz pat 480 km/h. Tornādo sezona [[Ziemeļamerika|Ziemeļamerikā]] parasti ir no marta līdz oktobrim, lai gan tornādo var izveidoties jebkurā laikā. Tie parasti rodas pēcpusdienā vai vakarā: apmēram 80% no visiem virpuļviesuļiem rodas starp pēcpusdienu un pusnakti.

Virpuļviesuļi var arī būt gandrīz vai neredzami, tos var pamanīt tikai pēc atlūzām pie [[piltuve]]s pamatnes. Naktī virpuļviesuli ir ļoti grūti pamanīt, lai gan ir novērots, ka dažreiz virpuļviesuļi it kā spīd tad, kad ir zibens aktivitāte. Hola novērojumi liecina, ka virpuļviesuļa iekšienē ir celulārs veidojums. Daži virpuļviesuļi sastāv no vairākām mini piltuvēm. Par virpuļviesuļiem uzskata tikai tās piltuves, kurām ir kontakts starp zemi un mākoņiem.

== Virpuļviesuļa raksturojums ==
[[Attēls:Globdisttornado.jpg|thumb|250px|Reģioni pasaulē, kur virpuļviesuļi ir sastopami visbiežāk.]]

=== Forma ===
Lielākā daļa no virpuļviesuļiem pēc ārējā izskata atgādina [[piltuve|piltuvi]], kura savieno debesis ar zemi. Tā diametrs ir attālums starp vēja ātruma maksimumiem virpuļa iekšienē. Piltuve parasti ir šaura, reti tās diametrs ir lielāks par 100 metriem. Lielākā izmērītā virpuļviesuļa diametrs ir bijis 1600 metri, kas {{dat|1999|5|3||bez}} tika reģistrēts ASV [[Oklahoma]]s štatā ar speciālas iekārtas palīdzību. Katrs virpuļviesuis pēc formas, izmēriem un uzvedības ir unikāls.

Pat neliels putekļu virpulis, kurš ir izveidojies pie pašas zemes virskārtas, var būt virpuļviesulis. Šāda virpuļa postījumi nemēdz būt postoši. Zinātniski par virpuļviesuli uzskata tikai tos gaisa virpuļus, kuru [[vējš|vēja]] ātrums tā ārējā malā sasniedz 60 km/h.<ref name="Advanced Spotter Guide">{{Tīmekļa atsauce |url=http://www.weather.gov/os/brochures/adv_spotters.pdf |title=Advanced Spotters' Field Guide |accessdate=2006-09-20 |author=Doswell, Moller, Anderson |year=2005 |publisher=[[National Oceanic and Atmospheric Administration]] |format=PDF |display-authors=etal |archive-date=2009-08-25 |archive-url=https://web.archive.org/web/20090825133055/http://www.weather.gov/os/brochures/adv_spotters.pdf }}</ref>

Ne katrs pērkona [[negaiss]] vai [[viesuļvētra]] izraisa tornādo. Lai rastos pat neliels virpuļviesulis, tam ir vajadzīgi vairāki komponenti — noteiktā kombinācijā [[vējš]], [[temperatūra]], [[spiediens]], [[mitrums]] u.c. Šādi apstākļi rodas reti, bet tomēr katru gadu ASV tiek novēroti apmēram 1000 tornādo.

Ir gadījumi, kad virpuļviesulis ir izpostījis vienu un to pašu pilsētu vairākus gadus pēc kārtas. Prognozēt, uz kurieni tas pārvietosies ilgākā laika posmā ir praktiski neiespējami. Vēl jo vairāk, par virpuļviesuļu rašanos nav iespējams laikus brīdināt — to var noteikt tikai pāris minūtes pirms tā rašanās.

No visiem tornādo, kas rodas ASV, lielākā daļa ir EF0 un EF1 tornādo. Paši spēcīgākie un iznīcinošākie tornādo ir EF5 (pēc [[Fudžitas-Pīrsona tornādo skala]]s), taču tie notiek ļoti reti. Kopš [[2007. gads|2007]]. gada [[1. februāris|1. februāra]] ASV tiek izmantota jauna tipa skala ({{val|en|Enhanced Fujita Scale}}), kuru, tāpat kā Fudžitas—Pīrsona tornādo skalu, iedala EF0 — EF5. Pēdējo 10 gadu laikā ASV ir reģistrēti tikai divi EF5 tornādo: [[1999]]. gadā [[3. maijs|3. maijā]] [[Oklahomasitija|Oklahomasitijā]] un [[2007. gads|2007]]. gada [[22. jūnijs|22. jūnijā]] Grīnsburgā, [[Kanzasa]]s štatā.

== Ūdens stabs ==
Ūdens stabs ir virpuļviesulis, kurš rodas virs ūdens virsmas, parasti tie nav saistīti ar pērkona negaisu. Lai gan ūdens stabi ir kā nelieli virpuļviesuļi, tos nesauc par virpuļviesuļiem, ja vien tie nenokļūst līdz sauszemei. Tie ir mazāki un vājāki nekā Tornādo alejā novērotie, tomēr tie var būt diezgan bīstami. Ūdens stabs var apgāzt nelielas laivas, sabojāt kuģus vai arī nodarīt bojājumus, ja sasniedz sauszemi.

== Attēlu galerija ==
<center><gallery>
Attēls:Trombe.jpg|<small>Ūdens stabs</small>
Attēls:Dszpics1.jpg|<small>Tornādo [[Oklahoma]]s centrālajā daļā</small>
Attēls:Seymour Texas Tornado.jpg|<small>Tornādo Teksasā</small>
Attēls:Tornade003.jpg|<small>Virpuļviesulis</small>
</gallery></center>

== Skatīt arī ==
* [[Vētra]]
* [[Viesuļvētra]]
* [[Fudžitas-Pīrsona tornādo skala]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20090512214805/http://schools.keldysh.ru/sch1216/materials/sun_sys_do/Wind/tornado_2.htm Tornādo aleja]
* [https://web.archive.org/web/20090512222254/http://schools.keldysh.ru/sch1216/materials/sun_sys_do/Wind/wind_3.htm Fudžitas tornādo skala]
* [https://web.archive.org/web/20090430050315/http://www.islandnet.com/~see/weather/storm/tornadoes-europe.htm Tornādo Eiropā]
* [http://meteoweb.ru/uragan002.php Smerčs Krasnogorskā 2007. gada 3. augustā]
* [http://www.krugosvet.ru/enc/nauka_i_tehnika/fizika/SMERCHI_I_TORNADO.html Raksts par tornādo]

{{Laikapstākļi}}

{{autoritatīvā vadība}}

[[Kategorija:Dabas stihijas]]
[[Kategorija:Vējš]]