{{Jūras infokaste
|jūra           = Melnā jūra
|attēls         = MelnaJura.JPG
|attēls_izm     = 300
 |vietaskarte   = Eiropa
|relief              = jā
 |latd = 44 |latm =  |lats =  |latNS = N
 |longd = 35 |longm =  |longs =  |longEW = E
 |paraksta_izvietojums = top
| okeāns        = Atlantijas okeāns
|platība     =436 400<ref>[http://www.ocean.udel.edu/blacksea/geography/index.html Black Sea Geography. University of Delaware College of Marine Studies (2003).] Saite pārbaudīta 2007. gada 10. janvārī</ref>
|garums      = 1150
|platums     = 580
|Max_dziļums = 2212
|Vid_dziļums = 1253
|tilpums     = 547 000
|baseins     = 2 000 000
|valstis=''{{karogs|Abhāzija}}''<br/>{{BUL}}<br/>{{GEO}}<br />{{RUS}}<br />{{ROU}}<br />{{TUR}}<br />{{UKR}}
|pilsētas=[[Batumi]]<br />[[Burgasa]]<br />[[Konstanca (Rumānija)|Konstanca]]<br />[[Odesa]]<br />[[Sevastopole]]<br />[[Soči]]<br />[[Varna]]
}}
'''Melnā jūra''' ({{val|bg|Черно море}}, {{val|ro|Marea Neagră}}, {{val|uk|Чорне море}}, {{val|crh|Qara deñiz}}, {{val|ru|Чёрное морe}}, {{val|ab|Амшын Еиқәа}}, {{val|ka|შავი ზღვა}}, {{val|tr|Karadeniz}}) ir [[Atlantijas okeāns|Atlantijas okeānam]] piederīga [[iekšējā jūra]] starp dienvidaustrumu [[Eiropa|Eiropu]], [[Mazāzijas pussala|Mazāzijas pussalu]] un [[Kaukāzs|Kaukāzu]]. Ar [[Egejas jūra|Egejas jūru]], [[Vidusjūra|Vidusjūru]] un Pasaules okeānu to savieno [[Bosfors|Bosfora]] un [[Dardaneļi|Dardaneļu]] jūras šaurumi. Melnās jūras ziemeļaustrumos atrodas [[Azovas jūra]], kas faktiski ir liels Melnās jūras līcis.

== Nosaukums ==
Melnās jūras mūsdienu nosaukumi dažādās valodās pārtulkojot ir ar vienādu nozīmi — ‘Melnā jūra’. Senākais rakstītais avots ar šādu jūras nosaukumu ir no 13. gadsimta, taču uzskata, ka nosaukums «Melnā jūra» ir ievērojami vecāks.

Kā norāda [[Strabons]], senie grieķi Melno jūru bieži sauca vienkārši «jūra» ({{gree|Πόντος}}), taču gan grieķi, gan romieši to bieži dēvēja arī par «Viesmīlīgo jūru» ({{gree|Εὔξεινος Πόντος}}, ''Euxeinos Pontos''), pretstatā tās agrākajam grieķu nosaukumam «Neviesmīlīgā jūra» ({{gree|Πόντος Ἄξενος}}). Šāda nosaukuma pārmaiņa saistāma ar to, ka sākotnēji grieķu kuģotāji Melnajā jūrā bieži tika apdraudēti, taču vēlāk, kad Melnās jūras piekrasti kolonizēja un tā kļuva par daļu no grieķu civilizācijas, grieķi šeit jutās drošāk nekā citās viņiem zināmās jūrās.

Senākais grieķu nosaukums «Neviesmīlīgā jūra» varētu būt saistāms arī ar seno persiešu vārdu ''axšaina'' — ‘tumšs’, kas savukārt saistāms ar senos laikos pieņemto debespusu apzīmējumu ar krāsām. Melnā krāsa apzīmēja ziemeļus, bet sarkanā — dienvidus. Šādi varēja rasties Melnās jūras un arī [[Sarkanā jūra|Sarkanās jūras]] nosaukumi.

Cits Melnās jūras nosaukuma skaidrojums tiek saistīts ar tās dziļajiem ūdeņiem. Melnā jūra atrodas tālāk ziemeļos kā Vidusjūra un tā ir mazāk sāļa. Tāpēc tās ūdenī ir vairāk mikroskopisku [[aļģe|aļģu]] un rezultātā ūdens ir tumšāks un mazāk caurspīdīgs.

== Ģeogrāfija ==
[[Attēls:Parus rock, common view.jpg|thumb|250px|Parusa klints Melnās jūras krastā, Krievija]]
Ar Atlantijas okeānu Melno jūru saista [[Vidusjūra]]. Savukārt ar Vidusjūru saista šaurie [[Bosfors|Bosfora]] (vietām tikai {{nobr|760 m}} plats un tikai 32—35 m dziļš) un [[Dardaneļi|Dardaneļu]] šaurumi. Melnās jūras ziemeļaustrumu daļā [[Kerčas šaurums]] savieno ar [[Azovas jūra|Azovas jūru]].

=== Ģeoloģija un gultnes reljefs ===
Melnā jūra veidojusies [[miocēns|miocēnā]] (pirms 23—5 miljoniem gadu), kad senais [[Tētisas okeāns]] sadalījās mazākos baseinos, no kuriem viens bija [[Sarmatijas jūra]]. Sarmatijas jūra tagad ir daļēji iztvaikojusi un sadalījusies vairākos baseinos — [[Arāla jūra]], [[Azovas jūra]], [[Kaspijas jūra]] un Melnā jūra.

Melnās jūras baseinu divās daļās sadala zemūdens grēda, kas stiepjas dienvidos no [[Krimas pussala]]s. Ziemeļrietumu baseinam raksturīgs līdz 190 km plats [[kontinentālais šelfs]], savukārt [[Turcija]]s un [[Gruzija]]s piekrastē šelfs ir šaurs — tikai līdz {{nobr|20 km}} plats un to šķērso dziļi un stāvi zemūdens kanjoni. Lielāko dziļumu jūra sasniedz tās centrālajā daļā dienvidos no [[Jalta]]s — 2 206 metri.

=== Melnās jūras un Vidusjūras savienojuma ģeoloģiskā vēsture ===
[[Attēls:Istanbul and Bosporus big.jpg|250px|thumb|Bosfors — šaurs Melnās jūras savienojums ar Vidusjūru]]
Liela daļa speciālistu uzskata, ka pēdējā [[ledus laikmets|ledus laikmetā]] Melnā jūra bija no [[Pasaules okeāns|Pasaules okeāna]] nošķirts [[ezers]]. Tomēr veids, kā pēc ledus laikmeta notikusi Melnās jūras savienošanās ar Vidusjūru, joprojām tiek pētīts un par to tiek diskutēts.

Saskaņā ar dažu speciālistu hipotēzēm (Viljama Raiena (''William Ryan'') un Valtera Pitmana (''Walter Pitman'') hipotēze) savienošanās notika pēkšņi, katastrofālā veidā aptuveni 5600 gadus pirms mūsu ēras,<ref>Ryan und Pitman: Sintflut. Ein Rätsel wird entschlüsselt, Lübbe, 1999, {{ISBN|3-7857-0878-5}}</ref> savukārt citi speciālisti uzskata, ka savienošanās notikusi pakāpeniski. Uzskati ir tik atšķirīgi tāpēc, ka nav zināms, cik augstu atradās Melnās jūras ūdens līmenis tajā brīdī, kad Vidusjūras līmenis kļuva tik augsts, ka sāka plūst pāri Dardaneļiem un Bosforam, tomēr katastrofas teorija tiek apšaubīta.

Citu pētījumu dati savukārt norāda, ka 8000 gadus pirms mūsu ēras no Melnās jūras Vidusjūrā ieplūda liels daudzums [[saldūdens]].<ref>New Scientist, 4 May 2002, p. 13</ref>

Vairākas jūras arheologu ekspedīcijas Roberta Ballarda vadībā Turcijas piekrastē Melnās jūras dienvidos, ap 100 metru dziļumā atrada senas krasta līnijas, saldūdens gliemežu čaulas, applūdušas upju ielejas un pat apstrādātus koka priekšmetus un cilvēka veidotas celtnes. Gliemežvāku analīze liecina, ka tie dzīvojuši pirms aptuveni 7000 gadiem.

=== Hidroloģiskās īpatnības ===
Melnā jūra ir pasaulē lielākais [[meromiktisks baseins|meromiktiskais baseins]] (noslāņojies baseins, kur slāņi nesajaucas), kur 90% ūdens nesatur skābekli. Šo neparasto hidroloģisko režīmu nosaka jūras gultnes reljefs un upju pieplūde. Upju pieteces dēļ augšējie ūdens slāņi ir salīdzinoši vēsāki, mazāk blīvi un mazāk sāļi kā dziļāk esošie ūdens slāņi, kurus baro sāļie Vidusjūras ūdeņi. Melnās jūrās dziļākajos slāņos patstāvīgi pieplūst Vidusjūras ūdens, savukārt virsējais ūdens slānis plūst uz Vidusjūras pusi.

Virsējā ūdens slāņa sāļums ir ap 18—18,5‰; tas satur [[skābeklis|skābekli]] un citas barības vielas, kas nepieciešamas dzīvības uzturēšanai. Ūdens virsējā slāņa temperatūra gada gaitā svārstās no 8 °C līdz 30 °C.

Zem virsējā ūdens slāņa seko aukstais starpslānis. Tas sastāv no vēsa, sāļa ūdens, kas satur skābekli un arī ir piemērots dzīvības uzturēšanai. Aukstā starpslāņa apakšējā daļā (ap 100—200 metru dziļumā) ir krasa [[termoklīne]], [[haloklīne]] un [[piknoklīne]] — zona, kurā krasi mainās ūdens temperatūra, sāļums un blīvums.

[[Attēls:Sudak vlasenko.jpg|250px|thumb|Sudakas līcis, Krima]]
Zem šīs zonas ūdens sāļums sasniedz 22—22,5‰, temperatūra paceļas līdz aptuveni 8,5 °C. Ūdens vairs nesatur skābekli, jo šeit no augšas grimstošo organisko atlieku sadalīšanās rezultātā tas viss ir izlietots un jauns skābeklis piegādāts netiek. Šeit [[baktērija|baktēriju]] darbības rezultātā rodas [[sērūdeņradis]] (H<sub>2</sub>S), kas reaģējot ar jūras ūdeni veido [[sērskābe|sērskābi]] (H<sub>2</sub>SO<sub>4</sub>). Sērskābes dēļ Melnās jūras gultnē nenonāk gliemežnīcas, jo skābe tās izšķīdina. Taču Melnās jūras ūdens lieliski saglabā organiskās atliekas, piemēram, koka kuģu vrakus. Jūras gultnē veidojas arī [[sapropelis]].

Jūras ūdens neparastais sastāvs rada potenciālas briesmas Melnās jūras krastos dzīvojošajiem cilvēkiem. Spēcīgs jūras satricinājums, piemēram, neliela [[asteroīds|asteroīda]] iekrišana jūrā, novestu pie ļoti liela daudzuma gāzu izdalīšanās un parastās atmosfēras izspiešanas Melnās jūras piekrastes reģionos.<ref>R. D. Schuiling, R. B. Cathcart, V. Badescu, D. Isvoranu and E. Pelinovsky, "Asteroid impact in the Black Sea. Death by drowning or asphyxiation?", Natural Hazards (October 2006) DOI: 10.1007/s11069-006-0017-7</ref>

=== Upes un ūdens apmaiņa ===
Nozīmīgākā un lielākā Melnajā jūrā ieplūstošā upe ir [[Donava]], citas lielākās upes ir [[Dņepra]], [[Dona]] un [[Dņestra]].

Nokrišņu veidā Melnajā jūrā ik gadus nonāk 230 km³ ūdens, saldūdens pietece no upēm ir ap 310 km³, iesāļūdens pietece no [[Azovas jūra]]s — 25 km³, iztvaiko 357 km³, caur Bosforu ieplūst ap 208 km³ sāļūdens.

=== Salas ===
Melnajā jūrā, salīdzinājumā ar citām pasaules jūrām, ir ļoti maz salu un lielākā daļa no tām atrodas pie upju ietekām un ir veidotas no upju sanesām. Izņēmums ir Ukrainai piederošā [[Zmijinija]]s sala (Čūsku sala) jūras ziemeļrietumos.

== Cilvēks un Melnā jūra ==

=== Vēsture ===
[[Stepe]] ziemeļos no Melnās jūras tiek uzskatīta par [[protoindoeiropiešu valoda]]s cilmes vietu — vietu, kur sāka veidoties [[indoeiropiešu valodas]].

Melnās jūras austrumu piekrastes zemes ([[Kolhida]] tagadējā Gruzijā) saskaņā ar seno grieķu uzskatiem, bija zināmās pasaules gals.

=== Tūrisms un kūrorti ===
[[Attēls:View on Sotsji from black sea.jpg|250px|thumb|[[Soči|Soču]] kūrorts Krievijas Melnās jūras piekrastē]]
Melnās jūras piekraste ir vienīgā Krievijas un Ukrainas zona ar maigu, siltu [[subtropi|subtropu]] klimatu, tāpēc tā jau ilgstoši ir populāra atpūtas vieta šo valstu iedzīvotājiem. Populāri kūrorti atrodas arī pārējo Melnās jūras valstu piekrastē. Melnās jūras piekrastē atrodas tādi Latvijā (jo sevišķi [[Padomju Savienība|PSRS]] laikā dzīvojušo cilvēku atmiņās) labi zināmi kūrorti, kā:
* [[Anapa]] (Krievija)
* [[Albena]] (Bulgārija)
* [[Alupka]] (Krima)
* [[Alušta]] (Krima)
* [[Batumi]] (Gruzija)
* [[Eipatorija]] (Krima)
* [[Gagra]] (Abhāzija)
* [[Gurzufa]] (Krima)
* [[Jalta]] (Krima)
* [[Novorosijska]] (Krievija)
* [[Odesa]] (Ukraina)
* [[Picunda]] (Abhāzija)
* [[Pomorje]] (Bulgārija)
* [[Slančevbrjaga]] (Bulgārija)
* [[Soči]] (Krievija)
* [[Sudaka]] (Krima)
* [[Teodosija]] (Krima)
* [[Tuapse]] (Krievija)
* [[Zelta smiltis]] (Bulgārija)

== Atsauces ==
{{atsauces}}

==Ārējās saites==
{{sisterlinks-inline}}
{{enciklopēdiju ārējās saites}}

{{Atlantijas okeāna jūras}}

{{autoritatīvā vadība}}

[[Kategorija:Jūras]]
[[Kategorija:Bulgārijas jūras]]
[[Kategorija:Burgasas apgabals]]
[[Kategorija:Dobričas apgabals]]
[[Kategorija:Varnas apgabals]]
[[Kategorija:Melnā jūra| ]]
[[Kategorija:Krievijas jūras]]
[[Kategorija:Krima]]
[[Kategorija:Gruzijas jūras]]
[[Kategorija:Turcijas jūras]]
[[Kategorija:Rumānijas jūras]]
[[Kategorija:Ukrainas jūras]]