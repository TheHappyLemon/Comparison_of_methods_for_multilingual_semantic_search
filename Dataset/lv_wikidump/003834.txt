[[Attēls:Golfstrom.jpg|thumb|upright=1.2|Atlantijas okeāna ūdens virsējā slāņa temperatūras sadalījums pie Ziemeļamerikas krastiem. Var saskatīt Golfa straumes plūsmu]]
'''Golfa straume''' ({{val|en|Gulf Stream}} — ‘Līča straume’) ir silta un strauja [[okeāna straume]] [[Atlantijas okeāns|Atlantijas okeāna]] ziemeļos, kas veidojas pie [[Florida]]s krastiem saplūstot kopā [[Floridas straume]]i no [[Meksikas līcis|Meksikas līča]] ar [[Antiļu straume|Antiļu straumi]]. Tālāk Golfa straume virzās uz ziemeļaustrumiem pāri Atlantijas okeānam, [[Eiropa]]s virzienā, kur tā sadalās [[Ziemeļatlantijas straume|Ziemeļatlantijas straumē]], [[Kanāriju straume|Kanāriju straumē]] un [[Imbergera straume|Imbergera straumē]]. Ziemeļatlantijas straume, kas ir galvenais Golfa straumes atzars, sasniedz [[Rietumeiropa|Rietumeiropas]] un [[Skandināvija]]s krastus, apskalojot arī salas [[Ziemeļu Ledus okeāns|Ziemeļu Ledus okeānā]].

Savā šaurākajā vietā, [[Floridas šaurums|Floridas šaurumā]], Golfa straume ir tikai ap 80 km plata. Taču, plūstot ziemeļaustrumu virzienā, arvien tālāk, apliecot [[Bermudu salas]], tā jau sasniedz gandrīz 500 km platumu, un tās virsējā slāņa temperatūra šeit ir ap 25&nbsp;°C. Tiesa, uz dienvidiem no Lielā Sēkļa Golfa straume sastopas un sajaucas ar auksto [[Labradoras straume|Labradoras straumi]], kura gar [[Kanāda]]s austrumu piekrasti un Ņūfaundlendas salu plūst dienvidu virzienā. Abām straumēm sastopoties, veidojas stihiski ūdens virpuļi, arī laika apstākļi šajā reģionā ir ļoti nepastāvīgi. Atlantijas okeāna vidusdaļu Golfa straume šķērso ar ātrumu 7-8 km diennaktī un šeit nedaudz atdziest.

Šāda milzīgo ūdens masu cirkulācija pa visu Atlantijas okeāna ziemeļu daļu pulksteņa rādītāju virzienā ir saistīta ar zemeslodes griešanos, kā arī ar ūdens sasilšanu [[tropu josla|tropiskajā joslā]]. Dienvidu puslodē notiek līdzīga ūdens cirkulēšansa, tikai šeit ūdens riņķo pret pulksteņrādītājvirzienu.

Golfa straume ir viens no galvenajiem faktoriem, kas, “pārvietojot” sevī tropisko siltumu, būtiski ietekmē Eiropas klimatu, padarot to maigāku. Ja nebūtu Golfa straumes, arī abas neaizsalstošās Latvijas ostas — [[Liepāja]] un [[Ventspils]] — vairākus mēnešus gadā aizsaltu.{{nepieciešama atsauce}} Arī pārējā Latvijas teritorijā klimats būtu [[kontinentāls klimats|kontinentālāks]] — ziema iestātos agrāk, [[atkusnis|atkušņu]] būtu mazāk, bet pavasaris atnāktu vēlāk.

== Ārējās saites ==
{{sisterlinks-inline}}
{{enciklopēdiju ārējās saites}}


{{ģeogrāfija-aizmetnis}}

{{autoritatīvā vadība}}

[[Kategorija:Atlantijas okeāns]]
[[Kategorija:Okeāna straumes]]