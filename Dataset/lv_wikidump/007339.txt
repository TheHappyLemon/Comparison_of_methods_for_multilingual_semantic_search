[[Attēls:Honda ASIMO Walking Stairs.JPG|thumb|300px|Robots [[ASIMO]] izmanto sensorus un mākslīgo intelektu, lai kāptu lejā pa kāpnēm]]
'''Mākslīgais intelekts''' ('''MI''') ({{val|en|artificial intelligence}} — '''AI''') ir [[datorzinātne|datorzinātņu]] un citu [[zinātne|zinātņu]] nozare, kas pēta [[mašīna|mašīnu]] saprātīgu izturēšanos, apmācību un pielāgošanos. [[Andreas Kaplan|Andreass Kaplāns]] un Maikls Henleins definē mākslīgo intelektu kā „sistēmas spēju pareizi interpretēt ārējos datus, mācīties no šādiem datiem un izmantot šīs zināšanas, lai sasniegtu konkrētus mērķus un uzdevumus, izmantojot elastīgu pielāgošanos”.<ref>{{Tīmekļa atsauce |url=https://www.sciencedirect.com/science/article/pii/S0007681318301393 |title=Andreas Kaplan; Michael Haenlein (2019) Siri, Siri in my Hand, who's the Fairest in the Land? On the Interpretations, Illustrations and Implications of Artificial Intelligence, Business Horizons, 62(1) |access-date={{dat|2018|11|17||bez}} |archiveurl=https://web.archive.org/web/20181121191205/https://www.sciencedirect.com/science/article/pii/S0007681318301393 |archivedate={{dat|2018|11|21||bez}} }}</ref>
MI ietvaros tiek pētīta saprātīgā uzvedība (cilvēkiem, dzīvniekiem un mašīnām) un tiek mēģināts [[modelēšana|modelēt]] šādu uzvedību ar datora starpniecību. MI mūsdienās ikdienā plaši izmanto rokraksta un balss atpazīšanā, reklāmu pielāgošanai individuālam sociālo tīklu (piemēram, ''[[Facebook]]'') lietotājam, kā arī meklējot informāciju internetā, piemēram, ar [[Google]] starpniecību. Bioloģijas un medicīnas nozarē mākslīgo saprātu lieto, piemēram, nervu šūnu tīkla simulēšanā.<ref>Cilvēka smadzeņu izpētes projekts (''Human Brain Project''), [https://www.humanbrainproject.eu/faq/computing] {{Webarchive|url=https://web.archive.org/web/20150812213814/https://www.humanbrainproject.eu/faq/computing |date={{dat|2015|08|12||bez}} }}</ref> un [[Vēzis (slimība)|vēža]] šūnu atpazīšanā<ref>Joseph A. Cruz, David S. Wishart (2006), "Mašīnmācīšanās lietojums vēža diagnosticēšanā un tā attīstības prognozēšanā"[http://www.ncbi.nlm.nih.gov/pmc/articles/PMC2675494/pdf/cin-02-59.pdf]</ref>

MI zinātnes nozare dzima [[Dartmutas koledža]]s seminārā 1956. gadā, kur terminu „mākslīgais intelekts” radīja [[Džons Makārtijs]], lai jomu nodalītu no kibernētikas un izvairītos no kebernētista [[Norberts Vīners|Norberta Vīnera]] ietekmes. Projekta dalībnieki [[Alens Ņūels]] ([[Kaŗnegi-Melona Universitāte|CMU]]), [[Herberts Saimons]] (CMU), Džons Makārtijs ([[Masačūsetsas Tehnoloģiju institūts|MIT]]), [[Mārvins Minskis]] (MIT) un Artūrs Samjuels ([[IBM]]) kļuva par MI izpētes dibinātājiem un līderiem. Viņi kopā ar saviem studentiem radīja programmas, ko prese aprakstīja kā "pārsteidzošus", jo 1954. gadā datori mācījās [[dambrete]]s stratēģiju un jau 1959. gadā spēlēja labāk nekā vidējs spēlētājs, risināja algebras teksta uzdevumus, pierādīja [[teorēma]]s un runāja angļu valodā. [[1960. gadi|1960. gadu]] vidū izpēti finansēja [[ASV Aizsardzības departaments]], līdzīgas laboratorijas tika izveidotas visā pasaulē. MI radītāji bija optimistiski par nākotni un Herberts Saimons paredzēja, ka mašīnas tuvākajos 20 gados būs spējīgas darīt visu, ko spējīgs ir cilvēks. Mārvins Minskis piekrita un rakstīja, ka vienas paaudzes laikā mākslīgā intelekta radīšanas problēma pēc būtības būs atrisināta.

== MI klasifikācija ==
Mākslīgo intelektu var iedalīt stiprajā un vājajā. '''Stiprā''' MI (''Strong AI'') mērķis ir izveidot mašīnas, kas varētu domāt tāpat kā cilvēks, tām būtu saprātīgas būtnes [[apziņa]]. Savukārt '''vājais''' MI (''Weak AI'') ir kā blakusprodukts stiprā MI radīšanas procesā — dažādas tehnoloģijas, kuras tiek ieviestas sistēmās, lai papildinātu tās ar "saprātīgām" īpašībām; tas ir MI elementu pielietojums praktiskajā dzīvē.

=== Zinātniskās skolas ===
Pēc problēmas risināšanas pieejas mākslīgo intelektu iedala konvenciālajos MI un skaitļošanas intelektā.

'''Konvenciālais MI''' (''Conventional AI'') aptver metodes, kuras tagad klasificē kā [[mašīnapmācība|mašīnapmācību]], ko raksturo [[formālisms]] un [[statistika|statistiskā analīze]]. Tas ir pazīstams arī kā simboliskais MI, loģiskais MI.
Galvenās metodes:
* [[Ekspertsistēma]]s — sistēmas, balstītas uz [[zināšanas|zināšanām]];
* ''Case based reasoning'' — uz analoģiskiem gadījumiem balstīta spriešana;
* [[Beiesa tīkls|Beiesa tīkli]] — uz [[varbūtība|varbūtībām]] balstīti tīkli;
* Uz uzvedību balstīti MI (''Behavior based AI'') — modulāra pieeja, kas sastāv no autonomām uzvedības programmām, kuras palaiž atkarībā no vides izmaiņām.

'''[[Skaitļotais intelekts|Skaitļošanas intelekts]]''' (''Computational Intelligence — CI'') ietver [[iterācija|iteratīvo]] attīstību vai mācīšanos. Mācīšanās balstīta uz empīriskiem datiem un tiek saistīta ar nesimbolisko MI.
Metodes:
* [[Neironu tīkli]] — balstīti uz struktūrām, kas līdzīgas cilvēka [[smadzenes|smadzenēm]]; sistēmas ar ļoti lielām tēlu pazīšanas spējām;
* [[Izplūdušās sistēmas]] (''Fuzzy systems'') — tehnika spriešanai nenoteiktības apstākļos, plaši izmanto mūsdienu ražošanas un patērētāju kontroles sistēmās;
* [[Evolucionārā skaitļošana]] — izmanto bioloģijā pielietotas koncepcijas, tādas kā [[populācija]], [[mutācija]] un [[dabiskā atlase]], lai atrastu labākos problēmas risinājumus. Šīs metodes iedala:
** [[Evolucionārais algoritms|Evolucionārajos algoritmos]] (piemēram, [[ģenētiskais algoritms]]);
** [[Spieta algoritms|Spieta algoritmos]] (piemēram, [[skudru algoritms]]).

[[Hibrīdās intelekta sistēmas]] ir mēģinājums kombinēt šīs abas grupas

== Skatīt arī ==
* [[Mākslīgais intelekts protezēšanā]]

== Atsauces ==
{{Atsauces}}

== Ārējās saites ==
{{sisterlinks-inline}}
* [https://www.elementsofai.lv/ Helsinku Universitātes bezmaksas tiešsaistes kurss par mākslīgo intelektu] {{lv ikona}}

{{autoritatīvā vadība}}

[[Kategorija:Mākslīgais intelekts| ]]