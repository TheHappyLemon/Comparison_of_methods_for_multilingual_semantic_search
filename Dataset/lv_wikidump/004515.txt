{{citas nozīmes|fāžu pāreju molekulārfizikā|sublimācija|sublimācija}}
'''Sublimācija''' ir vielas pāreja no [[cieta viela|cietās]] fāzes tieši [[gāze|gāzveida]] fāzē, apejot [[šķidrums|šķidro]] fāzi. Sublimācija ir fāžu pāreja, kas notiek [[temperatūra|temperatūrās]] un [[spiediens|spiedienos]], kas ir mazāki par [[trīskāršais punkts|trīskāršo punktu]]. Lielākā daļa cietvielu, paaugstinot temperatūru, atmosfēras spiedienā [[kušana|izkūst]] (pāriet šķidrā fāzē). Pazeminot sublimējušas vielas tvaiku temperatūru, notiek [[desublimācija]] — vielas pāreja atpakaļ cietajā fāzē. Sublimāciju lieto vielu attīrīšanai, jo piemaisījumi bieži vien nesublimējas. [[Ledus]] sublimāciju vakuumā lieto sublimācijas žāvēšanai. Šādos apstākļos var panākt lielu žāvēšanas ātrumu zemās temperatūrās (var strauji izžāvēt karstumneizturīgas vielas).

== Sublimācija kā vielu attīrīšanas metode ==
Sublimāciju var izmantot tādu vielu attīrīšanai, kuras karsējot no cietās fāzes nepāriet šķidrumā, bet uzreiz tvaika fāzē. Var teikt, ka sublimācija ir process, kurā sasildīta kristāliska viela pāriet tvaika stāvoklī, un dzesējot tvaiks uz aukstas virsmas veido kristālus. Metodi var lietot tajos gadījumos, kad piemaisījumu gaistamība atšķiras no vielas gaistamības. Sublimācijas procesā parasti ir maz zudumu, var iegūt iznākumus virs 95%. Izmanto galvenokārt laboratorijās un attīra vielu daudzumus līdz 10 g. Galvenais uzdevums kvalitatīva rezultāta iegūšanai ir efektīva dzesēšana. Sublimācijai izmanto dažādas iekārtas, no kurām visvienkāršākā sastāv no [[vārglāze]]s un [[piltuve]]s. Tā kā piltuvi dzesēt nevar, tad lieto arī dažādas speciālas iekārtas, kas nodrošina dzesēšanu.<ref name=":0">ESF projekts „LU dabaszinātņu bakalaura programmas ķīmijā modernizācija” kurss Organisko savienojumu pētīšanas metodes</ref>

== Cietvielas, kas atmosfēras spiedienā sublimējas ==
* [[Naftalīns]]
* [[Jods (elements)|Jods]]
* [[Oglekļa dioksīds]] ([[sausais ledus]])

== Skatīt arī ==
* [[Viršanas temperatūra]]
* [[Kušanas temperatūra]]
* [[Fāžu stāvokļa diagramma]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{fizika-aizmetnis}}
{{ķīmija-aizmetnis}}

[[Kategorija:Fizikālā ķīmija]]
[[Kategorija:Vielu atdalīšanas metodes]]