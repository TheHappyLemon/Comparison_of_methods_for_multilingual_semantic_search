{{Universitātes infokaste
|native            = Rīgas Tehniskā universitāte
|image             = RTU logo 2017.svg
|latin_name        = 
|motto             =
|tagline           = 
|established       = 1958 (1862. gadā kā [[Rīgas Politehniskā augstskola]])
|vision            = 
|type              = [[Valsts_pārvaldes_iestādes_Latvijā#Latvijas_Republikas_Izglītības_un_zinātnes_ministrija|Valsts universitāte]]
|calendar          = 
|endowment         = 
|rector            = [[Tālis Juhna]]
|faculty           = 
|staff             = 
|students          = 14 383 (2019)
|undergrad         = 
|postgrad          = 
|doctoral          = 
|divinity          = 
|residents         = 
|other             = 
|profess           = 
|alumni            = 
|location          = [[Ķīpsalas iela (Rīga)|Ķīpsalas iela]] 6a, [[Rīga]], {{LAT}}
|country           = 
|address           =* Kaļķu iela 1 (galvenais birojs līdz 2021. gadam; vēsturiskā ēka)
* Ķīpsalas ielā (mācību ēkas)
* Āzenes ielā (mācību ēkas) 
|sports            = 
|colors            = 
|colours           = 
|nickname          = 
|mascot            = 
|athletics         = 
|affiliations      = 
|nobel_laureates   = 
|website           = {{URL|http://www.rtu.lv}}
|logo              = 
|publictransit     = 
|footnotes         = 
|affiliation=BSRUN, BALTECH, NORDTEK, EUt+|image_name=[[Attēls:Riga Zunds and RTU (34183652963).jpg|220px]]|image_size=100|imagesize=100}}
[[Attēls:The Polytechnic, Riga, 1890s.jpg|thumb|1862. gadā būvētā Rīgas Politehnikuma ēka [[Raiņa bulvāris (Rīga)|Raiņa Bulvārī]] 19, ap 1890. gadu. Mūsdienās tā ir galvenā [[Latvijas Universitāte]]s ēka]]
[[Attēls:Riga Tech Uni.jpg|thumb|Bijusī RTU galvenā ēka Kaļķu ielā 1, būvēta 1958. gadā<ref name="RTU">{{Tīmekļa atsauce|url=https://www.rtu.lv/lv/universitate/masu-medijiem/zinas/atvert/rtu-atklaj-renoveto-lielo-zali-13110|title=RTU atklāj renovēto Lielo zāli {{!}} Rīgas Tehniskā universitāte|website=https://www.rtu.lv|access-date=2021-04-07|language=lv}}</ref>]]
'''Rīgas Tehniskā universitāte, RTU''' (agrākais Rīgas Politehniskais institūts (RPI), 1958—1990) ir otrā lielākā augstskola [[Latvija|Latvijā]] un vecākā tehniskā augstskola [[Baltijas valstis|Baltijā]], kuru dibināja 1862. gada 14. oktobrī. Tā tika 1958. gadā atdalīta no [[Latvijas Universitāte|LVU]], un sevi uzskatīja par [[Rīgas Politehniskā augstskola|Rīgas Politehniskās augstskolas]] (1862—1896) un [[Rīgas Politehniskais institūts (1896—1919)|Rīgas Politehniskā institūta]] (1896—1919) pēcteci.
 
1958. gadā atjaunoja Rīgas Politehnisko institūtu, atdalot inženierzinātņu katedras no Latvijas Valsts universitātes. 1990. gadā to pārdēvēja par Rīgas Tehnisko universitāti. 
Mūsdienās RTU ir 9 fakultātes, un tā ir lielākā tehniski orientētā universitāte Latvijā. 2022. gada [[Latvijas augstskolu reitingi|QS EECA universitāšu reitingā]] RTU ieņēma 57. vietu starp [[Austrumeiropa]]s un [[Centrālāzija]]s labākajām universitātēm.<ref>{{Tīmekļa atsauce|url=https://www.topuniversities.com/university-rankings/eeca-rankings/2022|title=EECA University Rankings 2022|website=Top Universities|access-date=2022-04-05|language=en}}</ref>

== Vēsture ==
{{pamatraksts|Rīgas Politehniskā augstskola|Rīgas Politehniskais institūts (1896—1918)}}
Rīgas Politehnikums tika izveidots 1862. gadā un tas bija pirmais politehnikuma institūts [[Krievijas Impērija|Imperiālajā Krievijā]]. Tas piedāvāja grādus [[Lauksaimniecība|lauksaimniecībā]], [[Ķīmija|ķīmijā]], [[Inženierija|inženierzinātnēs]], [[Mehānika|mehānikā]], [[Tirdzniecība|tirdzniecībā]] un [[Arhitektūra|arhitektūrā]] ar izglītību vācu valodā.
Papildus četrām tehniskajām fakultātēm (arhitektūra, inženierzinātnes, mašīnbūve, ķīmija), politehnikums ietvēra arī lauksaimniecības un tirdzniecības fakultāti. Pirmie lektori ieradās no [[Vācijas Impērija|Vācijas]], Šveices un [[Austroungārija|Austrijas-Ungārijas]]. Mācību valoda bija vācu.
No 1863. līdz 1869. gadam studentu skaits pieauga no sešpadsmit līdz deviņdesmit. Institūta vajadzībām tika īrētas pagaidu telpas Kaula namā [[Elizabetes iela (Rīga)|Elizabetes]] un Suvorova (tagad [[Krišjāņa Barona iela (Rīga)|K. Barona]]) ielas stūrī.

1869. gadā politehnikums pārcēlās uz jaunu ēku Raiņa bulvārī 19. Tā kā Krievijas Impērijā trūka tehnisko universitāšu, daudzi studenti - it īpaši no Baltijas jūras valstīm - bija devušies studēt [[Šveices Federālais tehnoloģiju institūts Cīrihē|ETH Cīrihē]], [[Karlsrūes Tehnoloģiju institūts|Karlsrūes Tehnoloģiskajā institūtā]], Drēzdenes TU un Leibnica Hannoveres Universitātē. Lai to mainītu, 1874. gada 1. janvārī Krievijas ķeizars [[Aleksandrs II Romanovs|Aleksandrs II]] ieviesa vispārējo iesaukšanu. Tad visiem vīriešiem no 21 gada vecuma vajadzēja dienēt piecpadsmit gadus, sešus Krievijas Impērijas armijā un deviņus rezervē. Krievijas universitātes absolventiem, kuri vēlējās studēt, dienēt bija nepieciešams tikai sešus mēnešus. Šī atšķirība izraisīja ievērojamu studentu skaita pieaugumu. 1874./75. Mācību gada sākumā reģistrējās 59 studenti, studentu kopskaitā bija 201 biedrs.

[[Baltijas rusifikācija|Rusifikācijas]] gaitā Krievijas ķeizars [[Nikolajs II Romanovs|Nikolajs II]] ar 1896. gada 6. maija dekrētu [[Nacionalizācija|nacionalizēja]] universitāti. 1896. gada 18. maijā to pārdēvēja par [[Rīgas Politehniskais institūts (1896—1918)|Rīgas Politehnisko institūtu]] un mācību valoda tika mainīta uz krievu. Studentu skaits turpināja pieaugt, 1913./14. Gadā sasniedzot 2088 studentus. 
Arhitektūras fakultātes izveidei Politehnikumā 1869. gadā bija liela nozīme, nodrošinot Rīgu ar vietēji apmācītu arhitektu grupu, kas ietekmēja raksturīgās [[Jūgendstils|jūgendstila]] arhitektūras attīstību Rīgā.<ref name="krastins">{{publikācijas atsauce|last=Krastins|first=Janis|date=2006|title=Architecture and Urban Development of Art Nouveau – Metropolis Riga|journal=International Review of Sociology|volume=16|issue=2|pages=395–425|doi=10.1080/03906700600709327}}</ref>

Kad 1914. gadā sākās [[Pirmais pasaules karš]], Rīgas Politehniskais institūts tika evakuēts uz [[Maskava|Maskavu]] un tur strādāja līdz 1918. gadam. Vācu okupācijas laikā 1918./19. gadā RPI nosauca par Baltijas Tehnisko augstskolu. 
1919. gadā universitāte tika apvienota kā Latvijas Lietišķo zinātņu universitātes (Latvijas Augstskola, kopš 1923. gada: Latvijas Universitāte) tehniskā fakultāte, kas tika dibināta pēc neatkarības atgūšanas. Daļa fakultāšu atgriezās Latvijā un iestājās jaundibinātajā Latvijas Universitātē.

1958. gada 1. septembrī tehniskās fakultātes atkal tika nodalītas un pārceltas uz neatkarīgu universitāti, nododot tai sākotnēji  Augstākajai partijas skolai paredzēto ēku Kalķu ielā 1.<ref name="RTU" /> No 1958. līdz 1983. gadam to sauca par Rīgas Politehnisko institūtu un pēc tam piešķīra [[Arvīds Pelše|Arvīda Pelšes]] vārdu. 1970. gadu vidū tā kļuva par lielāko augstskolu [[Latvijas PSR|Latvijas Padomju Sociālistiskajā Republikā]]. Kopš 1990. gada marta augstskolu sauc par Rīgas Tehnisko universitāti. 1992. gada 23. aprīlī tika dibināts studentu parlaments, kas ir vecākā studentu pašpārvalde Latvijā.

RTU struktūrvienības pamazām tika pārvietotas uz [[Ķīpsala|Ķīpsalu]], līdz 2021. gada decembrī RTU administrācija kā pēdējā atstāja ēku Kaļķu ielā Vecrīgā un pārvācās uz Ķīpsalu.<ref>[https://www.delfi.lv/bizness/biznesa_vide/rtu-atstaj-eku-kalku-iela-nama-turpmaka-izmantosana-pagaidam-neskaidra.d?id=53863073 Delfi. RTU atstāj ēku Kaļķu ielā, nama turpmākā izmantošana pagaidām neskaidra]</ref>

== Struktūrvienības ==
{{pamatraksts|Rīgas Tehniskās universitātes struktūrvienības}}

Universitāte 2017. gadā sastāvēja no 9 fakultātēm, un no 2019. gada tajā studēja 14 383 studenti:<ref>[https://www.rtu.lv/writable/public_files/RTU_strukturvienibas_nov2017_eng.pdf Structure and administration: RTU Structure]</ref>

* Arhitektūras fakultāte
* Elektronikas un telekomunikāciju fakultāte
* E-studiju tehnoloģiju un humanitāro zinātņu fakultāte
* Elektrotehnikas un vides inženierzinātņu fakultāte
* Datorzinātnes un informācijas tehnoloģijas fakultāte
* Būvniecības inženierzinātņu fakultāte
* Inženierekonomikas un vadības fakultāte
* Materiālzinātnes un lietišķās ķīmijas fakultāte
* Mašīnzinību, transporta un aeronautikas fakultāte

[[Attēls:Zunda krastmala starp Paula Valdena un Āzenes ielu.jpg|thumb|Lielākā daļa RTU fakultāšu no dažādām vietām Rīgā ir pārceltas uz RTU studentu pilsētu Ķīpsalā, kuras izbūvēšana jau tika sākta 1960. gados<ref>{{Tīmekļa atsauce|url=https://www.rtu.lv/lv/universitate/kipsalas-studentu-pilsetina/rtu-vestures-mantojums-kipsala|title=RTU vēstures mantojums Ķīpsalā {{!}} Rīgas Tehniskā universitāte|website=https://www.rtu.lv|access-date=2021-04-07|language=lv}}</ref>]]

Tāpat pastāv [[RTU Rīgas Biznesa skola|Rīgas Biznesa Skola]], BALTECH studiju centrs, Neklātienes un vakara studiju departaments, [[RTU Neorganiskās ķīmijas institūts]], vairākas pētniecības laboratorijas, Vides modelēšanas centrs un Zinātniskā bibliotēka.

RTU ir četri reģionālie centri Daugavpilī, Cēsīs, Ventspilī un Liepājā, RTU Olaines Tehnoloģiju koledža, kā arī pārstāvniecība Indijā.

2022. gadā Latvijas valdība pieņēma lēmumu par [[Latvijas Jūras akadēmija]]s (LJA) un [[Liepājas Jūrniecības koledža]]s (LJK) pievienošanu RTU, 2023. gada 23. maijā apstiprināja [[Rēzeknes Tehnoloģiju akadēmija]]s pievienošanu RTU, bet 8. augustā arī [[Liepājas Universitāte]]s pievienošanu Rīgas Tehniskajai universitātei.<ref>[https://www.lsm.lv/raksts/zinas/latvija/08.08.2023-liepajas-universitati-pievienos-rigas-tehniskajai-universitatei.a519332/?utm_source=lsm&utm_medium=article-right&utm_campaign=svarigi Liepājas Universitāti pievienos Rīgas Tehniskajai universitātei] lsm.lv 2023. gada 8. augustā</ref>

== Novērtējums ==
2017. gada martā RTU paziņoja, ka ieguvusi pirmo vietu starp universitātēm Latvijā starptautiskajā «''[[U-Multirank]]''» reitingā. Visaugstāk (A līmenī) novērtēta RTU absolventu nodarbinātība. Tāds pats vērtējums piešķirts universitātei par bakalaura programmām angļu valodā, par pašu radītajiem jeb ''spin-off'' uzņēmumiem, par pēcdoktorantūras studiju procesu un radošumu zinātnē.<ref>Starptautiskajā «U-Multirank» reitingā RTU — pirmajā vietā starp universitātēm Latvijā. / [http://www.rtu.lv/lv/universitate/masu-medijiem/zinas/atvert/starptautiskaja-u-multirank-reitinga-rtu---pirmaja-vieta-starp-universitatem-latvija rtu.lv]</ref>

RTU ir arī visaugstāk novērtētā Latvijas augstskola «''[[Times Higher Education reitings]]''» 2020. gada ilgtspējas novērtējumā,<ref>[https://www.timeshighereducation.com/rankings/impact/2020/overall#!/page/0/length/25/sort_by/rank/sort_order/asc/cols/undefined=Impact Rankings 2020]</ref> kas vērtē universitāšu sniegumu ilgtspējīgā attīstībā, Iekļūstot 101.–200. vietā visaugstāk novērtēto augstskolu grupā. Visaugstāk RTU novērtēta kategorijā «Planētas aizsardzība»  – šajā jomā 2020. gadā RTU atzīta par 14. labāko pasaulē.<ref>[https://www.rtu.lv/lv/universitate/reitingi=RTU Reitingi]{{Novecojusi saite}}</ref>

RTU iekļauta arī tādos citos Eiropas un pasaules līmeņa augstskolu reitingos kā «''[[QS pasaules universitāšu reitings]]''», «''[[Eduniversal]]''» un «GreenMetric».

== Universitātes rektori ==
''Skatīt arī: [[Rīgas Tehniskās universitātes rektoru uzskaitījums]]''

* [[Kristaps Neilands]] (1958—1960)
* [[Aleksandrs Mālmeistars]] (1961—1963)
* [[Aleksandrs Veiss]] (1963—1985)
* [[Egons Lavendelis]] (1985—1999)
* [[Ivars Knēts]] (1999—2011)
* [[Leonīds Ribickis]] (2011—2023)
* [[Tālis Juhna]] <ref>https://lvportals.lv/dienaskartiba/349288-par-rtu-jauno-rektoru-parliecinosi-klust-rtu-zinatnu-prorektors-talis-juhna-2023</ref> (2023—pašlaik)

== Ievērojami absolventi ==
[[Rīgas Politehniskais institūts (1896—1918)|Rīgas Politehnisko institūtu]] absolvējuši
* [[Bruno Abdank-Abakanovičs]] — matemātiķis un elektroinženieris
* [[Vladislavs Anderss]] — ģenerālis un valstvīrs
* [[Georgs Armitsteds]] — [[inženieris]], uzņēmējs, sabiedriskais darbinieks un otrais [[Rīgas pašvaldības vadītājs|Rīgas mērs]]
* [[Vilhelms Bokslafs]] — arhitekts, projektējis vairākas Latvijas muižu ēkas un sabiedriskās celtnes Rīgā un Jūrmalā
* [[Fridrihs Canders]] — raķešu būves pirmsācējs
* [[Zigfrīds Anna Meierovics]]  — sabiedriskais, politiskais darbinieks un pirmais [[Latvijas Republikas ārlietu ministru uzskaitījums|Latvijas Republikas ārlietu ministrs]]
* [[Ignācijs Moscickis]] — Polijas prezidents (1926—1939)
* [[Vilhelms Ostvalds]] — [[Nobela prēmija]]s laureāts ķīmijā, mācībspēks (1881—1887)
*[[Alfrēds Rozenbergs|Alfreds Rozenbergs]] — [[Nacionālsociālistiskā vācu strādnieku partija|Nacionālsociālistiskās vācu strādnieku partijas]] ideologs
* [[Pauls Valdens]] — ķīmiķis, [[Baltijas Tehniskā augstskola|Baltijas Tehniskās augstskolas]] un [[Latvijas Augstskola]]s rektors (1919)

== Skatīt arī ==
* [[Latvijas Jūras akadēmija]]
* [[Liepājas Jūrniecības koledža]]
* [[Rēzeknes Tehnoloģiju akadēmija]]
* [[RTU Rīgas Biznesa skola]]
* [[RTU Olaines Tehnoloģiju koledža]]

== Atsauces ==
{{atsauces}}

== Ārējās saites ==
{{Commons category|Riga Technical University|Rīgas Tehniskā universitāte}}
* [http://www.rtu.lv RTU mājaslapa]
* [https://www.timeshighereducation.com/world-university-rankings/riga-technical-university timeshighereducation.com]

{{izglītība-aizmetnis}}
{{LV augstskolas}}
{{Baltijas valstu universitātes}}
{{Autoritatīvā vadība}}

[[Kategorija:Rīgas Tehniskā universitāte| ]]
[[Kategorija:Rīga]]
[[Kategorija:Universitātes Latvijā]]