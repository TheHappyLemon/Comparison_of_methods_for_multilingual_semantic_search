'''Iezīmēšanas valoda''' — [[datorvaloda]], kas paredzēta [[teksts|teksta]] un ar to saistītas [[informācija]]s pierakstam noteiktā formā. Ar tekstu saistītā informācija ([[metadati]]), piemēram, teksta struktūra vai tā parādīšanas veids, tiek kodēta ar īpašām iezīmēm. Vispazīstamākā iezīmēšanas valoda ir [[HTML]], kas paredzēta [[tīmekļa lappuse|tīmekļa lappušu]] veidošanai. Aizvien lielāku popularitāti iegūst valoda [[XML]], kas ir universālāka par HTML.

== Kas iezīmēšanas valoda nav ==
Iezīmēšanas valoda definē [[dokuments|dokumentu]], un šie dokumenti vienkārši eksistē, tie neko nedara.

* Iezīmēšanas valodas nav [[programmēšanas valoda]]s. Tām nav paredzēti [[kompilators|kompilatori]], kas iezīmēšanas valodu kodu pārveidotu izpildāmā kodā.
* Iezīmēšanas valoda nav [[tīkla pārraides protokols]]. Ar to sagatavotos dokumentus var pārsūtīt tīklā, bet tam jāizmanto citi protokoli.
* Iezīmēšanas valoda nav [[datu bāze]]. Datu bāzes var saturēt datus kādā no laukiem, kas aizpildīti ar kādā iezīmēšanas valodā rakstītu dokumentu.

[[Kategorija:Datorvalodas]]
[[Kategorija:Iezīmēšanas valodas| ]]