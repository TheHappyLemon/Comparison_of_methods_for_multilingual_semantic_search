{{Citas nozīmes|gleznotāju, izgudrotāju|Leonardo|Leonardo}}
{{Mākslinieka infokaste
 |            name = Leonardo da Vinči
 |       name_orig = 
 |           image = Leonardo_self.jpg
 |       imagesize = 220px
 |         caption = Leonardo da Vinči pašportrets
 |       birthname = Leonardo di ser Pjēro da Vinči
 |       birthdate = {{dat|1452|4|15}}
 |        location = [[Vinči]], [[Florences province|Florence]] (mūsdienās [[Itālija]])
 |       deathdate = {{miršanas datums un vecums|1519|5|2|1452|4|15}}
 |      deathplace = [[Amboise]], [[Endrasa pie Luāras]] (mūsdienās [[Francija]])
 |          places = 
 |     nationality = [[Toskāna|toskānietis]], [[Itāļi|itālis]]
 |           field = daudzas un atšķirīgas [[māksla]]s un [[zinātne]]s nozarē
 |        training = 
 |        movement = [[Renesanse|Renesanses māksla]]
 |    famous works = "[[Mona Liza]]", "[[Svētais vakarēdiens (glezna)|Svētais vakarēdiens]]", "[[Vitrūvija Cilvēks]]"
 |        paraksts = 
 |         patrons = 
 |   influenced by = 
 |        teachers = 
 |          pupils = 
 |      influenced = 
 |          awards = 
}}
'''Leonardo da Vinči''' ({{val|it|Leonardo da Vinci}}; dzimis {{dat|1452|4|15}}, miris {{dat|1519|5|2}}) bija [[Toskāna]]s cilmes zinātnieks ar enciklopēdiskām zināšanām dažādās jomās. Leonardo da Vinči kā personība visspilgtāk ilustrē renesanses laika cilvēku.<ref>Gardner, Helen (1970), Art through the Ages, Harcourt, Brace and World</ref> Viņš bija izcils [[Arhitektūra|arhitekts]], [[Anatomija|anatoms]], [[botānika|botāniķis]], [[skulptors]], [[inženieris]], [[izgudrotājs]], [[matemātika|matemātiķis]], [[gleznošana|gleznotājs]], [[mūzika|mūziķis]] un [[rakstnieks]]. Viņu uzskata par vienu no pasaulē izcilākajiem gleznotājiem un dižākajiem [[ģēnijs|ģēnijiem]], par talantīgāko cilvēku, kāds jebkad ir dzīvojis.<ref>Vasari, Boltraffio, Castiglione, "Anonimo" Gaddiano, Berensen, Taine, Fuseli, Rio, Bortolon, etc. See specific quotations under heading "Leonardo, the legend".</ref>

Leonardo ir slavens ar savām reālistiskajām [[glezna|gleznām]], īpaši izceļama "[[Mona Liza]]", "[[Svētais vakarēdiens (glezna)|Svētais vakarēdiens]]", "[[Jānis Kristītājs (glezna)|Jānis Kristītājs]]" un no [[zīmējums|zīmējumiem]] — "[[Vitrūvija Cilvēks|Vitrūvija cilvēks]]". Viņam bija daudz savam laikam pāragru ideju izgudrojumu jomā. Viņa piezīmēs atrodamas neskaitāmas [[skice]]s un [[zīmējums|zīmējumi]], kuros var atpazīt [[helikopters|helikoptera]], [[tanks|tanka]] un [[zemūdene]]s apveidus, [[saules enerģija]]s izmantošanas idejas, [[kalkulators|kalkulatora]] funkcionālos risinājumus un daudz ko citu. Taču tikai dažus no saviem izgudrojumiem Leonardo izdevās ieraudzīt praktiskā lietojumā, lielākā daļa no tiem netika īstenoti. No viņa darbu oriģināliem ir saglabājušās tikai dažas gleznas, dienasgrāmatas ar zīmējumiem, diagrammām un piezīmēm. Tomēr da Vinči devums cilvēcei [[anatomija|anatomijā]], [[astronomija|astronomijā]], [[optika|optikā]], [[hidrodinamika|hidrodinamikā]], kā arī [[kultūra]]s vērtību jomā ir viens no izcilākajiem [[vēsture|vēsturē]].

== Biogrāfija ==

=== Leonardo bērnība (1452—1466) ===
Leonardo dzimis 1452. gada 15. aprīlī [[Ankjāno]] ciemā, dažas jūdzes no [[Vinči]] pilsētiņas, kas savukārt atrodas netālu no [[Florence]]s, [[Toskāna|Toskānā]]. Viņš bija ietekmīga Florences [[notārs|notāra]] Pjēro Fruzīno di Antonio da Vinči un zemnieces Katerīnas dēls. Ir uzskats, ka māte Katerīna ir bijusi verdzene no [[Tuvie Austrumi|Tuvajiem Austrumiem]].<ref>Vezzosi, Alessandro, Leonardo da Vinci: Renaissance Man</ref> [[Renesanse]]s laikā cilvēkiem nebija uzvārdi kā mūsdienās: ''da Vinči'' nozīmē no apdzīvotas vietas Vinči. Pilnais Leonardo vārds bija "Leonardo di ser Piero da Vinci", kas nozīmē "Leonardo Pjēro dēls no Vinči".<ref>His birth is recorded in the diary of his paternal grandfather Ser Antonio, as cited by della Chiesa</ref>

Pirmos piecus gadus Leonardo pavadīja Ankjāno ciemā, pēc tam viņa tēvs kopā ar Leonardo pārcēlās uz Vinči ciemu, kur dzīvoja kopā ar vecotēvu un tēvoci Frančesko. Tur Leonardo tēvs apprecējās ar sešpadsmit gadus veco Albēru, kura ļoti mīlēja zēnu, bet viņa agri nomira.<ref name="autogenerated1">Bortolon, Liana (1967), The Life and Times of Leonardo, London: Paul Hamlyn</ref> Skolā Leonardo sāka iet 5 gadu vecumā. {{g_dek|1460|Ģ}} vidū ģimene pārcēlās uz Florenci, kur Leonardo saņēma labāko [[izglītība|izglītību]], kādu Florence, viens no lielākajiem [[zinātne]]s un [[māksla]]s centriem [[Itālija|Itālijā]], varēja piedāvāt.

Viņš bija nepārspējams sarunās un iemīļots sabiedrībā, Leonardo bija talantīgs [[mūzika|mūziķis]] un labi spēlēja [[Lira (mūzikas instruments)|liru]].

=== Verrokjo darbnīca (1466—1476) ===
[[Attēls:Andrea_del_Verrocchio,_Leonardo_da_Vinci_-_Baptism_of_Christ_-_Uffizi.jpg|upright=0.8|thumb|[[Kristus kristīšana (Verrokjo)|Kristus kristīšana]] — apakšējā kreisā stūra [[eņģelis]] un ainava ir Leonardo pirmais publiskais darbs]]
Leonardo zīmējumu [[skice]]s jau 14 gados bija tik labas, ka tēvs tās parādīja [[Andrea del Verokjo|Andream del Verrokjo]] (''Andrea del Verrocchio''), un viņš Leonardo uzreiz pieņēma par mācekli. Ap 1466. gadu viņš bija vadošā Florences gleznotāja un skulptora Andreas del Verrokjo asistents. Viņa darbnīcā Leonardo iemācījās daudzus amatus: [[rasēšana|rasēšanu]], [[ķīmija|ķīmiju]], [[metalurģija|metalurģiju]], [[metālmāksla|metālmākslu]], ģipša liešanu un veidošanu, ādas apstrādi, mehāniskās zinātnes, aušanu, kā arī zīmēšanu, [[altārglezna|altārgleznu]] gleznošanu un tēlniecību.<ref>{{Tīmekļa atsauce |url=http://www.liis.lv/makslasv/Renesan/RenIt/Dizren/Vinci/teksts.htm |title=Leonardo da Vinči |access-date={{dat|2007|12|16||bez}} |archiveurl=https://web.archive.org/web/20071221214919/http://www.liis.lv/makslasv/Renesan/RenIt/Dizren/Vinci/teksts.htm |archivedate={{dat|2007|12|21||bez}} }}</ref>

[[Attēls:Study of a Tuscan Landscape.jpg|thumb|left|upright=1.0|Leonardo pirmais zināmais zīmējums; Arno ieleja, 1473. gads]]
1472. gadā Leonardo pieņēma Florences gleznotāju ģildē, bet, lai gan viņa tēvs iekārtoja dēlam savu mākslinieka darbnīcu, līdz 1476. gadam Leonardo joprojām sadarbojās ar Verrokjo.<ref name="autogenerated1" /> 1478. gadā 26 gadu vecumā Leonardo kļuva par patstāvīgu mākslinieku. Viņa pirmais pasūtījums bija uzgleznot altārgleznu Palaco Vekjo kapelai Florences pilsētas namā. To viņš tā arī nekad neiesāka.

* Pirmā zināmā Leonardo biogrāfija tika publicēta 1550. gadā. To izdarīja [[Džordžo Vazāri]], kurš uzrakstīja "Labāko itāļu arhitektu, gleznotāju un skulptoru dzīves" (''Vite de' più eccelenti architettori, pittori e scultori italiani)''. Lielāko daļu informācijas Vazāri ieguva no Leonardo vienaudžiem, jo laikā, kad Leonardo nomira, Vazāri bija tikai bērns.
* Vēl nesen tika uzskatīts, ka vārds "Da Vinči" ir cēlies no Leonardo mātes vārda, tomēr mūsdienās ir pierādīta vārda "Vinči" izcelsme — vietas nosaukums.
* Leonardo savus darbus parakstīja kā "Leonardo" vai "Io, Leonardo", kas nozīmē "Leonardo" vai "es, Leonardo".

== Darbība ==
No 1482. līdz 1499. gadam [[Ludoviko Sforca]], [[Milāna]]s hercogs, nodarbināja Leonardo savā namā un atļāva izmantot savu darbnīcu, kā arī apmācīt mācekļus. Starp 1493. un 1495. gadu Leonardo nodokļu izziņās uzrādās apgādājamas sievietes vārds Katerīna, kura 1495. gadā nomira. No bēru izdevumu apraksta ir noprotams, ka Katerīna bijusi Leonardo māte.<ref>Codex II, 95 r, Victoria and Albert Museum, as cited by della Chiesa</ref>
1500. gadā Leonardo atgriezās Florencē un strādāja pie pāvesta Aleksandra VI dēla Čēzares Bordžas kā kara arhitekts un inženieris; ar Čēzari viņš apceļoja visu Itāliju. [[1506]]. gadā Leonardo atkal strādāja [[Milāna|Milānā]].

No 1513. līdz 1516. gadam viņš dzīvoja [[Roma|Romā]], kur darbojās arī gleznotāji [[Rafaēls]] un [[Mikelandželo]], tomēr ar šiem māksliniekiem viņš tuvāk neiepazinās. Leonardo bija liela ietekme sabiedrībā, un viņš varēja iespaidot vietu Mikelandželo meistardarbam ''[[Dāvids (Mikelandželo)|Dāvids]]'' (Florencē), kaut arī pats autors bija iecerējis Dāvidu novietot citā vietā.

== Māksla ==
Leonardo ieviesa jaunas gleznošanas tehnikas daudzos savos darbos. Piemēram, ļoti drosmīgi kontrasti starp tumšo un gaišo. Vēl viens piemērs ir dūmakainais perspektīvas efekts (''sfumato''). Leonardo izgudrojumi un jaunievedumi fresku glezniecībā, strādājot pie darba "[[Svētais vakarēdiens]]", pieskaitāmi pie neveiksmīgiem jauninājumiem,<ref>della Chiesa, Angela Ottino (1967), The Complete Paintings of Leonardo da Vinci, Penguin, {{ISBN|0-14-008649-8}}</ref> jo freska lobās un restauratoriem ir grūtības to saglabāt. Tomēr freska ir viens no visvairāk reproducētajiem darbiem pasaulē. Pēdējais mākslas darbs, ko viņš uzgleznoja pirms nāves, bija mazāk pazīstamais "''Poivre''" tulkojumā no franču valodas ''Pipars'' (1518)''.''

=== Pirmie darbi Florencē (1452—1482) ===
Leonardo bija māceklis māksliniekam Verrokjo Florencē, kad viņam bija aptuveni 15 gadu. 1476. gadā Leonardo strādāja ar Verrokjo, lai uzgleznotu "[[Kristus kristīšana (Verokjo)|Kristus kristīšanu]]", bet starpība starp abu mākslinieku darbiem ir acīmredzama Leonardo atšķirīgo gleznošanas paņēmienu dēļ. Džordžo Vazāri rakstīja, ka Verrokjo, ieraudzījis Leonardo darbu, bijis tik pārsteigts, ka apsolījies vairs nekad neņemt rokās otu.

Leonardo pirmā patstāvīgā glezna bija "[[Madonna un bērns]]", kas tika pabeigta [[1478]]. gadā. [[1481]]. gadā viņš iesāka sv. Hieronima gleznu, kas tā arī netika pabeigta. Leonardo darbību atzinīgi novērtēja Milānas hercogs.

=== Milāna (1482—1499) ===
[[Milāna|Milānā]] Leonardo nodzīvoja 17 gadus (1482—1499) un strādāja pie hercoga Ludoviko. Šajos gados viņš uzgleznoja daudzas gleznas, uzzīmēja daudzus zīmējumus, skices, kā arī izveidoja daudzas skulptūras. Daudzi darbi tika iesākti, bet pabeigtas ir tikai kādas sešas gleznas, ieskaitot "[[Klinšu jaunava|Klinšu jaunavu]]" (''Vergine delle rocce '', 1494) un "[[Svētais vakarēdiens|Svēto vakarēdienu]]" (1498). 1499. gadā Leonardo uzgleznoja arī gleznu "[[Svētā Anna un Madonna ar bērnu]]". Leonardo strādāja pie daudzām pierakstu burtnīcām, ieskaitot [[Trivulcio kodekss|Trivulcio kodeksu]] (''Codex Trivulzianus'').

Viņš bieži plānoja grandiozus darbus ar daudzām skicēm, kas bieži palika nepabeigti. Viens no šiem projektiem bija izveidot 7 metrus augstu monumentālu bronzas [[mājas zirgs|zirga]] statuju. Projekts tā arī netika pabeigts, jo sākās karš ar Franciju. (Hanta Muzejā Limerikā, [[Īrija|Īrijā]] ir neliela izmēra zirga statuja, kas veidota pēc Leonardo skicēm. Uzskata, ka to izveidojis kāds no viņa mācekļiem.)
[[Attēls:Leonardo da Vinci statue outside the Uffizi Gallery.jpg|thumb|upright=0.8|Leonardo da Vinči statuja Florencē]]

=== Ceļošanas periods (Itālija, Francija, 1499—1516) ===
Laika posmā starp 1499. un 1516. gadu Leonardo strādāja daudzu cilvēku labā, ceļoja pa Itāliju, līdz 1516. gadā pārcēlās uz [[Francija|Franciju]]. Viņš ir dzīvojis: [[Mantuja|Mantujā]] (1500), [[Venēcija|Venēcijā]] (1501), Florencē (1501—1506). Ceļoja no Florences uz Milānu un atkal atpakaļ, līdz pārcēlās uz Milānu. Tad dzīvoja Milānā (1506—1513), [[Roma|Romā]] (1514), Florencē (1514), Padujā, [[Boloņa|Boloņā]], atkal Milānā (1515) un Francijā (1516—1519).

[[Attēls:Leonardo Da Vinci's house.jpg|thumb|left|upright=1.0|''Clos Lucé'', Leonardo da Vinči māja Francijā, kurā viņš arī nomira]]
[[Attēls:Mona Lisa, by Leonardo da Vinci, from C2RMF retouched.jpg|thumb|upright=0.8|[[Mona Liza]] (1503—1507)]]
Uzskata, ka “[[Mona Liza]]” (pazīstama arī kā “Džokonda” (''La Gioconda''), [[Luvra|Luvrā]], Parīzē) sākta gleznot [[1503]]. gadā un turpināta līdz 1506. gadam. Tā varētu būt Liza de Gerardīni del Džokondo, zīda tirgotāja Frančesko del Džokondo sieva. Tā varētu būt gleznota, lai atzīmētu otrā dēla piedzimšanu un pārcelšanos uz jaunajām mājām. Leonardo to atstāja sev un nekad nav ceļojis bez tās. Leonardo da Vinči ir atklājis jaunus perspektīvas gleznošanas principus, ieviešot zilo dūmakainuma efektu (''sfumato''), putna lidojuma skatpunktu un citus īpatnējus efektus.

Interesanti, ka “Mona Liza” bija viens no trijiem darbiem, ko viņš paņēma uz savu rezidenci Lisē pilī (''Clos Lucé''); iespējams, ka tas ir bijis viņa mīļākais darbs. 1509. gadā Leonardo gleznoja sv. Annu. 1506.—1512.&nbsp;gadā viņš dzīvoja Milānā un gleznoja dažas gleznas, piemēram, “[[Leda un gulbis|Lēda un gulbis]]” ({{val|en|The Leda and the Swan}}), kam saglabājušās tikai kopijas, un otro versiju "Klinšu jaunavai" ({{val|en|The Virgin of the Rocks}}) (1506—1508).

== Zinātne un atklājumi ==
[[Renesanses humānisms]] radīja jaunas sakarības starp mākslu un zinātni, un Leonardo zinātniskie darbi ir tikpat iespaidīgi kā viņa māksla. Viņš ir sarakstījis vairāk nekā 13 tūkstošus lappušu savās piezīmju grāmatās, kur savienojas māksla, tehnika un zinātne. Šīs piezīmes viņš rakstīja Eiropas ceļojumu laikā. Viņš bija kreilis un visu mūžu rakstīja [[spoguļraksts|spoguļrakstā]]. Tas ir izskaidrojams ar to, ka spalvu ir vieglāk vilkt nekā piespiest un, rakstot spoguļrakstā, kreiļi var vilkt spalvu no labās uz kreiso pusi, tāpat kā labroči velk no kreisās uz labo. Visi da Vinči pieraksti ir spoguļrakstā.
Viņa piegājiens zinātnei bija viens: viņš mēģināja saprast parādības, aprakstot katru vissīkāko detaļu.

[[Attēls:Da Vinci Vitruve Luc Viatour.jpg|thumb|left|upright=0.8|[[Vitrūvija cilvēks]], Leonardo [[cilvēka ķermenis|cilvēka ķermeņa]] proporciju zīmējums]]

=== Anatomija ===
Leonardo sāka studēt cilvēka ķermeņa anatomiju, kad vēl bija [[Verokjo|Verrokjo]] skolnieks, jo Verrokjo uzstāja, ka visiem mācekļiem jāmācās anatomija. Kad Leonardo jau bija slavens mākslinieks, viņam atļāva pētīt cilvēka ķermeni slimnīcā “Santa Maria Nuova” [[Florence|Florencē]]. Vēlāk viņš pētīja cilvēkus arī [[Milāna]]s Madžores slimnīcā un [[Roma]]s Svētā Gara slimnīcā. 30 gados Leonardo bija izpētījis 30 dažāda vecuma vīriešu un sieviešu ķermeņus. Viņš sagatavoja publicēšanai anatomijas grāmatu un uzzīmēja vairāk nekā 200 zīmējumu, taču viņa grāmata tika publicēta tikai [[1680]]. gadā (161 gadu pēc viņa nāves). Leonardo pētīja arī govju, putnu, mērkaķu un varžu ķermeņus un to līdzību ar cilvēkiem.

[[Attēls:Leonardo da Vinci Studies of Embryos.jpg|thumb|right|upright=0.8|''Embrijs'' Leonardo da Vinči (1510)]]
Leonardo uzzīmēja daudzus [[cilvēka skelets|cilvēka skeleta]] zīmējumus, viņš ļoti labi pārzināja arī cilvēka galvaskausu un [[smadzenes]]. Viņš uzzīmēja daudzus plaušu, gremošanas orgānu, dzimumorgānu, urīnvadu un citu orgānu zīmējumus. Leonardo gribēja izprast "grūtniecības noslēpumu", viņš uzzīmēja pleca muskuli un kaulus, viņš bija topogrāfiskās anatomijas meistars.

Leonardo [[cilvēka anatomija]]s zināšanas ļāva izveidot pirmo [[robots|robotu]] cilvēces vēsturē. Modelis, kuru sauc par [[Leonardo robots|Leonardo robotu]], tika izveidots ap 1495. gadu, bet no jauna tika atklāts tikai {{g_dek|1950|L}}. Viņš precīzi aprakstīja, kā darbojas [[asinsrite]]. Leonardo sirds diagramma iespaido ārstus pat mūsdienās, 2005. gadā tika atklāts jauns veids, kā ārstēt bojātos sirds audus.<ref>[http://news.bbc.co.uk/2/hi/health/4289204.stm BBC NEWS | Health | Da Vinci clue for heart surgeon]</ref>

=== Izgudrojumi ===
Lidošanas fenomena fascinēts, Leonardo sīki izpētīja putnu lidošanu un izplānoja lidojamās mašīnas, ieskaitot [[helikopters|helikopteru]], ko darbinātu četri cilvēki, un vieglu planieri.

[[Attēls:DaVinciTankInterior.jpeg|thumb|Tanka iekšpuse]][[Attēls:DaVinciTankAtAmboise.jpeg|thumb|left|upright=1.0|Bruņots [[tanks]], ko projektējis Leonardo]]
1502. gadā Leonardo da Vinči uzprojektēja 240 m garu tiltu [[Konstantinopole]]s civilajai aizsardzībai. [[Osmaņu impērija|Osmaņu]] sultāns [[Bajazets II]] šo projektu neatbalstīja, jo uzskatīja, ka tas nav iespējams. Leonardo tilts atkal tika izvērtēts [[2001. gads|2001]]. gadā. [[Norvēģija|Norvēģijā]] uzbūvēja gan īsāku tiltu, bet lietojot Leonardo skices. 2006. gada maijā [[Turcija|Turcijas valdība]] izlēma uzbūvēt Leonardo tiltu.

Arī dienasgrāmatās ir daudzu mašīnu projekti militārām vajadzībām — [[automātiskā pistole]], bruņots [[tanks]], ko darbinātu cilvēki un zirgi, izpletni, [[zemūdeni]], pirmo mehānisko kalkulatoru un pirmo programmējamo robotu, kurš tika kļūdaini uztverts kā mašīna. Dzīvojot [[Vatikāns|Vatikānā]], viņš plānoja saules enerģijas izmantošanu — ierīci, kas silda ūdeni, izmantojot spoguļus. Kaut arī lielākā daļa projektu viņa dzīves laikā tā arī netika īstenoti, daudzus no tiem mūsdienās ir palīdzējusi realizēt kompānija IBM, un tie ir izstādīti Leonardo da Vinči muzejā.<ref>{{Tīmekļa atsauce |url=http://www.vinci-closluce.com/machines.htm |title=Closlucé |access-date={{dat|2006|12|31||bez}} |archiveurl=https://web.archive.org/web/20060703045723/http://www.vinci-closluce.com/machines.htm |archivedate={{dat|2006|07|03||bez}} }}</ref>

=== Piezīmes ===
Leonardo visu mūžu glabāja [[Dienasgrāmata|dienasgrāmatas,]] kurās katru dienu rakstīja par savām idejām, skicēm, plāniem, izgudrojumiem, mehānikas elementiem, gleznu idejām, anatomiju. Tiem, kuri uzskata, ka Leonardo gribēja savas zināšanas padarīt pieejamas visiem, kā noslēpums paliek tas, kāpēc tās netika publicētas vai izplatītas. Daži uzskata, ka tas bijis noslēpums, lai cilvēci pasargātu no izgudrojumu izmantošanas (piemēram, tanks). 2005. gada janvārī atklāja slepenu Leonardo laboratoriju, kurā viņš pārbaudīja savus pētījumus lidošanā un citās jomās. Tā atradās klosterī, slepenās istabās pašā Florences sirdī.

(Viņa dienasgrāmata bija plaukstas lielumā, un skices bija apbrīnojami precīzas un akurātas, kaut arī veiktas ar zīmuli. Leonardo bija kreilis un visu pierakstīja spoguļrakstā, lai neviens nevarētu atklāt viņa ierīces un domu gājienu, lai neviens nevarētu "nošpikot".)

== Privātā dzīve ==
[[Attēls:Leonardo da Vinci - Saint John the Baptist C2RMF retouched.jpg|thumb|upright=0.8|“[[Jānis Kristītājs (glezna)|Jānis Kristītājs]]”]]
Leonardo da Vinči savu privāto dzīvi turēja noslēpumā. Viņa seksuālā dzīve arī tagad ir tikai spekulāciju objekts, jo bērnībā viņš tika ievests baznīcā un viņam tika iestāstīts, ka viņam jākļūst par priesteri. 1476. gadā viņš tika apsūdzēts [[Sodomija|sodomijā]] ar 17 gadus vecu modeli, jaunatne zināja par viņa seksuālajām attiecībām ar vīriešiem.{{nepieciešama atsauce}} Pēc divu mēnešu izmeklēšanas viņš tika attaisnots, jo neviens liecinieks nepieteicās, ņemot vērā, ka viņa tēvs bija ļoti ietekmīgs. Leonardo mīlestība pret zēniem bija diskusiju temats arī 16. gadsimtā.{{nepieciešama atsauce}}

1506. gadā Leonardo satika [[Frančesko Melci]], 15 gadīgu [[Lombardi|Lombardu]] dzimtas aristokrātu. Melci savās vēstulēs apraksta Leonardo jūtas pret viņu ''sviscerato et ardentissimo amore'' ("dziļi jutekliska un karsta mīlestība"). Melci kļuva par Leonardo skolnieku un dzīves partneri. Šādas attiecības tālaika Florencē bija diezgan bieži sastopamas.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Vinči, Leonardo da}}
[[Kategorija:1452. gadā dzimušie]]
[[Kategorija:1519. gadā mirušie]]
[[Kategorija:Toskānā dzimušie]]
[[Kategorija:Itāliešu mākslinieki]]
[[Kategorija:Itāliešu gleznotāji]]
[[Kategorija:Itālijas izgudrotāji]]
[[Kategorija:Itāliešu arhitekti]]
[[Kategorija:Renesanses mākslinieki]]
[[Kategorija:Renesanses gleznotāji]]
[[Kategorija:Renesanses arhitekti]]
[[Kategorija:Inženieri]]
[[Kategorija:Humānisti]]