[[Attēls:Blatt-wiki.jpg|thumb|235px|Lapa ir augu orgāns, kura uzbūve vislabāk atbilst efektīvai fotosintēzes norisei]]
'''Fotosintēze''' (no {{val|el|φώτο-}} (''fōto-'') — 'gaisma' un ''σύνθεσις'' (''súnthesis'') — 'aizstāšana') ir organisku vielu sintēze no neorganiskiem savienojumiem ([[oglekļa dioksīds|oglekļa dioksīda]] un [[ūdens]]), izmantojot [[gaisma]]s enerģiju. Kā blakusprodukts izdalās [[skābeklis]]. Fotosintēze notiek [[fotoautotrofie organismi|fotoautotrofajos organismos]] — [[augs|augos]], [[aļģes|aļģēs]] un fotosintezējošās [[baktērijas|baktērijās]]. Augi fotosintēzei izmanto mazāk kā 2% Zemi sasniegušās saules enerģijas.<ref name="S.S.Madera">{{Grāmatas atsauce |title= Bioloģija 1. daļa  |author=Silvija S. Madera |year=2001 |publisher=[[Zvaigzne ABC]] |isbn=9789984174747 |pages=115—116}}</ref> Fotosintēzē ik gadu uz Zemes rodas apmēram 150 miljardi tonnu organisko vielu un 150 miljardi tonnu skābekļa, kā arī augi uzņem apmēram 200 miljardus tonnu oglekļa dioksīda.

== Pētīšanas vēsture ==
Fotosintēzes summāro vienādojumu 1800. gadu sākumā sastādīja N. Sosīrs:
* Oglekļa dioksīds + ūdens + zaļie augi/gaisma → organiskā viela + skābeklis

Šo vienādojumu lieto arī mūsdienās, pieliekot klāt indeksus:
* 6CO<sub>2</sub> + 6H<sub>2</sub>O → C<sub>6</sub>H<sub>12</sub>O<sub>6</sub> + 6O<sub>2</sub>

1893. gadā Č. Barness procesu nosauca par fotosintēzi. 1930. gadā [[Stenforda Universitāte]]s profesors [[Kornēlijs Bernards van Nīls]] pierādīja, ka fotosintēzē skābeklis izdalās no ūdens, nevis [[oglekļa dioksīds|oglekļa dioksīda]], kā tika uzskatīts iepriekš. To viņš paveica eksperimentos, kuros augus apstrādāja ar oglekļa dioksīdu, kurš satur skābekļa [[izotops|izotopu]] (<sup>18</sup>O), kas pēc tam netiek konstatēts skābeklī, kas izdalījies fotosintēzē.<ref name="S.S.Madera"/>

== Norise ==

=== Lokalizācija ===
[[Attēls:Chloroplasten.jpg|thumb|200px|Hloroplasti lapas šūnās]]
Fotosintēze notiek [[hloroplasti|hloroplastos]] — [[plastīda|plastīdās]], kas satur [[pigments|pigmentus]]. Hloroplasti atrodas lapu mezofila šūnās, kas veido zedeņu un čaugano parenhīmu, un arī citās augu daļās ([[vasa|vasā]], [[zieds|ziedos]], [[auglis|augļos]]). [[Sukulenti]]em fotosintēze notiek vasā.

Fotoķīmiskajās reakcijās piedalās hlorofila aktīvās molekulas, kuras saņem arī karotinoīdu un citu pigmentu saistīto enerģiju. Fotosintēzes pigmenti izveido kompleksus — fotosistēmas. Pirmā fotosistēma ir izvietota lamellās, otrā — tilakoīdu granās. Fotosistēmu I un II reakcijas centros esošajām hlorofila a molekulām ir atšķirīgi absorbcijas maksimumi (fotosistēmai I — 700 nm, fotosistēmai II — 650 nm).

=== Fotosintēzes posmi ===

==== Pirmais posms ====

Izdala divus fotosintēzes posmus — gaismas un tumsas reakcijās. Fotosintēzes pirmais posms ir gaismas atkarīgās reakcijas, kas norisinās granu tilakoīdos. Pirmajā posmā notiek gaismas kvantu saistīšana, hlorofila molekulas aktivācija, enerģijas nodošana citām fotosistēmas molekulām, hlorofila molekulas reģenerācija. Fotoķīmisko reakciju laikā notiek elektronu pārnese fotosintētiskajā elektrontransportu ķēdē, kuru rezultātā no [[ADF]] un [[fosfors|fosfora]] sintezējas [[Adenozīntrifosforskābe|ATF]]. Šos aktivētos elektronus uztver arī [[Nikotīnamīdadenīna dinukleotīdfosfāts|NADP<sup>+</sup>]], kas iegūst savu reducēto formu NADPH.<ref name="S.S.Madera"/>

==== Otrais posms ====

Fotosintēzes otrais posms — gaismas neatkarīgās jeb tumsas reakcijas. Otrais posms norisinās hloroplastu centrālajā daļā — stromā — bez obligātas gaismas klātbūtnes un ietver bioķīmiskas organisko vielu sintēzes reakcijas. Šajās reakcijās patērē gaismās atkarīgā posma laikā uzkrāto enerģiju. Šo reakciju starpā ir [[Kalvina cikls]], cukuru un cietes veidošana no gaisa oglekļa dioksīda.

== Ierobežojošie faktori ==
* vides temperatūra,
* skābekļa un oglekļa dioksīda koncentrācijas vidē,
* gaismas intensitāte un kvalitāte,
* minerālelementu nodrošinājums,
* ūdens nodrošinājums,
* augu ģenētiskas īpatnības,
* augu bioloģiskas īpatnības (to skaitā lapu uzbūve, pigmentu saturs tajās, fermentu darbības īpatnības u.c.)

== Nozīme ==
* uztur nemainīgu [[Zemes atmosfēra|atmosfēras]] ķīmisko sastāvu,
* iesaista ķīmiskos elementus vielu riņķojumā,
* veido ap Zemi [[ozons|ozona]] slāni, kurš pasargā dzīvos organismus no īsviļņu [[ultravioletie stari|ultravioleto staru]] iedarbības.

== Atsauces ==
{{atsauces}}
* Campbell N., Reece J. 2005. Biology, 7th edition. San Francisco: Benjamin Cummings
* Gest H. 2002. History of the word ''photosynthesis'' and evolution of its definition. Photosynthesis Research, 73:7—10
* Hall D.O., Rao K.K. 1999. Photosynthesis, 6th edition. Cambridge: Cambridge University Press
* Mohr H., Schopfer P. 1995. Plant Physiology transl. by Gudrun and David W. Lawlor. Berlin: Springer

{{ķīmija-aizmetnis}}
{{botānika-aizmetnis}}

{{autoritatīvā vadība}}

[[Kategorija:Fotosintēze| ]]