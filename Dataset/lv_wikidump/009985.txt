{{papildu atsauces+}}
{{Karaliskas personas infokaste
|name            = Luijs XIV
|succession      = [[Francijas monarhi|Francijas]] un [[Navarra]]s karalis
|image           = [[Attēls:Louis XIV of France.jpg|235px]]
|caption         = Luijs XIV 1701. gadā
|reign           = {{dat|1643|5|14|N|bez}} — {{dat|1715|9|1|N|bez}}
|coronation      = {{dat|1654|6|7|N|bez}}
|predecessor     = [[Luijs XIII]]
|successor       = [[Luijs XV]]
|regent          = [[Austrijas Anna]] ''(1643–1651)''
|spouse          = 
* [[Spānijas Marija Terēze]]
* [[Fransuā Mentenona]]
|issue           = 
|house           = [[Burboni|Burbonu dinastija]]
|father          = [[Luijs XIII]]
|mother          = [[Austrijas Anna]]
|birth_date      = {{dat|1638|9|5}}
|birth_place     = {{vieta|Francija|Senžermēnanlē}}
|death_date      = {{Death date and age|df=yes|1715|9|1|1638|9|5}}
|death_place     = {{vieta|Francija|Versaļa|Versaļas pils}}
|place of burial = {{vieta|Francija|Sendenī|Sendenī bazilika}}
|religion        = [[Romas katoļu baznīca]]
|signature       = Louis XIV Signature.svg
}}
'''Luijs XIV''' ({{val|fr|Louis XIV}}; dzimis {{dat|1638|9|5}}, miris {{dat|1715|9|1}}), pazīstams arī kā '''Saules karalis''' ({{val|fr|le Roi Soleil}}), bija [[Francijas monarhi|Francijas]] un [[Navarra]]s [[karalis]]. Viņš valdīja no 1643. gada 14. maija līdz pat [[Luija XVI sodīšana ar nāvi|savai nāves dienai]], tikai par dažām dienām nesasniedzot 77 gadu vecumu.

== Bērnība un jaunības gadi ==
[[Attēls:AnnaofAustria11.jpg|thumb|200px|left|Luijs XIV bērnībā ar māti Austrijas Annu]]
Kad Luijam bija 4 gadi, viņa tēvs Luijs XIII neizārstējami saslima ar tuberkulozi un nomira. Līdz ar to [[bārenis]] kļuva par karali vienā no varenākajām [[Eiropa]]s [[Jaunie laiki|Jauno laiku]] valstīm, kad viņš vēl nebija sasniedzis 5 gadu vecumu. Tomēr reālā vara Luija XIV valdīšanas sākumā piederēja [[valdība]]i ar tās Pirmo [[ministrs|ministru]] (premjerministru) [[kardināls|kardinālu]] [[Mazarīni]] (1643-1661), lai gan kā [[reģents|reģente]] formāli valsti pārvaldīja Luija māte.

Kā vairums citu Eiropas monarhu pirms un pēc viņa, Luijs XIV ar dažādām radniecības saitēm bija saistīts ar virkni valdošo dinastiju. Tā, no tēva puses viņa vecvecāki bija Francijas un Navarras karalis [[Anrī IV]] un [[Marija Mediči]] (''Medici'') - [[Toskāna]]s lielhercoga [[Frančesko I Mediči]] meita. Savukārt no mātes puses viņa vecvecāki bija no [[Hābsburgi|Hābsburgu]] dzimtas - vectēvs [[Spānija]]s karalis [[Filips III]], vecāmāte [[Austrijas Margareta]].
Tāpat par Luija XIV priekštečiem uzskatāmi [[Svētā Romas impērija|Svētās Romas]] imperatori [[Kārlis V Hābsburgs|Kārlis V]] un [[Frīdrihs I Barbarosa]]. Radnieciskas saites izsekojamas arī ar [[Kijivas Krievzeme]]s valdnieku [[Rurika dinastija|Rurika dinastiju (Rurikovičiem)]].

== Valdīšanas sākums ==
[[Attēls:Louis14-B.jpg|left|thumb|220px|Luijs XIV 1665. gadā]]
Par Luija XIV reālo valdīšanas sākumu uzskatāms 1661. gads, kad nomira kardināls Mazarīni. Vēl pirms tam Francija savienībā ar Angliju 1658. gadā guva uzvaru pār Spāniju kaujā pie [[Denkerka]]s, ar ko faktiski beidzās [[Francijas-Spānijas karš (1635–1659)|Francijas-Spānijas karš]]. 1659. gadā parakstītais [[Pireneju miera līgums]] ne tikai noteica turpmāko robežu starp Spāniju un Franciju pa [[Pireneji|Pireneju]] kalniem, bet iezīmēja arī Spānijas varenības norietu, un Francijas uzplaukuma sākumu, kas turpinājās gandrīz visu Luija XIV valdīšanas laiku.

Viens no Pireneju miera līguma aspektiem skāra arī Luija XIV precības - atbilstoši tā nosacījumiem Luijs XIV 1660. gadā stājās laulībā ar Spānijas karaļa [[Felipe IV|Felipes IV]] meitu Mariju Terēzi. Taču šo priecīgo notikumu drīz aizēnoja kardināla Mazarīni nāve, kurš pret nākamo karali tā bērnības un jaunības gados bija izturējies kā pret savu dēlu.

=== Ekonomiskā politika ===
Vēl vairāk situāciju sarežģīja bēdīgais Francijas valsts kases finansiālais stāvoklis, kas ilgstošajos karos ar Spāniju bija pilnībā iztukšota. Tikai pateicoties Luija XIV pieaicinātā spējīgā finanšu ministra [[Žans Baptists Kolbērs|Žana Baptista Kolbēra]] pūlēm, kura vadībā tika izstrādātas un īstenotas finanšu reformas, Francija paglābās no [[bankrots|bankrota]].

Īstenojot [[nodoklis|nodokļu]] sistēmas reformu, it īpaši nodokļu administrēšanas (ievākšanas) praksi, Kolbērs palielināja ienākumus valsts kasē. Tāpat viņa vadītā valdība sniedza atbalstu dažāda veida [[komercdarbība]]i, kā jaunu [[rūpniecība]]s nozaru attīstībai. Pateicoties šim atbalstam uzplauka [[Liona]]s [[zīds|zīda]] [[manufaktūra]]s, [[gobelēns|gobelēna]] un [[stikls|stikla]] ražošana, [[kuģubūve]] un virkne citu nozaru. Tādējādi Kolbēra valdība centās padarīt valsts ekonomiku mazāk atkarīgu no [[imports|importa]] un veicināt [[eksports|eksportu]]. Līdz ar to tika samazināta arī [[zelts|zelta]] un [[sudrabs|sudraba]] aizplūšana no valsts. Papildus tam tika veicināta arī tirdzniecības flotes attīstība, kā arī [[kolonija|koloniju]] apgūšana. Kolonijas patērēja lielu daļu Francijas eksporta preču, savukārt nodrošinot tās apstrādes rūpniecību ar daudzām nepieciešamajām izejvielām un materiāliem. Šī Kolbēra īstenotā ekonomiskā politika sāka saukties par [[merkantilisms|merkantilismu]] (arī kolbērismu). Lai gan vēlāk tā tika kritizēta, merkantilisma politika tajā laikā veicināja Francijas ekonomisko uzplaukumu.

=== Armija ===
Kolbērs nebija vienīgais spējīgais valstsvīrs, kuru Luijs XIV bija iesaistījis valsts pārvaldīšanā. Tādi bija arī Mišels Le Teljē (''Michel Le Tellier'') un viņa dēls Fransuā Mišels Le Teljē, [[marķīzs]] de [[Luavuā]] (''François-Michel Le Tellier, marquis de Louvois''), kuri karaļa galmā bija atbildīgi par militārajām lietām. Pateicoties veiksmīgajai Kolbēra ekonomiskajai politikai, Francijas valsts kase veiksmīgi pildījās ar naudu, dodot iespēju Francijai izveidot spēcīgu, labi apbruņotu un materiāli nodrošinātu [[karaspēks|armiju]], kuras skaitliskais sastāvs Luavuā dēla laikā sasniedza 400 tūkstošus. Radās pat populārs teiciens, ka Kolbērs Luijam XIV gādāja naudu, bet Luavuā [[karavīrs|karavīrus]].

Arī Luavuā laikā militārajā jomā tika veiktas būtiskas organizatoriskās reformas. Viena no galvenajām šo reformu iezīmēm bija [[aristokrātija]]s un augstāko armijas komandieru bezierunu pakļaušana karaļa varai, viņa rīkojumiem. Luija XIV laikā vairs nebija iespējama situācija, visai tipiska viņa priekšteču valdīšanas laikā, kad armijas ģenerāļi, it īpaši aiz Francijas robežām, nepārzinot kopējo politisko situāciju, nereti rīkojās pēc saviem ieskatiem, neņemot vērā karaļa vai viņa pilnvaroto rīkojumus. Pārtraukti tika arī agrākie skaļie, pat skandalozie ģenerāļu un tiem pakļauto militāro vienību savstarpējie ķīviņi par to svarīgumu un nozīmīgumu, kas spilgti aprakstīti, piemēram, [[Aleksandrs Dimā (tēvs)|Aleksandra Dimā]] darbā ''[[Trīs musketieri]]''.

Vēl plašākas reformas skāra armijas pamata sastāvu. Agrāko feodālo algotņu vietā tika izveidotas regulāras [[grenadieris|grenadieru]], [[fusilieris|fusilieru]], [[bombardieris|bombardieru]] u.c. vienības. Līdz ar to armijas militārajā struktūrā būtiski palielinājās kājnieku nozīme, bet [[kavalērija]], lai gan turpināja spēlēt svarīgu lomu, vairs nebija izšķirošais spēks.

Kājnieki tika apbruņoti ar [[kramenīca|kramenīcām]], kurām tika piestiprināts [[durklis]]. Tāpat tika izveidotas regulāras un kopējā armijas struktūrā integrētas artilērijas vienības. Jauninājums bija arī [[inženieris|inženieru]] vienības. Ja agrāk militāro operāciju nodrošināšanai nepieciešamības gadījumā tika piesaistīti civilie inženieri, tad Luija XIV reformētajā armijā tika izveidotas pastāvīgas militāro inženieru vienības.

=== Vara un administrācija ===
Neskatoties uz to, ka Saules karalis bijis liels izklaides cienītājs, Luijs XIV daudz un regulāri strādāja ar valsts pārvaldes lietām — 6-8 stundas dienā. Viņam personīgi līdzdarbojoties, tika reformēta un izveidota vienota likumdošanas sistēma. Agrāko divu atšķirīgo likumdošanas sistēmu vietā, kur viena Francijas ziemeļu daļā balstījās uz paražām (precedentiem), bet otra valsts dienvidu daļā — uz romiešu kodu, tika izveidota vienota sistēma — Luija kods (''Code Louis''), kas aptvēra, galvenokārt, [[civiltiesības]] un [[krimināltiesības]]. Tika pārstrādāti arī citi likumi. Luija kods tika papildināts [[Napoleons I|Napoleona I]] laikā un sāka saukties par Napoleona kodu (''Code Napoléon''), kļūstot par pamatu mūsdienu Francijas likumdošanas sistēmai.

Lai gan Luija XIV valdīšana bija tipiska [[absolūtā monarhija]], praksē viņš plaši balstījās uz savu ministru un padomnieku viedokļiem. Apspriedes, tāpat kā citiem Eiropas monarhiem, parasti notika nelielā darba kabinetā (no tā arī ieviesies alternatīvs valdības apzīmējums — [[ministru kabinets]]).

Līdz ar Luija XIV valdīšanas sākumu pastiprinājās [[hugenoti|hugenotu]] vajāšana. Protestantu dievkalpojumi tika aizliegti, baznīcas slēgtas un hugenoti tika spiesti pāriet katoļticībā.
1685. gadā Luijs XIV parakstīja [[Fontenblo edikts|Fontenblo ediktu]], kas atcēla ticības brīvību Francijā. Hugenoti bija spiesti pāriet katoļticībā vai pamest Franciju.

== Varas virsotnē ==
[[Attēls:Palace of versailles, part.JPG|thumb|300px|[[Versaļas pils]].]]
Līdz 1680. gadu sākumam Francijas vara Eiropā būtiski pieauga, tā ievērojami paplašināja arī savu teritoriju gan Eiropā, gan arī kolonijās. Iepriekšējās divās desmitgadēs, pateicoties Francijas militārajai varenībai, tika iegūta [[Flandrija]], [[Ģente]] un citas pilsētas līdz ar tām piekrītošajām zemēm [[Spāņu Nīderlande|Spāņu Nīderlandē]], [[Lille]] ar tās labi nostiprināto cietoksni, [[Strasbūra]], caur kuru Francijā mēdza iebrukt citu valstu armijas, kā arī citas mazākas teritorijas. Viens no nozīmīgākajiem koloniālajiem ieguvumiem bija teritorijas [[Misisipi (upe)|Misisipi]] upes lejtecē Ziemeļamerikā. Par godu savam karalim Luijam XIV franču jūrasbraucējs [[Roberts de Lasals]] (''René Robert Cavelier, Sieur de La Salle'') šīs teritorijas nosauca par [[Luiziāna|Luiziānu]].

Luijs XIV bija nostiprinājis savu varu un ietekmi arī iekšpolitikā, daļēji uz [[katoļu baznīca]]s un [[Romas pāvests|pāvesta]] varas rēķina. Bez karaļa atļaujas nekādi pāvesta rīkojumi Francijas teritorijā nevarēja iegūt saistošu spēku. Pat savus [[legāts|legātus]] pāvests varēja iesūtīt Francijā tikai iepriekš to saskaņojot ar karali.

Luijs XIV būtiski iegrožoja arī aristokrātijas varu. Augstākiem aristokrātijas pārstāvjiem bija pienākums lielāko gada laika daļu pavadīt karaļa galmā Versaļā, nevis savos īpašumos kaut kur citur. Tādējādi tie pārsvarā atradās karaļa acu priekšā, kas samazināja to iespējas organizēt pret karali dumpjus. Atkarībā no līdzdalības galma dzīvē, galminieki saņēma dažādas privilēģijas, amatus un dāvanas. Līdz ar to līdz pat [[Franču revolūcija]]i Francija bija pasargāta no lieliem dumpjiem un postošiem pilsoņu kariem.

== Dzīves veids ==
Luijs XIV mantojumā bija saņēmis vairākas pilis, [[Luvra|Luvru]] un [[Fontenblo]] ieskaitot. Taču viņš ar visu galmu drīz pārcēlās dzīvot uz savu medību namu pie nelielā [[Versaļa]]s ciemata. Pakāpeniski to apjoza krāšņas puķu dobes, dārzi, terases, dīķi ar strūklakām, bet 1668. gadā sākās Versaļas pils galvenā korpusa būvniecība. Iespējams, ka uz šādu rīcību Luiju XIV daļēji pamudināja vēl bērnībā un jaunekļa gados pārdzīvotie ar [[Fronde]]s pilsoņu kariem saistītie dramatiskie notikumi, kad viņa paša un tuvinieku dzīvības vairākkārt reāli apdraudēja satrakotais [[Parīze]]s pūlis.

Luijs XIV bija absolūts modes noteicējs, viņš noteica ne tikai galma tērpšanās nosacījumus, bet arī galma uzvedību, gaitu un arī galda kultūru (pirmo reizi plaši tika pielietoti tādi galda piederumi kā nazis un dakšiņa). 
No šīs maksimālās domāšanas arī izrietēja notikumu un seku virkne, kurā lielu lomu spēlēja arī tērps.
Baroka tērps atspoguļoja mainīgumu un dinamiku, tas īsā laika periodā transformējās no bruņinieka tērpa uz kareivja tērpu, no kareivja tērpa uz galminieka tērpu. Luija modes stils nav iedomājams bez galma, kurš nodrošināja karalim milzīgu pašpārliecinātības devu ar saviem komplimentiem un bezierunu paklausību. Esot galminiekam, bija jāmāk ne tikai reaģēt uz Luija ātrajām modes tendenču maiņām, bet arī galanti izturēties pret dāmām (vārds „galants” ir radies tieši baroka stila kontekstā, jo ar vārdu „galants” 17. gadsimtā apzīmēja lenšu saišķus, ko stiprināja pie tērpa, tādā veidā panākot bezvārdu komunikāciju - simbolu valodu, tāpat kā to darīja ar vēdekļiem un dekoratīvajām skaistuma mušiņām). Luijs XIV plaši lietoja galantus gan kaklauta, gan apavu, gan sava jaunieviesuma - reingrāfa bridžu, jeb apakšsvārku bridžu rotāšanai.

Vēsturē Ludviķis XIV pazīstams arī kā „Saules karalis”, šis nosaukums radās pēc kādas baleta izrādes, kurā karalis dejoja Saules lomu. Monarhs īpaši mīlēja mūziku, teātra un baleta izrādes, kurās arī pats mēdza piedalīties, izpildot galvenās lomas. Tas ļāva iekarot plašu sabiedrības atzinību, jo pierādīdams sevi kā daudzpusīgu personību, Lui XIV veicināja uzticēšanos sev kā karalim. Viņš radīja absolūtisma stilu- neierobežotu monarhiju, kur vienīgās tiesības un visa izpildvara bija tikai karaļa rokās. Ļoti izplatīts Luija XIV laikā bija jēdziens „lieliskums”, mūsdienu kontekstā to varētu salīdzināt ar maksimālismu, kas robežojas ar pārspīlējumiem un absurdu.

== Luija XIV loma Francijas vēsturē ==
Luija XIV laikā Francija bija iesaistīta arī trīs liela mēroga Eiropas karos, kā arī virknē lokālu militāru konfliktu. Tie bija [[Franču-holandiešu karš]], [[Augsburgas līgas karš]] un [[Spānijas mantojuma karš]]. Visos šajos konfliktos, kur Francijai nācās sasprindzināt visus savus spēkus, materiālos un cilvēku resursus, bija jaušama Luija XIV vēlme kļūt par visas Eiropas valdnieku. Daži vēsturnieki pat atzīmē, ka šinī ziņā Luiju XIV var uzskatīt par [[Napoleons Bonaparts|Napoleona]] un [[Ādolfs Hitlers|Hitlera]] priekšteci, lai gan arī citu Eiropas monarhu ambīcijas, kā, piemēram, [[Zviedrija|Zviedrijā]] vai [[Krievija|Krievijā]] šajā pat laika posmā, nebūt nebija pieticīgākas.<ref>Davies Norman. Europe. A History. 1997, p.624</ref>

Luijs XIV Francijā valdīja pavisam 72 gadus - tik ilgstoši tronī nav bijis neviens cits Eiropas monarhs, ne pirms, ne arī pēc viņa. Luija XIV valdīšanas laikā Francijā nostiprinājās [[absolūtā monarhija]] kā valsts iekārta. To spilgti raksturo arī vēsturē iegājis Luija XIV izteiciens - ''L'etat c'est moi'' ("valsts esmu es"). Pieauga Francijas vara un [[politika|politiskā]] ietekme pasaulē, šajā laikā uzplauka Francijas [[kultūra]], pieauga tās starptautiskais prestižs.

Taču aiz ārējā Luija XIV valdīšanas laika spožuma slēpās arī dziļas Francijas valsts un sabiedrības iekšējās pretrunas. Ilgstošie kari, reliģiskās un politiskās vajāšanas un slepkavības, bija sašķēlušas sabiedrību. Lielākā tautas daļa, pretstatā karaļa galma greznībai, dzīvoja dziļā postā. Francijas provincē bads un slimību epidēmijas, tāpat kā finanšu krīzes valsts kasē, atkārtojās regulāri. Tomēr, neskatoties uz krasajām Luija XIV laikmeta pretrunām, tas Francijas un Eiropas attīstībā kļuva par vienu no nozīmīgākajiem vēstures posmiem.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.louis-xiv.de/index.php?t=start&a=start Luijs XIV - Saules karalis]

{{kastes sākums}}
{{Burbonu dzimtas valdnieki}}
{{s-amati}}
{{amatu secība|pirms = [[Luijs XIII]]|virsraksts = [[Francijas monarhi|Francijas karalis]]|periods = [[1643]]—[[1715]]|pēc = [[Luijs XV]]}}
{{kastes beigas}}
{{Francijas valdnieki}}
{{Andoras līdzprinči}}
{{autoritatīvā vadība}}

[[Kategorija:1638. gadā dzimušie]]
[[Kategorija:1715. gadā mirušie]]
[[Kategorija:Ivelīnā dzimušie]]
[[Kategorija:Francijas monarhi]]
[[Kategorija:Burbonu dinastija]]