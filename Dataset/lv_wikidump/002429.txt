{{Rakstnieka infokaste
|        platums = 
|          vārds = Čārlzs Dikenss
|     vārds_orig = ''Charles Dickens''
|         attēls = Charles Dickens 3.jpg
|     att_izmērs = 
|  att_nosaukums = Čārlzs Dikenss
|     dz_dat_alt =
|        dz_gads = 1812
|     dz_mēnesis = 2
|       dz_diena = 7
|       dz_vieta = [[Portsmuta]], [[Anglija]]
|      m_dat_alt =
|         m_gads = 1870
|      m_mēnesis = 6
|        m_diena = 9
|        m_vieta = Geidshilpleisa, [[Kenta]], [[Apvienotā Karaliste]]
|   dzīves_vieta = [[Apvienotā Karaliste|Anglija]]
|      pilsonība = {{karogs|Apvienotā Karaliste}}
|        tautība = 
|        dzimums = 
|         vecāki = Džons un Elizabete Dikensi
|          brāļi = 
|          māsas =
|   dzīvesbiedrs = 
|          bērni = 
|       paraksts = Charles Dickens Signature.jpg
|     pseidonīms =
|   nodarbošanās = 
|rakstīšanas valoda = [[Angļu valoda|angļu]]
|        periods =
|          žanri = 
|         temati = 
|   lit virzieni = 
|slavenākie darbi = "[[Pikvika kluba piezīmes]]",<br />"[[Olivers Tvists]]"<br />"[[Dāvids Koperfīlds (romāns)|Dāvids Koperfīlds]]"
|    ietekmējies = [[Onorē de Balzaks]], [[E. T. A. Hofmanis]], [[Viktors Igo]], [[Migels Servantess]], [[Viljams Šekspīrs]]
|     ietekmējis = [[Fjodors Dostojevskis]], [[Tomass Hārdijs]], [[Edgars Alans Po]], [[Džordžs Orvels]], [[Rejs Bredberijs]]
|     alma_mater =
|    apbalvojumi =
|       piezīmes = 
|    kategorijas =    
}}
'''Čārlzs Džons Hafams Dikenss''' (''Charles John Huffam Dickens''; dzimis {{dat|1812|2|7}}, miris {{dat|1870|7|9}}) bija angļu rakstnieks, daudzu nozīmīgu un pazīstamu romānu autors ("[[Dāvids Koperfīlds (romāns)|Dāvids Koperfīlds]]", "[[Olivers Tvists]]", "[[Pikvika kluba piezīmes]]" utt.). Viņu mēdz uzskatīt par izcilāko [[Karaliene Viktorija|Viktorijas]] laika rakstnieku. Dikenss rakstīja arī stāstus. Viņam bija liela nozīme romāna turpinājumos popularizēšanā.

== Biogrāfija ==

Dikenss piedzima [[Portsmuta|Portsmutā]], Anglijā, Džona Dikensa ģimenē. Viņa tēvs bija sīks ierēdnis, kas kalpoja Portsmutas dokos. Kad Dikensam bija pieci gadi, ģimene pārcēlās uz Četemu [[Kenta|Kentā]], kad viņam bija desmit — uz [[Londona|Londonu]]. Bērnībā viņš daudz laika pavadīja brīvā dabā un bieži lasīja, turklāt īpaši bija iecienījis [[Tobiass Smolets|Tobiasa Smoleta]] un [[Henrijs Fīldings|Henrija Fīldinga]] [[pikareskais romāns|pikareskos romānus]]. Viņa ģimene bija vidēji pārtikusi, un Dikenss kādu brīdi izglītojās privātā skolā un pat uzrakstīja traģēdiju "Misnars, Indijas sultāns" (''Misnar, the Sultan of India''), taču tas mainījās, kas viņa tēvs, iztērējis pārāk daudz naudas sava sociālā stāvokļa uzturēšanai, nokļuva Māršelsijas parādu cietumā. Dikensam bija jāsāk strādāt 12 gadu vecumā, un viņš uzsāka darbu apavu ziedes fabrikā, kur strādāja 10 stundas dienā. Dikensa uzdevums bija līmēt etiķetes uz apavu ziedes trauciņiem. 

1825. gadā Dikenss sāka mācīties Velingtonhausas Akadēmijā, bet 1827. gada maijā sāka strādāt par rakstvedi advokāta kantorī (ar iespējām vēlāk kļūt par juristu), taču jurisprudence viņam nepatika un viņš kļuva par reportieri. Dikenss rakstīja par politiku un darba sakarā daudz ceļoja. No 1831.-1834. gadam viņš bija parlamenta reportieris. 1832. gadā Dikenss apsvēra iespēju kļūt par reportieri, taču slimības dēļ neieradās uz noklausīšanos Kovengārdenas teātrī.

1833. gadā Dikenss publicēja savu pirmo stāstu, ''A Dinner at Poplar Walk'', gadu vēlāk - kļuva par ''The Morning Chronicle'' reportieri un savus stāstu publicēja jau vairākos periodikas izdevumos. 1836. gadā Dikenss apkopoja savus iepriekšpublicētos stāstus savā pirmajā grāmatā, "Boza stāsti un apraksti" (''Sketches by Boz''). Pēc dažiem mēnešiem viņš apprecēja Ketrīnu Hogārtu, ar kuru bija iepazinies pirms diviem gadiem. Tajā pašā laikā viņš sāka arī turpinājumos publicēt "Pikvika kluba piezīmes". Tas guva sensacionālus panākumus un padarīja autoru slavenu. Darbu "Boza stāsti un apraksti" izdeva atkārtoti. Dikenss pameta ''The Morning Chronicle'' un kļuva par ''Bentley's Miscellany'' redaktoru. 

1837. gada janvārī piedzima pirmais no Dikensa 10 bērniem. Jūlijā viņš pirmoreiz devās ceļojumā uz kontinentālo [[Eiropa|Eiropu]]. ''Bentley's Miscellany'' turpinājumos sāka publicēt romānu "Olivers Tvists", vēlāk — arī romānu "Nikolass Niklbijs". 1839. gadā Dikenss pameta redaktora amatu ''Bentley's Miscellany'' un pēc gada sāka turpinājumos izdot romānu "Senlietu tirgotava" (''The Old Curiosity Shop'') izdevumā ''Master Humphrey's Clock''. 	

1842. gadā Dikenss devās pusgadu ilgā ceļojumā pa [[Amerikas Savienotās Valstis|ASV]], gadu vēlāk sērijās publicēja romānu "Martins Čezlvits" un (decembrī) stāstu "[[Ziemassvētku dziesma]]" (''A Christmas Carol''). 1844. gadā kopā ar ģimeni pārcēlās uz [[Itālija|Itāliju]], kur pavadīja gadu. Atgriezies Londonā, viņš režisēja izrādi ''Every Man in His Humour'' un tajā arī tēloja. 1846. gadā viņš brīdi dzīvoja [[Šveice|Šveicē]], brīdi — [[Parīze|Parīzē]].

1849. gadā turpinājumos sāka publicēt romānu "Dāvids Koperfīlds". Pēc gada Dikenss nodibināja un bija redaktors žurnālam ''Household Words''. 1855. gadā viņš uz pusgadu pārcēlās uz Parīzi. 1858. gadā Dikenss izšķīrās no savas sievas. Vēl pēc gada viņš nodibināja izdevumu ''All the Year Round''.

1865. gadā Dikenss cieta vilciena katastrofā, kur guva nelielus ievainojumus. 1870. gada janvārī viņš veica pēdējo lasījumu sēriju Londonā. 9. martā viņu pieņēma karaliene Viktorija. 9. jūnijā Dikenss Godshilā nomira no asinsizplūduma smadzenēs.

== Literārā darbība ==

Lielākā daļa Dikensa nozīmīgāko romānu pirmoreiz tika publicēti turpinājumos periodikā. Tas nodrošināja šo darbu plašu pieejamību un ietekmēja arī Dikensa stilu — viņš, piemēram, mēdza pabeigt nodaļas ar kādu līdz galam neatrisināta vai vēl gaidāma notikuma ieskicēšanu. Jāpiezīmē, ka bieži sastopamais apgalvojums, ka Dikensam maksāja par uzrakstīto vārdu skaitu, nav patiess.

Dikensa darbu tematika ir diezgan plaša; viņš bieži aprakstīja sociālo sistēmu, nabadzīgāko tautas slāņu dzīvi, Viktorijas laika sabiedrības iezīmes. 

"[[Pikvika kluba piezīmes]]" bija pirmais Dikensa darbs, kurš guva ārkārtīgu atzinību un kļuva ļoti plaši pazīstams. No lielākās daļas citu populāro Dikensa romānu tas atšķiras ar savu vieglumu un humoru; šajā darbā Dikenss neapraksta lielas traģēdijas (izņemot atsevišķas vietas, kur tas darīts pēc "stāsts stāstā" principa) vai smagus sadzīves apstākļus. Tajā manāmas [[pikareskais romāns|pikareskā romāna]] iezīmes, strauja situāciju un personāžu maiņa. Viens no spilgtākajiem romāna varoņiem ir Semjuels Vellers (tieši šis tēls bija romāna milzīgās popularitātes pamatā — parādījās "Sema Vellera joku grāmatas" u.tml.). 

"[[Dāvids Koperfīlds (romāns)|Dāvids Koperfīlds]]" ir viens no populārākajiem Dikensa romāniem, un tieši tajā autors visvairāk izmantojis dažādus autobiogrāfiskus faktus. Uzskata, ka mistera Mikobera tēlā Dikenss attēlojis savu tēvu, kurš dzīvoja pāri saviem līdzekļiem. 

== Būtiskākie darbi ==

* "[[Pikvika kluba piezīmes]]" (''The Pickwick Papers'', 1836-1837; romāns)
* "[[Olivers Tvists]]" (''Oliver Twist'', 1837—1839; romāns)
* "Nikolass Niklbijs" (''Nicholas Nickleby'', 1838—1839; romāns)
* "Senlietu tirgotava" (''The Old Curiosity Shop'', 1840—1841; romāns)
* "Mārtins Čezlvits" (''Martin Chuzzlewit'', 1843-1844; romāns)
* "Dombijs un dēls" (''Dombey and Son'', 1846—1848; romāns)
* "[[Dāvids Koperfīlds (romāns)|Dāvids Koperfīlds]]" (''David Copperfield'', 1849—1850; romāns)
* "Saltais nams" (''Bleak House'', 1852—1853; romāns)
* "Stāsts par divām pilsētām" (''A Tale of Two Cities'', 1859; romāns)
* "Lielās cerības" (''Great Expectations'', 1860—1861; romāns)

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.gutenberg.org/browse/authors/d#a37 Čārlza Dikensa darbi angļu valodā ''Project Gutenberg'' ietvaros]
* [https://web.archive.org/web/20060711212152/http://www.charlesdickensonline.com/ Lapa par Dikensu angļu valodā; tajā atrodami attēli no Dikensa darbiem, manuskriptu attēli utt.]
* [https://web.archive.org/web/20070927200144/http://www.mobilebooks.org/?author=CD Charles Dickens mobile ebooks]

{{autoritatīvā vadība}}

{{DEFAULTSORT:Dikenss, Čārlzs}}
[[Kategorija:Hempšīrā dzimušie]]
[[Kategorija:Angļu rakstnieki]]
[[Kategorija:Angļu valodā rakstošie]]
[[Kategorija:Viktorijas laikmets]]