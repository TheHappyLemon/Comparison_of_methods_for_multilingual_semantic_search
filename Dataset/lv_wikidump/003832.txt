[[Attēls:Heinrich Leutemann, Plünderung Roms durch die Vandalen (c. 1860–1880).jpg|thumb|250px|Vandaļi izlaupa [[Roma|Romu]] ([[455]]), [[Henrihs Leitemans|Henriha Leitemana]] gravējums.]]
'''Vandaļi'''<ref>{{Tīmekļa atsauce |title= Kā pareizi rakstīt: ''vandaļi'' vai ''vandāļi?'' |year= 2011 |format=[[Pārnesams dokumentu formāts|PDF]] |publisher= [[Latviešu valodas aģentūra]] |url= http://www.valoda.lv/wp-content/uploads/docs/BUJ/Pareizrakstiba_.pdf#page=8 |accessdate= 2014. gada 28. aprīlī}}</ref> ir viena no senākajām [[Ģermāņi|ģermāņu]] ciltīm, kas, kā uzskata daudzi vēsturnieki, pārcēlušies no [[Skandināvija]]s pāri [[Baltijas jūra]]i un apmetušies mūsdienu [[Polija]]s teritorijā ap 2. gadsimtu p.m.ē. Vēlāk vandaļi pārcēlās uz [[Odera]]s ieleju, kur tie uzturējās līdz 2. gadsimtam, bet sāka virzīties uz austrumiem, līdz izvietojās gar [[Donava]]s upi. Līdz ar citām ģermāņu ciltīm vandaļi 406. gadā iebruka [[Gallija|Gallijā]], bet, ilgi tur neuzkavējušies, virzījās tālāk uz dienvidiem, 409. gadā iekarojot Spāniju. Spānijā viņiem nācās cīnīties ar [[vestgoti]]em, kas arī pretendēja uz noteicošo lomu šajā reģionā, kā arī [[Senā Roma|romiešu]] spēkiem, kas centās [[Spānija|Spāniju]] arī turpmāk saglabāt kā savu provinci.

Meklējot mierīgāku zemi, kur apmesties, vandaļi pārcēlās uz [[Ziemeļāfrika|Ziemeļāfriku]]. Tomēr arī šeit viņiem priekšā nostājās romiešu armija. Kaujās un tālos pārgājienos norūdītajiem vandaļiem izdevās romiešus sakaut un kļūt šajā reģionā par noteicošo spēku. Tā kā [[Romas impērija]] šajā laikā jau tuvojās sabrukumam, tā 422. gadā bija spiesta atzīt vandaļu neatkarību. Vandaļiem ar to nepietika, un viņi turpināja paplašināt savu Ziemeļāfrikas teritoriju. Tā, sākotnēji iekarotajam reģionam, kas aptvēra daļu mūsdienu [[Maroka]]s un [[Alžīrija]]s piekrasti, viņi [[439]]. gadā pievienoja arī [[Kartāga|Kartāgu]]. Kopumā vandaļi 33 gadu laikā no [[Reina]]s līdz Kartāgai bija pārvarējuši vairāk nekā {{nobr|1300 km}} lielu attālumu.

Nostiprinājušies Ziemeļāfrikā, vandaļi izveidoja spēcīgu jūras floti un sāka laupīt visā [[Vidusjūra]]s rietumu daļā, ieskaitot arī [[Roma|Romu]], kuru viņi izlaupīja un nopostīja [[477]]. gadā. Šajā gadā nomira vandaļu karavadonis [[Geiseriks]], kura vadībā vandaļi izcīnīja vairumu savu uzvaru, un līdz ar viņa nāvi sākās šīs kareivīgās cilts noriets. Galīgi vandaļus [[534]]. gadā sakāva [[Austrumromas impērija|Bizantijas]] ģenerālis [[Belisārs]], un vandaļi drīz pārstāja eksistēt kā vienota tauta.

Mūsdienās vārdu «vandaļi» lieto, lai apzīmētu postītājus un laupītājus.

== Atsauces ==
{{atsauces}}

{{autoritatīvā vadība}}

[[Kategorija:Ģermāņi]]