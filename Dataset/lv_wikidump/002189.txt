{{Elementa infokaste
|                 tips = pārejas metāls
|      kārtas skaitlis = 25
|             1. čaula = 2
|             2. čaula = 8
|             3. čaula = 13
|             4. čaula = 2
|              simbols = Mn
|             atommasa = 54,938049
|   valences elektroni = [Ar]3d<sup>5</sup>4s<sup>2</sup>
|       tabulas attēls = [[Attēls:Mn-TableImage.svg|250px]]
|               attēls = [[Attēls:Mangan 1-crop.jpg|150px]]&nbsp;&nbsp;&nbsp;&nbsp;[[Attēls:ManganeseOreUSGOV.jpg|160px]]<br />Mangāna un mangāna rūdas paraugi
|  oksidēšanas pakāpes = '''+7''', +6, +5, '''+4''', +3, '''+2''', +1, 0, −1
|  elektronegativitāte = 1,55
|              blīvums = 7210
|  kušanas temperatūra = 1519 K (1246&nbsp;°C)
| viršanas temperatūra = 2334 K (2061&nbsp;°C)
}}
'''Mangāns''' ir [[ķīmiskais elements]] ar simbolu '''Mn''' un [[atomskaitlis|atomskaitli]] 25. Mangāns ir [[pārejas metāls]], kas pieder pie ''d'' elementiem. Tā [[valences elektroni|valences elektronu]] konfigurācija līdzīga [[tehnēcijs|tehnēcija]] un [[rēnijs|rēnija]] elektronu konfigurācijai, tādēļ šo elementu īpašības ir līdzīgas. Mangāna ķīmijai ļoti raksturīgas [[oksidēšanās-reducēšanās reakcijas]]. Savienojumos mangānam var būt oksidēšanas pakāpe no +1 līdz +7, kā arī negatīvas oksidēšanas pakāpes, tomēr oksidēšanas pakāpes zem +1 ir ļoti maz izplatītas.

== Atrašanās dabā ==
Mangāns dabā galvenokārt ir sastopams oksīda veidā (minerāls [[piroluzīts]] MnO<sub>2</sub>). [[Zemes garoza|Zemes garozā]] ir ap 0,1% mangāna un tas pieskaitāms pie samērā izplatītiem elementiem. Nozīmīgākās mangāna rūdu atradnes ir [[Indija|Indijā]], [[Brazīlija|Brazīlijā]], [[Dienvidāfrika|Dienvidāfrikā]] un [[Rietumāfrika|Rietumāfrikā]], [[Ukraina|Ukrainā]], [[Gruzija|Gruzijā]], arī [[Krievija|Krievijā]] ([[Urāli|Urālu kalnos]]). Lieli mangāna krājumi dzelzs-mangāna [[konkrēcijas|konkrēciju]] veidā atrodami [[okeāns|okeānu dzīlēs]]. Nelielos daudzumos mangāna savienojumus var atrast gan [[Zemes atmosfēra|atmosfērā]] (putekļu daļiņu veidā), gan [[augsne|augsnē]] un ūdenī — mangāns var uzkrāties ūdenī mītošajos vienkāršākajos organismos ([[fitoplanktons|fitoplanktonā]], [[aļģes|aļģēs]], [[gliemeži|gliemežos]], dažās [[zivis|zivīs]]).

Pazīstamākie mangāna [[minerāls|minerāli]] ir piroluzīts MnO2, [[braunīts]] Mn<sub>2</sub>O<sub>3</sub>, [[hausmanīts]] Mn<sub>3</sub>O<sub>4</sub>, [[mangāna kolčedāns]] MnS<sub>2</sub>, [[rodohrozīts]] jeb mangāna špats MnCO<sub>3</sub>, kā arī dažādi dzelzs-mangāna minerāli. Mangāns kā [[mikroelements]] atrodas augos, cilvēku un dzīvnieku organismos.

== Īpašības ==
Mangāns ir ciets, trausls sudrabbalts [[metāls]], kas veido [[cietais šķīdums|cietos šķīdumus]], [[sakausējums|sakausējumus]] vai [[intermetāliskais savienojums|intermetāliskos savienojumus]] ar citiem metāliem. Mangāns labi absorbē [[ūdeņradis|ūdeņradi]], tomēr nereaģē ar to. Parastajos apstākļos mangāns ir ķīmiski samērā inerts metāls, jo to klāj blīva [[oksīdi|oksīdu]] aizsargkārtiņa, kas kavē tālāku oksidēšanos. Mangānu [[pasivēšana|pasivē]] auksta [[slāpekļskābe]], jo tā īpaši veicina šādas oksīdu kārtiņas rašanos. Mangāns diezgan aktīvi reaģē ar atšķaidītu [[HCl]] un [[sērskābe|H<sub>2</sub>SO<sub>4</sub>]], izdalot H<sub>2</sub> un veidojot attiecīgi [[mangāna(II) hlorīds|MnCl<sub>2</sub>]] un [[mangāna(II) sulfāts|MnSO<sub>4</sub>]]. Pulverveida mangāns lēnām reaģē ar [[ūdens|ūdeni]], paaugstinātā temperatūrā šādas reakcijas ātrums palielinās:
: Mn + 2H<sub>2</sub>O → Mn(OH)<sub>2</sub> + H<sub>2</sub>↑

Karsējot līdz 400&nbsp;°C, mangāna pulveris gaisā aizdegas, veidojot dažāda sastāva oksīdus ([[mangāna dioksīds|MnO<sub>2</sub>]], Mn<sub>3</sub>O<sub>4</sub>). Paaugstinātā temperatūrā tas labi reaģē ar [[halogēni]]em, veidojot mangāna(II) halogenīdus. Sakarsēts mangāna pulveris vai izkausēts mangāns reaģē ar daudziem nemetāliem, turklāt rodas arī [[nestehiometriski savienojumi]], piemēram, MnS, MnSe, Mn<sub>3</sub>S<sub>4</sub>, MnN<sub>2</sub>, Mn<sub>2</sub>N, Mn<sub>4</sub>N, Mn<sub>2</sub>P, MnP, Mn<sub>3</sub>C, Mn<sub>7</sub>C<sub>3</sub>, Mn<sub>2</sub>Si, MnSi, Mn<sub>2</sub>Si<sub>3</sub>.

Mangāns reaģē ar sakarsētu koncentrētu slāpekļskābi vai sērskābi:
: 2Mn + 8HNO<sub>3</sub> → 3Mn(NO<sub>3</sub>)<sub>2</sub> + 2NO↑ + 4H<sub>2</sub>O

: Mn + 2H<sub>2</sub>SO<sub>4</sub> → MnSO<sub>4</sub> + SO<sub>2</sub>↑ + 2H<sub>2</sub>O

== Izmantošana ==
Mangānu [[feromangāns|feromangāna]] (sakausējuma ar dzelzi) veidā izmanto melnajā [[metalurģija|metalurģijā]] [[sērs|sēra]] un [[ogleklis|oglekļa]] saistīšanai, kā arī [[tērauds|tērauda]] [[leģēšana]]i. Izmanto arī sakausējumiem, piemēram, [[manganīns|manganīnam]] (85% [[hroms|hroma]], 12% mangāna un 3% [[niķelis|niķeļa]]), piemīt liela [[elektriskā pretestība]], kuru ietekmē nevis [[temperatūra]], bet [[spiediens]]. Vara sakausējumu, kurā ir 14% mangāna un 10% [[alumīnijs|alumīnija]], var rūdīt kā tēraudu, un tam piemīt arī [[feromagnētisms|feromagnētiskas]] īpašības.

Dažus mangāna organiskos savienojums lieto [[degviela]]s [[oktānskaitlis|oktānskaitļa]] paaugstināšanai. Savienojumus, kuros mangānam ir oksidēšanas pakāpe +7, lieto par [[oksidētājs|oksidētājiem]] ([[kālija permanganāts]] KMnO<sub>4</sub>).

== Bioloģiskā nozīme ==
Mangāns pieder pie cilvēka organismam nepieciešamiem [[mikroelements|mikroelementiem]]. Pieaugušam cilvēkam dienā vajadzīgi 2—3 mg mangāna (smaga fiziska darba strādniekiem līdz 6 mg); apmēram tikpat daudz mangāna arī tiek uzņemts ar jauktu uzturu, tādēļ cilvēkam mangāna trūkums parasti nav novērojams. Mangāns aktivē dažas [[ferments|fermentu]] sistēmas ([[piruvātkarboksilāze|piruvātkarboksilāzi]], [[superoksīddismutāze|superoksīddismutāzi]]).<ref>Zigurds Zariņš, Lolita Neimane, Edgars Bodnieks. ''Uztura mācība''. Rīga : LU Akadēmiskais apgāds, 2015, 52. lpp. {{ISBN|978-9984-45-932-5}}</ref>

Pārāk liela mangāna daudzuma uzņemšana (virs 40 mg dienā<ref>[https://www.natural-sciences.ru/ru/article/view?id=33760 ТОКСИЧЕСКИЕ СВОЙСТВА МАРГАНЦА] {{krieviski}}</ref>) var būt kaitīga veselībai. 

{{pamatraksts|saindēšanās ar mangānu}}
Hroniski saindējoties ar mangānu, visvairāk novērojami [[neiroloģija|neiroloģiski]], [[parkinsonisms|parkinsonismam]] līdzīgi simptomi. Ar mangānu saindējas galvenokārt šahtu strādnieki, kas iegūst mangāna rūdu, kā arī metinātāji, kuru darbs saistīts ar mangānu saturošu sakausējumu apstrādi.<ref>''Вредные химические вещества. Неорганические соединения элементов V-VIII групп. Справочник.'' Ленинград : Химия, 1989, 413. lpp. {{krieviski}}</ref> Lai to nepieļautu, jāievēro darba drošības noteikumi, un jānovērš mangānu saturošu putekļu ieelpošana. Novērota arī saindēšanās ar mangānu, ilgstoši lietojot dažas nelegālas, slikti attīrītas narkotiskas vielas ([[katinons|katinonu]], [[metkatinons|metkatinonu]], [[amfetamīns|amfetamīna]] atvasinājumus).<ref>[https://pubmed.ncbi.nlm.nih.gov/17562938/ Manganese-induced Parkinsonism associated with methcathinone (Ephedrone) abuse] {{angliski}}</ref>

Akūta saindēšanās ar mangānu tiek novērota reti, parasti tā ir pārāk liela mangāna sāļu daudzuma uzņemšana. Sadzīvē biežāk sastopamais mangāna savienojums ir [[kālija permanganāts]], tā nāvējošā deva pieaugušam cilvēkam ir vairāk nekā 5 g.<ref>''Вредные химические вещества. Неорганические соединения элементов V-VIII групп. Справочник.'' Ленинград : Химия, 1989, 411. lpp. {{krieviski}}</ref>

Lai izvadītu lieko mangānu no organisma, lieto [[etilēndiamīntetraetiķskābe|etilēndiamīntetraetiķskābi]], taču metodes efektivitāte ir apšaubāma. Profilaksei iesaka [[B1 vitamīns|B<sub>1</sub> vitamīnu]] un [[nātrija laktāts|nātrija laktātu]].

== Skatīt arī ==
* [[Kālija permanganāts]]

== Atsauces ==
{{commonscat|Manganese|Mangāns}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]