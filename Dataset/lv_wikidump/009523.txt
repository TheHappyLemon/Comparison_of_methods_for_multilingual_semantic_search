[[Attēls:Chodowiecki Basedow Tafel 21 c Z.jpg|thumbnail|235px|Grāmatu iespiešana ap 1770. gadu]]
'''Iespiešana''' jeb '''drukāšana''' (no {{val|de|drucken}} — 'spiest (grāmatas)'<ref>{{Grāmatas atsauce |title=Latviešu etimoloģijas vārdnīca |author=[[Konstantīns Karulis]] |year=2001 |publisher=[[Avots (izdevniecība)|Avots]] |location=Rīga |isbn=9984-700-12-7 |url=http://gramatas.lndb.lv/periodika2-viewer/view/index-dev.html?#panel:pp%7cissue:/g_001_0302029372%7carticle:DIVL122%7cpage:236 |page=232 |accessdate={{dat|2020|05|28||bez}} |archiveurl=https://web.archive.org/web/20190902065147/http://gramatas.lndb.lv/periodika2-viewer/view/index-dev.html#panel:pp%7cissue:/g_001_0302029372%7carticle:DIVL122%7cpage:236 |archivedate={{dat|2019|09|02||bez}} }}</ref>) ir [[teksts|tekstu]] un [[attēls|attēlu]] izgatavošana un pavairošana ar mehānisku vai elektroniski mehānisku [[iespiedmašīna|iespiedmašīnu]] uz [[papīrs|papīra]] vai cita materiāla uzklājot iespiedkrāsu. Iespiešana ļauj iegūt daudz vienādu tekstu un attēlu kopiju. Iespiešana radās kā veids, kā paātrināt [[grāmata|grāmatu]] kopiju izgatavošanu. Sākumā grāmatu kopiju veidošana bija ļoti lēns process, jo notika teksta [[rakstīšana|pārrakstīšana]] ar roku. Ar [[iespiedmašīna]]s izgudrošanu drukāšana kļuva ātrāka un vieglāka. Mūsdienās datorizēta iespiešana ar datoru ļauj radīt simtiem lappušu minūtē. Iespiešanu izmanto, lai radītu grāmatas, [[žurnāls|žurnālus]], [[banknote]]s, [[ģeogrāfiskā karte|kartes]], [[plakāts|plakātus]], [[kartiņa]]s un [[uzlīme]]s.

== Iespiešanas metodes ==
Visizplatītākā iespiešanas metode ir elektroniska drukāšana — [[digitālā iespiešana]].<ref>{{grāmatas atsauce | title= Britannica Student Encyclopedia (A-Z Set) | publisher= Encyclopaedia Britannica, Inc. | year= 2012 | isbn= 9781615355570 | page= 152}}</ref> Šajā metodē rakstnieks, redaktors vai maketētājs veido lappuses vai cita veida drukājamo informāciju [[dators|datora]] ekrānā. Pēc tam ar [[lāzerprinteris|lāzerprinteri]] informācija tiek izdrukāta uz papīra vai cita materiāla. Savukārt lielākais vairums no grāmatām ir izdrukātas izmantojot [[iespiedplate]]s.

== Vēsture ==
[[Attēls:Gutenberg.jpg|thumbnail|175px|Johans Gūtenbergs]]
Iespiešana, tāpat kā [[papīrs|papīra]] ražošana, tika uzsākta [[Ķīna (reģions)|Ķīnā]] vēl ilgi pirms tā kļuva par [[Eiropa]]s ieguvumu. Taču tas nenozīmē, ka Eiropā ķīniešu [[izgudrojums|izgudrojumi]] būtu tikuši tieši pārņemti. Iespiešanas [[tehnoloģija]]s apgūšana un ieviešana Eiropā notika lielā mērā neatkarīgi no Austrumiem. Samērā kvalitatīvu, iespiešanai piemērotu papīru Eiropā sāka izgatavot 14. gadsimtā.

Bez papīra un iespiedmašīnas izgudrošanas ne mazāka nozīme bija metālliešanas tehnoloģijas pilnveidošanai [[metalurģija|metalurģijā]], kas ļāva atliet precīzākus [[metāli|metāla]] literus (burtus), tādējādi aizvietojot izgatavotos līdz šim no koka, kuru izgatavošana bija darbietilpīga, un tie nekalpoja ilgi.

Tāpat būtiska bija uz [[eļļa]]s pamata izgatavotā iespiedkrāsas izgudrošana, kas nodrošināja iespiestā teksta lielāku noturību. [[Dimants|Dimantu]] slīpētājs [[Johans Gūtenbergs]] (1398—1468) no [[Mainca]]s ar saviem kolēģiem 1450. gadā šos dažādos [[jaunievedums|jaunievedumus]] pirmo reizi salāgoja iespiedmašīnā. Eksperimenti ar iespiešanas tehnoloģiju turpinājās vēl vairākus gadus, līdz 1455. gadā parādījās pirmā [[grāmata]] ([[Bībele]]), kas bija iespiesta pilnībā tipogrāfiski.

Iespieddarbu skaits nākamajos gadu desmitos pieauga ļoti strauji. Lēš, ka ap 1500. gadu Eiropā ticis izdots apmēram 35 tūkstoši atsevišķu izdevumu, kas varētu būt ap 15—20 miljoniem kopiju.{{nepieciešama atsauce}} Vēl pēc gadsimta atsevišķu izdevumu skaits varētu būt pieaudzis līdz apmēram 150—200 tūkstošiem izdevumu, bet kopiju skaits varētu būt vismaz desmit reizes lielāks.{{nepieciešama atsauce}}

Virkne jaunievedumu tika ieviesti arī ar mērķi uzlabot teksta tehnisko kvalitāti. [[Florence|Florencē]], balstoties uz [[Karolingu dinastija|Karolingu]] burtu dizainu, tika radīta jauns, daudz vienkāršāks iespiesto burtu tips.

Iespiešanas tehnoloģijas attīstībai bija arī nozīmīga loma [[renesanse]]s [[kultūra]]s un [[zinātne]]s sasniegumu izplatībai plašā sabiedrībā vēlīnos [[viduslaiki|viduslaikos]] un arī vēlāk.

== Atsauces ==
{{atsauces}}

== Ārējās saites ==
{{sisterlinks-inline}}


{{tehnoloģija-aizmetnis}}

{{autoritatīvā vadība}}

[[Kategorija:Iespiešana| ]]