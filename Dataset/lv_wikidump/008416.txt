{{Karoga infokaste
|Name = Izraēlas
|Article =
|Image = Flag of Israel.svg
|Use = 
|Symbol =
|Proportion = 8:11
|Adoption = {{dat|1948|10|28}} 
|Design = Uz balta fona starp divām horizontālām zilām līnijām attēlota zila [[Dāvida zvaigzne]].
|Type = 
}}
'''Izraēlas karogs''' ({{val|he|דגל מדינת ישראל}}, {{val|ar|علم إسرائيل}}) ir [[Izraēla]]s valsts simbols. Tā horizontālo līniju proporcija ir 3:5:16:5:3, augstuma un garuma — 8:11. Karoga zilā krāsa tiek aprakstīta kā "tumši debeszila" un tās tonis, tāpat kā izmēri, bieži variē.<ref>[https://web.archive.org/web/20060709234937/http://www.science.co.il/Israel-flag.asp Israel Science and Technology Homepage: Flag of Israel]</ref>

== Vēsture ==

[[Vecā derība|Vecajā derībā]] minēts, ka ebreju ciltīm vēl pirms mūsu ēras bijuši savi karogi, taču to apraksti no tiem laikiem ir ļoti nepilnīgi.

Sākotnēji karogā redzamā sešstaru [[Dāvida zvaigzne]] nekādi nebija saistīta ar [[ebreji]]em un Izraēlu. [[Viduslaiki|Viduslaikos]] to sāka lietot arī kā ebreju simbolu, paralēli saglabājot to arī ar ebrejiem nesaistītos gadījumos (piemēram, zila Dāvida zvaigzne bija [[Osmaņu impērija]]s [[Anatolija]]s Karamanīdu dinastijas simbols). Pirmā zināmā Dāvida zvaigznes attiecināšana uz ebrejiem bijusi [[1354]]. gadā, kad imperators [[Kārlis IV Luksemburgs|Kārlis IV]] dāvājis [[Prāga]]s ebrejiem īpašu karogu ar Dāvida zvaigzni uz sarkana fona.<ref>[https://www.crwflags.com/fotw/flags/cz-ab-jo.html#pj Josefov flag. crwflags.com]</ref> Vēlāk, [[1460]]. gadā, [[Ungārija|ungāru]] [[Budapešta|Budā]] pieminēts ebreju karogs, kurā bijušas divas sešstaru un divas citas zvaigznes.

XIX gadsimta beigās [[Cionisms|cionisma]] ideologs [[Teodors Hercls]] savā grāmatā "Ebreju valsts" rakstīja, ka šādas valsts karogā jābūt septiņām zelta krāsas zvaigznēm, kas simbolizētu septiņu stundu darbadienu.

Pašreizējais karogs principiāli tika izveidots cionistu kustībai [[1891]]. gadā. (Pastāv arī citas versijas, piemēram, ka tas radīts Rišonlecionas pilsētā 1885. gadā.)<ref>[https://www.crwflags.com/fotw/flags/il_hist.html CRW Flags: Israel - History of the National Flag]</ref> Tas atgādina talitu — balti zilu [[jūdaisms|jūdaistu]] lūgšanu apmetni, pievienojot tam Dāvida zvaigzni. Šis cionistu karogs tika apstiprināts 1897. gada Pirmajā cionistu kongresā un vēlreiz, precizētā formā, 18. cionistu kongresā 1933. gadā. [[Otrais pasaules karš|Otrajā pasaules karā]] angļu pusē karojošā [[Ebreju brigāde]] lietoja karogu ar zili-balti-zilu [[trikolors|trikoloru]] ar vertikālām svītrām un dzeltenu Dāvida zvaigzni. Kad tika dibināta Izraēlas valsts, karogs kā tās simbols netika apstiprināts uzreiz — tika izskatīti 170 projekti. Sākotnējais projekts atgādināja Ebreju brigādes variantu, mainot zvaigznes krāsu uz zilu un zilās svītras uz gaišzilu, tomēr tika izvēlēts mūsdienu variants, kura zilās līnijas atbilda pieņemtajām uz talita un norādot uz jūru un debesīm. Tas tika pieņemts [[1948]]. gada 28. oktobrī (piecus mēnešus pēc valsts izveidošanas).

== Izraēlas karogs sazvērestības teorijās ==

Teroristiskie arābu grupējumi vairākkārt apgalvojuši, ka Izraēlas karogs esot ekspansionisma simbols un norādot uz ebreju tieksmi iekarot zemes no [[Nīla]]s līdz [[Eifrata]]i, kuras it kā simbolizējot karoga horizontālās līnijas. Šādu teoriju intervijā pauda [[Palestīnas Atbrīvošanas organizācija]]s vadītājs [[Jāsirs Arafāts]] 1988. gadā,<ref>{{Tīmekļa atsauce |url=http://www.playboy.com/articles/interview-with-yasir-arafat/index.html?page=2 |title=Yasir Arafat: Playboy Interview |access-date={{dat|2009|08|30||bez}} |archiveurl=https://web.archive.org/web/20090830064518/http://www.playboy.com/articles/interview-with-yasir-arafat/index.html?page=2 |archivedate={{dat|2009|08|30||bez}} }}</ref> 2006. gadā grupējuma "[[Hamās]]" līderis Mahmuds az-Zahars atkārtoja šo versiju, pieprasīdams no Izraēlas izmainīt tās karogu.<ref>[https://web.archive.org/web/20120127122308/http://podrobnosti.ua/power/parties/2006/01/30/281750.html Лидер ХАМАС потребовал изменить израильский флаг]</ref>

Tāpat pret Izraēlas karogu iebilst daļa ortodoksālo jūdaistu, kuri saskata tajā atiešanu no Dieva un bezdievīgas valsts simbolu, kas novirza ebrejus no īstā ceļa. Reliģiskajos jūdaistu rajonos paceltos karogus nereti nākas īpaši apsargāt no radikāļiem, lai gan vairums ortodoksu noskaņoti samiernieciski.<ref>[https://www.jpost.com/Israel/Haredis-indifferent-to-flag-on-yeshiva Jerusalem Post: Haredis indifferent to flag on yeshiva]</ref>

== Izraēlas teritorijas pārvaldītāju karogi ==
[[Attēls:Ensign of the Palestine Mandate (1927–1948).svg|thumb|Britu Palestīnas karogs]]
Vairumā gadījumu šai teritorijai nelietoja speciālus karogus, taču [[krustneši|krustnešu]] [[Jeruzalemes Karaliste]]i XII—XIII gadsimtā bijis savs karogs: viens liels un četri mazāki dzelteni krusti uz balta fona.<ref>[https://www.crwflags.com/fotw/flags/rel-c-kj.html CRW Flags: Kingdom of Jerusalem 1099-1291]</ref> Līdz pat 1921. gadam šīs karalistes tirdzniecības flotes karogu ar sarkaniem krustiem saglabāja Jeruzalemē reģistrētie kuģi, kas tolaik bija mūsdienu "lētā karoga" analogs, jo bija politiski neitrāls biežo karu laikos un ļāva izvairīties no ostas nodevu maksāšanas Osmaņu impērijā.<ref>[https://www.crwflags.com/fotw/flags/ps~jerus.html Jerusalem Civil Ensign 1333-1921 (Palestine)]</ref>

1923.—1948. gadā britu valdība lietoja sarkanu karogu ar Lielbritānijas karogu stūrī un baltu apli vidusdaļā, kurā bija rakstīts "Palestīna". Daži dienesti, kā pasts un muita, lietoja šo pašu karogu ar zilu fonu. Neoficiāli Palestīnas ebreji šai laikā lietoja vertikāli pārdalītu zili baltu karogu ar dzeltenu Dāvida zvaigzni centrā, bet arābi horizontālu melni zaļi baltu karogu ar sarkanu trijstūri kreisajā malā.

== Attēli ==

{|style="margin: 0 auto;"
| [[Attēls:Naval Ensign of Israel.svg|thumb|upright|Izraēlas jūras spēku karogs]]
| [[Attēls:Civil Ensign of Israel.svg|thumb|upright|Izraēlas tirdzniecības kuģu karogs]]
| [[Attēls:Jewish Brigade insignia.svg|thumb|upright|Ebreju brigādes karogs]]
|}
== Atsauces ==
{{atsauces}}

{{Āzijas karogi}}

[[Kategorija:Izraēlas nacionālie simboli]]
[[Kategorija:Nacionālie karogi]]