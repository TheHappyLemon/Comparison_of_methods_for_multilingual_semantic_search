[[Attēls:Wikinger.jpg|thumb|200px|Dāņu vikingi, gleznots 12. gadsimta vidū]]
[[Attēls:The body of Leo V is dragged to the Hippodrome through the Skyla Gate.jpg|thumb|200px|Varjagi [[Bizantijas imperatori|Bizantijas imperatora]] dienestā (9. gadsimts)]]
{{cita nozīme|pirātiem|seriālu|Vikingi (seriāls)}}
'''Vikingi''' bija jūrasbraucēju cilšu grupa, kuru sākotnējā izcelsme saistīta ar [[Skandināvija|Skandināviju]]. Laika posmā no 8. līdz 11. gadsimtam aktīvi siroja, nodarbojās ar [[pirātisms|pirātismu]], tirgojās ar citām Eiropas tautām un apmetās uz dzīvi jaunatklātās zemēs. Historiogrāfijā šie četri gadsimti tiek saukti par [[vikingu laiki]]em.

== Nosaukuma izcelsme ==
Vārda "vikingi" izcelsme nav īsti skaidra — vēstures literatūrā jēdziena “vikings” visai loģiskā etimoloģija visbiežāk tiek atvasināta no darbības vārda ''vīkj'' — 'pagriezties, izvairīties'.<ref>[http://www.lkf.lv/vikingi/LAT/vikings.html/  Informācija par Vikingiem] {{Webarchive|url=https://web.archive.org/web/20100129010905/http://www.lkf.lv/vikingi/LAT/vikings.html |date={{dat|2010|01|29||bez}} }} {{lv ikona}}</ref> Tā tika nosaukti ziemeļnieki (normaņi) vai skandināvi. Vikingi, tāpat kā vairums citu agrāko vai vēlāko gadsimtu piejūras reģionu iedzīvotāju, nodarbojās ar [[lauksaimniecība|lauksaimniecību]] un [[zvejniecība|zvejniecību]]. Tomēr vikingi [[Eiropa]]s attīstībā nospēlēja savdabīgu, lai gan īslaicīgu lomu (800—1050). Šī loma bija divējāda. Sākotnēji vikingi savu jūras braukšanas prieku arvien vairāk papildināja ar laupīšanu. Tomēr drīz tie atrada ienesīgu [[tirdzniecība]]s ceļu no Rietumeiropas uz [[Tuvie Austrumi|Tuvajiem Austrumiem]], kuru vairākus gadsimtus pirms viņiem kontrolēja [[goti]]. Vikingi nekavējoties sāka izmantot radušos iespēju organizēt plašu tirdzniecību, jeb runājot mūsdienu valodā — preču [[tranzīts|tranzītu]].

Krievu historiogrāfijā, kā arī no tās atvasinātos latviešu vēsturnieku darbos "vikingi", kuru dzīve un darbība noritēja Austrumeiropā, tiek dēvēti par '''[[varjagi]]em''' ({{val|ru|варяги}} — no biz. gr. ''Barangoi'', sensk. ''vaeringjar'', iespējams, no ''vringjar'' — 'zobenvīri' vai no ''vaeringi'' — 'uzticamie'). Mūsdienu latviešu historiogrāfijā to nelieto,{{nepieciešama atsauce}} bet novecojušā literatūrā no pagājušā gadsimta pirmās puses un vidus termins vēl sastopams. Tas līdzīgi kā [[Francija|Francijā]], [[Normandija|Normandijā]] apmetušos vikingus dēvē par [[normāņi]]em.

== Vēsture ==
{{pamatraksts|Vikingu laiki}}
[[Attēls:Viking towns of Scandinavia 2.jpg|thumb|200px|Vikingu pilsētas Skandināvijā]]
[[Attēls:Fyrkat hus stor.jpg|thumb|200px|Atjaunota vikingu laika garenmāja]]
Vikingu ekspansija Eiropā un daudzos gadījumos tālu aiz tās robežām sākās 9. gadsimta sākumā un turpinājās apmēram līdz [[11. gadsimts|11. gadsimta]] vidum. Skandināvi pasauli būtībā bija "sadalījuši" savā starpā. [[Dāņi]] terorizēja Rietumeiropas un [[Anglija]]s piekrasti, bet [[norvēģi]] "specializējās" transatlantisko ceļojumu jomā, apgūstot no sākuma [[Šetlandes salas|Šetlandes]] un [[Fēru salas]], bet vēlāk [[Īslande|Īslandi]], tad [[Grenlande|Grenlandi]] un Ziemeļamerikas piekrasti ilgi pirms [[Kristofors Kolumbs]] atklāja [[Amerika|Ameriku]].<ref>[http://ilustretavesture.lv/content/ilustreta-pasaules-vesture-junija-2010-numura Ilustrēta Pasaules Vēsture jūnija 2010 numurā] {{Webarchive|url=https://web.archive.org/web/20101112174812/http://ilustretavesture.lv/content/ilustreta-pasaules-vesture-junija-2010-numura |date={{dat|2010|11|12||bez}} }} {{lv ikona}}</ref> Savukārt, zviedru interešu sfērā bija austrumu tranzītceļš. Viņi virzījās pa Ziemeļaustrumeiropu, pa tās dabīgajiem ūdensceļiem arvien tālāk uz dienvidiem, izveidojot šajā ceļā cietokšņus, līdz sasniedza [[Austrumromas impērija|Bizantiju]], [[arābi|arābu]] zemes un [[Indija|Indiju]]. Par vikingu ietekmi austrumu zemēs liecina tas, ka Bizantijas imperatori no viņiem veidoja elites miesassargu vienības.

Vikingu īslaicīgās ekspansijas galvenie faktori varētu būt vairāki. Pirmkārt, 9.—10. gadsimtā Eiropas karaļnamos vairāku gadsimtu laikā bija jau uzkrājušās ievērojamas bagātības. Tās pašas par sevi jau bija vilinājums laupītājiem.

[[Attēls:Gokstadskipet1.jpg|thumb|200px|Gokstādes vikingu kuģis [[Oslo]], [[Norvēģija|Norvēģijā]]]]
Otrkārt, vikingi bija lieliski jūras braucēji ar tam laikam kvalitatīvi būvētiem, izturīgiem kuģiem. Piemēram, viens no viņu kuģu tipiem — [[snekja]] bija pilnveidota romiešu [[galleja|galeja]]. Tikai snekja bija lielāka izmēra un piemēroti kā tāliem okeāna pārbraucieniem, tā arī peldēšanai pa iekšzemes ūdeņiem. Snekja parasti bija aprīkota ar burām un airiem. Tādēļ šie kuģi varēja pārvietoties arī bezvēja apstākļos, vai pat virzīties pret vēju vai straumi. Pateicoties tam, vikingiem nereti izdevās pēkšņi, negaidīti uzbrukumi. Tāliem ceļojumiem labi piemērots bija arī tāds vikingu kuģa tips kā [[skuta]].

Tomēr vikingi nebūt nebija tikai jūras laupītāji. Tie bija arī labi tirgotāji.<ref>[http://www.delfi.lv/archive/article.php?id=546516 Vikingi bijuši ne tikai karotāji, bet arī tirgotāji] {{lv ikona}}</ref> Vikingu izveidotais ziemeļu-dienvidu tirdzniecības ceļš bija svarīgs Eiropai tās ekonomiskajos sakaros ar arābiem un citām [[Austrumeiropa]]s zemēm. Bez vikingu palīdzības tas bija visai sarežģīti, jo Rietumeiropas sakari ar arābu zemēm bija apgrūtināti sakarā ar militāriem konfliktiem starp arābiem un Bizantiju, kā arī Bizantijas iekšējiem nemieriem. Šos sakarus bremzēja arī [[maģāri]], kas bija iebrukuši [[Viduseiropa|Viduseiropā]] no austrumiem 9. gadsimta beigās. Savukārt, gandrīz visu Vidusjūru un pat [[Alpi|Alpu]] pārejas bija bloķējuši Ziemeļāfrikas pirāti. Pēdējiem pat bija bāzes un atbalsta punkti [[Gallija]]s dienvidu piekrastē. Tādējādi Rietumeiropa faktiski bija pilnībā "nogriezta" no Austrumiem.

Līdzko Bizantija bija pārvarējusi savu iekšējo krīzi un pieveikusi savus pretiniekus, bet [[ģermāņi]] bija sakāvuši un pievērsuši [[kristietība|kristīgai]] ticībai maģārus, vikingu tranzītceļu nozīme stipri samazinājās. Arī Eiropas interese par tirdzniecību ar arābiem kļuva arvien vājāka, jo arābu pasaule pēc sakāves karos ar Bizantiju sašķēlās atsevišķos [[kalifāts|kalifātos]] un arvien vairāk sāka ekonomiski novājināties.
Tai pat laikā, arvien lielāku lomu rietumu-austrumu tirdzniecībā sāka spēlēt [[Rīga]]. Tas sakrita ar vikingu lomas samazināšanos Eiropā un Baltijas jūras baseinā un vāciešu nostiprināšanos šajā reģionā. Arī tirdzniecībā vikingu vietā galveno lomu arvien vairāk sāka spēlēt vācieši.

Šo procesu labi atspoguļo arī senlaiku monētu atradumi. Ap 11. gadsimtu izbeidzās arābu [[dirhēmi|dirhēmu]] ieplūšana Latvijas teritorijā — tos jau daudz lielākā skaitā aizvietoja Rietumeiropas, galvenokārt vācu [[denāriji]] (ap 80% no visiem atradumiem). No monētu atradumu vietām var secināt galveno tā laika tirdzniecības ceļu virzienus. Visai ticams izskatās dažu latviešu vēsturnieku viedoklis, ka oficiālo Rīgas dibināšanas gadu hronisti drīzāk būs pierakstījuši [[bīskaps|bīskapam]] [[Alberts fon Bukshēvdens|Albertam]], jo bijuši ieinteresēti viņa slavināšanā, nekā šo lomu viņš patiesībā spēlējis. Kā atzīmē latviešu vēsturnieks [[Jānis Straubergs]], "Tāpat kā lielākā daļa pilsētu, to starpā arī Rīga, jāpieskaita pie pilsētām, kas nevar uzrādīt savu dibināšanas gadu, bet tikai gadsimteni, kad tā sākusi augt".<ref>Straubergs J. Rīgas vēsture, 16. lpp.</ref> Pēc J.Strauberga domām Rīga kā [[lībieši|lībiešu]] osta un apdzīvota vieta pastāvējusi jau pirms 1158. gada, kad vēstures hronikas sniedz pirmās ziņas par vācu tirdzniecības kuģu ienākšanu Rīgas lībiešu ostā. Atklājuši, nevis nodibinājuši Rīgu, vācu tirgotāji šeit drīz izveidoja savu tirdzniecības faktoriju, kas bija nozīmīgs solis starptautiskās tirdzniecības veicināšanā.

== Reliģija ==
Vikingi ticēja pagānu dieviem. Augstākais dievs bija [[Odins]], [[Tors (mitoloģija)|Tors]] bija karotāju dievs, bet [[Freija]] rūpējās par tīrumiem, pļavām un mājlopiem. Ap 1000. gadu Ziemeļvalstīs tika pieņemta kristīgā ticība.

== Skatīt arī ==
* [[Normānisma teorija]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20081218121229/http://vesture.sauc.lv/index.php?option=com_content&task=view&id=32&Itemid=1 Buks A. Vikingi — korporatīvās saites un goda kodekss.] {{lv ikona}}
*[https://www.youtube.com/watch?v=8dtoVmY96l8 Эпоха викингов, часть 1: У истоков эпохи викингов] (krieviski)
{{Vikingu pilsētas}}
{{autoritatīvā vadība}}

[[Kategorija:Vikingi]]
[[Kategorija:Viduslaiki]]
[[Kategorija:Skandināvijas vēsture]]
[[Kategorija:Dānijas vēsture]]
[[Kategorija:Norvēģijas vēsture]]
[[Kategorija:Zviedrijas vēsture]]