{{BioTakso infokaste
| attēls        = Peppermint and Corsican mint plant.jpg
| valsts        = Plantae
| valsts_lv     = Augi
| nodalījums    = Angiospermae
| nodalījums_lv = Segsēkļi
| klase         = Magnoliopsida
| klase_lv      = Divdīgļlapji
| rinda         = Lamiales
| rinda_lv      = Panātru rinda
| dzimta        = Lamiaceae
| dzimta_lv     = Lūpziežu dzimta
| ģints         = Mentha
| ģints_lv      = Mētras
| suga          = M. x piperita
| suga_lv       = Piparmētra
| binomial      = Mentha x piperita
| iedalījums    =
}}
'''Piparmētra''' (''Mentha x piperita'') ir daudzgadīgs, kultivēts [[lūpziežu dzimta]]s [[mētras|mētru ģints]] [[ārstniecības augi|ārstniecības augs]], kas jau kopš senseniem laikiem plaši pazīstams visā pasaulē. Piparmētras sastāvā esošā [[ēteriskās eļļas|ēteriskā eļļa]] satur [[mentols|mentolu]] (~50%). Atsvaidzinošās iedarbības un patīkamās, svaigās garšas dēļ šo augu izmanto arī [[pārtika]]s un [[parfimērija]]s [[rūpniecība|rūpniecībā]]. Piemēram — [[zobu pasta|zobu pastu]], [[košļājamā gumija|košļājamo gumiju]] un sūkājamo [[konfekte|ledeņu]] [[ražošana|ražošanā]].

== Apraksts ==
[[Attēls:Mentha-piperita.JPG|thumb|left|Piparmētras ziedi.]]
Piparmētru stāvā, zarainā, zaļā [[stublājs|stublāja]] garums sasniedz 30–80&nbsp;cm, iegareno, smailo, panātrēm (piemēram, [[baltā panātre]]) līdzīgo [[lapas|lapu]] garums — 3–8&nbsp;cm, bet platums — līdz 2,5&nbsp;cm. Piparmētras gaiši violetie [[zieds|ziedi]] sakārtoti vārpveidīgās [[ziedkopa|ziedkopās]] stublāja un zaru galos. Piparmētra zied no [[jūlijs|jūlija]] līdz [[augusts|augustam]].<ref>[https://www.latvijasdaba.lv/augi/mentha-x-piperita-l/ Sugu enciklopēdija '“Latvijas daba'”]. Skatīts: 19.12.2023</ref>

Piparmētra izceļas ar spēcīgu mētru smaržu.

== Izplatība un biotopi ==
Piparmētra pirmo reizi tika atklāta kādā Anglijas dārzā, iespējams, kā nejaušs [[ūdens mētra]]s (''Mentha aquatica'') un [[krūzmētra]]s (''M. spicata'') krustojums. Šo atklājumu 1696. gadā aprakstīja [[Džons Rejs]] (''John Ray'').<ref>Porter, C. L. (1951). "The History of Mentha piperita and Its Economic Importance in Indiana". Proceedings of the Indiana Academy of Science.</ref> Tā kā krūzmētra pati jau ir divu sugu (''M. longifolia'' un ''M. rotundifolia'') krustojums, piparmētra lielākoties ir sterils trīskāršs hibrīds. To var [[Augu veģetatīvā pavairošana|pavairot veģetatīvi]] — ar ceru dalīšanu vai ar zaru spraudeņiem, jo augs sēklas neveido. Augs tagad tiek plaši kultivēts daudzos pasaules reģionos, reizēm tas ir sastopams savvaļā kopā ar savām vecāku sugām.

Latvijā piparmētru kā vērtīgu ārstniecības augu un garšaugu plaši audzē [[dārzs|dārzos]]. Atsevišķi eksemplāri mēdz augt dārzu tuvumā nezālienēs vai krūmājos, bet izteikti [[savvaļa|savvaļā]] Latvijā piparmētras neaug.

== Izmantošana ==
=== Piparmētra pārtikas ražošanā ===
[[Kulinārija|Kulinārijā]] plaši un daudzpusīgi izmanto svaigas un žāvētas piparmētru lapas, kā arī stublāju galotnes. Piparmētru pievieno ēdieniem, gatavojot saknes, dārzeņus un salātus, [[gaļa]]s un [[zivis|zivju]] ēdienus, zupas, mērces, konservus. [[Angļi]], piemēram, tradicionāli pievieno piparmētru [[jērs|jēra]] gaļas ēdieniem. Izplatīta ir arī piparmētru mērce ''(Mint Sauce)'', kas gatavota no žāvētām vai svaigām piparmētru lapām, [[etiķis|etiķa]], [[cukurs|cukura]] un [[sāls]] un kas labi “sader” kopā ar gaļas ēdieniem. [[Latvieši]], savukārt, pievienotu piparmētru “smagiem ēdieniem” — skābētiem ēdieniem, zirņu zupām, u.tml., jo augam piemīt arī īpatnība mazināt gāzu uzkrāšanos gremošanas traktā un sāta sajūtu. ''Mentha piperita'' ir neatņemama sastāvdaļa [[garšvielas|garšvielu]] maisījumos. Piparmētra ir lieliska piedeva saldajiem ēdieniem un to izmanto ievārījumu, kompotu un želeju pagatavošanā. Svaigas auga lapiņas noder arī dažādu veidu ēdienu garnēšanai (piemēram, pasniedzot gaļas ēdienus vai [[saldējums|saldējumu]]).

Piparmētras izcelsmes vieta ir [[Eirāzija]]s kontinents, bet mūsdienās piparmētra pazīstama visā [[pasaule|pasaulē]] un komerciālos nolūkos to masveidā audzē [[Amerikas Savienotās Valstis|ASV]], [[Ēģipte|Ēģiptē]] un citur. Piem., [[Japāna|Japānā]] audzētā piparmētra ir galvenais avots mentola komerciālajā ražošanā pasaulē.

Iespējams, daudzi piparmētru asociēs nevis ar tās ārstnieciskajām īpašībām un pielietojumu medicīnā, bet gan ar košļājamo gumiju un konfekšu [[bizness|biznesu]]. Kopš [[19. gadsimts|19.gs.]] beigām — [[20. gadsimts|20.gs.]] sākuma, kad ASV parādījās pirmās modernās [[zobu pasta]]s, košļājamās gumijas un mentola konfektes, šo produktu popularitāte, šķiet, tikai pieaug. Mūsdienās ~ 45% piparmētru ražas tiek patērēts tieši košļājamo gumiju un konfekšu ar mentola garšu ražošanā.

=== Piparmētra parfimērijas ražošanā ===
[[Parfimērija]]s [[rūpniecība|rūpniecībā]] piparmētru izmanto elpas atsvaidzinātāju, antiseptiksu mutes dobuma skalotāju, zobu pastu, sejas un ķermeņa [[kosmētika]]s, aromātisku eļļu, vannas līdzekļu u.c. produktu ražošanā.

=== Ārstnieciskās īpašības ===
[[Attēls:Mentha_×_piperita_-_Köhler–s_Medizinal-Pflanzen-095.jpg|thumb|1887. gada ilustrācija.]]
Piparmētrai tautas medicīnā piedēvē plašas ārstnieciskās īpašības, kuru esamība vai nozīmība medicīnas pētījumos pagaidām nav pierādīta kā efektīva.

Augu lieto [[saaukstēšanās]] un [[gripa]]s gadījumos, pret [[kakls|kakla]] [[sāpes|sāpēm]] un [[bronhīts|bronhītu]]. Daži drogu izmanto gan kā tonizējošu, gan arī kā [[nervi|nervus]] nomierinošu līdzekli. Atsvaidzinošās [[garša]]s dēļ piparmētru ierasti lieto pret sliktu dūšu, [[vemšana|vemšanu]], vēdera sāpēm un uzpūšanos, gāzu uzkrāšanos, kā arī ēstrgribas rosināšanai, lai veicinātu [[žults]] izdalīšanos. To var lietot arī kā vieglu diurētisku līdzekli. Piparmētrai piedēvē arī dezinficējošu iedarbību un to nereti izmanto ārīgi [[iekaisums|iekaisumu]], sasitumu un [[brūce|brūču]] dziedēšanā. Ārīgi piparmētru vēl izmanto, lai pagatavotu dažādas dziedinošas un sāpes remdējošas [[komprese]]s, nomierinošas aromātiskas peldes, u.c. Uzskata, ka piparmētrai piemīt [[audzējs|pretaudzēju]] aktivitāte.

==== Ārstniecisko preparātu pagatavošana ====
Piparmētru [[zāļu tēja|tējas]] pagatavošanai izmanto auga lapas, kuras parasti novāc sausā laikā piparmētras ziedēšanas sākumā (novāc visus lakstus, vēlāk atdalot lapiņas no stumbra. Pēc piparmētru ražas novākšanas lapiņas ilgstoši var uzglabāt žāvētā vai saldētā veidā). Lai pagatavotu tēju, svaigas vai žāvētas lapiņas aplej ar vārošu ūdeni un ļauj ievilkties. Drogas derīguma laiks ir 2 gadi.<ref>Rubine H., Eniņa V. ''Ārstniecības augi''. Rīga: Zvaigzne ABC, 2004. 223. lpp. ISBN 9984-36-218-3</ref>

=== Citas īpašības ===
Augs satur [[pulegons|pulegonu]], kas ir [[paleju mētra]]s sastāvā. Pulegons ir stiprs [[insekticīds]]. To var izmantot kukaiņu atbaidīšanā.

== Dažas citas no mētru ģints sugām ==
Kultivētā piparmētra ({{val|en|peppermint}}) ir {{TaksoSaite|Mentha aquatica|ūdens mētras|Ūdens mētra}} ({{val|en|watermint}}) un reti sastopamās {{TaksoSaite|Mentha spicata|krūzmētras|Krūzmētra}} ({{val|en|spearmint}}) [[suga|sugu]] [[Hibrīds (bioloģija)|hibrīds]]. Vēl [[Latvija|Latvijā]] sastopamas {{TaksoSaite|Mentha arvensis|tīruma mētra}} un {{TaksoSaite|Mentha x gentilis|staltā mētra}}, reti atrodama {{TaksoSaite|Mentha longifolia|garlapu mētra}} un {{TaksoSaite|Mentha x verticillata|mieturu mētra}}.

Pasaulē izplatīti daudz dažādu piparmētru paveidi, kas atšķiras gan pēc ārējā izskata, gan [[ķīmiskais sastāvs|ķīmiskā sastāva]].

== Atsauces ==
{{Atsauces}}

== Ārējās saites ==
* [http://www.mintstills.com/ ''American Mint''] {{Webarchive|url=https://web.archive.org/web/20051025060219/http://www.mintstills.com/ |date={{dat|2005|10|25||bez}} }} — saite uz lapu [[angļu valoda|angļu valodā]], kas sniedz vēsturisku ieskatu piparmētru eļļas ražošanā

[[Kategorija:Ārstniecības augi]]
[[Kategorija:Garšaugi]]