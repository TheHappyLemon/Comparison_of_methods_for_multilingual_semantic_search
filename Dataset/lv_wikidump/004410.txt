[[Attēls:Vote.svg|thumbnail|200px|Politiskā vara vairums valstīs tiek sadalīta pēc tā, kā cilvēki ir balsojuši [[vēlēšanas|vēlēšanās]]]]
'''Politika''' ({{val|el|πολιτικά}}, ''politiká'' — ‘valsts darīšanas’) ir sabiedrisks process, kurā dažādas iedzīvotāju [[interešu grupa]]s, nacionālas un starptautiskas [[institūcija]]s, [[uzņēmums|uzņēmumi]] vai atsevišķi [[indivīds|indivīdi]], veic darbības savu oficiālu vai neoficiālu [[vara]]s, ietekmes, ekonomisko vai citu mērķu sasniegšanai. Politika plašākā nozīmē ietver arī aktivitātes, caur kurām cilvēki pieņem, uztur un maina vispārējos noteikumus, kas regulē viņu dzīvi.<ref name=":0">{{Grāmatas atsauce|title=Politics|last=Andrew.|first=Heywood,|publisher=Palgrave Macmillan|isbn=0230363385|url=https://www.worldcat.org/oclc/798132841|edition=4th ed|location=Houndmills, Basingstoke, Hampshire|date=2013|oclc=798132841}}</ref> Politika tādēļ ir ļoti saistīta ar [[konflikts|konflikta]] un sadarbības fenomenu.<ref name=":0" />

Klasiskā politikas izpratne ir cēlusies no [[Senā Grieķija|Senās Grieķijas]] un vārds “politika” ir cēlies no vārda polise, kas tiešā tulkojumā no [[Grieķu valoda]]s nozīmē “pilsētvalsts”.<ref name=":0" /> Senajā Grieķijā sabiedrība bija sadalīta vairākās [[pilsētvalsts|pilsētvalstīs]] un katrā pilsētvalstī pastāvēja sava pārvaldes sistēma, no tā arī izriet vārds politika - “polises darīšanas” jeb mūsdienu izpratnē “valsts darīšanas”.<ref name=":0" /> Jau tā laika darbos tika spriests par sabiedrību un politiku, piemēram, [[Platons|Platona]] ''“Valsts”'', [[Aristotelis|Aristoteļa]] ''“Politika”''. Savā grāmatā "''Politika"'' Aristotelis apgalvoja, ka “cilvēks pēc dabas ir politisks dzīvnieks” ar ko viņš uzskatīja, ka tikai politiskā sabiedrībā cilvēks var sasniegt pilnību un dzīvot “labu dzīvi”. Aristotelis uzskatīja, ka politika ir ētiska aktivitāte, kuras virsuzdevums ir taisnīgas sabiedrības veidošana, savukārt Platons bija skarbs demokrātijas kritiķis un savā darbā apgalvoja to, ka varai būtu jāpieder izglītotajai elitei, karaļiem-filozofiem.<ref name=":0" />

Politika sevī ietver arī procesu, caur kuru valsts piešķir atbalstu, apbalvojumu vai sodu, reaģējot pret notikumiem sabiedrībā vai sabiedrības spiediena<ref name=":0" />. Šādi politika tiek īstenota ar formālu vai autoratīvu lēmumu, kas liek pamatus rīcības plānam, kas ir saistošs visai [[sabiedrība]]i.<ref name=":0" />

Politikas studijas pēc būtības pēta valsts pārvaldi vai plašākā kontekstā to, kā tiek īstenota varas un autoritātes pielietošana <ref name=":0" />. [[Zinātne]]s nozare, kurā tiek pētīta politika, ir [[politoloģija]]. Ir izšķiramas vairākas pieejas politikas pētniecībā kā zinātņu nozarē, piemēram, politiskā filozofija – [[normatīvā pieeja]], kā arī empīriskā pieeja, kuras ietvaros pēta institūcijas un struktūras (institucionālisms), uzvedības analīze (biheiviorisms, racionālās izvēles teorija) un citas pētniecības pieejas.<ref name=":0" />

Tiek atšķirta [[iekšpolitika]] un [[ārpolitika]], iezīmējot atšķirību starp to, kas notiek valsts iekšienē un kas notiek attiecībās starp valstīm.<ref name=":0" /> Šis iekšpolitikas un ārpolitikas sadalījums ir uzturējis arī studiju disciplīnas – politikas zinātne un starptautiskās attiecības. Tomēr globalizācijas ietekmē, kuras pamatā ir starpvalstu attiecības un valstu atkarība vienai no otras, mazinās šo divu nošķīrumu nozīmība.<ref name=":0" />

Politisko procesu sākšanās priekšnosacījums ir [[sabiedrība]]s strukturēšanās [[Neolīta revolūcija]]s laikā un līdz ar to atšķirīgu interešu veidošanās dažādās iedzīvotāju grupās.

== Atsauces ==
{{atsauces}}

{{politika-aizmetnis}}

{{autoritatīvā vadība}}

[[Kategorija:Politika| ]]