{{ezera infokaste
|ezers=Ēri ezers
|attēls=Lake Erie looking southward.jpg
|map = ASV#Kanāda
| plat_d=42 | plat_m=30 | plat_s= | plat_NS=N
| gar_d=81 | gar_m=0 | gar_s= | gar_EW=W
|platība=25 719
|garums=388
|Vid_dziļums=19
|Max_dziļums=64
|tilpums=484
|augstums_vjl=173
|izteka=[[Niagāra]]
|baseins=
|valstis=[[Amerikas Savienotās Valstis|ASV]]<br />[[Kanāda]]
|salas=24 lielākas salas, daudz sīkāku salu
|pilsētas=[[Bufalo]]<br />[[Klīvlenda]]<br />[[Tolēdo (ASV)|Tolēdo]]
}}
'''Ēri ezers''' ({{val|en|Lake Erie}}; nosaukts ēri cilts vārdā - šie indiāņi dzīvoja ezera dienvidu krastā) ir 11. lielākais pasaules ezers<ref>[http://www.factmonster.com/ipka/A0001777.html factmonster.com]</ref> un ceturtais lielākais no [[Lielie ezeri|Lielajiem ezeriem]]. Ēri ezeru eiropieši sasniedza pēdējo, [[1669]]. gadā, pēc pārējo Lielo ezeru atklāšanas. Salīdzinājumā ar pārējiem Lielajiem ezeriem Ēri ezers ir vistālāk dienvidos, seklākais un pēc tilpuma mazākais. Ziemeļos no ezera atrodas [[Kanāda]]s province - [[Ontārio]], bet dienvidos - [[Amerikas Savienotās Valstis|ASV]] štati [[Mičigana]], [[Ņujorka (štats)|Ņujorka]], [[Ohaio (štats)|Ohaio]], [[Pensilvānija]]. Ezera krastā atrodas Kanādas tālākais dienvidu punkts - šeit atrodas [[Pointpelē nacionālais parks]].

== Saimniecība un vides problēmas ==
Ēri ezers rada labvēlīgus apstākļus lauksaimniecībai tam pieguļošajās zemēs - ezera ziemeļu krasts apgādā Kanādu ar augļiem un dārzeņiem, te atrodas arī vīna dārzi. Ezers ir bagāts ar daudzām zivju sugām un piemērots zvejai - Ēri ezerā joprojām ir pasaulē lielākā saldūdens zivju nozveja. Jau 1960. gados ezerā tika atklāts piesārņojums un vēl joprojām norisinās debates par to, vai vajadzētu nozveju turpināt. Šis ir visvairāk piesārņotais no Lielajiem ezeriem. [[1969]]. gadā Ēri ezerā ietekošā Kujahogas upe bija tik ļoti piesārņota ar naftas produktiem, ka upē notika postošs ugunsgrēks. Ezerā jau kopš 1960. gadiem izpaužas [[eitrofikācija]]s process ar aļģu masveida "ziedēšanu". Mūsdienās piesārņojums ir samazinājies, taču ezera centrālajā daļā joprojām saglabājusies mirusī zona. Ezerā ievazātas daudzas tam svešas sugas.

== Ģeogrāfija, klimata īpatnības ==
[[Attēls:Lake Erie sunglint.JPG|200px|left|thumb|Ēri ezers no kosmosa]]
Ezera rietumu daļa ir salīdzinoši seklāka - vidējais dziļums ir 13 m un maksimālais dziļums - 19 m. No Lielajiem ezeriem Ēri ezers visātrāk un visbiežāk aizsalst. Ūdens apmaiņa ezerā notiek salīdzinoši ātri - 2,6 gados. Ezera seklums rada salīdzinoši lielākus draudus krastā esošajām pilsētām - spēcīgu vētru laikā ūdens tiek sadzīts vēja virzienā. [[2003. gads|2003]]. gada novembra vētras laikā [[Bufalo]] pilsētā ūdens vidējais līmenis cēlās par 2,1 metru, viļņu augstums sasniedza 4,5 metrus.

Galvenā [[ieteka]] ezerā ir [[Detroitas upe]], kas no [[Hūrons|Hūrona]] nes trīs Lielo ezeru ūdeni. Izteka - [[Niagāras upe]]. Tā kā uz Niagāras atrodas [[Niagāras ūdenskritums]], Ēri ezeru ar [[Ontārio ezers|Ontārio ezeru]] savieno Vellendas kanāls.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]

{{autoritatīvā vadība}}

[[Kategorija:ASV ezeri]]
[[Kategorija:Kanādas ezeri]]