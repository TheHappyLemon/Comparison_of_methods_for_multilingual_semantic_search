{{Mākslinieka infokaste
| name = Janis Rozentāls
| image = 2458 Janis Rozentals.jpg
| imagesize = 200px
| caption = Janis Rozentāls
| birthname = 
| birthdate = {{dat|1866|3|18}}
| location = [[Saldus pagasts|Saldus pagasta]] „Bebri”, [[Kuldīgas apriņķis]], [[Kurzemes guberņa]], [[Krievijas Impērija]]<br />(tagad {{LAT}})
| deathdate = {{miršanas datums un vecums|1916|12|26|1866|3|18}}
| deathplace = [[Helsinki]], [[Somijas lielhercogiste]], [[Krievijas Impērija]]<br />(tagad {{FIN}})
| nationality = [[latvieši|latvietis]]
| field = [[glezniecība]]
| training = 
| movement = [[impresionisms]]
| famous works = 
| patrons = 
| awards = 
}}
'''Janis Rozentāls''' (dzimis {{dat|1866|3|18}} [[Saldus pagasts|Saldus pagastā]]; miris {{dat|1916|12|26}}<ref>Rozentālu ģimene. Elita Sproģe. J.Rozentāla Saldus mākslas un vēstures muzejs.2008.</ref> [[Helsinki|Helsinkos]], [[Somija|Somijā]]) bija [[latvieši|latviešu]] gleznotājs. Latvijas mākslas vēsturē tiek vērtēts kā viena no centrālajām gadsimtu mijas perioda personībām. Tematiskajā un mākslinieciskās formas aspektā uzskatāms par daudzpusīgāko perioda mākslinieku.<ref>{{Tīmekļa atsauce |url=http://www.makslasvesture.lv/index.php/Janis_Rozent%C4%81ls |title=Janis Rozentāls |access-date={{dat|2014|01|05||bez}} |archiveurl=https://web.archive.org/web/20140228160525/http://www.makslasvesture.lv/index.php/Janis_Rozent%C4%81ls |archivedate={{dat|2014|02|28||bez}} }}</ref>

== Dzīves gājums ==
[[Attēls:Monument of Janis Rozentāls. Saldus.jpg|thumb|left|150px|Jaņa Rozentāla piemineklis Saldū]]
Janis Rozentāls dzimis 1866. gada 18. martā [[Saldus pagasts|Saldus pagasta]] „Bebru” mājās kalēja Miķeļa Rozentāla un viņa sievas Lavīzes ģimenē. Janis pabeidza [[Saldus Krauzes skola|Saldus Krauzes skolu]] un pēc tam iestājās [[Kuldīgas apriņķa skola|Kuldīgas apriņķa skolā]], bet pēc pusotra gada līdzekļu trūkuma dēļ bija spiests mācības pārtraukt un 1880. gadā doties uz Rīgu peļņā. Strādāja modes preču veikalā, par bufetes puiku un pircēju aicinātāju, beidzot pie daiļkrāsotāju meistara [[Jūliuss Celēvičs|J. Celēviča]] viņš apguva krāsotāja amatu, sākumā kā māceklis, no 1885. gada kā zellis. No 1885. līdz 1888. gadam Rozentāls mācījās [[Rīgas vācu amatnieku biedrības amatniecības skola|Rīgas Amatnieku biedrības amatniecības skolā]]. 1888. gadā skolas darbu izstādē [[Pēterburgas Mākslas akadēmija|Pēterburgas Mākslas akadēmijā]] viņš ieguva sudraba medaļu.

1888. gada 29. jūlijā J. Rozentāls kā brīvklausītājs iestājās Pēterburgas Mākslas akadēmijas glezniecības nodaļā, kuru viņš beidza 1894. gadā. Krievu mākslas reālisms veidoja viņa mākslas profesionālos pamatus, bet tās saturā bija latviešu tautas dzīve, Latvijas daba, mitoloģijas un vēstures motīvi.<ref>{{Grāmatas atsauce|title=Latviešu glezniecība|last=M.Ivanovs|first=|publisher=Liesma|year=1980|isbn=|location=Rīga|pages=229}}</ref> Viņa diplomdarbs „[[No baznīcas]]” (1894) bija pirmais diplomdarbs akadēmijā ar nacionālu sižetu; kādā no [[Rūķis (mākslinieku pulciņš)|mākslinieku pulciņa „Rūķis”]] sanāksmēm Rozentāls to nolēma gleznot dzimtajā Saldus pusē. Par darbu Rozentāls ieguva pirmās pakāpes mākslinieka nosaukumu un vairākus gadus dzīvoja Pēterburgā.

1895. gada vasaru pavadīja [[Puzenieki|Puzenieku muižā]], kur viņš gleznoja muižas īpašnieka [[Grothusi|Grothusa]] un viņa meitas Kerijas [[ģīmetne]]s.<ref>[http://www.arterritory.com/lv/teksti/recenzijas/5888-dazu_skaistu_ziedu/ Dažu skaistu ziedu] [[Pēteris Bankovskis]] 2016. gada 2. septembrī</ref>

1897. gadā [[Arhips Kuindži|Arhipa Kuindži]] vadībā viņš apceļoja Vāciju, Franciju un Austriju.

1900. gadā Rozentāls atgriezās uz pastāvīgu dzīvi Latvijā, sākumā Saldū, no 1901. gada [[Rīga|Rīgā]], kur 1902. gadā viņš iepazinās un 1903. gadā Helsinkos apprecējās ar somu dziedātāju Elliju Forseli. [[Konstantīns Pēkšēns]] īpaši viņam savā mājā [[Alberta iela (Rīga)|Alberta ielā 12]] izbūvēja darbnīcu (tagad tur atrodas [[Jaņa Rozentāla un Rūdolfa Blaumaņa muzejs]]). 1905.—1906. gadā Rozentāls strādāja par pasniedzēju [[Blūma skola|Venjamiņa Blūma mākslas skolā]] un 1906.—1913. gadā [[Rīgas pilsētas mākslas skola|Rīgas Pilsētas mākslas skolā]], bija arī mēnešraksta „[[Vērotājs]]” un žurnāla „[[Druva (laikraksts)|Druva]]” mākslinieciskais redaktors. Rozentāla personālizstādes notika 1910. gadā Jelgavā, 1910., 1912. un 1913./1914. gadā Rīgā. 1910. gadā viņš apgleznoja [[Rīgas Latviešu biedrība]]s fasādi.

Pēc [[Pirmais pasaules karš|Pirmā pasaules kara]] sākuma un Vācijas armijas tuvošanās Rīgai Rozentāls 1915. gadā kopā ar ģimeni pārcēlās uz [[Helsinki]]em. 1916. gadā viņš smagi saslima un mira 1916. gada 26. decembrī Brendas salā Helsinkos pie [[molberts|molberta]] ar otu rokā. 
1920. gadā Rozentāla pīšļus no Helsinkiem pārapbedīja Rīgas 2. [[Rīgas Meža kapi|Meža kapos]].

== Daiļrades raksturojums ==
Rozentāls bija viens no pirmajiem, kas 19. gadsimta beigās glezniecībā precīzi un tieši sāka atainot tautas dzīvi. Nozīmīgu vietu gleznotāja darbībā ieņēma [[portrets]], tomēr viņš gleznojis arī sadzīves žanra ainas, simboliskas un fantastiskas kompozīcijas ar mitoloģiskiem, bībeliskiem vai latviešu folkloras sižetiem, ainavas, [[altārglezniecība|altārgleznas]], darbojies monumentālajā mākslā, lietišķajā un stājgrafikā. Individuālajā stilā atspoguļojas gadsimtu mijai raksturīgas stilistiskās pārvērtības — atbrīvošanās no akadēmiskās skolas, [[impresionisms|impresionisma]], [[simbolisms|simbolisma]], [[jūgendstils|jūgendstila]], [[postimpresionisms|postimpresionisma]] iespaidi.

Sižetiski 1890. gados Rozentāla daiļradē dominēja tautas dzīves tēlojums („Uz lieveņa”, „Veļas mazgātājas” utt.), sadzīviskais žanrs. Šī žanra darbiem ir līdzība ar [[Rūdolfs Blaumanis|Blaumaņa]] lauku dzīves tēlojumiem, ar to daļēji izskaidrojama viņu abu draudzība. Rozentāls gleznojis arī [[akvareļglezniecība|akvareļus]] par sadzīves tēmām („Tirgus”, „Krogā” utt.); tiešs dzīves vērojums šeit apvienots ar ironisku sadzīves norišu vērtējumu. Rozentāla žanra kompozīcijās vērojams liels ainavu īpatsvars. Rozentāls daudz gleznoja portretus, arī daudzu ievērojamu savu laikabiedru portretus (piemēram, [[Vilhelms Purvītis|Vilhelma Purvīša]], Rūdolfa Blaumaņa). Nereti portreti un sadzīviskās gleznas tika gleznotas, izmantojot fotogrāfijas, piemēram, [[Jānis Krēsliņš (mākslinieks)|Jāņa Krēsliņa]] fotogrāfijas. Jānis Krēsliņš un Janis Rozentāls abi kopā bija mācījušies [[Rīgas Mazā ģilde|Rīgas Mazās ģildes]] Krāsotāju cunftē par zeļļiem pie meistara J.Celēviča.<ref name=tuc>Gunta Tuča, Linda Safranoviča, Iveta Mikijanska (2013) "Malēnieša Jāņa Krēsliņa - daiļkrāsotāja, etnogrāfa, mākslinieka - personības veidošanās", Letonikas bibliotēka, {{ISBN|978-9934-8052-3-3}} Apgāds "LZA Vēstis".</ref>

Rozentāla daiļradē nozīmīgu vietu ieņem jūgendstila un simbolisma darbi, kam raksturīgs teiksmains sižets un jūgendisks kolorīts. Par sevišķi izcilu jūgendstila paraugu Rozentāla mākslā uzskata darbu „[[Princese ar pērtiķi]]” (1913).<ref>[http://www.latvijasmaksla.lv/darbi/457 Latvijas mākslas klasika<!-- Bota izveidots nosaukums -->]</ref>

== Gleznas ==
<gallery>
Attēls:Rozentals Pec dievkalpojuma.jpg|[[Pēc dievkalpojuma]] (No baznīcas) (kakas laika)
Attēls:Rozentals No kapsetas.jpg|No kapsētas (1895)
Attēls:Rozentals Makslinieka darbnica.jpg|[[Mākslinieka darbnīca (Rozentāls)|Mākslinieka darbnīca]] (1896)
Attēls:Rozentals Nave.jpg|Nāve (1897)
Attēls:Rozentals Teika 1899.jpg|Teika (1899)
Attēls:Rozentals Livenes portrets.jpg|Firstenes Šarlotes Līvenas portrets (1899)
Attēls:Rozentals Pasportrets.jpg|Pašportrets (1900)
Attēls:Rozentals Federa portrets 1901.jpg|P. Federa portrets (1901)
Attēls:Rozentals Engelharts.jpg|Barona [[Rūdolfs fon Engelharts|Rūdolfa fon Engelharta]] portrets (1901)
Attēls:Rozentals Virietis ar papirosu.jpg|Vīrietis ar papirosu (1901)
Attēls:Rozentals Merijas Grosvaldes projekts.jpg|Mērijas Grosvaldes portrets (1902)
Attēls:Rozentals Melna cuska.jpg|Melna čūska miltus mala (1903)
Attēls:Janis Rozentals - Under the Cherry Tree.jpg|Zem ķirškoka (1904)
Attēls:Rozentals Velas mazgatajas.jpg|Veļas mazgātājas (1904)
Attēls:Rozentals Zem piladza.jpg|Zem pīlādža (1905)
Attēls:Rozentāls Velna ģimene.jpg|Velna ģimene (Pēc pirmajiem gaiļiem) (1905)
Attēls:Rozentals Cilvekmeita un dabas gari.jpg|Cilvēkmeita un dabas gari (1907)
Attēls:Rozentals Blaumana portrets.jpg|Blaumaņa portrets (1908)
Attēls:Rozentals Veranda Kapri.jpg|Uz terases (Veranda Kapri) (1912)
Attēls:Rozentals Saules meitas.jpg|Saules meitas (1912)
Attēls:Rozentals gimene sigulda.jpg|Ģimene Siguldā (1913)
Attēls:Rozentals pavasaris sigulda.jpg|Pavasaris Siguldā (1913)
Attēls:Rozentals Pikniks.jpg|Pikniks (1913)
Attēls:Janis Rozentals - Princess with a Monkey.jpg|[[Princese ar pērtiķi]] (1913)
Attēls:Jroz 007.jpg|Māte ar bērnu (1914)
Attēls:Janis Rozentals - At the Source.jpg|Pie avota (1914)
Attēls:Janis Rozentals - Italian Landscape.jpg|Itālijas ainava (1915)
Attēls:Rozentals Arkadija.jpg|Arkādija (1916)
Attēls:Rozentals Vignere Grinberga.jpg|M.Vīgneres-Grīnbergas portrets (1916)
</gallery>

== Atsauces ==
{{Commonscat|Janis Rozentals}}
{{atsauces}}

== Ārējās saites ==
{{Enciklopēdiju ārējās saites}}

{{Latvijas kultūras kanons}}
{{Autoritatīvā vadība}}

{{DEFAULTSORT:Rozentāls, Janis}}
[[Kategorija:1866. gadā dzimušie]]
[[Kategorija:1916. gadā mirušie]]
[[Kategorija:Saldus novadā dzimušie]]
[[Kategorija:Janis Rozentāls| ]]
[[Kategorija:Latvijas kultūras kanonā ietvertās vērtības]]