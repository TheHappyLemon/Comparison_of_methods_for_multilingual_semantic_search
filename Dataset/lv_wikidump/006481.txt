{{infokaste+}}
{{atsauces+}}
{{citas nozīmes|ūdenī dzīvojošiem mugurkaulniekiem|Zivis (nozīmju atdalīšana)|zivis}}
[[Attēls:Guppy-male.jpg|thumb|258x258px|{{TaksoSaite|Poecilia reticulata|Gupija}}]]
'''Zivis''' ir [[Ūdens|ūdenī]] dzīvojoši [[mugurkaulnieki]]. Ar retiem izņēmumiem zivis apdzīvo visus [[Zeme|zemeslodes]] ūdensbaseinus, tās pielāgojušās visdažādākajiem ūdens vides apstākļiem no [[Ekvators|ekvatora]] līdz poliem, no [[Okeāns|okeānu]] dzīlēm un [[Pazemes ūdeņi|apakšzemes ūdeņiem]] līdz pat augstu [[Kalns|kalnu]] [[Avots|avotiem]]. Pie zivju virsklases pieder ārkārtīgi daudz formu: recento zivju vien ir vairāk nekā 20 tūkstoši sugu.

Peldēšanā galvenā nozīme parasti ir [[Aste|astes]] nodalījuma sāniskām kustībām. 

Zivis (arī [[apaļmutnieki|apaļmutniekus]]) pēta [[zooloģija]]s apakšnozare — [[ihtioloģija]]. [[Izmiršana|Izmirušās]] zivis pēta [[paleoihtioloģija]].

== Dzīvesvietas ==
Ūdeņos, kuros dzīvo zivis, ir atšķirīgs [[ūdens sāļums]], [[Skābeklis|skābekļa]] daudzums un [[temperatūra]]. Palielinoties dziļumam, pieaug ūdens [[spiediens]], samazinās [[Gaisma|apgaismojums]] un pasliktinās barošanās apstākļi. Evolūcijas procesā zivis pielāgojušās dzīvei dažādos apstākļos.
[[Attēls:Hal - Melanocetus johnsonii - 4.jpg|thumb|[[Melnā velnzivs]] (''Melanocetus johnsonii'')]]
Vairums zivju dzīvo [[Jūra|jūrās]] un [[Okeāns|okeānos]]. Daļa no tām mīt ūdens klaidā ([[haizivis]], [[tunči]] un [[mencas]]), citas - [[Gultne|gultnei]] tuvos slāņos vai uz gultnes ([[rajas]] un [[plekstes]]).

Daļa saldūdens zivju ir pielāgojušās dzīvei stāvošos ūdeņos ([[karūsas]] un [[Līnis|līņi]]), daļa - tikai tekošā ūdenī ([[foreles]] un [[Salate|salates]]). Saldūdens zivis, tāpat kā jūras zivis, uzturas gan brīvā ūdenī, gan pie gultnes.

Caurceļotājas zivis ([[Storu dzimta|stores]], [[ketas]] un dažas [[Siļķu dzimta|siļķu sugas]]) noteiktos dzīves periodos dzīvo jūrā, citos - [[Upe|upēs]].

== Uzbūve ==
Zivju uzbūve pielāgota aktīvam, kustīgam [[Dzīvesveids|dzīvesveidam]] ūdenī, aktīvai [[Barība|barības]] satveršanai ar košanai piemērotiem žokļiem.

Zivis elpo ar [[žaunas|žaunām]], kas atrodas uz žaunu loku ārējām malām, žaunu loki sadalīti kustīgi savienotos posmos.

[[Bioloģisks ķermenis|Ķermenis]] vairumam zivju klāts [[zvīņas|zvīņām]], ir īsti [[zobi]]; pāra [[ekstremitātes]] — [[Krūšu spura|krūšu]] un [[Vēdera spuras|vēdera]] [[spuras]] regulē kustību-, nepāra spuras darbojas, kā stabilizatori.

Bez labi attīstītiem [[oža]]s, [[redze]]s un [[Mehāniskais līdzsvars|līdzsvara]]-[[dzirde]]s [[maņu orgāni]]em, tāpat kā [[apaļmutnieki]]em, ir arī [[sānu līnija]]s maņu orgāni, kas attīstījušies [[āda|ādā]]. [[Asinsrites orgānu sistēma|Asinsrites loks]] vairumam zivju ir viens, ar nesajauktām [[asinis|asinīm]], [[Sirds|sirdī]] ir tikai venozas [[asinis]]. [[Skelets]] var būt no [[Skrimslis|skrimšļa]] vai [[Kauls|kaula]]. [[Galvaskauss]] sastāv no nekustīgi, ar [[mugurkauls|mugurkaulu]] savienotas galvaskausa kapsulas un [[Viscerālais skelets|viscerālā skeleta]].

=== Ārējā uzbūve ===
Zivju ķermenis sastāv no [[galva]]s, [[Viduklis|vidukļa]] un [[aste]]s. Šo nodalījumu robežas iezīmē žaunu vāki un [[anālā atvere]] (viduklim). Aste beidzas ar [[Astes spura|astes spuru]]. Lokot [[Viduklis|vidukli]] un asti, zivs virzās uz priekšu. Bez astes spuras zivīm ir vēl pārskaita krūšu un vēdera spuras - viena vai vairākas muguras spuras un [[anālā spura]]. Kustinot krūšu un vēdera spuru, zivis ienirst ūdenī, kā arī uzpeld virspusē, izdara pagriezienus un notur līdzsvaru. [[Muguras spura|Muguras]] un anālā spura kustību laikā nodrošina stabilitāti. Vairākumam zivju ir [[plūdlīnijas forma]]. Pārvietošanās laikā tā samazina ūdens pretestību.

Zivju ķermeni parasti klāj zvīņas. Katras zvīņas priekšgals ir iegrimis ādā, bet pakaļgals uzgulst nākamajai zvīņai. Šāda [[Dakstiņi|dakstiņveidīgi]] sakārtota ķermeņa sega aizsargā ķermeni no [[Mehāniskie bojājumi|mehāniskiem bojājumiem]] un neapgrūtina kustības. Zvīņas veidojas ādā kā plānas plātnītes, kas palielinās, zivij augot. Pēc zvīņu koncentriskajiem gredzeniem var noteikt zivs vecumu un ķermeņa garumu iepriekšējos dzīves gados. Zvīņas no ārpuses pārklātas ar [[Gļotas|gļotām]], ko izdala ādas [[Dziedzeris|dziedzeri]], tā samazinot ķermeņa [[Berze|berzi]] pret ūdeni.

Zivju [[krāsa]] ir dažāda. Zivīm, kuras dzīvo starp [[Ūdensaugi|ūdensaugiem]], piemēram, [[Līdaka|līdakai]] vai [[Asaris|asarim]], ir tumši zaļa mugura, gaišāki sāni ar tumšām šķērsjoslām un iedzeltens vēders. Zivīm, kuras uzturas gultnes tuvumā, augšpuse ir tumša, apakšpuse - parasti gaiša. Ūdens augšējos slāņos dzīvojošās zivis ir sidrabotas. Krāsa var izmainīties atkarībā no apkārtējās vides krāsas. Piemēram, ja asaris pāriet dzīvot uz vietu, kur ūdensaugu ir maz, tad pēc kāda laika tas kļūst gaišāks.

Zivju galvā ir viens pāris [[Acs|acu]]. Uz priekšu no acīm atrodas [[Deguns|nāsis]]. Tās sniedzas līdz [[Oža|ožas]] orgāniem - diviem maisiņiem ar maņas šūnām.

Zivis spēj atšķirt [[Skaņa|skaņas]]. [[Dzirde|Dzirdes]] orgāni tām atrodas galvaskausā. Ir pierādīts, ka zivis izdod skaņas, kuras cilvēks bez speciālām ierīcēm parasti nedzird. Skaņu signalizācijai zivju dzīvē ir liela nozīme.

Uz zivju ķermeņa ir taustes un garšas šūnu grupas, bet dažām zivīm, piemēram, [[Sazāns|sazānam]] jeb savvaļas karpai, uz lūpām ir [[Tauste|taustes]] orgāni - taustekļi. Gar abiem ķermeņa sāniem stiepjas punktveidīgu [[Poras|poru]] līnija. Poras saplūst gareniskajā kanālā, kanāla sienās iesniedzas [[Nervu audi|nervu]] atzaru gali. Tas viss veido sānu līnijas orgānus, kas ļauj zivij sajust ūdens straumju virzienu un [[Spēks|spēku]], zivs iegrimes dziļumu un tuvošanos zemūdens [[Priekšmets|priekšmetiem]].

=== Iekšējā uzbūve ===

==== Muskulatūra ====
Gar zivs sāniem, visgarām mugurkaulam stiepjas platas, segmentos sadalītas [[Muskuļi|muskuļu]] lentes. Atsevišķi muskuļi ir galvā (žokļu un žaunu vāku muskulatūra) un krūšu spurās.
[[Attēls:FMIB 35167 Skeleton of the Sail-Fish, Histiophorus americanus.jpeg|thumb|[[Buruzivju dzimta|Buru zivs]] skelets, ilustrācija.]]

==== Skelets ====
Zivju skelets sastāv no liela skaita kaulu. Skeleta pamatu veido mugurkauls, kas stiepjas visa ķermeņa garumā no [[Galva|galvas]] līdz astes spurai. Mugurkaulu veido atsevišķi kauli - [[skriemeļi]]. Katrs skriemelis sastāv no skriemeļa ķermeņa, augšējā un apakšējā loka. Augšējie loki veido kanālu, kurā atrodas [[muguras smadzenes]]. Vidukļa skriemeļu apakšējie loki izaug uz sāniem divu šķērsizaugumu veidā, pie kuriem parasti piestiprinās [[ribas]], kas aizsargā ķermeņa dobuma [[Orgāns|orgānus]].

Starp skriemeļu ķermeņiem ir saglabājušās [[Muguras stiegra|hordas]] atliekas. Dažu sugu zivīm ([[Baltvalis|baltvalim]] un storei) horda ir ne tikai dīgļiem, bet gan visu dzīves laiku. Mugurkauls priekšgalā nekustīgi pievienots galvas skeletam - galvaskausam. Galvaskauss sastāv no smadzeņu kapsulas un kauliem, kas veido žokļus, žaunu lokus un žaunu vākus.

Spuru skelets sastāv no daudziem sīkiem kauliem.

=== Orgānu sistēmas: ===
[[Attēls:EB1911 Ichthyology - Cranial nerves of a Fish.jpg|thumb|Zivs nervu sistēma galvas daļā.]]

==== Nervu sistēma ====
[[Nervu sistēma]] zivīm sastāv no [[Galvas smadzenes|galvas]] un muguras smadzenēm un no tām atejošiem nerviem. Galvas smadzenes atrodas galvaskausā, un tām ir pieci nodalījumi: priekšējās smadzenes, jeb galasmadzenes, vidussmadzenes, starpsmadzenes, iegarenās smadzenes un smadzenītes. 

Iegarenās smadzenes pāriet muguras smadzenēs, kas kā balts garš pavediens stiepjas pa muguras skriemeļu augšējo loku izveidoto kanālu. No galvas un muguras smadzenēm atiet daudzi nervi uz dažādiem orgāniem.

===== Refleksi =====
Zivju uzvedībā parādās kā [[beznosacījuma refleksi|beznosacījuma]], tā [[nosacījuma refleksi]]. Ja akvārijā ar zivīm ielaiž diegā iestiprinātu [[Stikls|stikla]] krellīti, tad daļa zivju uzmanīgi piepeld pie tās un satvērušas aizpeld prom, citas aizpeld prom uzreiz, tikko parādās svešs priekšmets. Tā zivīm izstrādājas gan orientējoši [[Reflekss|refleksi]], gan aizsargrefleksi. Šie refleksi ir iedzimti un realizējas šādā veidā: zivs redzes orgānu uztvertais kairinājums pa jušanas nerviem tiek nodots galvas smadzenēm, bet no tām pa kustību nerviem tiek aizvadīts uz noteiktiem muskuļiem. Iedzimtos refleksus sauc arī par ''beznosacījuma refleksiem''. Pie šādiem refleksiem pieder aizsardzības, uzbrukuma, barošanās un migrācijas refleksi. Tie dzīvniekiem ir attīstījušies kā pielāgojums dzīvesvietai. Visiem vienas sugas dzīvniekiem beznosacījuma refleksi izpaužas vienādi. Ja vienlaikus ar stikla krellīti ūdenī iemet nelielu [[Tārpi|tārpiņu]], tad drīz, parādoties tikai krellītei vien, zivis piepeld pie barošanas vietas. Ar krellīti izstrādātais reflekss nav iedzimts, tas ir iegūts dzīves laikā. Dzīvē iegūtos refleksus sauc par ''nosacījuma refleksiem''. Zivīm var izstrādāt nosacījuma refleksu uz barošanās laiku ar zvaniņa skaņu un citiem kairinātājiem. Nosacījuma refleksi nav pastāvīgi. Ja akvārijā ielaiž krellīti, bet barību nedod, tad pēc kāda laika zivis, ieraugot krellīti, vairs nepiepeld. Nosacījuma refleksi ir individuāli: vieniem sugas indivīdiem var izstrādāties viens reflekss, bet citiem - cits.

==== Gremošanas sistēma ====
[[Attēls:Types of digestive systems in marine fish.jpg|thumb|Dažādu zivju gremošanas sistēmas.]]
Zivis barojas ar ūdensaugiem, tārpiem un [[Kukaiņi|kukaiņu]] [[kāpuri]]em. Daudzas zivis ir plēsīgas. Barību zivis satver ar [[Mute|muti]], kurā vairākumam zivju ir asi zobi. Ar tiem zivis satur barības kumosu. No mutes dobuma barība nokļūst [[Rīkle|rīklē]], no tās - [[Barības vads|barības vadā]], bet pēc tam plašā [[Kuņģis|kuņģī]] vai uzreiz [[Tievā zarna|viduszarnā]] (karūsai un [[Rauda|raudai]]). Kuņģa sienās esošo dziedzeru izdalītās kuņģa skābes ietekmē notiek daļēja barības sagremošana. Līdz galam barību sagremo tievajā zarnā (viduszarnā). Tievās zarnas sākumā atveras kuņģa tuvumā esošo [[Aknas|aknu]], kā arī [[Aizkuņģa dziedzeris|aizkuņģa dziedzera]] izvadkanāli. Viduszarnā pārstrādātā barība uzsūcas asinīs, bet nesagremotās atliekas nokļūst galazarnā un tiek izmestas caur anālo atveri.

==== Peldpūslis ====
Vairākumam zivju zem mugurkaula atrodas ar [[Gāze|gāzu]] maisījumu piepildīts [[peldpūslis]]. Gāzes peldpūslī izdalās no [[Asinsvadi|asinsvadiem]]. Palielinoties peldpūšļa apjomam, zivs ķermeņa [[blīvums]] kļūst mazāks un zivs viegli uzpeld ūdens virskārtā. Peldpūšļa apjomam samazinoties, ķermeņa blīvums palielinās un zivs peld dziļumā. 

==== Asinsrites sistēma ====
[[Sirds]] atrodas ķermeņa priekšgalā. Tā sastāv no divām kamerām - priekškambara un kambara. No sirds kambara uz žaunām iet liels asinsvads - [[aorta]], kas sadalās [[Artērija|artērijās]]. Žaunās artērijas sazarojas, veidojot biezu sīko asinsvadu - [[Kapilāri|kapilāru]] tīklu. Caur žaunu kapilāru sienām asinis atbrīvojas no [[Oglekļa dioksīds|oglekļa dioksīda]] un bagātinās ar [[Skābeklis|skābekli]]. Ar skābekli bagātās asinis sauc par arteriālām asinīm. No žaunu lapiņu kapilāriem asinis salasās artērijā, kas stiepjas gar mugurkaulu. No tās atiet sīkas artērijas, kas sazarojas zivs orgānos, veidojot kapilāru tīklu. Caur kapilāru sienu audos nonāk barības vielas un skābeklis, bet asinīs - oglekļa dioksīds un citi [[Vielmaiņa|vielmaiņas]] produkti. Arteriālās asinis pakāpeniski pārvēršas par venozām, kas satur daudz oglekļa dioksīda un maz skābekļa. Venozās asinis ieplūst [[Vēnas|vēnās]] un pa tām nonāk sirds priekškambarī. Tā asinis nepārtraukti cirkulē pa vienu noslēgtu asinsrites loku.

==== Izvadsistēma ====
Organismam nevajadzīgie šķidrie vielmaiņas galaprodukti izdalās no asinīm, kad tās plūst caur izvadorgānu - [[Nieres|nieru]] kapilāriem. Lentveidīgās, sarkanbrūnās nieres atrodas ķermeņa dobumā zem mugurkaula. No nierēm atiet divi [[Urīnvads|urīnvadi]]. Pa tiem [[urīns]] plūst uz urīnpūsli, bet no tā izdalās ārā caur īpašu atveri, kas atrodas aiz anālās atveres.
[[Attēls:Gasterosteus aculeatus 1879.jpg|thumb|223x223px|Zivis nārsta laikā, ilustrācija.]]

== Vairošanās un attīstība ==
Zivis vairojas ūdenī, vairums [[Nārsts|nērš]] [[ikri|ikrus]], [[apaugļošanās]] ārēja, bet ir arī [[Dzīvdzemdētāji|dzīvdzemdētājas]]. Attīstoties no ikriem, zivis iziet kāpuru stadiju, kad tās būtiski atšķiras no pieaugušajām zivīm. Daudzām zivīm ir novērojamas rūpes par saviem mazuļiem.

=== Vairošanās orgāni ===
Vairākums zivju ir [[šķirtdzimumu dzīvnieki]]. [[Dzimumdziedzeri]] parasti ir pāra skaitā. Atpreparējot tēviņa ķermeņa dobumu, var saskatīt divus garenus pienbaltus [[Sēklinieks|sēkliniekus]]. Mātītes ķermeņa dobumā atrodas divas garenas [[Olnīca|olnīcas]]. Sēklinieku un olnīcu izvadkanāli parasti atrodas ar patstāvīgām atverēm. Vairošanās periodā olnīcās atrodas nobriedušas [[Olšūna|olšūnas]] (ikri), bet sēkliniekos - nobrieduši [[Spermatozoīds|spermatozoīdi]].

=== Zivju nārsts ===
Līdz ar dzimumšūnu nogatavošanos zivīm parādās vairošanās [[instinkts]]. Šai laikā tās peld uz vietām, kas piemērotas nākamās paaudzes attīstībai. Vienas zivis vairoties salasās seklumā, citas iepeld no jūras upē vai no upes jūrā. Tālo austrumu keta un [[kuprlasis]] no [[Klusais okeāns|Klusā okeāna]] dodas nārstot uz [[Tālie Austrumi|Tālo Austrumu]] upju grīvām, pārvarot līdz 2000 [[Kilometrs|km]] lielu attālumu.

[[Eiropas zutis]] no upēm laiž ikrus, bet tēviņi izdala uz tiem šķidrumu ar spermatozoīdiem. Zivju vairošanos sauc par nārstu.

== Klasifikācija ==
Tā, kā zivis pēc apaļmutniekiem ir vissenākā mugurkaulnieku grupa, tās ir devušas vairākus stipri [[Diverģence|diverģējošus]] zarus. Sakarā ar to, zivju [[Klasifikācijas sistēma pēc ģints un sugas|klasifikācijas sistēmu]] izstrādāt ir sevišķi sarežģīti, jo ļoti grūti noskaidrot atsevišķo zaru savstarpējās radnieciskās attiecības. Tādēļ pētnieku uzskati par zivju sistemātiku ir dažādi un vienotas stabilas zivju klasifikācijas nav.

Zivis var aprakstīt kā [[Hordaiņi|hordaiņus]], kas nav [[četrkājaiņi]] vai mugurkaulniekus, kam ir žaunas. Katra [[Taksonomija|taksonomiskā vienība]], kas satur zivis, satur arī četrkājaiņus, kas nav zivis. Tāpēc mūsdienu klasifikācijā vairs nelieto tādas grupas, kā piemēram, ''Zivju klase''.

Tomēr visi [[pētnieki]] ir vienisprātis, ka mūsdienu zivis iedalās divās krasi norobežotās grupās: [[Skrimšļzivis|skrimšļzivīs]] — ''Chondrichthyes'' un [[Kaulzivis|kaulzivīs]] — ''Osteichthyes'', kuras tagad uzskata par patstāvīgām klasēm.

Skrimšļzivīm nav kaulu, to iekšējais skelets sastāv vienīgi no skrimšļa. Kaulzivīm ir pilnīgāk attīstīts kaula skelets — kā ārējais (cēlies no ādas saistaudiem), tā vairumam arī iekšējais skelets attīstījies skrimšļa skeleta vietā.

Bez šīm divām klasēm tiek izdalītas vēl divas izmirušo zivju klases: [[Bruņuzivis]] (zivs priekšējā daļa klāta ar bruņuplātnēm) un [[žokļžauņzivis]] (katru peldspuru balsta kustīgs dzelksnis).


Pasaulē ir 20000-30000 zivju sugu, ~560 dzimtas, 54 kārtas.

Latvijā zināmas ~80 sugu, 32 dzimtas, 12 kārtas.

==== Pie zivīm pieskaitāmas šādas grupas: ====
* apakšklase †{{TaksoSaite|Pteraspidomorphi|Pteraspidomorfi}}
* klase {{TaksoSaite|Thelodonti}}
* klase {{TaksoSaite|Anaspida}}
* †{{TaksoSaite|Cephalaspidomorphi|Cefalaspidomorfi}}
** {{TaksoSaite|Hyperoartia}}
*** {{TaksoSaite|Petromyzontidae}}
** klase {{TaksoSaite|Galeaspida}}
** klase {{TaksoSaite|Pituriaspida}}
** klase {{TaksoSaite|Osteostraci}}
* infratips {{TaksoSaite|Gnathostomatha|Žokļaiņi}}
** klase †{{TaksoSaite|Placodermi|Bruņuzivis}}
** klase {{TaksoSaite|Chondrichthyes|Skrimšļzivis}}
** klase †{{TaksoSaite|Acanthodii|Akantodes}}
** virsklase {{TaksoSaite|Osteichthyes|Kaulzivis}}
*** klase {{TaksoSaite|Actinopterygii|Starspurzivis}}
*** klase {{TaksoSaite|Sarcopterygii|Daivspurzivis}}
**** apakšklase {{TaksoSaite|Coelacanthimorpha}}
**** apakšklase {{TaksoSaite|Dipnoi}}

(†) - izmirušu organismu grupa.

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Zivis| ]]
[[Kategorija:Bioloģija]]
[[Kategorija:Dzīvnieki]]