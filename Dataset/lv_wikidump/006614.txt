{{Valsts amatpersonas infokaste 
| vārds               =Gamāls Abdels Nāsers
| vārds_orģ           =جمال عبد الناصر حسين
| attēls              =Nasser portrait2.jpg
| amats               =Ēģiptes (Apvienotās Arābu republikas) prezidents
| term_sākums         =	{{dat|1956|6|23}}
| term_beigas         = {{dat|1970|9|28}}
| priekštecis         = [[Muhameds Nagībs]]
| pēctecis            = [[Anvars Sādāts]]
| dzim_dati           ={{dat|1918|1|15}}
| dzim_vieta          =[[Aleksandrija]], [[Ēģiptes sultanāts]]<br />({{EGY}})
| dzīves_vieta        =
| mir_dati            ={{Miršanas datums un vecums|1970|9|28|1918|1|15}}
| mir_vieta           =[[Kaira]], [[Apvienotā Arābu republika]]<br />({{EGY}})
| partija            =[[Arābu Sociālistu savienība]]
| dzīvesb             =5
| bērni               =
| reliģija            =[[islāms]]
| apglabāts           =
| paraksts            =Nasser(PresidentofEgypt).jpg
| piezīmes            =
}}

'''Gamāls Abdennāsers Huseins''' ({{val|ar|جمال عبد الناصر حسين‎}}; ''Gamāl ‘Abd an-Nāṣir Husayn''; dzimis {{dat|1918|1|15}}, miris {{dat|1970|9|28}}) bija viens no [[Ēģipte]]s republikas izveidotājiem un otrais tās prezidents. Faktiskais Ēģiptes vadītājs no 1954. līdz 1970. gadam. Viens no ievērojamākajiem jaunlaiku arābu politiķiem, kura politiskā un ideoloģiskā ietekme 1950. un 1960. gados faktiski padarīja viņu par arābu pasaules līderi.

Nāsers bija armijas pulkvedis, viens no [[Ēģiptes 1952. gada revolūcija]]s līderiem, kurā tika gāzta karaļa [[Fārūks I|Fārūka I]] vara. Pēc revolūcijas Nāsers bija jaunās valdības premjerministra vietnieks, kurš atbildēja par [[agrārā reforma|agrārās reformas]] norisi valstī. 1954. gadā [[Musulmaņu brālība]]s biedrs veica atentāta mēģinājumu pret Nāseru, pēc kura viņš sagrāba varu valstī, nosakot mājas arestu prezidentam [[Muhameds Nagībs|Muhamedam Nagībam]], apcietinot Musulmaņu brālības biedrus un komunistus. 1956. gada referendumā tika pieņemta valsts konstitūcija un Nāsers kļuva par Ēģiptes prezidentu.

Nāsera ievērotais [[neitralitāte]]s kurss saasināja attiecības ar Rietumvalstīm, kuras atsauca [[Asuānas dambis|Asuānas dambja]] finansējumu. 1956. gadā Nāsers nacionalizēja [[Suecas kanāls|Suecas kanāla]] uzņēmumu, izraisot [[Suecas krīze|Suecas krīzi]]. Ēģiptei uzbruka [[Lielbritānija|britu]], [[Francija|franču]] un [[Izraēla]]s spēki. Starptautiskā spiediena dēļ tiem tomēr nācās atkāpties, kas palielināja Nāsera prestižu arābu pasaulē. No 1958. līdz 1961. gadam pastāvēja [[Apvienotā Arābu republika]], kurā ietilpa Ēģipte un [[Sīrija]]. 1962. gadā Nāsers valstī veica pēc rakstura [[sociālisms|sociālistiskas]] reformas. 1964. gadā tika pieņemta jauna konstitūcija, kā arī Nāsers kļuva par [[Nepievienošanās kustība]]s vadītāju. 1967. gadā izcēlās [[Sešu dienu karš]], kurā Izraēla okupēja [[Sīnāja pussala|Sīnāja pussalu]]. Pēc 1970. gada [[Arābu līga]]s samita Nāsers mira no [[infarkts|infarkta]]. Bērēs piedalījās apmēram 5 miljoni cilvēku.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.nasser.org Oficiālā mājaslapa], Nāsera runu arhīvs, fotogrāfijas un dokumenti {{ar ikona}}

{{Politiķis-aizmetnis}}

{{autoritatīvā vadība}}

{{DEFAULTSORT:Nasers, Gamals Abdels}}
[[Kategorija:1918. gadā dzimušie]]
[[Kategorija:1970. gadā mirušie]]
[[Kategorija:Ēģiptes prezidenti]]
[[Kategorija:Padomju Savienības Varoņi]]
[[Kategorija:Ar Ļeņina ordeni apbalvotie]]