{{Citas nozīmes|ezeru Vidzemē|Burtnieks (nozīmju atdalīšana)|Burtnieks}}
{{Ezera infokaste
|ezers=Burtnieks
|attēls=Burtnieku_ezers_pie_Burtniekiem.jpg
|paraksts=Ezers pie [[Burtnieki]]em
| map = Latvija
| plat_d=57 | plat_m=44 | plat_s= | plat_NS=N 
| gar_d=25 | gar_m=14 | gar_s= | gar_EW=E
|platība=40,074
|garums=13,3
|Vid_dziļums=2,9
|Max_dziļums=4,1
|tilpums=0,0881
|augstums_vjl=39,5
|izteka=[[Salaca]]
|baseins=2215
|valstis={{LAT}}<br />{{EST}}
|salas=Enksāre, Cepurīte
|pilsētas=[[Burtnieki]]
}}
'''Burtnieks''' (saukts arī par '''Burtnieka ezeru''') ir ceturtais [[Latvijas lielāko ezeru uzskaitījums|lielākais ezers Latvijā]]. Tas atrodas [[Ziemeļvidzemes zemiene]]s [[Burtnieka līdzenums|Burtnieka līdzenumā]]. Administratīvi [[ezers]] ietilpst [[Valmieras novads|Valmieras novada]] [[Burtnieku pagasts|Burtnieku]] un [[Matīšu pagasts|Matīšu]] pagastā un robežojas ar [[Vecates pagasts|Vecates pagastu]]. Burtnieks ir makšķerēšanas, medību, putnu vērošanas un atpūtas vieta.<ref>Latvijas Kulturkapitāla fonda un Burtnieku pagasta padome 2000. Burtnieki. Ezers. Dzīve., Rīga 7.lpp.</ref> Burtnieku apvij daudz teiku, leģendu un nostāstu.<ref name="Cukurs R 1930">Cukurs R. 1930. Burtnieku ezers un tā upes Ar piecām kartēm un 27 ilustrācijām, Rīga, Valtera un Rapas akc. sab. izvedums, 5.,6. lpp.</ref>

== Raksturojums ==
[[Attēls:BurtniekuKlints.jpg|thumb|left|200px|Burtnieku klintis ap 1928. gadu.]]

Ūdenstilpes forma ir saspiesta [[elipse]].<ref name="Cukurs R 1930"/> Sekls ezers. Vidējais dziļums ir 2,9 m.<ref>[http://www.ezeri.lv/database/1846/ Informācija par Burtnieku ezeru ezeri.lv]</ref> Austrumu krastā liegums "Burtnieku ezera pļavas". Pēc iztekošās [[Salaca]]s regulēšanas [[1929]]. gadā ezera līmenis pazeminājās par 1 metru, atsedzot zāļainu piekrastes joslu. Burtnieks ir vienīgais ezers Latvijā, kur viļņu darbības rezultātā izveidojušies [[klintis]]. Šie [[smilšakmens]] atsegumi atrodas ezera dienvidaustrumu krastā dienvidos no [[Burtnieku evaņģēliski luteriskā baznīca|Burtnieku evaņģēliski luteriskās baznīcas]]. Pēc ezera līmeņa nolaišanas ap 1929. gadu viļņi vairs nesasniedz smilšakmens atsegumus, un klinšu augstums pamazām samazinās, tās ir aizaugušas.<ref>{{Tīmekļa atsauce |url=http://www.dabasretumi.lv/Zudusie/Burtnieka.htm |title=Informācija par zudušajām Burtnieku klintīm dabasretumi.lv |access-date={{dat|2015|01|18||bez}} |archive-date={{dat|2016|03|04||bez}} |archive-url=https://web.archive.org/web/20160304135936/http://www.dabasretumi.lv/Zudusie/Burtnieka.htm }}</ref> No šīm klintīm ir radies [[Burtnieku svīta]]s nosaukums. Klintis ir dabas aizsargājamais objekts (2001). Viss ezers iekļauts [[Ziemeļvidzemes biosfēras rezervāts|Ziemeļvidzemes biosfēras rezervātā]], ainavu aizsardzības zonā. [[eitrofikācija|Eitrofs]], aizaugošs, virsūdens aizaugums ap 25-10% (atkarībā no ūdens līmeņa). Pēdējā desmitgadē ūdens kļūst tīrāks. Konstatētas 20 zivju sugas.

Burtnieku ezerā ietek [[Aunupīte]], [[Bauņupīte]], [[Briede]], [[Dūre (upe)|Dūre]], [[Ēķinupe]], [[Rūja]], [[Seda (upe)|Seda]] un citas mazas upītes. No ezera iztek 95 km garā Salaca, kas ietek [[Rīgas līcis|Rīgas līcī]].<ref>Buklets "Domā globāli, rīkojies lokāli. Burtnieku ezers." izd. Druka</ref>

3 mazas saliņas ar kopējo platību 1,4 ha, divas no tām dabiskas — Enksāre un Cepurīte, trešā mākslīgi izveidota Sedas grīvā.<ref name="SalacasPērles">Valdis Avotiņš, Ints Lukss, “''Salacas pērles''”, AGB, Rīga, 2002. ISBN 9984-663-39-6.</ref> Ezera gultne pārsvarā smilšaina, krasti pārsvarā lēzeni, vietām purvaini un aizauguši, taču vietām (dienvidaustrumos) — stāvi.<ref name="SalacasPērles" /> Dienvidos no Sedas grīvas aiz Mellattekas raga atrodas ezera lielākais līcis - Dūres kakts, kurā atrodas ezera dziļākā vieta.<ref name="SalacasPērles" />

=== Veidošanās ===
Burtnieks veidojies pēdējā [[Ledus laikmets|Ledus laikmetā]] [[Ziemeļeiropa]]s [[Ledājs|ledāju]] kustības rezultātā, tiem virzoties virzienā no ZR uz DA. Daudz senākajā [[Devons|devona perioda]] smilšakmens pamatiezī izveidojās ieplaka, ko vēlāk piepildīja ledāja kušanas ūdeņi. 
Ezers atrodas ledāju veidotu pauguru ([[drumlins|drumlinu]]) laukā.<ref>Leinerte, M. 1988. Ezeri deg!, Apgāds "Zinātne",Rīga,15.-18.lpp.</ref> Šo pacēlumu dēvē arī par Burtnieku ieleju un tās augstums ir 39,5 m v.j.l.<ref>Avotiņš V., Lukss I.1999. No Burtniekiem līdz jūrai. Kultūrvēsturisks tūrisma ceļvedis pa Salacu un tās baseina upēm, Izdevniecība AGB, Rīga, 12.lpp.</ref>

Mūsdienās Burtnieka ezers ir daudz mazāks nekā agrāk. Pēc Ledus laikmeta beigām senais Burtnieku baseins bijis pat 4—5 reizes lielāks.<ref name="Lūkins O 1963">Lūkins O. 1963. Seda. Burtnieku ezers. Salaca: Tūrisma ceļvedis, Rīga, 60.lpp.</ref>
Tas saņēmis ūdeņus pa divām ledāju kušanas noteces iegultnēm, pa kurām ezerā arī mūsdienās ietek [[Rūja]], [[Briede]] un [[Seda]].<ref name="Ludvigs P 1967">Ludvigs P. 1967. Mūsu Latvijas ūdeņi, Grāmatu draugs, Rīga, 298.-300. lpp.</ref>

Arī Burtnieka izteka [[Salaca]] plūst pa senās ledāju kušanas ūdeņu veidoto ieleju, no Burtnieka iztekošos ūdeņus ienesot [[Baltijas jūra|Baltijas jūrā]].<ref name="Lūkins O 1963"/>

== Vēsture ==
=== Nosaukums ===
Sākotnēji ezers tika saukts par '''Astijervu''' (no [[lībiešu valoda]]s), kas tulkojumā nozīmē '''Trauku ezers'''.<ref>Avotiņš V., Lukss I. 1999. No Burtniekiem līdz jūrai. Ceļvedis. Rīga, Izdevniecība AGB, 12.- 16. lpp.</ref> Rakstu avotos tas ar šādu nosaukumu sastopams jau 13.gadsimta sākumā (latīņu: ''Astverwe, Astyerewe, Astigerwe'').

A. F. Bīšings (''Büsching'') savā 1770. gada "Jaunajā Zemes aprakstā" rakstīja, ka "Burtnieku pils atrodas pie '''Būra ezera''' (''See Bur''), kas saucas arī par Astijervu vai '''[[Beverīna|Beverīnu]]'''".<ref>[http://books.google.ee/books?id=POtCAAAAcAAJ&pg=PA701&lpg=PA701&dq=Kirchspiel+Salisburg&source=bl&ots=pENQsQ77aP&sig=798W8950IN2vBwzRGyvjpasdnXI&hl=et&sa=X&ei=yCriUN_6LMrLsgad_oH4Bg&ved=0CDkQ6AEwAg#v=onepage&q=Kirchspiel%20Salisburg&f=false Anton Friedrich Büsching. Neue Erdbeschreibung: Erster Theil, Welcher Dänemark, Norwegen, Schweden, das ganze rußische Reich, Preussen, Polen, Ungarn, und die europäische Türkey, enthält. Bohn, 1770 - 701 lpp.]</ref>

Pirmo reizi vārds "Burtnieks" sastopams 1366. gada dokumentā un savu vārdu ieguvis no blakus esošās [[Burtnieku viduslaiku pils]].

=== Senās apmetnes ===
Burtnieka ezera ziemeļu krastā blakus Zvejnieku mājām bijušas vienas no senākajām [[Akmens laikmets|akmens laikmeta]] apmetnēm Latvijā, kas nosauktas par [[Zvejnieki (kapulauks)|Zvejnieku I un Zvejnieku II]] apmetnēm. [[Arheoloģiskie izrakumi|Arheoloģisko pētījumu]] laikā šeit atklāts plašs kapulauks, kurā atrasts Latvijā senākais apbedījums, kas datēts ar 7. gt. pr. kr.<ref>Latvijas Universitātes Latvijas Vēstures institūts.  Arheologu pētījumi Latvijā 2006. un 2007. gadā. Rīga: Apgāds Zinātne, 2008. - 22, 34 lpp.</ref><ref>Zagorskis F. 1987. Zvejnieku akmens laikmeta kapulauks. Apgāds Zinātne. 7.lpp</ref> Arheoloģisko izrakumu laikā 2009. gadā Zvejnieku kapulaukā atrasts dubultapbedījums. Šie apbedījumi pieder [[Ķemmes-bedrīšu keramikas kultūra|ķemmes-bedrīšu kultūras]] lokam. Līdzīgi apbedījumi sastopami [[Igaunija|Igaunijā]], [[Somija|Somijā]], ziemeļrietumu [[Krievija|Krievijā]], sniedzoties līdz pat [[Volga]]s upes vidustecei.<ref>Vasks A., Vaska B, Grāvere R. 1997. Latvijas Aizvēsture.  Apgāds Zvaigzne ABC. 15. Lpp</ref>

Burtnieku senezera krasta malā izvietota arī 2003. gadā atklātā Braukšu II apmetne. Tās atrašanās vieta ir izvietota Pantenes—Braukšu [[Drumlins|drumlina]] ziemeļaustrumu nogāzē. Arheoloģisko izrakumu laikā atsegto kultūrslāņa apakšējā kārta liecināja par intensīvu apmetnes apdzīvotību.<ref>Latvijas arheologu biedrība. Arheologu pētījumi Latvijā 2008., 2009. gadā. Rīga: Apgāds Nordik. 2010. - 12, 27 lpp.</ref>

Zivju zvejniecība jau kopš akmens laikmeta ir bijusi Burtnieka krastos dzīvojošo cilvēku ikdienas sastāvdaļa. Par to liecina apmetņu kultūras slānī atrastie zivju (storu, samu, līdaku u.c.) kauli, kā arī makšķeru āķi un vienzoba harpūnas.<ref>Apals J., Atgāzis M., Daiga J., Deņisova D. 1974. Latvijas PSR arheoloģija. Izdevniecība “Zinātne”. 88.lpp</ref>

=== Burtnieka ezers latviešu folklorā un mitoloģijā ===
Burtnieka ezera izcelsmes daudzveidība aprakstīta latviešu [[Folklora|folklorā]] un [[Latviešu mitoloģija|mitoloģijā]]. Dažādas teikas vēsta par to kā ir cēlies Burtnieks un lielākajā daļā no tām kopīgs ir tas, ka ezers nemaz sākotnēji nav atradies tagadējā vietā, bet gan atnests, atlidojis un iegāzies tagadējā ielejā, atstājot aiz sevis purvu un savā dzelmē slēpjot baznīcu: „Ezers bijis ļoti dziļš un radies taisni tur, kur bijusi baznīca. Tā ar visu torni un gaili nogrimusi. Vēl tagad saulainā dienā ezera dibenā var redzēt šo baznīcu.„<ref name="Ludvigs P 1967"/>

Savukārt citās teikās tiek runāts par to ka tas uzgāzies virsū pilij: „Nolaižoties ezers apklājis ar saviem ūdeņiem skaistu pili ar zelta torni un atslēgām”.<ref>Kurcalta E. 1937. Teiku vainags ap Burtnieku ezeru. Rīga, Ramaves apgāds, 3.lpp.</ref> Teikās minēti dažādi cēloņi, kas bijuši pamatā vietas maiņai – ezeram pacelties pavēl Dievs, ezeram nepatīk sava vieta, ezerā dzīvojušas divas nāras kuras sanaidojušās, baznīcā precējušies brālis ar māsu, burvis teikdams „Man — burt — nieks” uzbūris ezeru, cūka bijusi kā ezera valdniece un izrakusi ezera gultni, kā arī ezera vārdu ir uzminējis kāds cilvēks.

Laimdotas tēvs Burtnieks un viņa nogrimusī pils Burtnieku ezera dibenā attēlota [[Andrejs Pumpurs|Andreja Pumpura]] tautas eposā [[Lāčplēsis (eposs)|"Lāčplēsis"]] un [[Rainis|Raiņa]] vēsturiskajā lugā "[[Uguns un nakts]]". „Vakaros viņi staigāja Burtnieka ezera malā; Laimdota stāstīja tam, par ezerā grimušu pili”.<ref>3. Pumpurs A. 1998. Lāčplēsis. Zvaigzne ABC, Rīga, 46. Lpp.</ref>

== Makšķerēšana Burtniekā ==
[[Attēls:Lake Burtnieks Visrags AKlepers.jpg|right|250px|thumb|Burtnieks pie Burtniekiem]]

Burtnieka [[ezers]] ir populāra zivju makšķerēšanas vieta.<ref>Avotiņš V., Lukss I. 1999. NO BURTNIEKIEM LĪDZ JŪRAI. Kultūrvēsturisks tūrisma ceļvedis pa Salacu un tās baseina upēm. izdevniecība AGB. Rīga. 13.lpp</ref> Ezera krastos ir piecas makšķernieku un vairākas atpūtas bāzes.<ref>[http://www.burtniekunovads.lv/burtnieku-ezers Burtnieku novads. 2011. Burtnieku ezers.] {{Webarchive|url=https://web.archive.org/web/20120922232823/http://www.burtniekunovads.lv/burtnieku-ezers |date={{dat|2012|09|22||bez}} }} Resurss apskatīts: 2012. gada 3. oktobrī</ref> Burtnieka ezers pieder pie publiskajiem ūdeņiem, kuros zvejas tiesības pieder valstij. Makšķerēt Burtnieka ezerā var jebkurš interesents, iepriekš iegādājoties [[makšķerēšanas licence|makšķerēšanas licenci]]. Licencētā makšķerēšana ieviesta [[Dabas resursi|dabas resursu]] saudzējošai izmantošanai, zivju resursu pavairošanai, aizsardzībai.<ref>[http://www.raplm.gov.lv/uploads/filedir/old_docs/burtnieki_zveja.doc E.R. BURTNIEKU NOVADA PAŠVALDĪBA. 2011. Saistošie noteikumi Nr.6/2011 Par licencēto makšķerēšanu Burtnieku ezerā.]{{Novecojusi saite}} Resurss apskatīts 2012. gada 4. oktobrī</ref>

Lielākā rūpnieciskā nozveja ir [[zandarts|zandartiem]], [[plaudis|plaužiem]] un [[līnis|līņiem]], retāk ķeras [[vēdzele]]s un [[ālants|ālanti]].<ref>Avotiņš V., Lukss I. 1999. NO BURTNIEKIEM LĪDZ JŪRAI. Kultūrvēsturisks tūrisma ceļvedis pa Salacu un tās baseina upēm. izdevniecība AGB. Rīga. 14.lpp</ref> Ik gadu norit makšķerēšanas konkurss “Burtnieka lielā zivs”, kurā var iegūt nominācijas trīs kategorijās — Lielākā līdaka, Lielākais zandarts, Gada pārsteigums jeb citas sugas lielākā nomakšķerētā zivs.<ref>[http://www.burtniekunovads.lv/konkurss Burtnieku novads. 2011. Burtnieku ezers] {{Webarchive|url=https://web.archive.org/web/20121031073554/http://www.burtniekunovads.lv/konkurss |date={{dat|2012|10|31||bez}} }} Resurss apskatīts: 2012. gada 3. oktobrī</ref>

1997. gadā lielākā [[līdaka]], kas tika noķerta Burtnieka ezerā bija 14 kg smaga.<ref>Lāce A. 1997. Diži un mazāk diži lomi. Liesma. 28. janvāris.</ref> Nostāsti vēsta par Burtnieka leģendāro zaļsvārci — tā tiek uzskatīta par Latvijas rekordisti, tikai vēl nevienam nav izdevies to noķert, jo tā ir vismaz 2m gara līdaka, ar kuru spiningotājiem ir nācies tikai pacīkstēties.<ref>Puika R. 2001. Burtnieku leģendārā zaļsvārce. Liesma.</ref>

== Apdzīvotas vietas ap Burtnieka ezeru ==
Burtnieku novads senāk aptvēris plašu teritoriju ap ezeru, kas ir [[Balti|baltu]] un somugru cilšu dabiskā šķirtne.<ref name="Kalniņa A 1999">Kalniņa A. 1999. Matīši. Valmiera. Lapa. 1999.. 5-39. lpp.</ref> Burtnieku ezers atrodas [[Burtnieku novads|Burtnieku novadā]], kurā dzīvo apmēram 8697 iedzīvotāji.<ref>[http://www.burtniekunovads.lv/par-novadu Burtnieku novads 2011. Iedzīvotāju skaits Burtnieku novadā] {{Webarchive|url=https://web.archive.org/web/20121031073617/http://www.burtniekunovads.lv/par-novadu |date={{dat|2012|10|31||bez}} }} Resurss apskatīts: 2012. gada 4. oktobrī</ref> Burtnieku teritoriju ieskauj galvenokārt trīs pagasti: Burtnieku pagasts, Matīšu pagasts un Vecates pagasts. 
Nosaukums „Burtnieks” pirmoreiz parādās kādā vēsturiskā dokumentā 1366. gadā. Ezera dienvidu krastā [[Livonija]]s laikā bijusi ordeņa celta [[Burtnieku pils]]. Mūsdienās šeit atrodas Burtnieku pilsmuižas Jaunā pils un parks.<ref>[http://www.tournet.lv/page.php?id=226 SIA Pilsoņu Forums 2012. Burtnieki (Burtneck)] Resurss apskatīts: 2012. gada 4. oktobrī</ref>

[[Matīši|Matīšu]] nosaukums radies no [[Svētais Matejs|Sv. Mateja]] baznīcas nosaukuma. Matīši pirmoreiz minēti ir 1678. gadā pēc Matīšu draudzes nodibināšanas.<ref name="Kalniņa A 1999"/> 20. gadsimtā apvienojot muižu pagastus, radās Bauņu pagasts. 1990. gadā Matīšu ciemam pievienoja Bauņu ciemu, izveidojot Matīšu pagastu.<ref>[http://www.burtniekunovads.lv/matisu-pagasts Burtnieku novads 2011. Matīšu pagasta vēsture] {{Webarchive|url=https://web.archive.org/web/20121031073604/http://www.burtniekunovads.lv/matisu-pagasts |date={{dat|2012|10|31||bez}} }} Resurss apskatīts: 2012. gada 4. oktobrī</ref>

[[Vecate]]s teritorija, pēc tam, kad to iekļāva [[Livonijas ordeņvalsts|Livonijas ordeņvalstī]], 1935. bija patstāvīgs veidojums ar platība kas sasniedza 4258 ha. 1990. gadā tika atjaunots [[Vecates pagasts]], ar daļām no [[Sēļu pagasts|Sēļu pagasta]] un [[Mazsalaca]]s dienvidu stūri.<ref>[http://www.burtniekunovads.lv/vecates-pagasts Burtnieku novads 2011. Vecates pagasta vēsture] {{Webarchive|url=https://web.archive.org/web/20121031073644/http://www.burtniekunovads.lv/vecates-pagasts |date={{dat|2012|10|31||bez}} }} Resurss apskatīts: 2012. gada 4. oktobrī</ref>

== Pārvalde ==
Kopš 2012. gada Burtnieka ezers atrodas Burtnieku novada pašvaldības valdījumā.

== Ārējās saites ==
* [http://www.elap.lv/pages/burtnieks/ Ezera mājaslapa] {{Webarchive|url=https://web.archive.org/web/20061209055905/http://www.elap.lv/pages/burtnieks/ |date={{dat|2006|12|09||bez}} }}
* [http://www.ezeri.lv/db/ShowRecords?id=1846 www.ezeri.lv datubāze]
* [https://web.archive.org/web/20071101134040/http://www.liis.lv/burtnieks/viss.html Burtnieku ezers un apkārtne - mūsu kopējā bagātība - arī attēli]
* [https://web.archive.org/web/20130131231251/http://www.burtniekunovads.lv/taxonomy/term/34/all Informācija makšķerniekiem]

== Atsauces ==
{{atsauces}}

== Skatīt arī ==
* [[Latvijas lielākie ezeri]]

[[Kategorija:Valmieras novada ezeri]]
[[Kategorija:Burtnieks]]
[[Kategorija:Burtnieku pagasts]]
[[Kategorija:Matīšu pagasts]]
[[Kategorija:Vecates pagasts]]