{{Citas nozīmes|angļu mūziķi|Lenons|Lenons}}
{{Mūzikas izpildītāja infokaste
|Vārds            = Džons Lenons
|Attēls           = John Lennon 1969 (cropped).jpg
|Att_izm          = 200 px
|Apraksts         = Džons Lenons 1969. gadā
|Fons             = solists 
|Dz_vārds         = Džons Vinstons Lenons
|Dzimis           = {{Dat|1940|10|9}}
|Miris            = {{miršanas datums un vecums|1980|12|8|1940|10|9}}
|Vieta_dz         = {{flaga|Lielbritānija}} [[Liverpūle]], [[Apvienotā Karaliste|Lielbritānija]]
|Vieta_mr         = {{flaga|ASV}} [[Ņujorka]], [[Amerikas Savienotās Valstis|ASV]]
|Instrumenti      = [[balss]], [[ģitāra]], [[mutes harmonikas]], [[klavieres]], [[bandžo]]
|Žanrs            = [[rokenrols]], [[rokmūzika]], [[psihodēliskais roks]]
|Nodarbošanās     = [[dziedātājs]], [[dzejnieks]], [[aktīvists]]
|Gadi             = [[1957]] — [[1975]], [[1980]]
|Izdevējkompānija = [[Parlophone]], [[Capitol Records|Capitol]], [[Apple Records|Apple]], [[Vee-Jay Records|Vee-Jay]], [[EMI]], [[Geffen Records|Geffen]]
|Darbojies_arī    = [[The Beatles]]<br />[[Plastic Ono Band]]<br />[[The Dirty Mac]]
|Mlapa            = [http://www.johnlennon.com johnlennon.com]
|Dzimums          = V
}}'''Džons Vinstons Ono Lenons''' ({{val|en|John Winston Ono Lennon}}; {{Dat|1940|10|9|N}} — {{Dat|1980|12|8|N}}) bija mūziķis un miera aktīvists. Džons bija viens no ievērojamās grupas ''[[The Beatles]]'' dalībniekiem. Viņam bija divi dēli — Džulians (no pirmās laulības — ar [[Sintija Lenona|Sintiju Pauelu]]) un Šons (no otrās laulības — ar [[Joko Ono]]). 2002. gadā [[BBC]] aptaujas dalībnieki iebalsoja Lenonu 8. vietā 100 labāko britu sarakstā.

== The Beatles ==
[[Attēls:The Beatles in America.JPG|thumb|left|250px|[[The Beatles]] [[1964]]. gadā [[Amerikas Savienotās Valstis|ASV]]]]
Džons savulaik izveidoja grupu ar nosaukumu "The Beatles". Viņš tajā spēlēja ritma ģitāru (vadošo ģitāru spēlēja [[Džordžs Herisons]]), kā arī citus instrumentus dažās dziesmās, piemēram, [[klavieres]] un melotronu. Grupā viņš dziedāja visbiežāk, kā arī visbiežāk sarakstīja dziesmu tekstus. Lai arī kurš sarakstīja dziesmu, Lenons, [[Pols Makartnijs|Makartnijs]], vai pat abi divi, uz albuma vienmēr dziesmas autors bija "[[Lenons—Makartnijs]]". Slavenās frāzes "living is easy with eyes closed" ''(dzīvot ir viegli ar aizvērtām acīm)'' autors arī bija Lenons, un viņš to iekļāva savā 1967. gada dziesmā "[[Strawberry Fields Forever]]".

== Solokarjera ==
Pēc bītlu izjukšanas 1970. gadā Lenons, tāpat kā pārējie viņa grupas biedri, uzsāka solokarjeru. Tā bija diezgan veiksmīga, un viņa vispārdotākais [[mūzikas albums|albums]] bija [[Imagine (albums)|Imagine]]. [[1975]]. gadā Lenons uz laiku pārtrauca karjeru, lai spētu sekot līdzi Šona augšanai (Džuliana augšanai Džons nespēja sekot koncertturnejas dēļ). [[1980]]. gadā viņš atgriezās mūzikā.

=== Dziesmu tēmas ===
Džons sešdesmito gadu beigās un septiņdesmito gadu sākumā rakstīja ļoti daudz miera dziesmas, piemēram, [[Give Peace A Chance]] (1969), [[Imagine]] (1971) un [[Power To The People]] (1971). Imagine pat tika slavenā mūzikas žurnāla "[[Rolling Stone]]" visu laiku labāko dziesmu topa 3. vietā. 1972. gadā viņš sarakstīja dziesmu pret seksismu — [[Woman Is The Nigger Of The World]]. To aizliedza atskaņot daudzās radiostacijās vārda "nigger" ''(vulgārs afroamerikāņu apzīmējums)'' lietošanas dēļ. Dziesmas nosaukumu iespaidoja kāda spārnota Joko Ono frāze. 1973. gadā viņš sarakstīja vienu dziesmu bijušā grupas biedra [[Ringo Stārs|Ringo Stāra]] albumam "[[Ringo]]". Tās nosaukums bija "[[I'm The Greatest]]". Ņemot vērā to, ka tajā piedalījās trīs bijušie bītli — Lenons (klavieres), Stārs ([[bungas]], balss) un Herisons ([[elektriskā ģitāra]]), kā arī citi ar viņeim saistīti cilvēki — [[Billijs Prestons|Prestons]] un [[Klauss Vormans|Vormans]], neilgi pēc albuma izdošanas parādījās baumas, ka bītli apvienosies, tikai šoreiz bez Makartnija, aizvietojot viņu ar Prestonu un Vormanu. Dziesmā arī bija vairākkārt pieminēti bītli — "es biju zemes varenākajā šovā" un "jā, mans vārds ir Billijs Šīrss" (Billijs Šīrss bija Ringo Stāra ''alias'' albumā [[Sgt. Pepper's Lonely Hearts Club Band]]).

== Nāve ==
[[1980]]. gada 8. decembrī Ņujorkā Džonu nošāva kāds psihiski nelīdzsvarots fans vārdā [[Marks Deivids Čepmens|Marks Čepmens]]. Čepmens iekliedzās "Lenona kungs!", Lenons pret viņu pagriezās, un Čepmens varēja sākt šaut. Nāvējošais šāviens cauršāva viņa [[aorta|aortu]]. Dakotas otrā policijas komanda, virsnieki Bills Gembls un Džeimss Morens veda Lenonu uz [[Rūzvelta slimnīca|Rūzvelta slimnīcu]] uzreiz, kā pie viņa tika. Morens vēlāk apgalvoja, ka viņi nolika Lenonu uz aizmugurējiem sēdekļiem, un ka dziedātājs "kunkstēja". Morens tad jautāja, "Vai Jūs zināt, kas Jūs esat?" Lenons nedaudz pakustējās, un centās runāt, taču viņam iznāca tikai burbuļojoša skaņa. Neilgi pēc tā Lenons zaudēja samaņu. Kad viņi jau bija piebraukuši pie slimnīcas, Lenons bija miris.

== Slavenās brilles ==
Lenonam bija slikta redze. Sākumā viņš izmantoja kontaktlēcas, taču [[1966]]. gada pēdējā ceturksnī viņš sāka izmantot brilles. [[1967]]. gadā uzņemot filmu "Magical Mystery Tour" Lenons vēl centās iztikt bez brillēm, taču nekas labs no tā nesanāca. Ainā, kur viņš (un pārējie bītli) dejojot kāpa lejā pa kāpnēm, Lenons gandrīz paklupa un nokrita. Kopš tā laika bildes, kur Džons bija redzams bez brillēm kļuva aizvien retākas, un šīs brilles kļuva par Lenona "zīmi", gluži kā [[Elviss Preslijs|Preslija]] frizūra, [[Merilina Monro|Monro]] dzimumzīme vai [[Džins Simonss|Simonsa]] mēle. Pēdējā bija bilde no viņa un viņa sievas [[Joko Ono]] fotosesijas žurnālam "[[Rolling Stone]]" Lenona nāves dienā, dažas stundas pirms mūziķa nāves.

== Solo diskogrāfija ==
=== Studijas albumi ===
* ''[[Unfinished Music No.1: Two Virgins]]'' (ar [[Joko Ono]], 1968)
* ''[[Unfinished Music No.2: Life with the Lions]]'' (ar Joko Ono, 1969)
* ''[[Wedding Album]]'' (ar Joko Ono, 1969)
* ''[[John Lennon/Plastic Ono Band]]'' (1970)
* ''[[Imagine (albums)|Imagine]]'' (1971)
* ''[[Some Time in New York City]]'' (ar Joko Ono, 1972)
* ''[[Mind Games (albums)|Mind Games]]'' (1973)
* ''[[Walls and Bridges]]'' (1974)
* ''[[Rock 'n' Roll (Džona Lenona albums)|Rock 'n' Roll]]'' (1975)
* ''[[Double Fantasy]]'' (ar Joko Ono, 1980)
* ''[[Milk and Honey]]'' (ar Joko Ono, 1984)
* ''[[Menlove Ave.]]'' (1986)

== Atsauces ==
{{atsauces}}
{{atsauces+}}

== Ārējās saites ==
{{sisterlinks-inline}}
{{enciklopēdiju ārējās saites}}
{{aktieru ārējās saites}}

{{The Beatles}}
{{Labākā oriģinālmūzika (Oskars)}}

{{autoritatīvā vadība}}

{{DEFAULTSORT:Lenons, Dzzons}}
[[Kategorija:1940. gadā dzimušie]]
[[Kategorija:1980. gadā mirušie]]
[[Kategorija:Mersisaidā dzimušie]]
[[Kategorija:Angļu dziedātāji]]
[[Kategorija:Angļu ģitāristi]]
[[Kategorija:The Beatles dalībnieki]]
[[Kategorija:Grammy balvas ieguvēji]]
[[Kategorija:Kinoakadēmijas balvas ieguvēji komponisti]]
[[Kategorija:Slepkavību upuri]]