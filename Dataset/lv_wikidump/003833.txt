{{Infobox ethnic group
| group            =  Franki
| native_name      = Franci
| native_name_lang = la
| image            = [[Attēls:Frankish arms.JPG||235px]]
| image_caption    = Ieroči, kas atrasti kāda aristokrātiska franka kapā no Merovingu laikmeta

| total            =  <!-- total population worldwide -->
| total_year       =  <!-- year of total population -->
| total_source     =  <!-- source of total population; may be ''census'' or ''estimate'' -->
| total_ref        =  <!-- references supporting total population -->
| genealogy        = 
| regions          =  <!-- for e.g. a list of regions (countries), especially if regionN etc. below not used -->

| languages        = [[senā franku valoda]], [[Tautas latīņu valoda]], [[senā francūžu valoda]]
| philosophies     = 
| religions        = [[Franku pagānisms]], [[Kristietība]]
| related_groups   = [[Germanic peoples]], [[Belgians]], [[French people]], [[Dutch people]], [[Germans]]
| footnotes        = 
}}
{{Papildu atsauces+}}

'''Franki''' ({{val|la|Franci}} vai ''gens Francorum'') ir [[ģermāņi|rietumģermāņu]] cilšu apvienība, kas izveidojās [[3. gadsimts|3. gadsimta]] vidū un kurai bija nozīmīga loma [[Eiropas vēsture|Eiropas vēsturē]] no 5. līdz 9. gadsimtam.

== Franku izcelšanās ==
[[Attēls:Franks expansion.gif|thumb|200px|Franku ekspansija]]
Franki izveidojās ap [[3. gadsimts|3. gadsimta]] vidu apvienojoties vairākām [[ģermāņi|ģermāņu]] ciltīm vienā grupā. Pēc [[Romas impērija]]s sabrukuma 5. gadsimtā frankiem bija arvien lielāka loma [[Eiropas vēsture|Eiropas vēsturē]]. Vispārējā haosā, kāds bija bijušās Romas impērijas kādreizējās rietumu provincēs 5. gadsimtā, franki bija tikai viena no dažādajām ģermāņu cilšu koalīcijām, kuras [[Lielā tautu staigāšana|krustām šķērsām pārstaigāja]] gandrīz visu [[Eiropa]]s kontinentu, cīnoties savā starpā par labāku teritoriju. Šajā sajukumā franki, kuru teritorija jau bija iezīmējusies lielākajā [[Gallija]]s daļā, arvien vairāk sāka nostiprināties kā dominējošais spēks [[Rietumeiropa|Rietumeiropā]]. Militāra meistarība, laba organizācija un talantīgi, enerģiski valdnieki bija tās priekšrocības, kas frankus arvien vairāk izcēla citu tautu vidū. Līdz ar to izveidojās [[Franku valsts]]. Franki, sava valdnieka [[Hlodvigs I|Hlodviga I]] vadībā, sākotnēji sakāva pēdējā romiešu gubernatora [[Siagrijs|Siagrija]] spēkus, tad [[alemaņi|alemaņus]] austrumos no [[Reina]]s, bet pēc tam pieveica arī [[vestgoti|vestgotus]].

== Franku cīņas ==
[[Avāri (senie)|Avārus]] franki iesprostoja [[Bavārija|Bavārijā]], piespieda tos pie kalniem, bet pēc tam deva tiem izšķirošo triecienu. Starp citu, šī franku uzvara pār avāriem kļuva par nozīmīgu Eiropas vēstures pagrieziena punktu — tas bija iemesls nozīmīgai [[Centrāleiropa|Centrālās]] un [[Austrumeiropa]]s etniski nacionālās struktūras maiņai tālākajos gadsimtos.{{nepieciešama atsauce}} Izzūdot avāriem pavērās ceļš slāvu ieplūšanai Eiropas vidienē, ko tie arī nekavējās darīt.{{nepieciešama atsauce}}

== Kristietības pieņemšana ==
Tomēr arī šīs uzvaras vēl īpaši neizcēla frankus citu barbaru tautu vidū un nenoteica arī kādu īpašu viņu lomu tālākā Eiropas attīstībā. Par apvērsumu Eiropas civilizācijas veidošanās procesā pēc Romas klasiskā perioda uzskatāma franku pievēršanās [[kristietība]]i — [[katoļticība]]i. Nav drošu ziņu kāpēc tas tā notika. Vēl jo vairāk ņemot vērā, ka par [[Hlodvigs I|Hlodvigu]] vēstures liecības saglabājušas ziņas kā par gudru, nežēlīgu, māņticīgu valdnieku.<ref>Koenigsberger H.G. Medieval Europe 400-1500. Harlow, England, 1987. gads, 47. lpp</ref> Iespējams, ka tieši māņticība šeit arī nospēlējusi galveno lomu.{{nepieciešama atsauce}} Lai nu kā, 5. gadsimta beigās franki pieņēma kristīgo ticību un kļuva par [[Romas Katoļu baznīca]]s un [[Romas pāvests|pāvesta]] galvenajiem atbalstītājiem.

Franku pievēršanās katoļu baznīcai bija izšķirošs faktors arī pretrunu pārvarēšanai starp [[galli|gallu]]-[[romieši|romiešu]] un franku augstmaņiem Gallijas teritorijā. Franki, pārņemot katoļticību, ieviesa arī vēl [[Romas impērija]]s laikā iedibinātās provinces pārvaldes institūcijas un kārtību, kā arī laika gaitā izveidojušās zemes un īpašuma attiecības. Rezultātā Gallijā, frankiem integrējoties ar vietējo gallu-romiešu aristokrātiju, sāka veidoties jauna sabiedrības struktūra. Vēl gan bija vajadzīgi vairāki gadsimti, lai šī sabiedrība pilnībā izveidotos kā mūsdienu franču nācija. Taču no Eiropas tālākās attīstības viedokļa galvenais ir tas, ka Eiropas kontinentā bija parādījies militārs un politisks stabilizējošs elements.

Tūlīt pēc katoļticības pārņemšanas franki turpināja pakļaut sev plašas teritorijas Eiropā, padarot to vietējos valdniekus par franku karaļa vasaļiem un tādējādi ieliekot pamatus [[feodālisms|feodālai]] sabiedrības organizācijas attīstībai. Franku karalis būtībā bija Romas pāvesta vasalis, savukārt, karaļa tuvākajiem vasaļiem to teritorijās bija gandrīz tāda pat vara, kā karalim pār visu karaļvalsti kopumā.

== Karolingu dinastija ==
{{pamatraksts|Karolingu dinastija}}
Karolingu dinastiju dibina Merovingu dinastijas majordoms [[Pipins Īsais]], kas kronējas [[Suasona|Suasonā]] (valda no 752. līdz 768. gadam). Tā dēls ir [[Kārlis Lielais]]. 43 valdīšanas gados Kārlis pakļāva gandrīz vai visu kristīgās Eiropas pasauli. Tūlīt pēc kāpšanas tronī viņš apspiež sadumpojušos [[baski|baskus]] un [[bretoņi|bretoņus]]. Tad sāka ekspansiju uz [[sakši|sakšu]] zemēm (karš ar pārtraukumiem ilga 30 gadus). 772. gadā franki noposta sakšu zemes līdz Vezerai un nocērt to svēto ozolu [[Irminsuls|Irminsulu]]. 774. gadā franki pakļauj [[langobardi|langobardus]]. Kārlis sevi sāk dēvēt par "franku un langobardu valdnieku". Pāvests tam piešķir "Romas katoļu valsts aizstāvja" titulu. 776. gadā tiek apspiesti sakšu un langobardu dumpji. 778. gadā franki pāriet [[Pireneji|Pirenejus]], ieņem [[Saragosa|Saragosu]] un visu teritoriju līdz [[Ebro]] upei (atpakaļceļā slavenā [[Ronsevalas kauja]] ar baskiem). Atkal karš ar sakšiem. Karagājieni uz [[Istrija|Istriju]] un [[Pannonija|Pannoniju]], tad pret [[Brandenburga]]s [[ļutiči]]em. Karš ar avāriem, sakšu dumpis. Avāriem atņemtajā teritorijā tiek dibināta [[Ostmarka]] (vēlākā [[Austrija]]). Šādas "markas" tiek dibinātas visā robežjoslā kā nocietināti, militāri patstāvīgi apgabali markgrāfu pakļautībā. Frankiem sāk maksāt meslus [[Mēklenburga]]s obotriti, Brandenburgas ļutiči, [[Saksija]]s sorbi, [[Bohēmija]]s čehi. 800. gadā Kārli Romā kronē par [[Romas imperators|Romas imperatoru]]. 810. gadā karš ar [[dāņi]]em, franki pakļauj to sabiedrotos [[nordalbingi|nordalbingus]] — pēdējo brīvo sakšu cilti. [[9. gadsimts|9. gadsimtā]] franku valsts teritorija plešas no Ebro upes [[Spānija|Spānijā]] līdz Rābas upei Pannonijā un no Eideras ziemeļos līdz Beneventei dienvidos.

== Feodālisma struktūras veidošanās ==
Bija arī sfēras, kur franki nelabprāt pārņēma Romas mantojumu. Viena no tām bija [[likumdošana]]. Frankiem ienākot Gallijā tiem jau pastāvēja savi likumdošanas pamati. Tie, piemēram, neizslēdza [[asinsatriebība|asinsatriebību]]. Tādēļ franku sabiedrībā vēl ilgi saglabājās barbariskā prakse kārtot attiecības ar rūpīgi izplānotu, rafinētu personīgo ienaidnieku nogalināšanas palīdzību. Taču diez vai varētu apgalvot, ka franki šinī ziņā būtu daudz "barbariskāki" par romiešiem. Lai gan Romā asinsatriebība oficiāli netika atzīta, asiņainas izrēķināšanās ar nelabvēļiem vai politiskiem pretiniekiem bija parasta parādība.

[[Hlodvigs I|Hlodviga I]] militārā veiksme un pievēršanās katoļticībai nostiprināja karaļa absolūto varu, uz kuras balstījās visa vēlākā Eiropas [[Feodālisms|feodālā]] [[Politekonomija|politekonomiskā]] sistēma. Tomēr karaļa vara un autoritāte nebūt nebija vienīgais šīs sistēmas balsts. Milzīga nozīme feodālās Eiropas attīstībā bija romiešu ieviestajai [[nodoklis|nodokļu]] sistēmai, it īpaši ar [[tirdzniecība|tirdzniecību]] saistītiem nodokļiem, ko franki atklāja ierodoties [[Gallija|Gallijā]] un, ko viņi pārņēma gandrīz neizmainītā veidā. Šī sistēma drīz vien sāka „strādāt” feodālās sistēmas materiālai nostiprināšanai.

Cits ne mazāk, bet varbūt pat vēl vairāk nozīmīgs feodālisma balsts jau no paša sākuma bija karaļnama dārgumu krātuve, no kuras gadsimtu gaitā visās pasaules valstīs izveidojās valsts [[kase]] un [[budžets]], kādus mēs tos pazīstam mūsdienās.{{nepieciešama atsauce}} Uz šādu šīs institūcijas evolūciju netieši, bet nepārprotami norāda vārdu valodnieciskās saites dažādās valodās. Piemēram, angļu ''treasure'' (bagātība, dārgumi) ir sakne vārdam ''treasury'', kas nozīmē gan dārgumu glabātuvi, gan valsts kasi.

Tiesa, šis mūsdienu valsts kases aizmetnis franku valsts veidošanās laikā funkcionēja visai atšķirīgi. Karaļa naudas un dārglietu uzkrājumi sākotnēji veidojās, galvenokārt, no kara laupījumiem un pakļauto tautu un valstu [[Kontribīcijas|kontribūcijām]]. Vēlāk galvenais ienākumu avots bija paša karaļnama īpašumi, vasaļu maksājumi, nodokļi. Savukārt karalis nauda un dārglietas izlietoja. lai apdāvinātu savus atbalstītājus, algotu [[Karaspēks|karaspēku]], uzpirktu pretiniekus. Tā veidojās feodālās sistēmas saimnieciskā mehānisma pirmie pamati.

== Franku valsts sabrukums ==
Franku karalim [[Kārlis Lielais|Kārlim Lielajam]] bija palicis dzīvs tikai viens dēls — [[Luijs Dievbijīgais]], tādēļ viņa valdīšanas laikā franku valsts palika vēl nesadalīta. Stabilitāte beidzās līdz ar Luija nāvi, jo viņam bija trīs dēli no pirmā sievas un viens no otrās. Franku valsts saskaņā ar radinieku starpā [[843]]. gadā noslēgto [[Verdenas līgums|Verdenas līgumu]] tika sadalīta trijās daļās. Pirmais no Luija dēliem [[Lotārs I]] saņēma valsts vidusdaļu, kuru veidoja mūsdienu [[Nīderlande]], [[Beļģija]], [[Šveice]], [[Elzasa-Lotringa]] un daļa [[Itālija]]s. Otrs dēls [[Kārlis II Plikgalvis]] saņēma valsts rietumdaļu, kura aptuveni atbilst mūsdienu [[Francija]]i ([[Rietumfranku valsts|Rietumfranku valsti]]), bet trešais dēls [[Luijs Vācietis]] ieguva austrumdaļu, kas aptuveni atbilst mūsdienu [[Vācija]]i. Līdz ar šo sadalījumu ne tikai tika ielikti pirmie vēlākās Eiropas politiskā un teritoriālā sadalījuma pamati, bet arī Eiropas iekšējās pretrunas, kas periodiski izvērsās asiņainos karos, kuri turpinājās līdz pat [[Otrais pasaules karš|Otrā pasaules kara]] beigām.

[[Karolingu dinastija|Karolingu]] monarhijas kraha rezultātā spēcīgākie un ietekmīgākie kādreizējie karolingu vasaļi pasludināja paši sevi par neatkarīgiem [[monarhija|monarhiem]] vai par [[hercogs|hercogiem]]. Tā, par neatkarīgu hercogisti kļuva [[Akvitānija]] (mūsdienu Francijas dienvidu daļa), kurā jau franku karaļvalsts laikā dominēja [[separātisms|separātiskas]] tendences.

Tipiska situācija — bijušās franku impērijas iekšējās nesaskaņas nekavējās izmantot citas tautas. Tā, 841. gadā [[vikingi]] iekuģoja [[Sēna|Sēnā]] un izlaupīja [[Ruāna|Ruānu]], bet 854. gadā tie pilnībā nodedzināja [[Hamburga|Hamburgu]], kuru kā cietoksni tikai pirms dažiem gadu desmitiem (808. gadā) bija nodibinājis Kārlis Lielais. Arī [[Parīze]] tika izlaupīta un izpostīta, bet karalim Kārlim Plikgalvim šajā laikā nācās patverties labi nocietinātajā [[Monmartrs|Monmartrā]]. Vikingi 9. gadsimta beigās pilnībā iekaroja Sēnas lejteci un apmetās šajā reģionā, bet viņu virsaitis [[Rollo]] kļuva par neatkarīgu [[Normandija]]s hercogu. Bet [[Provansa]]s un Itālijas tā brīža valdnieki šajās jukās daudz nedomājot, sevi pasludināja par karaļiem.

Gandrīz divus gadsimtus (9. un 10. gadsimtā) Eiropā atkal valdīja sašķeltība, haoss, kari un nemieri. Kādreiz tik varenās Karolingu dinastijas kontrolē vairs bija palikusi tikai Parīze un tuvākā tās apkārtne. Daudzas [[lauksaimniecība]]s zemes tika pamestas novārtā, [[tirdzniecība]] panīka, pa ceļiem siroja laupītāju bandas un ceļošana pat nelielos attālumos bija kļuvusi nedroša. Šie gadsimti iegājuši Eiropas vēsturē kā „tumšie”.{{nepieciešama atsauce}}

Taču ekonomikā šī lejupslīde vairs nebija tik krasa kā [[Merovingu dinastija]]s valdīšanas noslēguma posmā. Tirdzniecība un [[monetārā sistēma]] saglabājās un „atelpas” brīžos starp augstmaņu savstarpējiem kariem pat paplašinājās. Svarīgu lomu šinī ziņā nospēlēja cita tā laika [[jaunievedums]] — Luija Dievbijīgā rīkojums katrā zemē, katrā apgabalā un pilsētā nodibināt pastāvīgu tirgu un tie vēlāk turpināja funkcionēt neskatoties ne uz kādām jukām. Vairums no tiem izveidojās pilsētās gar Sēnas, [[Luāra]]s un [[Rona]]s upēm, kas atviegloja preču piegādi tirgos pat no attālām vietām. Tas veicināja [[amatniecība]]s attīstīšanos pilsētās, preču apmaiņu starp laukiem un pilsētām, visās saimniecības jomās padziļinājās [[specializācija]], pieauga [[darba ražīgums]]. Līdz ar to karolingu iedibinātā [[saimniecība]] izrādījās pietiekami dzīvotspējīga [[Eiropa]]s kontekstā un nodrošināja tās uzplaukumu vēlākajos gadsimtos.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.fordham.edu/halsall/basis/gregory-hist.html Franku vēsture] {{Webarchive|url=https://web.archive.org/web/20140814182657/http://www.fordham.edu/halsall/basis/gregory-hist.html |date={{dat|2014|08|14||bez}} }} {{angliski}}
* [https://web.archive.org/web/20061016115816/http://www.lucidcafe.com/library/96apr/charlemagne.html Kārlis Lielais] {{angliski}}

{{autoritatīvā vadība}}
[[Kategorija:Franki| ]]