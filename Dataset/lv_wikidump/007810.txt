{{Salu infokaste
|nosaukums           = Hījumā
|attēls              = Tahkuna.jpg
|attēla paraksts     = Tahkunas pussala
|attēla izmērs       =
|vietaskarte         = Igaunija
|reljefa_karte       = jā
|vietējais nosaukums = Hiiumaa
|izvietojums         = [[Baltijas jūra]]
|arhipelāgs          = [[Monzunda arhipelāgs]]
|latd=58|latm=52|lats=0|latNS=N |longd=22|longm=35|longs=0|longEW=E
|platība             = 989
|garums              = 60
|platums             = 44
|krasta līnija       = 326
|augstākais kalns    = [[Tornimegi]]
|augstums            = 68
|valsts              = Igaunija
|valsts adm vienības tips = Apriņķis
|valsts adm vienība       = [[Hījumā apriņķis]]
|iedzīvotāji         = 8400
|blīvums             = 8,5
|pamatiedzīvotāji    = [[igauņi]]
|valsts lielpilsēta  = [[Kerdla]]
|piezīme =
}}
'''Hījumā''' ({{val|et|Hiiumaa}}), agrāk — '''Dago'''<ref>{{PZT}}</ref> ({{val|sv|Dagö}}), ir otra lielākā [[Igaunija]]i piederošā sala. Sala atrodas [[Baltijas jūra|Baltijas jūrā]], uz ziemeļiem no [[Sāmsala]]s un pieder [[Monzunda arhipelāgs|Monzunda arhipelāgam]]. Hījumā vienīgā pilsēta ir [[Kerdla]].

Hījumā ir [[Hījumā apriņķis|Hījumā apriņķa]] galvenā sala. Platība — 989 km². [[zviedru valoda|Zviedru]] un [[vācu valoda|vācu]] valodās salu dēvē ''Dagö'' (dienas sala), savukārt [[somu valoda|somu valodā]] ''Hiidenmaa'' (velna zeme), senāk — ''Päivänsalo'' (dienas sala).

== Ģeogrāfija ==
Hījumā no sauszemes atdala 22 km plaša jūra un citas salas. No dienvidos esošās Sāmsalas atdala 6 km platais [[Soelas šaurums]], no [[Vormsi]] salas — 11 km platais [[Hari šaurums]]. Krasta līnija ir ap 326 km gara.

Ap 60% no salas klāj mežs, ap 7% — purvs, ap 23% — cilvēka pārveidota ainava. Sala ir salīdzinoši līdzena, augstākais paugurs ir 68 metrus augstais Tornimegi paugurs. Salā ir arī vairāki ezeri, lielākais no tiem — Tihu Sūrjervs — ir 85 ha liels. Garākā salas upe (''Luguse'') ir 26 km gara. Gada nokrišņu daudzums — vidēji 622 mm. Salā [[sniegs]] uzkrīt vidēji 4 nedēļas vēlāk un nokūst vidēji 2 nedēļas ātrāk nekā Igaunijas pamatdaļā.

Salas piekrastes ūdeņi ir sekli, ar daudziem sēkļiem un mazākām saliņām. Salas vide ir salīdzinoši maz pārveidota, šeit dzīvo ap 30 sugu [[zīdītāji]], reģistrēti ap 250 sugu [[putni]].

Augsnes samērā neauglīgas, sastāv galvenokārt no [[kaļķakmens]] un jūras nogulumiem, augsnes akmeņainas, smilšainas.

Salā un tās piekrastē ir šādi ģeogrāfiski objekti:
* [[Kepu pussala]] — rietumos;
* [[Tahkunas pussala]] — ziemeļos;
* [[Mardihansu līcis]] — dienvidrietumos;
* [[Emmaste]] — ciemats dienvidos;
* [[Heltermā]] — ciemats austrumos
* [[Keina]] — ciemats dienvidaustrumos;
* [[Kerdla]] — vienīgā salas pilsēta;
* [[Kergesāre]] — ciemats ziemeļrietumos;

== Vēsture ==
Arheoloģiski pētījumi liecina, ka cilvēku apmetnes Hījumā bijušas jau 4. gadsimtā pirms mūsu ēras. [[Gutasāga|Gutasāgā]], kas pierakstīta 13. gadsimtā un apraksta [[goti|gutu]] cilts daļas pārcelšanos no [[Gotlande]]s uz Hījumā, kur tie "uzcēluši pili, bet nespēdami sevi uzturēt, devušies pa Daugavu (''Dyna'') tālāk uz Krieviju un Grieķiju". Tiek uzskatīts, ka gotu pārcelšanās uz Melnās jūras krastiem notikusi mūsu ēras pirmajā gadsimtā. Rakstītos avotos sala pirmoreiz minēta [[1228]]. gadā (''Dageida'') — laikā, kad Hījumā salu, tāpat kā pārējo Igauniju, iekaroja [[krustnesis|krustneši]]. [[1254]]. gadā Hījumā tika sadalīta starp [[Sāmsalas bīskapija|Sāmsalas bīskapiju]] un [[Livonijas ordenis|Livonijas ordeni]]. [[1563]] — 1710. gados sala atradās [[Zviedrija]]s kontrolē.

Pēc 1710. gada salas agrākie zviedru tautības iedzīvotāji līdz ar salas nonākšanu [[Krievija]]s impērijas sastāvā emigrēja vai pārigauņojās [[pirmais pasaules karš|Pirmā pasaules kara]] laikā salu ieņēma vācieši. Pēc Pirmā pasaules kara Hījumā kļuva par daļu no neatkarīgās Igaunijas un dalīja tās tālāko likteni.

== Ekonomika ==

Salinieki pārsvarā nodarbojas pakalpojumu sektorā, tai skaitā salu apmeklē aizvien vairāk tūristu. 5 mazās ostas. Salā ap 350 km gari asfaltēti ceļi. Lidosta Kerdlā, prāmji uz Igaunijas pamatdaļu un Sāmsalu.

== Dabas un kultūras pieminekļi ==
[[Attēls:Kõpu Lighthouse-033.jpg|thumb|200px|Kepu (''Kõpu'') bāka ir viena no vissenakajām bākām (1531), kas vēl arvien darbojas.]]
* [[Kepu bāka]] — trešā senākā darbojošās bāka pasaulē;
* [[Kerdlas meteorīta krāteris]] — diametrs ap 4 kilometri;

== Atsauces ==
{{atsauces}}

== Skatīt arī ==
* [[Hīesāres bāka]]

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.hiiumaa.ee Hījumā apriņķis]
* [https://web.archive.org/web/20070927195951/http://turism.moonsund.ee/index.php?lang=en&style=en Hījumā tūrisma ceļvedis (angliski)]

== Attēlu galerija ==
<gallery>
Image:Tahkunan majakka.jpg
Image:Lammashaka.JPG
Image:Talo Tammelan kylässä.JPG
Image:Sorven museo.JPG
</gallery>

{{autoritatīvā vadība}}

[[Kategorija:Igaunijas salas]]
[[Kategorija:Monzunda arhipelāgs]]
[[Kategorija:Hījumā apriņķis]]