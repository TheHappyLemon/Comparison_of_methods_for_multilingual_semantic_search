{{infokaste+}}
[[Attēls:GirolamoSavonarola.jpg|thumb|200px|Džirolamo Savonarolas portrets ([[Fra Bartolomeo]], ap 1498.g.)]]
'''Džirolamo Savonarola''' ({{val|it|Girolamo Savonarola}}, dzimis 1452. g. 21. septembrī [[Ferrāra|Ferrārā]], miris 1498. g. 23. maijā [[Florence|Florencē]]) bija [[itālieši|itāliešu]] reformators, [[Dominikāņu ordenis|dominikāņu]] mūks, Florences līderis no 1494. gada līdz viņa sodīšanai ar nāvi 1498. gadā.

== Dzīve ==

1475. gadā Savonarola iestājās [[Boloņa|Boloņā]] dominikāņu ordenī, 1482.–87. gadā bija Florences Sv. Marka klosterī, tad — sludinātājs un biktstēvs dažādās [[Lombardija]]s pilsētās, 1490. gadā atkal Florencē, 1491. gadā kļuva par Sv. Marka klostera prioru. Pieprasīja radikālas klostera un sabiedrības reformas, liekot pamatā nabadzības ideālu. [[Vecā Derība|Vecās derības]] praviešu un [[Jāņa atklāsmes grāmata]]s ietekmēts, domāja, ka pār baznīcu un [[Itālija|Itāliju]] jānāk pelnītam Dieva sodam, kuram sekos atjaunošana. Savonarola tāpēc pravietiski sludināja grēku nožēlošanu.

=== Florences līderis ===

Francijas karali [[Šarls VIII|Šarlu VIII]], kas 1494. gadā devās uzvaras gājienā uz Itāliju, Savonarola apsveica kā Dieva sūtni un nākamo pasaules valdnieku, un pēc [[Mediči]] padzīšanas no Florences ieveda tur demokrātisku konstitūciju ar teokrātisku virsotni: Jēzus Kristus – Florences karalis.

=== Konflikts ar pāvestu un nāve ===

Pilsētā nodibinājās stingra tikumiskā kārtība, reliģiska sajūsma valdzināja plašas masas, kas 1497. un 1498. gada karnevālā aizrāvās līdz greznuma lietu un "nieku" sadedzināšanai uz sārta. Pieaugošā aristokrātijas opozīcija (vairākums siņorijā 1498. g. pavasarī), konflikts ar pāvestu [[Aleksandrs VI|Aleksandru VI]] (atšķirīga politika, 1495. g. sludināšanas aizliegums Savonarolam, 1497. g. [[ekskomunikācija]], kam Savonarola nepadevās, apzinādamies sevi par Dieva sūtni un uzskatīdams Aleksandru par netikumīgu un necienīgu pāvestu) un mūku ordeņu, īpaši [[franciskāņi|franciskāņu]], skaudība vājināja Savonarolas stāvokli. Provocēta, tad izjaukta [[Dieva tiesa]], kur Savonarolas ordeņa biedrs Dominiks gribēja uzņemties uguns tiesu par viņa sludinājumu patiesību, vēl paātrināja Savonarolas krišanu. Pūlis ieņēma Sv. Marka klosteri un sagūstīja Savonarolu ar 2 biedriem. Uz viltota spīdzināšanas protokola pamata Savonarolu un viņa biedrus sodīja ar pakāršanu un pēc tam sadedzināšanu uz sārta. Savonarola par [[katoļu baznīca]]s principiem un pamatiem un pilnā mērā atzina [[Akvīnas Toms|Akvīnas Toma]] filozofiju un teoloģiju.

== Savonarolas darbi ==

Darbi:
* ''Triumphus cruciis, Poesie'' (izd. 1847. g.),
* ''Compendium revelationum'' (izd. 1845. g.),
* ''Prediche e scritti'' (izd. 1930. g.),
* ''Lettere'' (izd. 1933. g.),
* ''Prediche'' (1933. g.).

== Ārējās saites ==
{{enciklopēdiju ārējās saites}}

{{autoritatīvā vadība}}

{{DEFAULTSORT:Savonarola, Džirolamo}}
[[Kategorija:1452. gadā dzimušie]]
[[Kategorija:1498. gadā mirušie]]
[[Kategorija:Dominikāņi]]
[[Kategorija:Florence]]
[[Kategorija:Itālijas cilvēki]]
[[Kategorija:Ar nāvi sodītie cilvēki]]