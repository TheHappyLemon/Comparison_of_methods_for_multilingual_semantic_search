{{Apdzīvotas vietas infokaste
 | name                     = Ainaži
 | native_name              = 
 | settlement_type          = Novada pilsēta
 | other_name               = 
 | nickname                 = 
 | motto                    = 
 | image_skyline            = Ainažu jūrskolas muzejs 2002-05-01.jpg
 | imagesize                = 
 | image_caption            = [[Ainažu jūrskolas muzejs]]
 | image_flag               = Flag_of_Ainaži.png
 | flag_link                = Ainažu karogs
 | image_shield             = Ainazi COA.svg
 | shield_link              = Ainažu ģerbonis
 | shield_size              = 70px
 | pushpin_map              = Latvija
 | pushpin_label_position   = <!-- left/right -->
 | latd = 57| latm = 51| lats = 50| latNS =N 
 | longd = 24| longm = 21| longs = 36| longEW =E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Limbažu novads]]
 | subdivision_type2        = 
 | subdivision_name2        = 
 | subdivision_type3        = 
 | subdivision_name3        = 
 | established_title        = Pilsētas tiesības
 | established_date         = kopš [[1926]]. gada
 | established_title2       = 
 | established_date2        = 
 | leader_title             = Ainažu pilsētas un pagasta pakalpojumu sniegšanas centra vadītāja
 | leader_name              = Ilona Jēkabsone
 | seat_type                = Vēsturiskie<br />nosaukumi
 | seat                     = {{val|et|Heinaste}}<br />{{val|de|Hainasch}}
 | area_total_km2           = 5
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Ainaži}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-4035
 | area_code                = 
 | website                  = {{URL|www.salacgriva.lv/lat/ainazi/}}
 | footnotes                = 
}}
'''Ainaži''' ir pilsēta [[Latvija|Latvijā]], [[Limbažu novads|Limbažu novadā]], pie pašas [[Igaunija]]s robežas [[Baltijas jūra]]s [[Rīgas līcis|Rīgas līča]] austrumu krastā. Robežojas ar [[Ainažu pagasts|Ainažu]] un [[Salacgrīvas pagasts|Salacgrīvas]] pagastiem un Igaunijas [[Pērnavas apriņķis|Pērnavas apriņķa]] [[Hēdemēstes pagasts|Hēdemēstes pagastu]]. Ainaži izvietojušies ap 4 km garā joslā starp jūras krastu un [[Autoceļš A1 (Latvija)|Rīgas—Tallinas šoseju]]. Atrodas {{nobr|116 km}} attālumā no [[Rīga]]s.

== Nosaukums ==
1638. gada vācu rakstos šī apdzīvotā vieta saukta par ''Dorf Haynisch'', vēlāk vienkārši ''Haynasch''. Citos rakstu avotos sastopams arī nosaukums ''Ainiži''. [[Jānis Endzelīns]] uzskatīja, ka pilsētas nosaukums cēlies no [[lībiešu valoda|lībiešu]] vārda ''āina'' vai [[igauņu valoda|igauņu]] vārda ''hain'' — 'siens' vai ''hainastee'' — 'ceļš', kas iebraukts, vedot sienu no jūrmalas pļavām. Pastāv teorija, ka pilsēta savu vārdu ieguvusi no lībiešu vārda ''ainagi'', kas nozīmē — vientuļš.<ref>{{grāmatas atsauce |last1=Balode |first1=Laimute |last2=Bušs |first2=Ojārs |title=No Abavas līdz Zilupei |date=2015 |publisher=Latviešu valodas aģentūra |isbn=9789984829289}}</ref>

== Vēsture ==
[[Attēls:Dzelzceļa nobeigums Ainažu ostā.jpg|thumb|left|200px|[[Dzelzceļa līnija Ainaži—Valmiera—Smiltene|Dzelzceļa Ainaži—Valmiera—Smiltene]] nobeigums Ainažu ostā (1926)]]
Pilsēta izveidojusies sena lībiešu zvejnieku ciemata vietā. Oficiālos dokumentos Ainažu vārds pirmoreiz parādās 1564. gadā kā kroņa īpašums. Vēlāk tas nonāca [[Svētciema muiža]]s pārvaldē. 1800. gadā Ainažu ciemu ar zemi atdalīja no ieķīlātās Svētciema muižas un tas nonāca Mazstraupes īpašnieku baronu [[Meijendorfi|Meijendorfu]] īpašumā. Ainaži veidojās abpus toreizējās Rīgas—Pērnavas šosejas (tagad Kr. Valdemāra iela).<ref name=":0">{{Grāmatas atsauce|title=Latvijas pilsētas|publisher="Preses nams"|year=1999|isbn=9984-00-357-4|location=Rīga|pages=34-37}}</ref>

19. gadsimta otrajā pusē Kurzemes un Vidzemes zvejnieku ciemos bija daudz lēta darbaspēka. Tuvējie meži, kuros auga daudz mastu priežu, deva materiālu kuģu būvei. Tādēļ šeit attīstījās kuģu būvniecība un rosīga tirdzniecība. 1857.—1913. gadā Ainažos uzbūvēja ap 50 kuģu; 1880. gadā ostā bija pierakstīti 83 burinieki.<ref name=":0" /> Darbojās stikla fabrika.

Ainažos tika nodibināta pirmā jūrskola Latvijā, kuru 1864. gadā pēc [[Krišjānis Valdemārs|Krišjāņa Valdemāra]] ierosinājuma nodibināja tālbraucējs kapteinis [[Kristiāns Dāls]]. Mācības bija bezmaksas un notika latviešu, igauņu, vēlāk arī krievu valodās. [[Ainažu jūrskola|Jūrskola]] pastāvēja 50 gadus, līdz [[Pirmais pasaules karš|Pirmajam pasaules karam]]. 19. gadsimta 80. un 90. gados ik gadu skolu beidza 20—30 tālbraucēju [[stūrmanis|stūrmaņu]] un [[Jūras kapteinis|kapteiņu]].

Ainaži miesta nosaukumu ieguva 1869. gadā. No 1900. līdz 1905. gadam Ainažos uzbūvēja [[Ainažu osta|Ainažu ostu]]. 1912. gadā tika atklāta [[dzelzceļa līnija Ainaži—Valmiera—Smiltene]]. Caur ostu Vidzemes saimniecības [[eksports|eksportēja]] [[graudi|graudus]], [[lini|linus]] un citas preces. Pilsētas [[budžets|budžetu]] papildināja arī [[nodoklis|nodokļi]] no kuģu un [[dzelzceļš|dzelzceļa]] kravām. Jūrskola pastāvēja līdz [[Pirmais pasaules karš|Pirmajam pasaules karam]].

Pirmā pasaules kara laikā no 1915. gada jūnija līdz 1916. gada aprīlim Ainažos dislocējās Krievijas armijas 431. Tihvinas pulka štābs, kas aizsargāja Rīgas līča piekrasti. Lai nodrošinātos pret vācu desantu, krasta līnija tika nostiprināta ar aizsardzības būvēm, tilti mīnēti, bet Ainažu ostas infrastruktūra (tostarp ostā atrodošies kuģi) — iznīcināti. 1917. gada decembra beigās Ainažus bombardēja 7 vācu aeroplāni. 1917. gada 13. oktobrī vācu kuģu eskadra divas stundas bombardēja piekrasti. 1919. gada 14.—16. februārī pie pilsētas notika igauņu kaujas ar lieliniekiem, bet [[Cēsu kaujas|Cēsu kauju]] laikā 1919. gada 23. jūnijā igauņu mīnukuģis "''Wambola''" Ainažu ostā izcēla desantu, lai sagrābtu [[landesvērs|landesvēra]] [[bruņuvilciens|bruņuvilcienu]].

1920. gadā, izveidojoties [[Latvijas—Igaunijas robeža]]i, Ainažu pamatdaļa pēc vietējā [[Plebiscīts|plebiscīta]] palika Latvijai, atstājot Igaunijas pusē nelielo [[Ikla|Iklu]].

Pēc kara jūrskolas ēkā novietojās ostas valde un pamatskola. 1920. gadā Ainažu miests tika apstiprināts kā ciema pašvaldība,<ref name=":0" /> bet 1926. gadā Ainažiem piešķīra pilsētas tiesības. Lai gan 1920.—1930. gados tika veikti darbi, lai Ainažu ostu atdzīvinātu (atjaunots viļņlauzis, ostas [[akvatorija]] tika atbrīvota no nogrimušo kuģu [[vraks|vrakiem]] un padziļināta, uzcelta [[Ainažu bāka|bāka]] u.c.), tas izdevās tikai daļēji. Kuģi ostā joprojām nevarēja piestāt pie piestātnes, to kravas nācās pārkraut uz [[barža|baržām]] ar [[velkonis|velkoņu]] palīdzību. Piemēram, tādā veidā [[Staiceles papīrfabrika]]i tika piegādātas [[akmeņogles]].

Lielus postījumus Ainažiem nodarīja arī [[Otrais pasaules karš]] — 1944. gadā Ainažus bombardēja Sarkanās armijas pikējošie bumbvedēji, bet [[Vērmahts|Vērmahta]] karaspēks atkāpjoties izpostīja ostas infrastruktūru. Lai gan pēc kara osta tika daļēji atjaunota, uzplaukumu pilsēta vairs nepiedzīvoja.

Līdz ar [[Pērnava]]s ostas izbūvi Ainažu osta savu ekonomisko nozīmi sāka zaudēt. 1977. gadā tika slēgta dzelzceļa līnija uz Valmieru.

1994. gadā Ainažos pie robežpunkta uzcēla divus 600 kW vēja ģeneratorus,<ref name=":0" /> kas bija pirmā lielākā vēja elektrostacija Latvijā.

== Daba ==
[[Attēls:Ainaži North Pier 1.jpg|thumb|Ainažu Ziemeļu mols]]
Ainažu teritorijas reljefu veido [[Piejūras zemiene]]. Ainažu rietumpusē ir {{nobr|4 km}} garš aizsalstošas jūras krasts, kur ietek tikai [[Blusupīte]]. Savdabīga ir Ainažu jūrmala — posmā starp Ainažiem un [[Kuiviži]]em gar jūras krastu plešas 100 līdz 300 metrus plata [[randu pļavas|randu pļavu]] josla, daļa no kuras ir pilsētas teritorijā. Šīs randu pļavas ir [[dabas liegums]].

== Iedzīvotāji ==

Ainaži ir Vidzemes mazākā pilsēta (655 iedzīvotāju 2020. gadā). Apmēram puse no Ainažu iedzīvotājiem ir darbspējīgā vecumā. Liela daļa pilsētnieku strādā netālu esošajā [[Salacgrīva|Salacgrīvā]].<ref name=":0" />

=== Iedzīvotāju skaita izmaiņas ===
Esošajās robežās, pēc CSB datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 CSB]</ref>
{{Historical populations
| title= Iedzīvotāju skaita izmaiņas
| width = 70%
| align = none
| cols = 3
| graph-pos = bottom
|1935|918
|1959|1102
|1970|839
|1979|1096
|1989|1257
|2000|1245
|2011|833
|2021|650
}}

=== Reliģija ===
Pilsētā darbojas luterāņu draudze, baptistu draudze, kas dibināta 1991. gadā. Sv. Arsēnija pareizticīgo draudze pēc gandrīz 40 gadiem 1995. gadā atguva savu dievnamu. Tā atjaunošanas iniciatore 1990. gadā bija AS "Ainaži", pēc tam ar sponsoru atbalstu darbus turpināja pilsētas pašvaldība.<ref name=":0" />

== Apskates vietas ==
{{div col}}
* [[Ainažu bāka]]
* [[Ainažu baptistu lūgšanu nams]]
* [[Ainažu jūrskolas muzejs]]
* [[Ainažu muiža]]
* [[Ainažu pareizticīgo baznīca]]
* [[Ainažu parks]]
* [[Ainažu skatu tornis]]
* [[Bijusī Ainažu stacija]]
* [[Ainažu ugunsdzēsības muzejs]]
* [[Ainažu vecie spīķeri]]
* [[Ainažu Ziemeļu mols]]
* [[Piemineklis Baltā saule]]
* [[Randu pļavas]]
* [[Veides pils]]
{{div col end}}

== Atsauces ==
{{atsauces}}

== Ārējās saites ==
* [http://www.vietas.lv/index.php?p=11&id=8038 Ainaži Vietas.lv]


{{Limbažu novads}}
{{Latvijas pilsētas}}
{{Navboxes|title=Vēsturiskā administratīvā piederība
|list1=
{{Salacgrīvas novads}}
{{Limbažu rajons}}
{{Limbažu apriņķis}}
{{Valmieras apriņķis}}
}}

{{autoritatīvā vadība}}
[[Kategorija:Vidzeme]]
[[Kategorija:Ainaži| ]]
[[Kategorija:Latvijas pilsētas]]