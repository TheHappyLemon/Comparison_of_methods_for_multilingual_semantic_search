{{ASV štata infokaste
| nosaukums = Alabama<br />Alabama
| karogs = [[Attēls:Flag of Alabama.svg|border|140px]]
| ģerbonis = [[Attēls:Seal of Alabama.svg|100px]]
| karte = [[Attēls:Map of USA AL.svg|300px]]
| oficvaloda = [[angļu valoda]]
| galvaspilsēta = [[Montgomeri]]
| pilsēta = [[Birmingema (ASV)|Birmingema]]
| iestāšanās = [[1819]]. gada [[14. decembris]]
| laiks = [[Universālais koordinētais laiks|UTC]]-6
| saīsinājumi = AL US-AL
| mājaslapa = [http://www.alabama.gov www.alabama.gov]
| iedzgads = 2010
| iedzīvotāji = 4 779 736 
| iedzīvotājiV = 23
| iedzblīvums = 33,84
| iedzblīvumsV = 26
| ieņēmumi = 38 111
| ieņēmumiV = 43
| rase = baltādainie — 72,14%<br />melnādainie — 26,70%
| reliģija = 92% — kristieši, no tiem 80% protestanti
| platība = 135 765
| platībaV = 30
| garums = 531
| platums = 306
| ūdens = 3,20
| augstums = Čeahas kalns, 734
| Vaugstums = 152
| Zaugstums = 0
}}

'''Alabama''' ir viens no [[Amerikas Savienotās Valstis|Amerikas Savienoto Valstu]] [[ASV štats|štatiem]], atrodas [[ASV Dienvidi|ASV Dienvidos]]. Alabamas [[galvaspilsēta]] ir [[Montgomeri]]. Alabama robežojas ar [[Džordžija]]s, [[Florida]]s, [[Misisipi (štats)|Misisipi]] un [[Tenesī]] štatiem, kā arī ar [[Meksikas līcis|Meksikas līci]]. Ar 2400 kilometriem ūdensceļu Alabama ir pirmajā vietā no visiem ASV štatiem.<ref>{{tīmekļa atsauce|title=Alabama Transportation Overview|url=https://www.edpa.org/wp-content/uploads/Alabama-Transportation-Overview-1.pdf|publisher=Economic Development Partnership of Alabama|accessdate=21 January 2017|archiveurl=https://web.archive.org/web/20181113075704/https://www.edpa.org/wp-content/uploads/Alabama-Transportation-Overview-1.pdf|archivedate={{dat|2018|11|13||bez}}}}</ref>

== Ģeogrāfija ==
Alabama atrodas [[mitrie subtropi|mitro subtropu]] jostā (vidējā gada temperatūra ir 18 °C). Šeit ir ļoti karstas vasaras (dažās štata daļās vasaras vidējā gaisa temperatūra ir 32&nbsp;°C). Štata dienvidu daļā ([[Meksikas līcis|Meksikas līča]] piekrastē) bieži ir [[Pērkons (dabas parādība)|pērkona]] negaisi. Relatīvi bieži novērojami [[virpuļviesulis|virpuļviesuļi]]. Trīs piektdaļas štata teritorijas aizņem līdzenums. Ziemeļu daļa ir mazliet kalnaināka. Štata augstākais pakalns ir 735 metrus augstais [[Čeahas kalns]].

=== Lielākās pilsētas ===
{| class="wikitable sortable" style="text-align:center"
!Vieta
!Pilsēta
!Iedzīvotāju skaits<ref>{{Tīmekļa atsauce|url=https://www.al.com/news/2021/08/huntsville-rockets-past-birmingham-in-2020-census-now-alabamas-largest-city.html|title=Huntsville rockets past Birmingham in Census, now Alabama’s largest city|website=al|access-date=2022-03-15|date=2021-08-12|language=en}}</ref>
|-
|1
|[[Hantsvila]]
|215 006
|-
|2
|[[Birmingema (ASV)|Birmingema]]
|200 733
|-
|3
|[[Montgomeri]]
|200 603
|-
|4
|[[Mobila]]
|187 041
|-
|5
|[[Taskalūsa]]
|99 600
|-
|6
|[[Hūvera]]
|92 606
|-
|7
|[[Oburna]]
|76 143
|-
|8
|[[Dotana]]
|71 072
|-
|9
|[[Dikeitura]]
|57 938
|-
|10
|[[Medisona (Alabama)|Medisona]]
|56 933
|}

== Vēsture ==
Štata nosaukums radies no [[indiāņi|indiāņu]] cilts — [[alabama (cilts)|alabamas]] nosaukuma. No 1000. līdz 1500. gadam štatā uzplauka indiāņu [[Misisipi civilizācija]]. Pirmie eiropieši, kas apmetās štatā, bija [[franči]], kuri 1702. gadā Meksikas līča piekrastē nodibināja [[Mobila]]s pilsētu. No 1702. līdz 1763. gadam Alabamas teritorija bija [[Francija]]s īpašumā, no 1763. līdz 1780. gadam — britu [[Rietumflorida]]s sastāvā, bet no 1780. līdz 1810. gadam — [[Spānija]]s īpašums. 1819. gadā Alabama iestājās ASV kā 22 štats. Štats attīstījās kā [[kokvilna]]s ražošanas centrs, izmantojot melno vergu darbu. [[Amerikas pilsoņu karš|Amerikas pilsoņu kara]] laikā 1861. gadā Alabama līdz ar citiem dienvidu štatiem izstājās no ASV, bet 1868. gadā tika uzņemta atpakaļ. Arī pēc pilsoņu kara Alabama saglabāja savu lauksaimniecisko raksturu. Tika pieņemti likumi, kas nodrošināja [[rasu segregācija|rasu segregāciju]]. XX gadsimta sešdesmito gadu sākumā Alabama, sevišķi tās lielākā pilsēta [[Birmingema (ASV)|Birmingema]], kļuva par melnādaino amerikāņu cilvēktiesību kustības centru. Līdz 1972. gadam politiski Alabama vienmēr atbalstīja [[ASV Demokrātiskā partija|Demokrātisko partiju]], tomēr pamazām situācija mainījās un 2010. gadā [[ASV Republikāniskā partija|republikāņi]] pirmoreiz 136 gadu laikā ieguva vairākumu abās likumdošanas orgāna palātās.

== Iedzīvotāji ==
Pēc tautas skaitīšanas datiem 2010. gadā štatā bija 4 779 736 iedzīvotāji. Kopš 2000. gada iedzīvotāju skaits palielinājies par 214 545 iedzīvotājiem jeb 4,8%, apmēram vienādās daļās [[imigrācija]]s un [[dabiskais pieaugums|dabiskā pieauguma]] dēļ. Pēc rases pazīmēm 68,5% iedzīvotāju ir baltādainie, bet 26,2% — melnādainie. Vairums iedzīvotāju (92%) ir [[kristietība|kristieši]]. Lielākā baznīca — [[Dienvidu baptistu konvercija]] (1 380 121 sekotājs), tai seko [[Apvienotā metodistu baznīca]] (327 734 sekotāji) un [[Romas katoļu baznīca]] (150 647 sekotāji).

== Ekonomika ==
No [[Amerikas pilsoņu karš|Amerikas pilsoņu kara]] līdz [[Otrais pasaules karš|Otrā pasaules kara]] beigām Alabama bija relatīvi ekonomiski atpalicis štats, lielā mērā tāpēc, ka tautsaimniecība balstījās uz [[lauksaimniecība|lauksaimniecību]]. Tomēr pēc pasaules kara Alabama piedzīvoja uzplaukumu, ko radīja rūpniecības un tehnoloģiju attīstība. Štatā attīstījās vairākas [[ASV Armija]]s un [[ASV Gaisa spēki|Gaisa spēku]] bāzes, kas deva ieguldījumu labklājības pieaugumam. Spītējot pilsētu un rūpniecības attīstībai, līdz 20. gadsimta sešdesmitajiem gadiem Alabamā politiski dominēja baltādainie lauku iedzīvotāji, līdz [[Afroamerikāņu cilvēktiesību kustība]]s ietekmē stāvoklis mainījās.

Štatā spēcīgi attīstīta [[aviācijas un kosmosa rūpniecība|aviācijas un kosmosa]] un [[smagā rūpniecība]] (ieskaitot [[metalurģija|metalurģiju]] un [[autorūpniecība|autorūpniecību]]). 2015. gada aprīlī sezonāli koriģētais bezdarba līmenis bija 5,8%.<ref>{{tīmekļa atsauce|title=Local Area Unemployment Statistics – Alabama|website=Bureau of Labor Statistics|url=http://data.bls.gov/cgi-bin/surveymost?la+01|accessdate=June 15, 2013}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ASV štati}}

{{autoritatīvā vadība}}

[[Kategorija:ASV štati]]
[[Kategorija:Alabama]]