{{Apdzīvotas vietas infokaste
 | name                     = Viļāni
 | settlement_type          = Novada pilsēta
 | image_skyline            = Viļānu HES.jpg
 | imagesize                = 
 | image_caption            = Viļānu HES
 | image_flag               = Flag of Viļāni.svg
 | flag_link                = Viļānu karogs
 | image_shield             = Coat of Arms of Viļāni.svg
 | shield_link              = Viļānu ģerbonis
 | shield_size              = 70px
 | pushpin_map              = Latvija
 | pushpin_label_position   = <!-- left/right -->
| latd = 56| latm = 33| lats = 09| latNS =N 
| longd = 26| longm = 55| longs = 29| longEW =E
 | subdivision_type         = Valsts
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Rēzeknes novads]]
 | established_title        = Pirmoreiz minēta
 | established_date         = {{dat|1495}}
 | established_title2       = Pilsētas tiesības
 | established_date2        = kopš [[1928]]. gada
 | seat_type                = Vēsturiskie<br />nosaukumi
 | seat                     = {{val|de|Welonen}}<br />{{val|pl|Wielony}}
 | area_total_km2           = 4.9
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Viļāni}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | elevation_m              = 115
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-4650
 | website                  = {{URL|www.vilanunovads.lv}}
 | footnotes                = 
}}
'''Viļāni''' ir pilsēta [[Latgale|Latgalē]], [[Rēzeknes novads|Rēzeknes novadā]]. Izvietojusies [[Malta (upe)|Maltas]] upes krastā autoceļu [[A12]] ([[Eiropas autoceļš E22|E22]]), [[P58]] (Viļāni — [[Preiļi]] — [[Špoģi]]) un [[P59]] (Viļāni — [[Ružina]] — [[Malta (Maltas pagasts)|Malta]]) krustojumā pie [[dzelzceļš|dzelzceļa līnija]]s [[Rīga]]—[[Maskava]] iecirkņa [[Dzelzceļa līnija Krustpils—Rēzekne II|Krustpils—Rēzekne II]] {{nobr|215 km}} attālumā no [[Rīga]]s un {{nobr|27 km}} — no [[Rēzekne]]s. Pilsētas tiesības Viļāni ieguva {{dat|1928}}.

== Vēsture ==
{{pamatraksts|Viļānu vēsture}}
Pirmo reizi [[Viļānu muiža]] kā [[Rēzeknes fogteja]]s muiža ar nosaukumu ''Wielona'' minēti 1495. gadā Livonijas ordeņa mestra [[Valters fon Pletenbergs|Valtera fon Pletenberga]] nomas līgumā. No 1507. līdz 1603. gadam muiža atradās Overlaku dzimtas īpašumā. [[Inflantijas vaivadija]]s laikā muiža atradās Ofenbergu dzimtas īpašumā līdz 1731. gadam, kad muižu pārņēma brāļi I. un J. Riki ({{val|pl|Rykowie}}), pēc 1752. gada Miķelis Riks (''Michał Ryk''), kas ierīkoja [[Viļānu klosteris|klosteri]] un uzcēla baroka [[Viļānu katoļu baznīca|Sv. Erceņģeļa Miķeļa baznīcu]].

Pēc [[Polijas dalīšanas|Polijas pirmās dalīšanas]] Latgalei 1772. gadā nonākot [[Krievijas Impērija]]s sastāvā, bernardieši Viļānos no 1826. gada uzturēja draudzes skolu, pēc 1830. gada Polijas [[Novembra sacelšanās]] Krievijas Impērijas varas iestādes klosteri slēdza.
1852. gadā Viļānus jau dēvēja par miestu, bet miesta tiesības tiem oficiāli piešķīra 1862. gadā. Viļānu attīstību apturēja [[Pirmais pasaules karš]]. Kara sākumā Janovska ādu fabrika, kas ražoja produkciju armijas vajadzībām, tika evakuēta uz Krieviju.

[[Latvijas brīvības cīņas|Latvijas brīvības cīņu]] laikā 1918. gada decembrī Viļānus ieņēma Sarkanā armija, bet [[Latgales atbrīvošana]]s operācijas laikā 1920. gada 12. janvārī Latvijas armijas [[2. Ventspils kājnieku pulks]] ieņēma Viļānus un izturēja ar diviem bruņuvilcieniem pabalstīto Sarkanās armijas 472. pulka pretuzbrukumu.
1924. gadā [[mariāņi|mariāņu]] priesteris [[Benedikts Skrinda]] atjaunoja klostera darbību, 1928. gadā Viļāniem piešķīra pilsētas tiesības. Pilsētā darbojās latviešu, krievu un ebreju skolas.

Otrā pasaules kara laikā notikušās [[Latvijas okupācija (1940)|Latvijas okupācijas]] laikā 1940. gada 17. jūnijā Viļānos ienāca PSRS karaspēks, bet 1941. gada 2. jūlijā Viļānus [[Latvijas vācu okupācijas hronoloģija 1941. gadā|ieņēma vācu karaspēks]]. Okupācijas laikā nacisti iznīcināja apmēram pusi Viļānu iedzīvotāju, tostarp gandrīz visus ebrejus. [[Latvijas okupācijas hronoloģija (1944—1945)|1944. gada atkāpšanās laikā]] vācieši uzspridzināja klostera telpas.<ref>{{Tīmekļa atsauce |url=http://www.mariani.lv/latvijas-mariani/ |title=Mariāņu kongregācija |accessdate={{dat|2017|03|25||bez}} |archiveurl=https://web.archive.org/web/20161022042608/http://www.mariani.lv/latvijas-mariani/ |archivedate={{dat|2016|10|22||bez}} }}</ref> 1944. gada 28. jūlijā Viļānos ienāca Sarkanā armija.

No 1947. līdz 1949. gadam Viļāni bija [[Viļānu apriņķis|Viļānu apriņķa]] centrs, no 1949. līdz 1962. gadam [[Viļānu rajons|Viļānu rajona]] centrs. [[Atmodas kustība]]s laikā 1987. gadā Viļānos atgriezās mariāņu ordenis.

== Ģeogrāfiskais raksturojums ==
Viļāni atrodas Latvijas austrumu daļā, administratīvi kopš 2021. gada — [[Rēzeknes novads|Rēzeknes novadā]], pirms tam tā bija [[Viļānu novads|Viļānu novada]] administratīvais centrs.
[[Attēls:Malta pie Viļāniem.jpg|thumb|200 px|Malta pie Viļāniem]]
Fizioģeogrāfiski Viļāni atrodas Jersikas līdzenuma austrumu daļā, galvenokārt Maltas labajā krastā (40 km no Maltas ietekas Lubāna ezerā<ref>[http://www.ezeri.lv/database/3247/ Viļānu ūdenskrātuve<!-- Bota izveidots nosaukums- -->]</ref>). Apkaimes reljefs pārsvarā ir līdzens un nedaudz paugurains. Lielāko pauguru vidējais augstums ir 120 — 130 m vjl. Uz Austrumiem no pilsētas sākas Latgales augstienes Rēzeknes pazeminājums un Rāznas pauguraine, uz dienvidiem — Maltas pazeminājums, uz ziemeļiem — Lubāna līdzenums. Cauri pilsētai tek [[Malta (upe)|Malta]]. Viļānu apkaimē tai ir stāvi, 5 — 12 m augsti, gleznaini krasti, augšpus tilta izveidota neliela ūdenskrātuve.<ref name="Latvijas pilsētas. Viļāni">Iltnere, A. Placēns, I. 1999. ''Latvijas pilsētas''. Rīga, Preses nams. 574 — 578 lpp.</ref>

=== Klimats ===
Viļānos klimats ir mēreni kontinentāls, vidēji silts un mitrs. Gada vidējā temperatūra ir 6 °C, janvāra vidējā temperatūra apmēram -7 °C, jūlija 17,5-18 °C. Nokrišņi apmēram 600 mm gadā.<ref name="Latvijas pilsētas. Viļāni"/>

== Iedzīvotāji ==
20. gadsimta sākumā iedzīvotāju skaits tagadējā Viļānu teritorijā bija lielāks par tūkstoti. Tas pakāpeniski palielinājās līdz 30. gadiem, bet Otrajā pasaules karā gandrīz par 50% samazinājās. Iedzīvotāju skaits īpaši strauji pieauga 1950. — 1962. g., kad Viļāni bija rajona centrs. 90. gados iedzīvotāju skaits pamazām samazinājās negatīvā dabiskā pieauguma un negatīvās migrācijas dēļ.<ref name="Latvijas pilsētas. Viļāni"/>

Pēc [[Centrālā statistikas pārvalde|Centrālās statistikas pārvaldes]] datiem, 2019. gada sākumā Viļānos bija 2850 iedzīvotāji, Viļānu novadā 5522 iedzīvotāji.<ref>{{Tīmekļa atsauce|url=https://www.csb.gov.lv/lv/statistika/statistikas-temas/iedzivotaji/iedzivotaju-skaits/galvenie-raditaji/iedzivotaju-skaits-republikas-pilsetas|title=Iedzīvotāju skaits republikas pilsētās, novadu pilsētās un novados {{!}} Centrālā statistikas pārvalde|website=www.csb.gov.lv|access-date=2019-11-27|archiveurl=https://web.archive.org/web/20190715172531/https://www.csb.gov.lv/lv/statistika/statistikas-temas/iedzivotaji/iedzivotaju-skaits/galvenie-raditaji/iedzivotaju-skaits-republikas-pilsetas|archivedate=2019-07-15}}</ref>
=== Iedzīvotāju skaita dinamika ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{iedzīvotāju skaita izmaiņas
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1905|1014
|1920|1083
|1935|1333
|1959|2787
|1970|3660
|1979|4344
|1989|4727
|2000|4049
|2011|3208
|2021|2793
}}

== Pilsētbūvniecība un arhitektūra ==
Pilsētu rotā divu torņu baroka baznīcas siluets un klostera piebūve.
1852. gadā Viļānos bija 12 sētas, 20. gadsimta sākumā — 242 dzīvojamās ēkas, septiņas no tām bija mūra ēkas. 1930. gadā pilsētai tika apstiprināti būvnoteikumi, kuros paredzēja saimniecības centra, dzīvokļu rajona izveidošanu un celtniecību. Pieļaujamais būvmateriāls netika reglamentēts. Notika pilsētas labiekārtošanas darbi. Galvenajās ielās tika ierīkoti betona trotuāri, nomaļās ielas grantētas, ierīkoti apstādījumi. Veikti priekšdarbi pilsētas tirgus laukuma paplašināšanai, parka un peldētavas ierīkošanai. Pēc Otrā pasaules kara tika likvidēti kara postījumi, uzceltas dzīvojamās un sabiedriskās ēkas, tai skaitā Viļānu vidusskolas četrstāvu ēka.<ref name="Latvijas pilsētas. Viļāni"/>

== Reliģija ==
Tagad Viļānos darbojas divas draudzes: katoļu un vecticībnieku. [[baroks|Baroka]] stilā ar diviem torņiem celtā [[Viļānu Svētā Erceņģeļa Miķeļa Romas katoļu baznīca|katoļu baznīca]] ar klosteri pabeigta 1772. gadā.<ref>{{Tīmekļa atsauce|url=https://www.delfi.lv/a/49199567|title=Ceļojums laikā: Viļānu baznīcas brīnumainais izdzīvošanas stāsts|last=Tūrismagids|website=delfi.lv|access-date=2019-11-15|date=2017-09-01|language=lv}}</ref> Vecticībnieki uzcēluši 20. gadsimta 30. gados lūgšanu namu, vēlāk apmūrēja silikātķieģeļiem. 2005. gadā draudzes prāvests A. Voronovs sadarbībā ar SIA "Ābekoks" pārveidoja to par koka dievnamu, iekšienē tika veikts liels remonts.

== Tūrisma objekti ==
Redzamākais pilsētas kultūrvēsturiskais objekts ir 18. gadsimtā celtā katoļu baznīca. Tai blakus atrodas vīriešu klostera ēkas (celtas 18. gadsimtā, daļēji saglabājušās). Klostera komplekss celts pēc tradicionālā bernardīniešu klostera parauga, ar iekšējo pagalmu. Tas ir viens no retajiem 18. gadsimta šāda veida arhitektūras pieminekļiem Latvijā. Otra iezīmīgākā vēsturiskā vieta Viļānos ir muižas ēka ar parku, kas atrodas netālu no viļāniešu iecienītās atpūtas vietas — Lakstīgalu salas, uz kuras uzcelta vasaras estrāde.

Ievērības cienīgs arhitektūras piemineklis ir [[Viļāni (stacija)|Viļānu dzelzceļa stacija]], kas celta neoeklektismam raksturīgās tradīcijās.

Pilsētas vēsture no vissenākajiem laikiem līdz mūsdienām parādīta Viļānu novadpētniecības muzejā. Meža muzejā ir skatāmi aptuveni 100 Latgales mežu iemītnieku eksponāti.

1995. gadā Viļānos pie dzelzceļa stacijas tika atklāta piemiņas plāksne totalitārā režīma genocīda upuriem, bet 1999. gadā pilsētas kapos — piemiņas plāksnes Viļānu atbrīvotājiem no Sarkanās armijas 1920. gada 11. janvārī un piemiņas krusts nacionālajiem cīnītājiem pret padomju režīmu.

== Atsauces ==
{{atsauces}}

== Ārējās saites ==
* [https://web.archive.org/web/20120326201456/http://www.vilanunovads.lv/ Viļānu novada pašvaldība]
* [https://web.archive.org/web/20111110104754/http://www.vilanunovads.lv/vilanu-pilseta/pilsetas-vesture Viļānu pilsētas vēsture]

{{Latvijas ģeogrāfija-aizmetnis}}

{{Rēzeknes novads}}
{{Latvijas pilsētas}}
{{navboxes|title=Vēsturiskā administratīvā piederība|list1=
{{Viļānu novads}}
{{Rēzeknes rajons}}
{{Viļānu rajons}}
{{Viļānu apriņķis}}
{{Rēzeknes apriņķis}}
}}

[[Kategorija:Latgale]]
[[Kategorija:Viļāni| ]]