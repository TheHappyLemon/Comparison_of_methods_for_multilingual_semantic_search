[[Attēls:Religionsmajoritaries.png|thumb|380px]]
[[Attēls:Religious syms.svg|thumb|]]
[[Attēls:De zielenvisserij - Fishing for souls (Adriaen Pietersz. van de Venne).jpg|thumb|400px|[[Adriens van der Venns|Adriena van der Venna]] glezna "Cilvēku zvejotāji" (1614)]]

'''Reliģija''' ir uzskatu un [[ticība]]s kopums, kas attiecas uz kaut ko pārdabisku, svētu vai dievišķu, kā arī [[morāle]], [[paraža]]s, [[rituāls|rituāli]] un [[reliģiska organizācija|organizācijas]], kas ar to saistītas.<ref name="NE">[[Ņikita Andrejevs]]. "[https://enciklopedija.lv/skirklis/97620-reliģija Reliģija]". [[Nacionālā enciklopēdija]]. (skatīts 05.09.2023)</ref>

Bieži ar vārdu "reliģija" apzīmē konkrētas reliģiskas organizācijas, kas formāli apvieno savas ticības pārstāvjus un uzskata sevi par oficiālā viedokļa paudējām un uzturētājām.

Reliģijas lielākoties risina šādus problēmjautājumus:
* viena [[dievs|dieva]], dievu vai dievību esamība vai neesamība, loma un darbība pasaulē;
* [[cilvēks|cilvēka]] identitāte, vieta pasaulē;
* dzīves jēga un sūtība;
* attieksme pret [[nāve|nāvi]];
* [[ētika]]s pamati;
* [[dvēsele]].

== Atšķirības starp reliģijām ==
=== Dievu daudzums un vieta reliģijās ===
* [[Monoteisms|Monoteiskās reliģijas]] (piemēram, [[kristietība]], [[islāms]] un [[jūdaisms]]) apgalvo, ka eksistē viens [[dievs]], kas ir atsevišķa būtne, nodalīta no mūsu pasaules.
* [[Politeisms|Politeiskās reliģijas]] (piemēram, seno [[sengrieķu mitoloģija|grieķu]] un [[seno romiešu mitoloģija|romiešu]] reliģijas) apgalvo, ka ir daudzi dievi.
* [[panteisms|Panteiskās reliģijas]] (piemēram, [[sintoisms]], daļa [[hinduisms|hinduisma]]) uzskata, ka dievs ir visur [[daba|dabā]], nedalāms no tās.
* Ne-teiskās reliģijas (piemēram, dažas [[budisms|budisma]] vai [[daoisms|daoisma]] formas) neizsakās par dieva vai dievu esamību vai neesamību.
* Ateiskās reliģijas (piemēram, dažas [[budisms|budisma]] vai [[daoisms|daoisma]] formas) noliedz jebkādu dievu esamību.

=== Citas atšķirības ===
Daudzām reliģijām ir [[svētie raksti]] (piemēram, [[Korāns]], [[Bībele]]). To nozīme reliģijās ir atšķirīga. Daudzas balstās uz paaudžu gaitā mutiski nodotām [[tradīcija|tradīcijām]] ([[mitoloģija]], [[folklora]]). Bieži reliģijā nozīmīga vieta ir tās dibinātājam un/vai praviešiem, piemēram, [[Muhameds|Muhamedam]] [[islāms|islāmā]], [[Mozus|Mozum]] [[jūdaisms|jūdaismā]].

== Reliģiju izplatība ==
Pēc piekritēju skaita lielākās reliģijas ir (skaitļi - aptuveni) (2012. gada):<ref>{{tīmekļa atsauce|url=http://www.pewforum.org/2012/12/18/global-religious-landscape-exec/|title=The Global Religious Landscape|date=2012-12-18|website=Pew Research Center's Religion & Public Life Project|access-date=2016-07-27}}</ref><ref>{{tīmekļa atsauce|url=http://www.pewforum.org/2012/12/18/global-religious-landscape-other/|title=Other Religions|date=2012-12-18|website=Pew Research Center's Religion & Public Life Project|access-date=2016-07-27}}</ref>

{| class="wikitable" align=center width="100%" border=1 cellspacing=0
| align=center | '''Nosaukums'''
| align=center | '''Piekritēju skaits'''
| align=center | '''Rašanās laiks un vieta'''
| align=center | '''Kulta vieta'''
|-
| align=center | [[Kristietība]]
| align=center | 2,2 mlrd. (31,5 %)
| align=center | I gs. Jūdejas provincē
| align="center" | [[Baznīca (celtne)|baznīca]]
|-
| align=center | [[Islāms]]
| align=center | 1,6 mlrd. (23,2 %)
| align=center | VII gs. Arabijā
| align=center | [[mošeja]]
|-
| align=center | [[Hinduisms]]
| align=center | 1 mlrd. (15 %)
| align=center | III g.t. p.m.ē. Indijā
| align=center | [[mandirs]]
|-
| align=center | [[Budisms]]
| align=center | 500 mln. (7,1 %)
| align=center | ap 500. gadu p.m.ē. Indijā
| align=center | [[pagoda]], [[vats]], [[vihara]]
|-
| align=center | [[Sikhisms]]
| align=center | 25 mln. (0,38 %)
| align=center | ap 1500. gadu Pandžabā
| align=center | [[guruvala]]
|-
| align=center | [[Jūdaisms]]
| align=center | 15 mln. (0,23 %)
| align=center | VII–VI gs. p.m.ē. Jūdejā
| align=center | [[sinagoga]]
|-
| align=center | [[Daoisms]]
| align=center | 8 mln. 
| align=center | ap V gs. p.m.ē. Ķīnā
| align=center | -
|-
| align=center | [[Bahāisms]]
| align=center | 5 mln. 
| align=center | XIX gs. vidū Persijā
| align=center | [[svētnīca]]
|-
| align=center | [[Džainisms]]
| align=center | 4,25 mln. 
| align=center | VI gs. p.m.ē. Indijā
| align=center | [[svētnīca]]
|-
| align=center | [[Sintoisms]]
| align=center | 3 mln. 
| align=center | ap I g.t. sākumu Japānā
| align=center | [[svētnīca]]
|}

== Reliģijas nozīme civilizācijas attīstībā ==
Reliģijas pirmsākumos, jau pirmo [[Ebreji|ebreju]] [[Pravietis|praviešu]] sludinājumos, meklējamas daudzas mūsdienu [[sabiedrība]]s normas, sociālie un politiskie principi. Tieši šie pravieši uzbruka sociālajai nevienlīdzībai, asi kritizējot [[Valdnieks|valdniekus]] par netaisnīgu un nežēlīgu [[vara]]s izmantošanu. Viņu izstrādātais [[morāle]]s [[kodekss]] bija [[civilizācija]]s [[aksioma]] — neatkarīga no atsevišķu cilvēku varas, [[autoritāte]]s vai vēlmēm. Zīmīgi, ka pat tās varas jau jaunajos laikos, kas demonstratīvi, neiecietīgi noliedza reliģiju, piemēram, [[Komunisms|komunistu]] [[ideoloģija]], pēc būtības sludināja to pašu ebreju [[Patriarhs|patriarhu]] morāles kodeksa principus.

Ebreju praviešu radītos kristietības pamatus, kā arī daudzus vēlākos reliģiskās mācības papildinājumus un pilnveidojumus pilnīgi noteikti var uzskatīt par tā laika inovatīvas domāšanas rezultātu un paraugu tādā nozīmē, ka tika izveidota zināma sabiedrības uzskatu sistēma par apkārtējo pasauli un pašu sabiedrību. Iepriekšējie ticējumi, dažādie dievi, arī baltu [[Pagānisms|pagānu]] laiku dievības un gari, atspoguļoja fragmentārus cilvēku priekšstatus par tām vai citām parādībām, par kurām nekādas citas informācijas nebija. Reliģija izdarīja apvērsumu cilvēku domāšanā, izskaidrojot un sakārtojot dabas un sabiedrības notikumus, parādības un procesus vienotā, daudz plašākā, vairāk vai mazāk integrētā sistēmā. Bez šīs uzskatu sistēmas tālākais civilizācijas progress nebūtu iespējams. Līdz ar to vēlāko laiku strīdiem par Dieva esamību ir tāds pat pamats, kā, piemēram, seno [[Astroloģija|astrologu]] un [[Astronomija|astronomu]] diskusijām par to, vai [[Saule]] riņķo ap [[Zeme|Zemi]], vai otrādi — Zeme riņķo ap Sauli un vēl griežas ap savu asi. [[Ēģiptieši|Ēģiptiešu]] un citu [[Tuvie Austrumi|Tuvo Austrumu]] seno tautu dzīvē un saimniecībā, piemēram, [[Nīla]]s vai [[Divupe]]s ieleju [[irigācija]]s sistēmas attīstībai un regulēšanai tam nebija nekādas nozīmes. Toreiz bija svarīgi, ka šie procesi notiek ar zināmu regularitāti un iepriekš prognozējamu [[Cikls|cikliskumu]], kas bija pietiekams „zinātnisks” pamatojums nozīmīgu saimniecisku lēmumu pieņemšanai.

Protams, vēlākajos gadsimtos reliģija nospēlēja krasi negatīvu lomu, apkarojot racionālās zinātnes attīstību. [[Nikolajs Koperniks|Kopernika]] un [[Galileo Galilejs|Galileja]] piemēri bija tikai spilgtākie no tūkstošiem citu, kas kā [[Ķeceris|ķeceri]] tika nomocīti vai tika nosodīti un izolēti no sabiedrības, ja iedrošinājās apšaubīt reliģijas [[dogma]]s, vai pat meklēt to pamatojumus vai pierādījumus ārpus svēto rakstu [[Postulāts|postulātiem]].

Pateicoties savām sākotnējām galvenajām funkcijām — vienota pasaules izpratnes veidošana, sabiedrisko attiecību ētisko un morāles kritēriju uzstādīšana, u.c., reliģija, sākot no tās rašanās līdz pat mūsdienām joprojām spēlē nozīmīgu lomu sabiedrības un valsts veidošanā un stabilitātē. Īstenībā reliģija ir viena no sabiedrības organiskām sastāvdaļām, neskatoties uz daudzām savām iekšējām neatbilstībām, kā arī pretrunām ar racionālo jeb zinātnisko pasaules uztveri.

== Pretrunas ar zinātni ==
[[Attēls:Tiffany Education (center).JPG|thumb|[[Alegorija]] par reliģijas un zinātnes harmoniju. ([[Jeila Universitāte]]s [[vitrāža]]) ]]
Daudzi cilvēki uzskata, ka reliģija ir pretrunā ar [[zinātne|zinātni]]. To sauc par evolucionisma un kreacionisma pretrunu. Tiek pretnostatīts zinātniski aprēķinātais Zemes vecums apmēram 4,54 miljardi gadu, apgalvojot, ka saskaņā ar Bībeli tas ir apmēram 6000 gadu. Šie skaitļi atšķiras apmēram 700 000 reižu! Liels strīdus objekts ir arī [[evolūcija]]s teorija — dažas kristīgās sektas to noliedz, uzskatot, ka evolūcija nenotiek, savukārt zinātnieki turpina pētījumus šajā jomā. Tomēr Romas Katoliskās Baznīcas pieeja, kura tika izklāstīta Jāņa Pāvila II enciklikā "Fides et ratio", skaidro, ka reliģija  un zinātne nav pretrunā, jo zinātnes uzdevums ir noskaidrot, kā noris dabā esošie procesi, savukārt reliģija risina jēgas un morāles problemātiku.

== Skatīt arī ==
* [[Sekta]]

== Atsauces ==
{{atsauces}}

== Ārējās saites ==
* [http://fizmati.lv/faili/macibu_materiali/kristietibas_atzarojumi.pdf Kristietības atzarojumi - fizmati.lv]
* [http://www.worldstatesmen.org/Religious_Organizations.html Pasaules reliģisko strāvojumu uzskaitījums ar īsiem skaidrojumiem] {{en ikona}}

{{autoritatīvā vadība}}

[[Kategorija:Reliģija| ]]
[[Kategorija:Teoloģija]]