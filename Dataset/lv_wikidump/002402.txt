{{nepilnīgs}}
{{atsauces+}}

{{Sacīkšu trases infokaste| 
  Nosaukums   = Hungaroringa |
  Atrodas     = {{flaga|Ungārija}} [[Moģoroda]], [[Ungārija]] |
  Shēma       = [[Attēls:Hungaroring.svg|230px]] |
  Stat        = [[1986]]—pašlaik |
  GP          = [[Ungārijas GP]] |
  Garums_km   = 4,381 |
  Pagr        = 16 |
  Rek_laiks   = 1:19.068 |
  Rek_pilots  = [[Mihaels Šūmahers]] |
  Rek_komanda = [[Scuderia Ferrari|Ferrari]] |
  Rek_gads    = [[2004. gads|2004]]
}}

{{Karte}}

'''Hungaroringa''' ir [[Formula 1]] sacīkšu trase, kas atrodas [[Ungārija|Ungārijā]] netālu no [[Budapešta]]s. Tajā norisinās [[Ungārijas GP]] izcīņa. Tajā [[1986]]. gadā tika sarīkots pirmās Formula 1 Grand Prix sacīkstes aiz t.s. "[[Dzelzs priekškars|dzelzs priekškara]]".

Trasi vislabāk raksturo šādi vārdi: karsta, sausa, putekļaina. Vienīgo reizi šeit lietus lija [[2006. gads|2006]]. gadā. Trase parasti ir netīra un putekļaina, jo tiek reti izmantota un atrodas smilšainā ielejā netālu no Budapeštas, kas savukārt nozīmē, ka tajā nosēžas daudz pilsētas putekļu un netīrumu.

Parasti trases, kas tiek izmantotas reti, sacīkšu nedēļas nogales laikā kļūst ātrākas, jo tiek "piebrauktas" ar gumiju, taču šeit tā parasti nenotiek, jo trase ļoti ātri atkal kļūst netīra. Šī ir viena no trasēm, kur braucēji, kas kvalifikācijas sacensībās trasē dodas vieni no pēdējiem, var iegūt jūtamas priekšrocības pār pārējiem.

Sacīkšu laikā apdzīšanas manevri notiek reti, kam par iemeslu ir trases nelielais platums, daudzie līkumi un fakts, ka novirzīšanās no ideālās trajektorijas nozīmē iebraukšanu lēnā un putekļainā trases daļā. Daudziem cilvēkiem Ungārijas GP tāpēc asociējas ar neinteresantām, akadēmiskām sacīkstēm. Hungaroringa daudzu uztverē līdzinās [[Monako trase]]i tās daudzo šauro līkumu dēļ. [[2003. gads|2003]]. gadā starta-finiša taisne tika pagarināta par apmēram 200 [[metrs|metriem]] un samazināts arī pirmā līkuma rādiuss, lai piedāvātu labākas apdzīšanas iespējas. Šis mēģinājums padarīt sacīkstes interesantākas gan tiek uzskatīts par neveiksmīgu.

== Skatīt arī ==
* [[F1 trašu saraksts]]

== Ārējās saites ==
{{sisterlinks-inline}}
{{enciklopēdiju ārējās saites}}
{{sporta ārējās saites}}
* {{oficiālā tīmekļa vietne|https://hungaroring.hu}}

{{F1 trases}}

[[Kategorija:Ungārijas Grand Prix]]