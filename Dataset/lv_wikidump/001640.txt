{{Cita nozīme|pilsētu|dzelzceļa staciju|Strenči (stacija)}}
{{Apdzīvotas vietas infokaste
| name = Strenči
| settlement_type = Novada pilsēta
| image_skyline = Strenči, slimnīcas dūmenis ar ūdenstvertni.jpg
| imagesize = 
| image_caption = Strenču slimnīcas dūmenis ar ūdenstvertni
| image_flag = 
| flag_link = Strenču karogs
| image_shield = Strenci COA.svg
| shield_link = Strenču ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 57
| latm = 37
| lats = 39
| latNS = N
| longd = 25
| longm = 41
| longs = 06
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Valmieras novads]]
| established_title = Pilsētas tiesības
| established_date = kopš [[1928]]. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|de|Stackeln}}
| area_total_km2 = 5.7
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Strenči}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 45
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4730
| website = 
| footnotes = 
}}
'''Strenči''' ir pilsēta [[Vidzeme|Vidzemē]], [[Valmieras novads|Valmieras novadā]], [[Gauja]]s krastā. Nozīmīgs [[mežrūpniecība]]s, transporta un medicīnisko pakalpojumu centrs. Tā kā Strenču veidošanos un attīstību sekmējusi mežrūpniecība un koku pludināšana pa Gauju, tautā Strenčus agrāk mēdza saukt par "Gaujas plostnieku galvaspilsētu". Katru gadu maijā Strenčos tiek svinēti plostnieku svētki.<ref>{{Tīmekļa atsauce|url=https://www.vestnesis.lv/|title=Gaujas plostnieku bijušajā galvaspilsētā - Latvijas Vēstnesis|last=vestnesis.lv|website=www.vestnesis.lv|access-date=2020-03-04|language=lv}}</ref>

== Ģeogrāfija ==
Strenči atrodas [[Ziemeļvidzemes zemiene]]s Sedas līdzenumā, [[Gauja]]s labajā krastā, augšup apmēram 5 km garajām Strenču krācēm. Cauri pilsētai tek ap 15 km garā [[Strenčupīte]].

== Klimats ==
Vidējā temperatūra: -5,5 °C janvārī, +16,5 °C jūlijā. Nokrišņu daudzums 650 mm gadā.<ref name="LGA">''Latvijas ģeogrāfijas atlants''. "Jāņa sēta", 2020</ref>

=== Transports ===

Pilsētu šķērso [[Autoceļš A3 (Latvija)|valsts nozīmes autoceļš A3]], kas pilsētu savieno ar [[Valmiera|Valmieru]] (19,4 km) un [[Valka|Valku]] (30 km),<ref>{{Tīmekļa atsauce|url=https://www.balticmaps.eu/lv/c___2877987.10-7904363.84-11/w___2859201.41,7889579.66,2896748.4,7920321.31/bl___cl|title=Maršruta izveide|website=www.balticmaps.eu|access-date=2020-03-04}}</ref> un [[dzelzceļa līnija Rīga—Lugaži]] (2022. gadā divi reisi Rīga—[[Valga]] dienā).

Citi autoceļi ir P25 ([[Smiltene]]-Strenči) un P26 (Strenči-[[Seda]]), vietējie autoceļi ir V239 (Strenču stacija-Seda), V233 (Strenči-[[Trikāta]]-[[Miega]]), V240 (Strenči-[[Vijciems]]-[[Mežmuiža (Vijciema pagasts)|Mežmuiža]]) un V238 (Strenči-[[Ēvele]]-[[Ķemere (ciems)|Ķemere]]).

== Ģerbonis ==
[[Strenču ģerbonis|Strenču pilsētas ģerbonis]] tika apstiprināts 1938. gadā. Zilais ģerboņa fons simbolizē Gauju, četras horizontālās zelta svītras simbolizē pa Gauju pludinātos kokus, bet trīs zelta rombi — caur Strenčiem ejošo [[Dzelzceļa līnija Rīga—Lugaži|dzelzceļu]].<ref>{{Tīmekļa atsauce|url=http://www.strencunovads.lv/index.php?p=7331&pp=10106&lang=1357|title=STRENČU PILSĒTA|publisher=strencunovads.lv|accessdate={{dat|2017|8|18||bez}}|archive-date={{dat|2017|03|21||bez}}|archive-url=https://web.archive.org/web/20170321040333/http://strencunovads.lv/index.php?p=7331&lang=1357&pp=10106}}</ref>

== Vēsture ==
[[Attēls:Strencu viesnica.PNG|260px|thumbnail|right|Strenču viesnīca 19. gadsimta beigās.]]
Pirmais avots, kas vēsta par apdzīvotu vietu tagadējās Strenču pilsētas vietā, ir [[Zviedru Vidzeme]]s [[17. gadsimts|17. gadsimta]] beigu [[Rīga]]s — [[Tartu|Tērbatas]] pasta ceļa kartes. [[18. gadsimts|18. gadsimta]] otrajā pusē uz Ēveles, Jaunjērcēnu un Keižu muižu zemes šeit sāka apmesties mežcirtēji un plostnieki.

Par nozīmīgu apdzīvoto vietu Strenči sāka veidoties pēc [[Strenči (stacija)|Stakles stacijas]] ({{val-de|Stakeln}}) atklāšanas [[1889]]. gadā uz [[Dzelzceļa līnija Rīga—Pleskava|dzelzceļa līnijas Rīga—Pleskava]].<ref name="LME">{{LME|3|435}}</ref> [[1895]]. gadā Strenči ieguva miesta tiesības. Mežā starp dzelzceļa staciju un Rīgas—Tērbatas lielceļu 1899. gadā pēc [[Vidzemes bruņniecība]]s iniciatīvas tika nolemts celt [[Strenču Psihoneiroloģiskā slimnīca|Vidzemes guberņas psihiatrisko slimnīcu]], kuras būve sākās 1903. gadā (projekta autors bija arhitekts [[Augusts Reinbergs]]) un 1907. gadā tika atklāta tiem laikiem viena no modernākajām psihoneiroloģiskajām slimnīcām Eiropā ar labiekārtotu parku. Pirmais slimnīcas direktors bija [[Alberts Bērs]]. 1907. gadā tika izveidota Strenču Saviesīgā biedrība, 1910. gadā Krājaizdevu sabiedrība un Namsaimnieku biedrība.

Pēc Latvijas Republikas nodibināšanas Strenči attīstījās par svarīgu Ziemeļvidzemes tirdzniecības un ražošanas centru, tādēļ [[1928]]. gadā tiem tika piešķirtas pilsētas tiesības. 1935. gadā pilsētā bija 313 dzīvojamās mājas (11 mūra, 180 koka, 122 jaukta tipa), 59 tirgotavas un 76 ražošanas uzņēmumi — dzirnavas, vilnas kārstuve, galdniecība, desu darbnīca u.c.

[[Otrais pasaules karš]] iezīmēja traģiskus pavērsienus mazpilsētas dzīvē — [[1941. gada jūnija deportācijas Latvijā|1941. gadā]] bez tiesas sprieduma padomju represīvo orgānu darbinieki izsūtītīja 24 pilsētas iedzīvotājus, bet 1943. gadā nacisti nogalināja daudzus psihiatriskās slimnīcas pacientus. [[1949. gada marta deportācijas|Deportācijas]] atkārtojās 1949. gadā, kad tika izsūtīti 20 cilvēki.<ref>Enciklopēdija Latvijas pilsētas. Rīga, 1999.</ref>

Pēc kara pilsētā tika nodibināta mežrūpniecības saimniecība (MRS) ar kokzāģētavu un karotīna ražotni<ref name="LME" /> un Rīgas ķīmiskās mašīnbūves rūpnīcas "Rinar" filiāle. Iedzīvotāju skaits migrācijas dēļ pieauga no 1763 cilvēkiem 1935. gadā līdz 2666 cilvēkiem 1979. gadā.

== Iedzīvotāji ==
=== Iedzīvotāju skaita izmaiņas ===
{{Historical populations
| title= Iedzīvotāju skaita izmaiņas<ref name="LME" /><ref name="GovStat">[https://data.stat.gov.lv/pxweb/lv/OSP_PUB/START__POP__IR__IRE/RIG040/ stat.gov.lv]</ref>
| align = none
| cols = 3
| graph-pos = bottom
|1913|800
|1935|1763
|1959|2840
|1970|2449
|1979|2666
|1989|2388
|2000|1751
|2011|1397
|2021|963
}}

=== Etniskā struktūra ===
{| class="wikitable"
|-
! Gads!! Kopā!! [[Latvieši]] !! [[Krievi]] !! [[Baltkrievi]] !! [[Ukraiņi]] !! [[Poļi]] !! [[Lietuvieši]] !! Citi<ref name="GovStat" />
|-
| 2000|| 1751|| 1437 (82%)|| 212 (12%)|| 30 (2%)|| 15 (1%)|| 11 (1%)|| 25 (1%)|| 21 (1%)
|-
| 2021|| 963|| 853 (89%)|| 81 (8%)|| 6 (1%)|| 3 (0%)|| 6 (1%)|| 8 (1%)|| 5 (1%)
|}

=== Cilvēki ===
Strenču skolā 1912.—1914. gadā mācījies un līdz 1919. gadam par miesta fotogrāfu strādājis dzejnieks J. Krauklis, kurš pazīstams ar pseidonīmu [[Jānis Ziemeļnieks]].
* [[Kaspars Pūce]] (1948), latviešu aktieris un rakstnieks.
* [[Dāvis Spunde]] (1878-1960), fotogrāfs

== Kultūras un vēstures pieminekļi ==
* Strenču aptieka, celta 1901. gadā. 
* Strenču baznīca ir celta 1907. gadā, bet tās tornis (arhitekts [[Frīdrihs Skujiņš]]) uzcelts 1937. gadā.
* 1907. gadā pabeigtā [[Strenču Psihoneiroloģiskā slimnīca]], arhitekts Augusts Reinbergs. Mūsdienās slimnīcā ir ierīkots arī muzejs.
* 1909. gadā pabeigts dzelzsbetona tilts pār Gauju.

== Attēlu galerija ==
<gallery>
Strenči, Rīgas iela 2018. gadā.jpg|Strenči, Rīgas iela 2018. gadā
Strenčupīte Strenčos pie Rīgas ielas.jpg|Strenčupīte Strenčos pie Rīgas ielas
Strenči, psihoneiroloģiskās slimnīcas kompleksa ēkas.jpg|Strenči, psihoneiroloģiskās slimnīcas kompleksa ēkas
Piemiņas akmens 1941 gadā nogalinātajiem ebrejiem.jpg|Piemiņas akmens 1941. gadā nogalinātajiem ebrejiem
</gallery>

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Latvijas ģeogrāfija-aizmetnis}}

{{Valmieras novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Strenču novads}}
{{Valkas rajons}}
{{Valkas apriņķis}}
}}

{{autoritatīvā vadība}}

[[Kategorija:Vidzeme]]
[[Kategorija:Strenči| ]]