{{Vielas infokaste
| attēls = [[Attēls:Fenola strukturformula.png|210px]]  <br />Fenola struktūrformula <br /> [[Attēls:Phenol-3D-balls.png|110px]] [[Attēls:Phenol-3D-vdW.png|110px]]<br /> Fenola molekulas modelis <br />[[Attēls:Phenol-elpot.png|90px]] <br /> Elektronu mākoņa blīvums fenola molekulā
| ķīmiskā formula = C<sub>6</sub>H<sub>5</sub>OH
| molmasa = 94,11
| blīvums = 1070
| kušanas temperatūra = 40,5&nbsp;°C
| viršanas temperatūra = 181,7&nbsp;°C
}}
'''Fenols''' (karbolskābe, hidroksibenzols, oksibenzols, C<sub>6</sub>H<sub>5</sub>OH) tīrā veidā ir bezkrāsaina kristāliska viela ar specifisku smaku (pēc fenola dažreiz ož [[guaša]] vai akvareļu krāsas, jo to pievieno kā konservantu). Oksidējoties ar gaisa skābekli, fenola kristāli kļūst sarkanīgi. Ar vārdu [[fenoli]] apzīmē arī citus [[organiskās vielas|organiskos savienojumus]], kur hidroksilgrupa ir tieši saistīta ar benzola gredzenu. Fenols ir vienkāršākais fenolu grupas pārstāvis.

== Iegūšana ==
Fenolu var iegūt, oksidējot [[kumols|kumolu]] (izopropilbenzolu), oksidējot [[benzoskābe|benzoskābi]] vai [[benzols|benzolu]], vai arī, [[hidrolīze|hidrolizējot]] [[hlorbenzols|hlorbenzolu]]. Fenols ir arī sastopams akmeņogļu darvā.

== Vēsture ==
Fenolu ar piemaisījumiem no akmeņogļu darvas izdalīja Frīdlībs Ferdinands Runge 1834. gadā.<ref>{{tīmekļa atsauce|title=Historical aspects and industrial syntheses of monohydric and dihydric phenols|url=https://www.sciencedirect.com/science/article/abs/pii/S0165325396800289|accessdate=2023. gada 8. jūnijs|website=sciencedirect.com}}</ref> Runge to nosauca par karbolskābi (Karbolsäure). Akmeņogļu darva bija galvenais fenola avots pirms naftas ķīmijas rūpniecības attīstības sākuma. Tīro fenolu 1841. gadā izdalīja franču ķīmiķis [[Ogists Lorāns]].<ref>{{tīmekļa atsauce|title=Auguste Laurent. Radical and radicals|url=https://www.sciencedirect.com/science/article/pii/S0187893X18300235|accessdate=2023. gada 8. jūnijs|website=sciencedirect.com}}</ref>
1836. gadā Ogists Lorāns benzola apzīmēšanai ieviesa nosaukumu "fens" (no grieķu φαινω [faino], spīdēt), jo viņš to atklāja spīdošā gāzē. Nosaukums kļuva par sakni vārdiem fenols un fenils. 1843. gadā franču ķīmiķis Šarls Gerhards pārdēvēja fenu par fenolu.
Fenola antiseptiskās īpašības atklāja un izmantoja ķirurgs [[Džozefs Listers]] (1827–1912) savās novatoriskajās antiseptiskajās operācijās.<ref>{{tīmekļa atsauce|title=Джозеф Листер - основоположник метода антисептики|url=https://knowledge.allbest.ru/medicine/3c0b65635a2ac69a4d53b88521206c36_0.html|accessdate=2023. gada 8. jūnijs|website=knowledge.allbest.ru}}</ref> Viņš pirms brūču pārsiešanas sterilizēja operāciju telpu un ķirurģiskos instrumentus ar fenolu un pat piesūcināja saites ar šo vielu. Listers prasīja, lai brūces būtu rūpīgi attīrītas un pēc tam pārklātas ar auduma vai vates gabalu, kas piesūcināts ar fenolu.<ref>{{tīmekļa atsauce|title=Antiseptic Principle Of The Practice Of Surgery|url=http://legacy.fordham.edu/halsall/mod/1867lister.asp|accessdate=2023. gada 8. jūnijs|website=legacy.fordham.edu}}</ref> Fenola pastāvīga iedarbība izraisīja ādas kairinājumu, tāpēc fenola vietā galu galā sāka izmantot mazāk agresīvus dezinfekcijas līdzekļus.

== Īpašības ==
Fenols daļēji šķīst [[ūdens|ūdenī]] un ir vāja [[skābe]], kas tomēr ir daudz stiprāka nekā skābju īpašības alifātiskajiem [[spirti]]em. Tas, atšķirībā no alifātiskajiem spirtiem, spēj reaģēt ar [[nātrija hidroksīds|nātrija hidroksīdu]], veidojot nātrija fenolātu (NaC<sub>6</sub>H<sub>5</sub>O). Tas ir iespējams, jo pēc Brendsteda teorijas fenols ir [[skābe]], kurai disociējot ūdens šķīdumā, no tās atšķeļas ūdeņraža joni, kas, savienojoties ar [[hidroksiljons|hidroksiljoniem]], veido ūdeni.

== Toksiskums ==

{{inde|Fenols ir ļoti indīga viela.}} 
Fenola tvaikiem piemīt kairinoša iedarbība uz [[āda|ādu]] un [[gļotāda|gļotādām]]. Tīrs fenols, nonākot uz ādas, izraisa ļoti sāpīgus un ilgi nedzīstošus [[apdegums|apdegumus]]. Ļoti viegli iekļūst organismā, pat caur nebojātu ādu. Nonākot organismā, praktiski uzreiz sāk iedarboties uz [[galvas smadzenes|galvas smadzeņu]] audiem. Pat nelielas fenola devas var izraisīt ļoti nopietnus veselības traucējumus. Akūti saindēšanās gadījumi bieži noved pie nāves.

Pirmā palīdzība: pēc iespējas ātri novilkt drēbes un mazgāt apdedzinātas vietas ar lielu ūdens daudzumu vismaz 15 minūtes. [[kuņģa skalošana|Kuņģi skalot]] ar ūdeni, lietot [[aktivētā ogle|aktivēto ogli]]. Nelietot [[alkoholiskie dzērieni|alkoholu]] un [[tauki|taukus]]. Obligāti meklēt mediķu palīdzību.

== Izmantošana ==
Fenolu lieto par termoreaktīvo [[polimēri|polimēru]] izejvielu (fenolformaldehīda plastmasām).
[[nitrēšana|Nitrējot]] fenolu, var iegūt 2,4,6-trinitrofenolu ([[pikrīnskābe|pikrīnskābi]]). Fenolu (hidroksibenzolu) agrāk lietoja par antiseptiķi, taču mūsdienās šādiem mērķiem vairāk lieto aizvietotos fenolus, jo tie ir efektīvāki. Fenols ir arī vairāku bioloģiski aktīvo vielu sākotnējā izejviela ([[acetilsalicilskābe]], [[herbicīdi]]).

Fenols ir dažu analgētiķu aktīvā sastāvdaļa.<ref>{{Tīmekļa atsauce|url=https://mycarmex.com/works|title=How Does Our Lip Balm Work? Secrets Revealed! {{!}} Carmex|website=web.archive.org|access-date=2023-06-08|date=2015-02-18|archive-date=2015-02-18|archive-url=https://web.archive.org/web/20150218190241/https://mycarmex.com/works}}</ref>

{{Fenoli}}
== Ārējās saites ==
* [http://www.neslimo.lv/pme/?name=fenols fenols | Medicīnas termins] {{lv ikona}}

{{autoritatīvā vadība}}

[[Kategorija:Fenoli]]