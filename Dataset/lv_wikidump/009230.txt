{{Jūras infokaste
|jūra=Īrijas jūra
|attēls=Irish Sea – relief, ports, limits.tif
|attēls_izm     =
 |vietaskarte   = Lielbritānija#Eiropa
|relief              = jā
 |latd = 53 |latm = 40 |lats =  |latNS = N
 |longd = 5 |longm = 10 |longs =  |longEW = W
 |paraksta_izvietojums = right
| okeāns        = Atlantijas okeāns
|platība= 46 000
|garums=
|platums=
|Max_dziļums=272
|Vid_dziļums = 60
|tilpums = 2800
|valstis={{GBR}}<br />{{IRL}}<br/>{{IMN}}
|pilsētas=[[Belfāsta]]<br />[[Blekpūla]]<br />[[Dublina]]<br />[[Liverpūle]]
}}
'''Īrijas jūra''' ({{val|en|Irish Sea}}, {{val|ga|Muir Éireann}}, {{val|cy|Môr Iwerddon}}, {{val|gv|Y Keayn Yernagh}}) ir sekla, [[Atlantijas okeāns|Atlantijas okeānam]] piederīga [[malas jūra]] starp [[Īrija (sala)|Īriju]] un [[Lielbritānija (sala)|Lielbritāniju]]. Ziemeļos to [[Ziemeļu šaurums]] starp [[Ziemeļīrija|Ziemeļīriju]] un [[Skotija|Skotiju]] savieno ar Atlantijas okeānu, dienvidos [[Sentdžordža šaurums]] — ar [[Ķeltu jūra|Ķeltu jūru]].

== Raksturojums ==
Jūras vidējais dziļums ir ap 60 metriem, maksimālais — 272 metri. Ūdens virsējā slāņa vidējā temperatūra ziemā 5&nbsp;°C, vasarā — 16,5&nbsp;°C, ūdens sāļums — 32,0—34,9‰. [[Plūdmaiņas]] ir augstas — 2,9 līdz 10,2 metri.

Īrijas jūras centrālajā daļā atrodas [[Mena (sala)|Menas]] sala, bet pie [[Anglija]]s krastiem — [[Englsi]] sala. Lielbritānijas piekrastē ir [[Solvejas līcis]] starp [[Skotija|Skotiju]] un [[Anglija|Angliju]], kā arī [[Morkums]] — sekls līcis ziemeļos no Blekpūlas.

Pēdējā [[ledus laikmets|ledus laikmeta]] laikā tagadējās Īrijas jūras centrālajā daļā visdrīzāk atradās [[ezers]], savukārt Lielbritānija un Īrija bija savienotas ar [[sauszeme|sauszemi]]. Aptuveni pirms {{nobr|10 000}} gadiem ezers savienojās ar Atlantjas okeānu, tā ūdens pakāpeniski kļuva sāļāks.

== Nozīme ==

=== Transports ===
Īrijas jūrai ir augsta ekonomiskā nozīme kā transporta ceļam starp Lielbritāniju un Īriju (vairāk kā 12 miljoni pasažieru un vairāk kā 18 miljoni tonnu kravu gadā). Lielākā osta ir [[Liverpūles un Birkenhedas osta]] — gada apgrozījums 32 miljoni tonnu, 734 000 pasažieru.<ref>{{Tīmekļa atsauce |url=http://www.merseydocks.co.uk/index2.htm |title=Liverpūles un Birkenhedas ostas mājaslapa |access-date={{dat|2007|01|06||bez}} |archive-date={{dat|2005|09|24||bez}} |archive-url=https://web.archive.org/web/20050924074511/http://www.merseydocks.co.uk/index2.htm }}</ref>

Īrijas jūrā darbojas šādas [[prāmis|prāmju]] līnijas (no dienvidiem uz ziemeļiem):
[[Attēls:Rosslare Harbour 2008.JPG|250px|thumb|Roslērhārbora — nozīmīga osta Īrijas dienvidaustrumu daļā.]]
* [[Svonsī]] — [[Korka]] (faktiski atrodas dienvidos no Īrijas jūras);
* [[Pembruka]] — [[Roslērhārbora]] (faktiski atrodas Svētā Džordža šaurumā);
* [[Fišgvarda]] — [[Roslērhārbora]] (faktiski atrodas Svētā Džordža šaurumā);
* [[Holiheda]] — [[Dublina]] (šeit darbojas pasaules lielākais automašīnu prāmis ''Ulysses'');
* [[Liverpūle]] — [[Daglasa]] (Mena) — [[Belfāsta]];
* [[Stenrāra]] — [[Belfāsta]];
* [[Stenrāra]] — [[Lārna]];
* ''Cairnryan'' (Skotija) — [[Lārna]].

[[Pirmais pasaules karš|Pirmā pasaules kara]] laikā Īrijas jūra ieguva iesauku "zemūdeņu aleja" — pēc tam, kad [[1917]]. gadā karā iestājās [[Amerikas Savienotās Valstis|ASV]], galvenās zemūdeņu aktivitātes no Atlantijas okeāna pārcēlās uz Īrijas jūru.

=== Naftas un dabasgāzes atradnes ===
Zem Īrijas jūras austrumu daļas atrodas [[dabasgāze]]s un [[nafta]]s atradnes — tiek lēsts, ka šeit iespējams iegūt 210&nbsp;km³ dabasgāzes un 176 miljonus [[barels|barelu]] naftas. Ieguve sākās [[1995]]. gadā, pašlaik Īrijas jūrā pie Lielbritānijas krastiem ir četras ieguves platformas.

=== Potenciālais tunelis zem jūras ===
Jau ilgstoši tiek apspriesta iespēja veidot aptuveni 80 kilometrus garu [[dzelzceļš|dzelzceļa]] [[tunelis|tuneli]], kas savienotu Lielbritāniju un Īriju. Jau [[1895]]. gadā ar šādu mērķi tika uzsākta ģeoloģiskā izpēte Ziemeļu šaurumā. Tuneļa projekts vairākkārt apspriests Īrijas parlamentā, ir piedāvāti vairāki maršruti.

[[2004. gads|2004]]. gadā Īrijas Inženieru institūts piedāvāja tuneli, kas savienotu Roslērhārboru Īrijā ar Fišgvardu Velsā. [[1997]]. gadā britu firma "''Symonds''" piedāvāja dzelzceļa tuneli, kas savienotu Dublinu un Holihedu. Abos variantos tunelis būtu ap 80 km garš — pārliecinoši garākais tunelis pasaulē. Šāda tuneļa izmaksas — ap 20 miljardi dolāru.

Tuneļa projektam ir zināms ekonomiskais pamats — piemēram, Dublinas — Londonas gaisa satiksmes līnija ir otra noslogotākā līnija pasaulē un visnoslogotākā Eiropas Savienībā — ap 50 lidojumi diennaktī. Šāda liela ātruma dzelzceļa līnija dotu lielu ekonomiskās attīstības stimulu Dublinai, Velsas ziemeļu daļai, Liverpūlei un [[Mančestra]]i. Tomēr vairāki Īrijas valdības organizēti pētījumi liecina, ka projekts joprojām nav ekonomiski pamatots.

[[Attēls:Chicken-rock.jpg|250px|thumb|Čikenrokas bāka pie Menas salas, Īrijas jūra.]]

=== Vēja enerģijas ieguve ===
Pie Velsas ziemeļu krasta Īrijas jūrā izvietotas 30 vēja turbīnas, katras jauda ir 2 MW. Īrijas jūras dienvidu daļā tiek veidota viena no pasaules lielākajām vēja fermām — Ārklovas sēkļa vēja parks. Pašlaik šeit darbojas septiņas milzu turbīnas, katras jauda ir 3,6 MW, rotora diametrs — 104 metri. Kompānija "''Airtricity''" paredz šeit izvietot vēl gandrīz 100 šādas turbīnas.

Vēja turbīnas izvietotas vai tiek plānotas vēl vairākās vietās.

== Vides problēmas ==
Viena no smagākajām Īrijas jūras vides problēmām ir [[radioaktivitāte|radioaktīvais]] piesārņojums ar [[plutonijs|plutoniju]]. Selafīldā — Īrijas jūras austrumu krastā — darbojās plutonija ražošanas iekārta, kas ražoja <sup>239</sup>Pu [[kodolieroči]]em. Uzskata, ka ražotnes pastāvēšanas pirmajās desmitgadēs Īrijas jūrā nokļuva un nogulsnējās ap 250 kilogramu radioaktīvā un toksiskā plutonija. Īrijas jūras krastos atradās vēl vairākas [[atomzemūdene|atomzemūdeņu]] bāzes, kuras arī piesārņoja Īrijas jūru ar radioaktīvajiem atkritumiem. Īrijas jūrā apglabāti arī ķīmiskie ieroči un, iespējams, kodolatkritumi.

Īrijas jūrā notiek arī pārzvejošana, kas draud ar krasu zvejas resursu zudumu.

Ar Īrijas jūras vides problemātiku nodarbojas īpaša sabiedriskā organizācija — ''Irish Sea Forum''.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Atlantijas okeāna jūras}}
{{autoritatīvā vadība}}

[[Kategorija:Īrijas jūra]]
[[Kategorija:Apvienotās Karalistes jūras]]
[[Kategorija:Īrijas jūras]]