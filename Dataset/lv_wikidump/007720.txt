{{Infokaste+}}
[[Attēls:Baldung-ages-of-man.jpg|thumb|250px|"Trīs paaudzes un nāve" un "Trīs grācijas"]]
'''Hanss Baldungs Grīns''' jeb '''Hanss Baldungs''' (''Hans Baldung Grien'' vai ''Hans Baldung Grün''; pavārdu ''Grien'' viņš ieguva mācekļa gados, un tā viņu turpināja saukt visu atlikušo dzīvi; dzimis apm. 1480. gadā [[Švābišgminde|Švābišgmindē]] (''Schwäbisch Gmünd''), miris 1545. gadā [[Strasbūra|Strasbūrā]]) bija [[renesanse]]s laika vācu mākslinieks. Nereti Baldungu uzskata par talantīgāko [[Albrehts Dīrers|Albrehta Dīrera]] skolnieku. Starp slavenākajiem Baldunga darbiem jāmin "Trīs paaudzes un nāve" (apm. 1540), "Trīs grācijas" (apm. 1541) un ''Mater Dolorosa'' (apm. 1516).

Baldungs piedzima [[Švābija|Švābijā]] jurista ģimenē. 1492. gadā ģimene pārcēlās uz [[Strasbūra|Strasbūru]]. Baldungs bija vienīgais vīriešu kārtas ģimenes loceklis, kurš neapmeklēja universitāti. 1503. gadā viņš uzsāka darbu Dīrera [[Nirnberga]]s darbnīcā, kur darbojās līdz 1507. gadam. Iespējams, darbnīcā bijuši trīs Hansi, tāpēc viņš ieguvis pavārdu ''Grien'' ("zaļš"); vēlāk viņš pavārdu iekļāva arī savā monogrammā.

1509. gadā Baldungs pārcēlās uz Strasbūru, kur 1510. gadā kā meistars tika uzņemts Sv. Lūkas gleznotāju ģildē un dzīvoja līdz 1513. gadam. Pēc tam viņš devās uz Freiburgu, kur uzgleznoja lielu altārgleznu Freiburgas katerālei (1516). Pēc pasūtījuma izpildes Baldungs atgriezās Strasbūrā, kur vēlāk kļuva par pilsētas domes locekli un 1545. gadā nomira.

Baldungs bija nozīmīgs grafiķis. Lai arī viņa grafikās jaušama Dīrera ietekme, tās tomēr ir mākslinieciski patstāvīgas. Lai arī Baldungs pamatā darbojās kokgriezuma tehnikā, viņam ir arī sešas gravīras.

Tāpat Baldungs bija arī slavens portretists. Viņš portretējis imperatorus [[Kārlis V|Kārli V]] un [[Maksimiliāns I Hābsburgs|Maksimilianu I]], kā arī, būdams kaislīgs [[reformācija]]s piekritējs, veidojis [[Mārtiņš Luters|Lutera]] portretu kokgriezuma tehnikā (Luters darbā attēlots kopā ar [[Svētais Gars|Svēto Garu]]).

== Ārējās saites ==
{{sisterlinks-inline}}
{{enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

{{DEFAULTSORT:Baldungs Grins, Hanss}}
[[Kategorija:1480. gados dzimušie]]
[[Kategorija:1545. gadā mirušie]]
[[Kategorija:Vācijas gleznotāji]]
[[Kategorija:Vācijas grafiķi]]
[[Kategorija:Renesanses gleznotāji]]
[[Kategorija:Renesanses mākslinieki]]
[[Kategorija:Bādenē-Virtembergā dzimušie]]