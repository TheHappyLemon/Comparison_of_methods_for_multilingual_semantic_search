{{Atsauces+}}
[[Attēls:Quidditch Tactics.jpg|thumb|Kalambola spēles laukuma karte]]
'''Kalambols''' ({{val|en|Quidditch}}) ir sporta spēle [[Dž. K. Roulinga]]s izdomātajā burvju un raganu pasaulē, kurā norisinās grāmatu sērijas "[[Harijs Poters]]" darbība. Tā ir komandu spēle, kuru spēlē ar vairākām bumbām, lidojot uz slotaskātiem. Kalambols ir vispopulārākā spēle burvju sabiedrībā. Ir daudzas profesionālās komandas un pa komandai ir arī katram no [[Cūkkārpa|Cūkkārpas Raganības un burvestības arodskolas]] namiem. Ceturtajā grāmatā „[[Harijs Poters un uguns biķeris]]” Harijs un viņa draugi dodas uz Pasaules kausa izcīņu kalambolā.

== Noteikumi ==
[[Attēls:Wizarding World of Harry Potter - Quidditch gear (5014156072).jpg|thumb|Kalambolā izmantotās bumbas — sviedene (pa vidu), āmurgalvas (sānos) un zibsnis (augšā)]]
Kalambola sezona sākas novembrī. To spēlē garā, ovālā laukumā, kuram abos galos atrodas pa trīs cilpveida vārtiem garos kātos. Uzvar komanda, kura nopelna visvairāk punktu. Katrā komandā ir septiņi spēlētāji: viens stīpsargs, divi triecēji, trīs dzinēji un viens meklētājs. Viņi spēlē ar trīs veidu bumbām: sviedeni, āmurgalvām un zelta zibsni.
Sviedene ir tumši brūna, [[futbols|futbola]] bumbas lielumā, kūtra un tiek lietota tāpat, kā reālajā pasaulē lieto bumbu [[basketbols|basketbolā]], kaut arī tai šķietami ir uzlikta pielipšanas burvestība, tādēļ to ir daudz ērtāk noturēt rokās. Sviedeni vada dzinēji, cenšoties to izmest cauri kādai no pretinieku vārtu stīpām. Viens veiksmīgs metiens nopelna komandai desmit punktus. Katras komandas vārtu stīpas sargā stīpsargs.
Divas smagas dzelzs lodes, sauktas par āmurgalvām, pašas lidinās apkārt pa laukumu un mēģina ievainot spēlētājus. Triecēji, izmantojot [[beisbols|beisbola]] nūjām līdzīgas vāles, cenšas aizsargāt savus komandas biedrus no āmurgalvām un raidīt tās uz pretinieku spēlētājiem.
Visbeidzot, mazais un spārnotais zelta zibsnis šaudās apkārt pa laukumu milzīgā ātrumā un ķērāja uzdevums ir to noķert. Zibšņa notveršana dod komandai 150 punktus un vienlaikus arī nozīmē spēles beigas, kas lielākoties nozīmē arī zibšņa ieguvēja komandas uzvaru. Ķērājam noķerot zibsni, komanda vienalga var zaudēt, ja dzinēju un meklētāja sasummētie punkti kopā ir mazāk nekā pretinieku dzinēju veikums.

== Harijs Poters — kalambolists ==

Harijs Poters bija jaunākais kalambola spēlētājs Cūkkārpā pēdējos simts gados. Kā [[Grifidora|Grifindora]] meklētājs viņš līdz šim ir uzvarējis gandrīz visās spēlēs, izņemot gadījumus, kad bijis ievainots vai savādāk padarīts nespējīgs spēlēt (piemēram, grāmatā „[[Harijs Poters un Azkabanas gūsteknis]]” viņš zaudē samaņu un nokrīt no slotaskāta atprātotāju klātbūtnes dēļ). Harija Potera ceturtajā mācību gadā kalambols skolā tika atcelts Trejburvju turnīra dēļ. Piektajā mācību gadā, notiekot nepatīkamai sadursmei ar Drako Malfoju uz spēles laukuma tieši pēc mača beigām, Harijs, pateicoties profesorei Doloresai Ambrāžai, tika [[Diskvalifikācija|diskvalificēts]] uz mūžu. Šī diskvalificēšana gan beidzās tā paša mācību gada beigās. Sestajā mācību gadā Poters tika iecelts par Grifindora komandas kapteini un, kaut arī viņš tika nospēlējis tikai vienu pilnu spēli (otrajā spēlē viņam bija lauzts galvaskauss, trešās laikā viņam bija pēcstundas), viņam izdevās panākt komandas uzvaru kalambola kausa izcīņā, tā nodrošinot Grifindoram uzvaru trešo gadu pēc kārtas.

{| class="wikitable"
|-
! Gads
! Pretinieki
! Rezultāts
|-
| 1.
| Slīdenis
| Harijs noķer zibsni mutē; Grifidors uzvar
|-
| 1.
| Elšpūtis
| Harijs noķer zibsni; Grifidors uzvar
|-
| 2.
| Slīdenis
| Harijs noķer zibsni; Grifidors uzvar
|-
| 3.
| Elšpūtis
| Harijs nokrīt no slotas; Grifidors zaudē
|-
| 3.
| Kraukļanags
| Harijs noķer zibsni; Grifidors uzvar
|-
| 3.
| Slīdenis
| Harijs noķer zibsni; Grifidors uzvar
|-
| 5.
| Slīdenis
| Harijs noķer zibsni; Grifidors uzvar
|-
| 6.
| Slīdenis
| Harijs noķer zibsni; Grifidors uzvar
|-
| 6.
| Elšpūtis
| Hariju ievaino; Grifidors zaudē
|}

== Pasaules kausa izcīņa kalambolā (''Quidditch World Cup'') ==

Pasaules kausa izcīņa notiek ik pa četriem gadiem. Pirmais mačs notika starp Transilvāniju (''Transylvania'') un Flandersu (''Flanders'') 1473. gadā. [[Eiropa]]s čempionāti notiek ik pa četriem gadiem kopš [[1652]]. gada.

== Kalambols reālajā pasaulē ==
[[Attēls:Match de Quidditch moldu.webm|thumb]]
Reālajā pasaulē pastāv vairākas Harija Potera pasaulei veltītas [[datorspēle]]s, kurās šī spēle iekļauta, no tām tikai ''Harry Potter: Quidditch World Cup'' ir veltīta vienīgi pašas spēles [[simulācija]]i. ''Harry Potter: Quidditch World Cup'' spēlētājs spēlē visus komandas locekļus — lielākajā spēles daļā jāspēlē dzinēji vai, pretiniekiem uzbrūkot, stīpsargs, atsevišķos brīžos, kad laukumā parādās āmurgalvas, jāspēlē triecēji, bet spēles beigās — ķērājs. Ir bijuši arī mēģinājumi pārveidot grāmatā aprakstīto spēli tā, lai to varētu spēlēt arī dabā — šādā gadījumā noteikumi ir jāpiemēro reālās pasaules [[fizika]]s likumiem, aizstājot grāmatā aprakstīto maģiju. Diezgan vienkārši piemērojami grāmatas noteikumi ir spēlei ar sviedeni, tāpēc dzinēju un stīpsargu pienākumi īpaši neatšķiras no grāmatā aprakstītajiem. Savukārt triecēji, izmantojot citiem sporta veidiem paredzētas raketes vai nūjas, cenšas ar bumbām trāpīt pārējiem spēlētājiem, kuriem pēc trāpījuma par sodu jāizpilda kāda darbība (piemēram, jāstāv noteiktu laiku uz vietas vai jālēkā uz vienas kājas). Vairāki iespējamie varianti ir zelta zibšņa un ķērāja aizstāšanai, bieži arī tiek izmantots vairāk kā viens zibsnis — jānoķer mazas bumbiņas vai, tāpat kā spēlējot sunīšus, jānoķer cits spēlētājs un jāatņem viņam kāds priekšmets.

{{Harijs Poters}}

[[Kategorija:Harijs Poters]]

[[de:Begriffe der Harry-Potter-Romane#Quidditch]]