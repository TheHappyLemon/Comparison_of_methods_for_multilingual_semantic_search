[[Attēls:Nissan GTR Nismo 01.jpg|thumb|Automašīna]]
'''Automašīna''' jeb '''automobilis''' ({{val|gr|αὐτο}} ''(auto)'' — 'pats' un {{val|la|mobilis}} — 'kustīgs') ir ar riteņiem aprīkots bezsliežu [[transportlīdzeklis]], ko uz priekšu dzen tajā iemontēts [[dzinējs]]. Paredzēts, lai pārvietotos pa [[Sauszeme|sauszemi]]. Izšķir vairākus automašīnu veidus, kā [[vieglā automašīna|vieglie auto]], [[autobuss|autobusi]], [[mikroautobuss|mikroautobusi]], [[Kravas automašīna|kravas auto]]. Automašīnās ir sēdeklis vadītājam, kā arī var būt sēdeklis vienam vai vairākiem pasažieriem. Ir dažādu marku automašīnas.

== Izveides vēsture ==
{{main|Automobiļu vēsture}}
Pirmo zināmo automobiļa rasējumu (ar atsperu piedziņu) autors ir [[Leonardo da Vinči]] (812R lpp. ''[[Codex Atlanticus]]''), tomēr tas nedarbojās un ziņas par tā eksistenci līdz mūsdienām nav nonākušas. 2004. gadā eksperti no [[Florence]]s Zinātnes vēstures muzeja pēc rasējumiem uzbūvēja šo automobili, pierādot Leonardo domas pareizību.

1769. — 1770. gados franču izgudrotājs Žozefs Konjū uzbūvēja trīsriteņu vilcēju artilērijas ieroču pārvadāšanai. "Konjū ratiņus" uzskata ne tikai par automobiļa priekšteci, bet arī par [[tvaika lokomotīve]]s pirmsākumiem, jo tie tika darbināti ar [[tvaika dzinējs|tvaika spēku]].
1791. gadā krievu izgudrotājs [[Ivans Kuļibins]] uzbūvēja pašgājējus ratus, kuros izmantoja spara ratu, bremzes, pārnesumkārbu, gultņus utt. Ratus darbināja, minot pedāļus.
19. gadsimtā tvaika dzinēju diližansi un rutjeri (tvaika dzinēju vilcēji, kas pārvietojās bez sliedēm) kustībai pa parastajiem ceļiem tika būvēti [[Anglija|Anglijā]] un [[Francija|Francijā]], bet plašu atsaucību tā arī neiemantoja, jo tie bija smagi, neērti un ar lielu resursu patēriņu, .

[[Attēls:Benz auto.jpg|thumb|Benz Auto, 1886]]
Viegla, kompakta un pietiekami jaudīga [[iekšdedzes dzinējs|iekšdedzes dzinēja]] izgudrošana deva automobilim lieliskās attīstības iespējas. 1885. gadā vācu izgudrotājs [[Kārlis Bencs]], bet 1889. gadā viņa tautietis [[Gotlībs Daimlers]], uzbūvēja un patentēja pirmās pašgājēju ekipāžas ar benzīna motoriem. 1895. gadā Bencs uzbūvēja pirmo autobusu. 1896. gadā Daimlers uzbūvēja pirmo [[Taksometrs|taksometru]] un [[kravas automašīna|kravas automašīnu]]. 19. gadsimta pēdējā desmitgadē Vācijā, Francijā un Anglijā sākās auto rūpnieciska ražošana.

[[Attēls:"T" Ford from South Dakota.jpg|thumb|250px|[[Ford Т]]]]
Lielu ieguldījumu automobiļu izplatīšanā deva [[Amerikas Savienotās Valstis|ASV]] izgudrotājs un uzņēmējs [[Henrijs Fords]], kurš plaši izmantoja konveijera sistēmu auto ražošanā.

20. gadsimta pirmajā ceturksnī plašu popularitāti iemantoja [[elektromobilis|elektromobiļi]] un automobiļi ar tvaika dzinējiem. 1900. gadā apmēram puse ASV automobiļu bija ar tvaika dzinējiem un kopš 1910. gada [[Ņujorka|Ņujorkā]] bija aptuveni 70 tūkstoši elektromobiļu — taksometru.

1900. gadā [[Ferdinands Porše]] uzbūvēja elektromobilī ar piedziņu uz visiem četriem riteņiem, kuros atradās tos dzenoši elektromotori. Pēc diviem gadiem [[Nīderlande]]s uzņēmums ''Spyker'' izlaida sacīkšu automobilī ar pilnpiedziņu, aprīkotu ar starpasu diferenciāli.

1906. gadā ''Stanley'' tvaika automobilis uzstādīja ātruma rekordu — 203 km/h. 1907. gada modelis ar vienu ūdens uzpildīšanos varēja nobraukt 50 jūdzes (80,47 km). Kustības uzsākšanai nepieciešamais tvaika spiediens tika sasniegts 10—15 minūšu laika no automobiļa iedarbināšanas. Tās bija [[Jaunanglija]]s policistu un ugunsdzēsēju mīļākās mašīnas. Brāļi Stenliji ražoja apmēram 1000 automašīnas gadā. 1909. gadā brāļi atvēra pirmo luksus klases viesnīcu [[Kolorādo]]. No dzelzceļa stacijas līdz viesnīcai, viesus veda tvaika autobuss, kas praktiski bija auto tūrisma pirmsākumi. Uzņēmums ''Stanley'' ražoja tvaika dzinēju automobiļus līdz 1927. gadam. Neskatoties uz labajām īpašībām (laba vilkme, dažādi kurināmie) tvaika dzinēju automobiļus plaši beidza pielietot ap 1930. gadu, sava neekonomiskuma un ekspluatācijas grūtību dēļ.

1923. gadā Benca uzņēmums izlaida pirmo kravas auto ar dīzeļmotoru.

== Daži automobiļu veidi ==
[[Attēls:World vehicles per capita.svg|thumb|300px|Automobiļu skaits uz 1000 cilvēkiem.]]
* [[Vieglā automašīna]] ir automašīna, kam pilnā masa ir līdz {{nobr|3500 kg}} un tas paredzēts pasažieru (no 1 līdz 8 personām, neskaitot šoferi) un viņu bagāžas pārvadāšanai. Vieglās mašīnas ražo ar slēgtiem [[virsbūve]]s tipiem ([[sedans]], [[limuzīns]], [[kupeja (virsbūve)|kupeja]], [[hečbeks]], [[universālis]] un [[furgons]]) un virsbūvēm, kuru jumti ir transformējami ([[kabriolets]], [[targa]], [[rodsters]], [[lando]] un [[Faetons (virsbūve)|faetons]]).
* [[Apvidus automobilis]] ir vieglais automobilis, kas pielāgots braukšanai ārpus ceļiem. Apvidus automašīnas parasti ir aprīkotas ar [[Pilnpiedziņa|pilnpiedziņu]], [[Riepa|riepām]] ar īpašu protektora rakstu un citām tehniskām īpašībām.
* [[Pikaps (virsbūve)|Pikaps]] ir kravas pasažieru automobiļa modifikācija uz vieglā vai apvidus automobiļa bāzes ar atvērtu platformu un atveramu virsbūves mugurdaļu. Pikapu kravnesība ir no 150 līdz 4500 kg.
* [[Sacīkšu automobilis]] ir automobilis ir izveidots speciāli sporta sacensībām, kā arī ātruma rekordu uzstādīšanai.
* [[Kravas automašīna]] ir automašīna kravas pārvadājumiem. Uz kravas šasijām tiek izlaistas arī specializētās automašīnas.
* [[Apvidus automobilis|Paaugstinātas caurejamības automobilis]] ir vieglais vai kravas automobilis ar pilnpiedziņu, pielāgots braukšanai ārpus ceļiem. Paaugstinātas caurejamības automobiļi tiek aprīkotas ar paplašinātu pārnesumu skaitļu diapazona [[Transmisija|transmisijām]], kā arī ar speciāla protektora raksta riepām, bieži vien arī ar centralizētu riepu spiediena kontroli.
* [[Īpaši lielas kravnesības automobilis]] ir automobilis, [[autovilciens]] vai cits auto transporta līdzeklis, kam slodze uz tiltu pārsniedz 120 kN (12 [[tonna]]s spēka), bet izmērs platumā — vairāk kā 2,5 m.
* [[Autobuss]] ir automobilis ar vairāk nekā 8 pasažieru vietām, kas nav trolejbuss.
* [[Trolejbuss]] ir automobilis ar vairāk nekā 8 pasažieru vietām. Trolejbuss darbojas uz elektroenerģijas, kas tiek pievadīts no ārējā [[Kontaktkabelis|kontaktkabeļa]].
* [[Elektromobilis]] ir automobilis, kas kustībai izmanto [[Elektroenerģija|elektroenerģiju]] no saviem [[Akumulatoru baterija|akumulatoriem]] vai [[Baterija|baterijām]].
* [[Hibrīdauto]] ir ekonomisks automobilis, kas pielieto gan elektrisko, gan tradicionālo iekšdedzes [[Dzinējs|dzinēju]].
* Specializētie automobiļi:
** civilās
*** [[autocisterna]]
*** [[vilcējs]]
*** [[neatliekamās palīdzības automašīna]]
*** [[katafalks]]
*** [[sniega tīrītājs]]
*** [[autokrāns]]
*** [[ugunsdzēsēju automašīna]]
** militārie
*** [[bruņu automašīna]]
*** [[bruņutransportieris]]

== Automašīnu ražotāji ==
'''Automašīnu ražotājs''' — autorūpnīca, kompānija, uzņēmums, kas nodarbojas ar izstrādi, izveidi vai automašīnu salikšanu.

Šobrīd automašīnu ražotājvalstīm, kuras atrodas [[Eiropas Savienība|ES]], jāvadās pēc ''2000/53/ЕС'' direktīvas.

== Starptautiskie tiesību akti ==
* "Mehāniskais transporta līdzeklis, ko izmanto cilvēku vai kravu pārvadāšanai pa ceļiem, vai transporta līdzekļu, ko izmanto cilvēku vai kravu pārvadāšanai, vilkšanai pa ceļiem. Šajā terminā ir iekļauti arī bezsliežu transporta līdzekļi, kas savienoti ar elektrisko kabeli ([[trolejbuss|trolejbusus]]); savukārt tajā nav iekļauti tādi transporta līdzekļi, kam cilvēku vai kravu pārvadāšana ir tikai papildu funkcija ([[lauksaimniecības traktors|lauksaimniecības traktori]])." (Vīnes ceļu kustības konvencijas 1. punkts, 1968. gada 8. novembris).
* "Jebkurš mehāniskais pašgājēja transporta līdzeklis, ko parasti izmanto cilvēku vai kravu pārvadāšanai pa ceļiem vai transporta līdzekļu, ko izmanto cilvēku vai kravu pārvadāšanai, vilkšanai pa ceļiem. Šajā terminā neiekļauj lauksaimniecības traktorus." (Eiropas savstarpējā vienošanās par transporta līdzekļu apkalpju darbu, kas veic starptautiskos auto pārvadājumus (ECTP), 1. punkts, ([[Ženēva]], 1970. gada 1. jūlijs)).
* "Virszemes transporta līdzeklis, kas pārvietojas paša līdzekļiem, pārvietojas vismaz uz četriem riteņiem, kas nav vienā līnijā, kam vienmēr ir jābūt saskarē ar zemi; vadība jānodrošina vismaz diviem riteņiem, un kustība — vismaz diviem riteņiem." (Starptautiskais sporta kodekss [[FIA]], 13. punkts)

== Skatīt arī ==
* [[Transports]]
* [[Autosports]]
* [[Automobiļu vēsture]]

== Ārējās saites ==
{{sisterlinks-inline}}
{{enciklopēdiju ārējās saites}}


{{Auto-aizmetnis}}

{{autoritatīvā vadība}}

[[Kategorija:Automašīnas]]
[[Kategorija:Tehnika]]