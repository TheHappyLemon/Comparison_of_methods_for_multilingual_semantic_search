{{citas nozīmes|Jūrmalas pilsētas daļu|Sloka|Sloka}}
{{Apdzīvotas vietas infokaste
| name                   = Sloka
| settlement_type        = Pilsētas daļa
| image_skyline          = Slokas_baznica_Lieldienas.jpg
| image_caption          = Slokas baznīca
| image_shield           = Sloka COA.svg
| image_map              = Sloka location map.png
| map_caption            = Slokas novietojums Jūrmalā
| subdivision_type       = Valsts
| subdivision_type1      = Pilsēta
| subdivision_name       = {{LAT}}
| subdivision_name1      = [[Jūrmala]]
| established_title      = Pirmoreiz minēta
| established_date       = {{dat|1255}}
| established_title1     = Miesta tiesības
| established_date1      = {{dat|1785}}
| established_title2     = Pilsētas tiesības
| established_date2      = {{dat|1878}}
| established_title3     = Iekļauta Jūrmalā
| established_date3      = {{dat|1959}}
| area_total_km2         = 4.8
| population_as_of       = 2008
| population_footnotes   = <ref>[http://www.grupa93.lv/jurmala/wp-content/faili/1-redakcija/paskaidrojuma-raksts/3-dzivojama-vide-Jurmalas-planojums-Grupa93.pdf Jūrmalas pilsētas teritorijas plānojums]</ref>
| population_total       = 6013
| population_density_km2 = 1252.7
| latd  = 56 | latm  = 56 | lats  = 34 | latNS  = N
| longd = 23 | longm = 36 | longs = 53 | longEW = E
| elevation_m            = 3
| website                = <!-- mājaslapa; ja atšķirīga no pagasta/novada lapas -->
| postal_code_type       = <!-- Pasta nodaļa -->
| postal_code            = <!-- pasta indekss un nosaukums, ja atšķiras no apdz. v. (LV-1234 Kaktumiests) -->
| footnotes              = <!-- specpiezīmes -->
}}
'''Sloka''' ir [[Jūrmala]]s pilsētas daļa [[Lielupe]]s kreisajā krastā tās rietumu daļā. No [[1878]]. līdz [[1959]]. gadam Sloka bija atsevišķa [[pilsēta]].

== Vēsture ==
[[Attēls:Slokas pilsētiņa 1807.jpg|thumb|left|Slokas pilsētiņa no [[Broce]]s kolekcijas (1807).]]

Sloka ir izveidojusies senā [[Rīga]]s—[[Kurzeme]]s—[[Prūsija]]s sauszemes ceļa un Lielupes ūdensceļa krustpunktā, savu nosaukumu ieguvusi no [[Slocene]]s upītes. [[1255]]. gadā Slokas vārds pirmo reizi tika minēta [[Zemgale]]s dalīšanas līgumā, saskaņā ar kuru teritorija pie [[Slocene]]s kļuva par [[Livonijas ordenis|Livonijas ordeņa]] īpašumu.

1605.-1608. gadā [[Poļu—zviedru karš (1600—1629)|Poļu—zviedru kara]] laikā pie Slokas tika uzcelti nocietinājumi. 
[[Hercogs Jēkabs|Hercoga Jēkaba]] valdīšanas laikā šeit izveidoja stikla fabrikas, vara cepli un plānoja rakt tirdzniecības kanālu līdz jūrai. Hercogs [[Pēteris Bīrons]] 1783. gada 10. maijā apstiprināja [[Slokas apgabals|Slokas novada]] (tagadējās Jūrmalas pilsētas teritorijas) atdalīšanu no [[Kurzemes un Zemgales hercogiste]]s un pievienošanu [[Krievijas impērija]]i.

Slokai ar ķeizarienes [[Katrīna II|Katrīnas II]] [[1785]]. gada 4. februāra rīkojumu piešķīra miesta tiesības. Zināms, ka tajā laikā Slokā bija 20 mājas. Miestā tika atļauts apmesties no Rīgas izraidītajiem [[ebreji]]em, kam piešķīra Slokas pilsoņu tiesības un ļāva nodarboties ar tirdzniecību. [[1812. gada karš|1812. gada kara]] laikā pie Slokas notika kaujas starp uzbrūkošo [[Napoleons Bonaparts|Napoleonam]] pakļauto Prūsijas karaspēku un Krievijas impērijas armiju. 

[[1844]]. gadā tika sākta pastāvīga upes tvaikoņu satiksme ar Rīgu, pie Lielās ielas (tagadējās [[Raiņa iela (Jūrmala)|Raiņa ielas]]) [[1851]]. gadā uzcēla [[Slokas luterāņu baznīca|Slokas luterāņu baznīcu]], [[1867]]. gadā ierīkoja akmeņlauztuves, [[1877]]. gadā tika atklāta [[Sloka (stacija)|Slokas dzelzceļa stacija]]. [[1878]]. gadā Slokai piešķīra pilsētas tiesības. Pa Lielupi piepludināto koku pārstrādei [[1896]]. gadā te tika uzcelta [[Baltijas Celulozes fabrika]] (''Baltische Zellulose-Fabrik''), kuras pirmais direktors līdz ievēlēšanai par Rīgas pilsētas galvu bija [[Džordžs Armitsteds]] (1896—1901). 1901. gadā vietējā dolomīta pārstrādei tika uzcelta cementa fabrika, kas pa Lielupes ūdensceļu un dzelzceļu piegādāja romāncementu Rīgas pilsētas jaunceltnēm. 1910. gadā uzcēla [[Slokas pilsētas skola]]s ēku.  

[[1905. gada revolūcija Latvijā|1905. gada revolūcijas]] laikā 1906. gada 24. jūnijā Jelgavas un Dobeles kaujiniekiem izdevās uz īsu brīdi ieņemt Slokas dzelzceļa staciju, policijas iecirkni un pastu. Pirmā Pasaules kara laikā Sloka uz vairākiem gadiem kļuva par piefrontes pilsētu, tika nopostīti 456 nami no 567, arī [[Latvijas brīvības cīņas|Latvijas brīvības cīņu]] laikā 1919. gada martā-maijā pie Slokas notika kaujas starp [[1. latviešu atsevišķais bataljons|1. Latviešu atsevišķās brigādes]] un [[Pēteris Stučka|Pētera Stučkas]] valdībai pakļautajām karaspēka vienībām. [[1925]]. gadā Slokai pievienoja Slokas mācītājmuižas zemi (tagadējo [[Krastciems|Krastciemu]]) un [[Kauguri (Jūrmala)|Kaugurciemu]]. Tādējādi pilsētas platība pieauga līdz 16 km<sup>2</sup>.<ref>[[Latviešu konversācijas vārdnīca]]. XX sējums, Rīga, 1939.—1940.; 39 426—39 431 slejas.</ref>

Sloku un Kaugurciemu [[1959]]. gadā iekļāva [[Jūrmala]]s pilsētas sastāvā.

=== Pirmā pasaules kara kapi ===
Slokas kapsētas teritorijā [[Darba iela (Jūrmala)|Darba ielā]] atsevišķi norobežotā kapavietā apglabāti Pirmajā pasaules karā un Latvijas brīvības cīņās (1915—1917) kritušie 150 [[latviešu strēlnieki]] un 180 Sibīrijas krievu strēlnieki. Savukārt kapsētā [[Varoņu iela (Jūrmala)|Varoņu ielā]] apglabāti ap 150 latviešu strēlnieku, kas krituši Pirmajā pasaules karā un [[Latvijas brīvības cīņas|Latvijas brīvības cīņās]] (1915—1919), tur uzstādīts arhitekta [[Eižens Laube|Eižena Laubes]] projektēts piemineklis (1923).

== Iedzīvotāju skaita izmaiņas Slokā ==
{| class="wikitable"
! 
! 1820
! 1840
! 1881
! 1897
! 1914
! 1920
! 1925
! 1930
! 1935
! 1939
! 1959
! 2008
|-
! Iedzīvotāju skaits
| 294
| 525
| 1360
| 2114
| ap 4600
| 1974
| 3552
| 5285
| 4651
| 4400
| 9400 
| 6013 
|}
=== Ievērojamas personības ===
* [[Frīdrihs Vasarietis]] (līdz 1940. gadam — Fridrihs Zommers; 1881—1972), latviešu uzņēmējs, Latvijas armijas virsnieks, pulkvežleitnants, Rīgas aizstāvēšanas organizators bermontiādes laikā, Latvijas Republikas Tirdzniecības un rūpniecības ministrs, diplomāts.

* [[Alberts Kronenbergs]], latviešu grafiķis, dzejnieks un vairāku grāmatu autors.

== Atsauces ==
{{atsauces}}


{{Latvijas ģeogrāfija-aizmetnis}}

{{Jūrmalas pilsētas daļas}}
{{Rīgas apriņķis}}

[[Kategorija:Sloka| ]]
[[Kategorija:Latvijas bijušās pilsētas]]