{{BioTakso infokaste
|           binomial = Angiospermae
|             attēls = Flower poster 2.jpg
|      att_nosaukums = Kolāža ar dažādu augu sugu ziediem
|             valsts = Plantae
|          valsts_lv = Augi
|        apakšvalsts = Tracheophyta
|     apakšvalsts_lv = Vaskulārie augi
|         nodalījums = Spermatophytes
|      nodalījums_lv = Sēklaugi
|           apakšnod = Angiospermae
|        apakšnod_lv = Segsēkļi
|           sinonīmi = 
* ''Magnoliophyta''
|         iedalījums =
* {{TaksoSaite|Liliopsida|Viendīgļlapji}} 
* {{TaksoSaite|Magnoliopsida|Divdīgļlapji}}
|        kategorijas = nē
}}

'''Segsēkļi''' (''Angiospermae''), '''magnolijaugi''' (''Magnoliophyta'') jeb '''ziedaugi''' ir pati daudzveidīgākā, plašākā un visaugstāk organizētākā [[augi|augu valsts]] grupa, kas sastāda lielāko augu sugu skaitu (ap 300 000 sugu). Tie piemērojas visdažādākajiem klimatiskajiem apstākļiem. Segsēkļi aug gan [[tundra|tundrā]], gan [[tuksnesis|tuksnesī]], gan augstu [[kalns|kalnos]]. Tie ir piemērojušies arī dzīvei ūdenī. Segsēkļi kalpo par galveno barības bāzi gan [[dzīvnieki]]em, gan [[cilvēks|cilvēkiem]]. Visas galvenās cilvēku audzējamās kultūras pieder segsēkļiem.

== Izcelsme ==
Molekulārbioloģiskie pētījumi liecina, ka segsēkļi atdalījušies no [[kailsēkļi]]em jau [[Devons|devona]] ģeoloģiskajā periodā pirms apmēram 365 miljoniem gadu, bet tikai [[Krīts (periods)|krīta periodā]] tie kļuva par dominējošo augu grupu. Pēc [[krīta-terciāra masveida izmiršana]]s, pirms apmēram 66 miljoniem gadu [[lapu koki]] izspieda [[Skujkoku klase|skuju kokus]] siltajās klimata zonās un zemienēs.

== Raksturojums ==
Raksturīga segsēkļu pazīme ir [[zieds]]. [[Megasporofili]] tajā ir pārveidoti par [[augļlapas|augļlapām]], kas saaugot veido [[auglenīca|auglenīcu]], kuras paplašinātajā apakšējā daļā ([[sēklotne|sēklotnē]]) ieslēgti [[sēklaizmetņi]], bet augšdaļā atrodas [[drīksna]], kas uztver [[putekšņi|putekšņus]] (mikrosporas). Uz drīksnas putekšņi dīgst un veido [[dīgļstobrs|dīgļstobru]], kas sasniedz sēklaizmetņa atveri — [[mikropili]]. Pēc apaugļošanās no sēklotnes attīstās [[auglis]] ar [[sēklas|sēklām]], kuras veidojas no sēklaizmetņa. Segsēkļu dzimumvairošanās raksturīgākā pazīme ir divkāršā [[apaugļošanās]]. Apaugļošanās ir nepieciešama gan sēklas dīgļa, gan arī sēklas barības audu attīstībai. [[Ģeneratīvā šūna]] dalās un izveido 2 [[spermiji|spermijus]]. Viens saplūst ar [[olšūna]]s kodolu, otrs — ar [[dīgļsoma]]s sekundāro kodolu. No apaugļotās olšūnas ([[zigota]]s) attīstās sēklas [[dīglis]], no dīgļsomas sekundārā kodola — [[endosperms]] (sēklas barības audi).

=== Ziedi ===
{{pamatraksts|zieds}}
Zieds ir segsēkļu [[dzimumvairošanās]] orgāns, kura funkcija pēc [[apputeksnēšana]]s ir ražot [[sēkla]]s. Ziediem izšķir vairākas daļas: [[ziedkāts|ziedkātu]], [[ziedgultnis|ziedgultni]], [[apziednis|apziedni]], [[androceja|androceju]] un [[ginecejs|gineceju]].<ref name="rokasgrāmata1">{{grāmatas atsauce |title= Bioloģijas rokasgrāmata |last= |first= |authorlink= |coauthors= |year= 1995 |publisher= Zvaigzne ABC |location= Rīga |isbn= 5-405-01469-9 |page= 82 |pages= |url= | language= latviski}}</ref> Ziedi galvenokārt atšķiras pēc veida, izmēra un krāsas. Dažiem ziedaugiem ziedi aug uz atsevišķiem kātiem, bet vairumam tie atrodas uz viena kāta un veido ziedkopas. Pēc tā, kāds ir ziedkopu sazarojums, ziedkopas iedala cimozajās jeb simpodiālajās ziedkopās un racemozajās jeb monopodiālajās ziedkopās.<ref name="rokasgrāmata2">{{grāmatas atsauce |title= Bioloģijas rokasgrāmata |last= |first= |authorlink= |coauthors= |year= 1995 |publisher= Zvaigzne ABC |location= Rīga |isbn= 5-405-01469-9 |page= 85 |pages= |url= | language= latviski}}</ref>

== Klasifikācija ==
Segsēkļus pieņemts dalīt 2 klasēs — [[viendīgļlapji|viendīgļlapjos]] un [[divdīgļlapji|divdīgļlapjos]]. Kaut arī nav kādas vienas konkrētas īpašības, kas atšķirtos divdīgļlapjiem un viendīgļlapjiem, bet atšķirību veido īpašību kopums, tomēr sistemātiķi diezgan viegli nosaka piederību vienai vai otrai klasei. Grūtības rodas tikai nosakot [[ūdensrožu rinda]]s (''Nymphaeales'') pārstāvju piederību,{{nepieciešama atsauce}} jo tie atrodas apmēram pa vidu starp divdīgļlapjiem un viendīgļlapjiem.

'''nodalījums''' {{TaksoSaite|Angiospermae|Segsēkļi}}
* klase {{TaksoSaite|Magnoliopsida|Divdīgļlapji}}
* klase {{TaksoSaite|Liliopsida|Viendīgļlapji}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Segsēkļi| ]]