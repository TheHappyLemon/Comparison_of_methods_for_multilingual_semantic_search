{{Rakstnieka infokaste
|        platums = 
|          vārds = Sers Arturs Konans Doils
|     vārds_orig = ''Sir Arthur Conan Doyle''
|         attēls = Conan doyle.jpg
|     att_izmērs = 
|  att_nosaukums = Sers Arturs Konans Doils
|     dz_dat_alt = 
|        dz_gads = 1859
|     dz_mēnesis = 5
|       dz_diena = 22
|       dz_vieta = {{flaga|Skotija}} [[Edinburga]], [[Skotija]]
|      m_dat_alt = 
|         m_gads = 1930
|      m_mēnesis = 7
|        m_diena = 7
|        m_vieta = {{flaga|Anglija}} [[Krouboro]], [[Saseksa]], [[Anglija]]
|   dzīves_vieta = 
|      pilsonība = 
|        tautība = 
|        dzimums = v
|         vecāki = 
|          brāļi = 
|          māsas = 
|   dzīvesbiedrs = 
|          bērni = 5 (ieskaitot Adrians un Žanna)
|       paraksts = Arthur Conan Doyle signature.jpg
|     pseidonīms = 
|   nodarbošanās = romānists, stāstnieks, dzejnieks, ārsts
|rakstīšanas valoda = [[angļu valoda|angļu]]
|        periods = 
|          žanri = [[detektīvromāns]], [[vēsturiska novele]], [[dokumentāla literatūra]]
|         temati = 
|   lit virzieni = 
|slavenākie darbi = 
|    ietekmējies = [[Edgars Alans Po]]
|     ietekmējis = [[Agata Kristi]]
|     alma_mater = [[Edinburgas Universitāte]]
|    apbalvojumi = 
|       piezīmes = 
|    kategorijas = 
}}
'''Sers Arturs Konans Doils''' ({{val|en|Sir Arthur Ignatius Conan Doyle}}; dzimis {{dat|1859|5|22}}, miris {{dat|1930|7|7}}) bija [[Skotija|skotu]] rakstnieks, kas īpaši pazīstams ar darbiem par detektīvu [[Šerloks Holmss|Šerloku Holmsu]]. Arturs Konans Doils rakstījis detektīvromānus, vēsturiskus romānus, piedzīvojumu romānus, [[zinātniskā fantastika|zinātniskās fantastikas]] darbus, kā arī lugas un dzeju.

''Konans'' bija viņa otrais vārds, taču viņš pats to lietoja arī kā uzvārda daļu.

== Dzīvesgājums ==
Arturs Konans Doils dzimis [[Edinburga|Edinburgā]]. 9 gadu vecumā viņš ticis nosūtīts uz [[jezuīti|jezuītu]] skolu [[Stonijhērsta|Stonijhērstā]], ko pabeidza 1875. gadā, kad arī atteicās no [[kristietība]]s un kļuva par [[agnosticisms|agnostiķi]]. No 1876. līdz 1881. gadam viņš studēja [[medicīna|medicīnu]] Edinburgas Universitātē. Pēc universitātes viņš neilgu laiku bija kuģa ārsts braucienā uz Rietumāfrikas piekrasti, 1882. gadā viņš atvēra privātpraksi [[Portsmuta|Portsmutā]]. 1885. gadā viņš ieguva doktora grādu. Tomēr viņa ārsta prakse nebija pārāk veiksmīga, un brīvajā laikā viņš sāka rakstīt stāstus.

Viņa pirmais nozīmīgākais darbs bija detektīvstāsts "[[Etīde purpura toņos]]" (''A Study in Scarlet'', 1887), kurā pirmo reizi parādījās Šerloks Holmss, kura prototips dzīvē bija Doila bijušais universitātes pasniedzējs [[Džozefs Bells]].

1885. gadā viņš apprecējās ar [[Luīze Houkinsa|Luīzi Houkinsu]], kas bija slima ar tuberkulozi un nomira 1906. gadā. 1907. gadā viņš apprecējās ar [[Džīna Lekija|Džīnu Lekiju]], kurā bija iemīlējies jau kopš 1897. gada, taču pirmās sievas dzīves laikā nekādas attiecības ar viņu nebija uzsācis. Doilam bija pieci bērni - divi ar pirmo sievu, trīs - ar otro.

Pēc studijām [[Vīne|Vīnē]] 1890. gadā Doils 1891. gadā [[Londona|Londonā]] atvēra acu ārsta praksi, taču, kā viņš rakstījis savā autobiogrāfijā, viņu neesot apmeklējis neviens pats pacients. Toties viņam atlicis daudz vairāk laika literārajai darbībai.

1891. gada 23. novembrī vēstulē mātei Doils rakstījis, ka vēlas "atbrīvoties" no [[Šerloks Holmss|Šerloka Holmsa]], kas traucējot pievērsties labākiem darbiem. Šerloks Holms tiek nogalināts viņa 1893. gadā stāstā "[[Pēdējā problēma]]" (''The Final Problem''). Tas izsauca lielu sašutumu lasītāju vidū, un Doilam tika pieprasīts Holmsu "atdzīvināt". Doils pakļāvās lasītāju spiedienam un turpināja rakstīt darbus par Šerloku Holmsu. Kopumā Šerloka Holmsa tēls parādās 56 stāstos un 4 romānos.

1912. gadā Arturs Konans Doils publicēja romānu "Zudusī pasaule" (''The Lost World''), kas bija viņa pirmais zinātniskās fantastikas romāns un kurā pirmo reizi parādījās profesora Čelendžera tēls.

20. gadsimta 20. gados Doils aizrāvies ar [[spirituālisms|spirituālismu]] (reliģiska kustība, kas radniecīga [[spiritisms|spiritismam]]), kas atspoguļojas vēl vienā romānā par [[profesors Čelendžers|profesoru Čelendžeru]] - "[[Miglas zeme]]" (''The Land of Mist'', 1926). 1926. gadā viņš arī izdeva darbu "[[Spirituālisma vēsture]]" (''The History of Spiritualism'').

Arturs Konans Doils nomira 1930. gada 7. jūlijā 71 gada vecumā; nāves cēlonis - [[infarkts]].

== Pazīstamākie darbi ==
=== Par Šerloku Holmsu ===
* "[[Etīde purpura toņos]]" (''A Study in Scarlet'', 1887)
* "Četru zīme" (''The Sign of Four'', 1890)
* "Šerloka Holmsa piedzīvojumi" (''The Adventures of Sherlock Holmes'', 1892)
* "Šerloka Holmsa memuāri" (''The Memoirs of Sherlock Holmes'', 1894)
* "[[Bāskervilu suns]]" (''The Hound of the Baskervilles'', 1902)
* "Šerloka Holmsa atgriešanās" (''The Return of Sherlock Holmes'', 1904)
* "[[Baiļu ieleja]]" (''The Valley of Fear'', 1914)
* "Viņa atvadu sveiciens" (''His Last Bow'', 1917)

=== Par profesoru Čelendžeru ===
* "Zudusī pasaule" (''The Lost World'', 1912)
* "Indīgā josla" (''The Poison Belt'', 1913)
* "Miglas zeme" (''The Land of Mists'', 1926)
* "Dezintegrācijas mašīna" (''The Disintegration Machine'', 1927)
* "Kad pasaule kliedza" (''When the World Screamed'', 1928)

=== Citi darbi ===
* "[[Marakota bezdibenis]]" (''The Maracot Deep'', 1929)

== Ārējās saites ==
{{sisterlinks-inline}}
{{enciklopēdiju ārējās saites}}
* [https://www.gutenberg.org/ebooks/author/69 Books by Doyle, Arthur Conan] Project Gutenberg
* [http://www.westminsteronline.org/conandoyle/index.html Arthur Conan Doyle Online Exhibition]
* [http://www.telegraph.co.uk/culture/tvandradio/10561577/Arthur-Conan-Doyle-19-things-you-didnt-know.html Arthur Conan Doyle: 19 things you didn't know] The Telegraph

{{autoritatīvā vadība}}

{{DEFAULTSORT:Konans Doils, Arturs}}
[[Kategorija:Skotu rakstnieki]]
[[Kategorija:Angļu valodā rakstošie]]
[[Kategorija:Apvienotās Karalistes zinātniskās fantastikas rakstnieki]]
[[Kategorija:Edinburgā dzimušie]]