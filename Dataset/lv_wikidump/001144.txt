[[Attēls:Egil Skallagrimsson 17c manuscript.jpg|thumb|right|200px|Egila Skallagrímssona 17. gadsimta Egila sāgas manuskripts.]]
'''Sāga par Egilu Skalagrimsonu''' ([[islandiešu valoda|islandiešu valodā]]: ''Egils saga'') ir senislandiešu mutvārdu historiogrāfijas avots, kas satur 87 nodaļas un pieder pie vēsturiskajām [[sāgas#Islandiešu sāgu (Íslendinga sögur) uzskaitījums|islandiešu sāgām]].

Egila sāga radusies ap 1200. gadu, bet ietver ievērojami senāku materiālu. Uzskata, ka to literāri apstrādājis [[Islande]]s valstsvīrs un dzejnieks [[Snorri Sturlusons]] (1178.-1241). Sāgā stāstīts par Kvedulfa dzimtas ķildu ar [[Norvēģijas karaļi|Norvēģijas ķēniņiem]]. Šīs sāgas varonis [[Egils Skallagrimsons]] (''Egils Skallagrimura dēls'') ir vēsturiski pierādāma persona. Viņš dzīvojis no 900. līdz 982. gadam un sirojis [[Dānija|Dānijā]], [[Frīzija|Frīzijā]] un [[Anglija|Anglijā]]. 

Uzskata, ka ap 925. gadu Egila karadraudze ieradās [[Kursa (valsts)|Kursā]] (tekstā: ''Kúrland''). Egila sāgas 46. nodaļā vēstīts par to, ka sākumā [[vikingi]] ar kuršiem (tekstā: ''Kúrir'') uz pusgadu noslēdza pamieru un tirdzniecības līgumu. Kad līguma laiks beidzās, viņi sāka laupīt un Egils kopā ar citiem vikingiem nokļuva gūstā kādā mājā, kur jau ilgāku laiku kā karagūsteknis dzīvoja vikings Akis.

==== Egila sāga latviski ====

Egila sāgas fragments, kas stāsta par vikingu sirojumu uz Kursu, publicēts izdevuma "Senās Latvijas vēstures avoti" 2. sējuma 1. burtnīcā kā 10. avots. Sāgas 46. nodaļas tulkojums [[Latviešu valoda|latviešu valodā]], ko veicis [[Roberts Klaustiņš]], publicēts žurnāla [[Druva (žurnāls)|Druva]] 1914. gada 1. numurā ("Kā Egils Skalagrimesons braucis vikingos uz Kurzemi"). Minētās nodaļas tulkojumu latviešu valodā sniedzis arī E.Dunsdorfs (skatīt: Dunsdorfs, E. Senie stāsti: Latvijas vēstures lasāmgrāmata. - Austrālijas Latvietis, Melburna, 1955., 18.-21.lpp.) Šo nodaļu tulkojusi arī M.Ūdre ("Egila vikinga brauciens uz Kurzemi" - LU Filoloģijas un filozofijas fakultāte, studiju darbs Nr.245, rokraksts).

== Informācijas avoti ==

* Egila sāga, [https://web.archive.org/web/20050415084510/http://www.historia.lv/alfabets/E/EG/egila_saagas/egila_saagas.htm Historia.lv]

== Ārējās saites ==

* [https://web.archive.org/web/20041105021333/http://www.historia.lv/alfabets/E/EG/egila_saagas/teksti/fragm_latv.htm Egila sāgu XLVI nodaļas, kas stāsta par vikingu sirojumu uz Kursu ap 925.gadu, teksts] (tulkojums latviešu valodā)
* [http://www.snerpa.is/net/isl/egils.htm Egils Saga] īslandiešu valodā
* [https://web.archive.org/web/20070227231449/http://www.northvegr.org/lore/egils_saga/index.php Sāgas pilns teksts angļu valodā]

[[Kategorija:Viduslaiku literatūras darbi|Egila sagas]]
[[Kategorija:Islandes vēsture]]
[[Kategorija:Kurzemes vēsture]]