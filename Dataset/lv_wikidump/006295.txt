{{BioTakso infokaste
| attēls =Dingo3.jpg
| att_nosaukums = 
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| dzimta =Canidae
| dzimta_lv =Suņu dzimta
| ģints =Canis
| ģints_lv =Suņi
| suga =C. lupus
| suga_lv =Pelēkais vilks
| pasuga =C. l. dingo
| pasuga_lv =Dingo
| binomial =Canis lupus dingo <small>([[Friedrich Albrecht Anton Meyer|Meyer]], 1793)</small>
| izplatība =
[[Attēls:Dingo-map.png|center|250px]]
| sinonīmi = ''Canis familiaris dingo''
| kategorijas =nē
}}
'''Dingo'''<ref>{{Grāmatas atsauce |last1=Guļevska |first1=Dainuvīte |last2=Miķelsone |first2=Aina |last3=Porīte |first3=Tamara |title=Pareizrakstības un pareizrunas rokasgrāmata |year=2002 |publisher=[[Avots (izdevniecība)|Avots]] |location=Rīga |isbn=9984-700-64-X|pages=76}}</ref> (''Canis lupus dingo'') jeb '''Austrālijas savvaļas suns''' ir [[suņu dzimta]]s (''Canidae'') [[suņi|suņu ģints]] (''Canis'') [[pelēkais vilks|pelēko vilku]] sugas (Canis lupus) [[plēsējs]]. Vārds "dingo" ir cēlies no [[Austrālijas aborigēni|aborigēnu]] [[eori|eoru]] cilts valodas. Eora aborigēni dzīvo [[Sidneja]]s pilsētas reģionā.

Dingo nelielā daudzumā dzīvo [[Dienvidaustrumāzija]]s [[mežs|mežos]], bet galvenokārt [[Austrālija|Austrālijā]], un visbiežāk tie ir sastopami kontinenta ziemeļos.<ref>{{Tīmekļa atsauce |url=http://www.iucnredlist.org/details/41585 |title=Canis lupus ssp. dingo (Dingo)<!-- Bota izveidots nosaukums --> |access-date={{dat|2009|03|28||bez}} |archive-date={{dat|2009|03|22||bez}} |archive-url=https://web.archive.org/web/20090322144916/http://www.iucnredlist.org/details/41585 }}</ref> Dingo nav savvaļas [[dzīvnieki]], tie ir savvaļā atgriezušies [[suns|mājas suņi]]. Dingo priekšteči Dienvidaustrumāzijā ienāca kopā ar ieceļotājiem no [[Austrumāzija]]s. Dingo suņiem ir gan mājas suņu, gan [[pelēkais vilks|vilku]] iezīmes, un zinātnieki uzskata, ka dingo ir bez izmaiņām saglabājies agrīnais un primitīvais mājas suņa veids.

== Izcelsme ==
Kādreiz zinātniekiem bija pieņēmums, ka dingo varētu būt cēlies no [[Indijas vilks|Indijas vilka]] vai [[arābu vilks|arābu vilka]], bet, veicot [[DNS]] pētījumus, tika noskaidrots, ka dingo suņi ir cēlušies no mājas suņiem, kas dzīvoja Dienvidaustrumāzijā, un visticamāk, ka dingo ir pēcteči tikai vienai mājas suņa [[kuce]]i. Šo versiju apstiprina fakts, ka dingo tikpat kā nav mainījies, ja salīdzina mūsdienu dingo DNS un fosilo dingo DNS.<ref>{{Tīmekļa atsauce |url=http://www.pnas.org/content/101/33/12387.abstract?maxtoshow=&HITS=10&hits=10&RESULTFORMAT=&fulltext=dingoes&searchid=1093107565874_1469&stored_search=&FIRSTINDEX=0 |title=A detailed picture of the origin of the Australian dingo, obtained from the study of mitochondrial DNA — PNAS<!-- Bota izveidots nosaukums --> |access-date={{dat|2009|03|28||bez}} |archive-date={{dat|2015|02|05||bez}} |archive-url=https://web.archive.org/web/20150205083820/http://www.pnas.org/content/101/33/12387.abstract?maxtoshow=&HITS=10&hits=10&RESULTFORMAT=&fulltext=dingoes&searchid=1093107565874_1469&stored_search=&FIRSTINDEX=0 }}</ref>

Lielākā daļa zinātnieku uzskata, ka dingo ir migrējuši no Dienvidaustrumāzijas uz Austrāliju kopā ar [[Āzija]]s jūrniekiem, savu ceļojumu uzsākot pirms 5000 gadiem. Austrāliju tie sasniedza pirms 3500—4000 gadiem. Sasnieguši Austrāliju, tie ātri izplatījās visā kontinentā. Aborigēni mēdza turēt savā tuvumā dingo kā rezerves pārtikas resursu<ref name="iz"/>. [[Eiropieši]] dingo atklāja tikai [[17. gadsimts|17. gadsimtā]], iesākumā tos uzskatot par "īstiem" savvaļas [[dzīvnieki]]em. Pirmais cilvēks, kas aprakstīja dingo, saucot to par savvaļas suni, bija kapteinis [[Viljams Dampjers]] [[1699]]. gadā.<ref name="iz"/>

== Izskats ==
[[Attēls:Dingo Australia Zoo QLD.jpg|thumb|left|250px|[[Āzija]]s dingo ir mazāki par [[Austrālija]]s dingo]]
[[Attēls:Dingo walking.jpg|thumb|left|250px|Dingo visbiežāk var novērot pa vienam, lai gan veido nelielus ģimeņu barus]]
Dingo augstums skaustā ir aptuveni 48—58 [[Centimetrs|cm]], svars 23—32 [[Kilograms|kg]], lai gan ir datēti indivīdi, kas svēruši apmēram 55 kg.<ref name="iz">[http://www.dogbreedinfo.com/dingo.htm Dingo Information and Pictures, Australian Native Dogs<!-- Bota izveidots nosaukums -->]</ref> Dingo no Austrālijas dienvidiem ir nedaudz mazāki nekā dingo, kas dzīvo Austrālijas ziemeļos un rietumos, toties [[Āzija]]s dingo ir mazāki par Austrālijas dingo.<ref name="tr">{{Tīmekļa atsauce |url=http://www.canids.org/species/Dingo.pdf |title=Arhivēta kopija |access-date={{dat|2009|10|05||bez}} |archiveurl=https://web.archive.org/web/20080528192311/http://www.canids.org/species/Dingo.pdf |archivedate={{dat|2008|05|28||bez}} }}</ref> Salīdzinot ar līdzīga auguma mājas suni, dingo ir garāka purna daļa, lielāki [[zobi]], garāki [[zobi|ilkņi]], plakanāks [[galvaskauss]], ar lielāku pakausi.<ref name="tr"/> Dingo zobi ir veidoti tāpat kā pelēkajam vilkam.<ref name="iz"/> Dingo smadzenes ir par 25% mazākas nekā [[pelēkais vilks|vilku]] [[smadzenes]], toties par 15—20% lielākas kā [[Sarkanais suns|sarkanajiem suņiem]].

Dingo kažoks visbiežāk ir dzeltenpelēkā krāsā, bet ir sastopami arī rudi, smilšu krāsas, gandrīz [[Baltā krāsa|balti]] vai [[Melnā krāsa|melni]] dingo. Ir datēti arī [[albīnisms|albīni]] dingo.<ref name="iz"/> Dingo ķepas ir baltas, kā arī [[aste]]s gals ir balts. Tā ausis ir smailas, aste kupla. Uz pakaļkājām tam nav liekā pirksta, kas ir raksturīgs mājas sunim.<ref name="iz"/>

== Ieradumi ==
Dingo visbiežāk ir sastopams viens pats, lai gan tas pieder pie kāda neliela ģimenes bara, kas sastāv no 3 līdz 12 dzīvniekiem. Bara dzīvnieki mēdz sastapties ik pa laikam, neveidojot ciešas attiecības, lai gan ir dingo, kas veido ilgstošu attiecību pārus. Sociālās attiecībās dingo ir līdzīgs [[koijots|koijotam]]. Kopumā to ieradumi ir līdzīgāki [[pelēkais vilks|pelēkajam vilkam]], nekā [[suns|mājas sunim]]. Ja barā bez dominantā pāra dzīvo citi dingo, tie palīdz audzināt jauno paaudzi.

Dingo bara teritorija nav atkarīga no bara izmēra, tas ir vairāk saistīts ar medījuma resursu daudzumu teritorijā. Austrālijas dienvidteritoriju dingo teritorijas ir vislielākās. Dingo ir nenogurdināms skrējējs un ik dienas pieveic lielus attālumus. Ir datēti dingo pārceļojumi 250 [[iilometrs|km]] attālumā.<ref name="tr"/> [[Ziema|Ziemā]] dingo migrē no iekšzemes apgabaliem uz [[kontinents|kontinenta]] piekrasti. Dingo neprot riet, viņi gaudo apmēram tāpat kā vilki vai arī smilkst. Zinātnieki izšķir 10 dažādus dingo gaudošanas veidus. Tā kā dingo bars dzīvo izklaidus, tas sazinās savā starpā gaudojot.<ref name="tr"/>

== Diēta ==
[[Attēls:Dingo-northern-2.jpg|thumb|250px|Mazākus dzīvniekus dingo medī vienatnē]]
[[Attēls:Dingowelpen Berlin.JPG|thumb|250px|Dingo kucēni nobriest ātrāk nekā [[pelēkais vilks|pelēkā vilka]] mazuļi]]
Pētot dingo diētas ieradumus, ir pētīti vairāk kā 170 dažādi dzīvnieki. Dingo diēta ir ļoti plaša, tas ēd gan [[kukaiņi|kukaiņus]], gan medī [[bifelis|bifeļus]]. Medību ieradumi variē atkarībā no apdzīvotās teritorijas. Austrālijas ziemeļu purvājos visbiežāk tiek medītas [[zosis]], [[žurkas]] un [[valabijs|valabiji]]. Toties centrālajā Austrālijā tiek medīti [[trusis|truši]], [[garspalvainā žurka|garspalvainās žurkas]], [[pele]]s, [[ķirzakas]] un [[ķenguri]]. Ziemeļrietumu daļā dingo medī [[sarkanais ķengurs|sarkanos ķengurus]], bet dienvidaustrumu daļā valabijus, [[posums|posumus]] un [[vombats|vombatus]].<ref name="tr"/>

Āzijā dingo dzīvo tuvāk [[cilvēks|cilvēkiem]] un barojas ar [[rīsi]]em, [[augļi]]em un cilvēku atkritumiem. [[Taizeme|Taizemē]] un [[Sulavesi]] tie medī [[kukaiņi|kukaiņus]], [[žurkas]] un ķirzakas.<ref name="tr"/> Kad tiek medīti mazie dzīvnieciņi, piemēram, truši, dingo medī vienatnē, bet medījot lielāku dzīvnieku kā, piemēram, ķenguru, dingo apvienojas barā. Austrālijas dingo reizēm mēdz apvienoties, lai nomedītu kādu [[mājlops|mājlopu]]. Dingo tāpat kā mājas suņi var iztikt ar sīkāku medījumu, kas ir atšķirīgi no pelēkā vilka. Dingo medī līdzīgi visiem [[suņi|suņu ģints]] dzīvniekiem, dzenot un nokausējot medījumu, uzbrūkot medījums tiek nokosts, iekožoties rīklē vai kaklā.

== Reprodukcija ==
Dingo vairojas vienu reizi [[gads|gadā]] tāpat kā vilki. [[Mātīte]]s dzimumbriedumu sasniedz 2 gadu vecumā, [[tēviņš|tēviņi]] no 1—3 gadu vecuma. Vairošanās sezonā bara dominantās mātītes sāk meklēties ātrāk nekā pārējās mātītes. Grūsnības periods ilgst 61—69 [[diena]]s, parasti piedzimst 5 kucēni. Biežāk piedzimst mātītes nekā tēviņi. Kucēni parasti piedzimst periodā no [[maijs|maija]] līdz [[jūlijs|jūlijam]]. Dienvidaustrumāzijas dingo vairošanās sezona nav noteikta, tā var būt visu gadu. Kucēni parasti piedzimst [[ala|alā]]. Jaunie dingo nobriest ātrāk nekā vilku mazuļi. Dingo pamet savu dzimto baru 3—6 [[mēnesis|mēnešu]] vecumā, lai gan ir jaunie dingo, kuri paliek kopā ar ģimeni līdz 12 mēnešu vecumam.<ref name="tr"/>

== Atsauces ==
{{Atsauces}}

== Ārējās saites ==
* [https://web.archive.org/web/20160305044544/http://maziedraugi.lv/news/index/675 Dingo jeb Austrālijas savvaļas suns]
* [https://web.archive.org/web/20100604170251/http://www.bucknell.edu/msw3/browse.asp?id=14000751 Mammal Species of the World: Canis lupus dingo]
* [http://www.amonline.net.au/factsheets/dingos.htm Australian Museum: Animals]
* [http://news.bbc.co.uk/1/hi/sci/tech/3529010.stm Dingo's origins tracked by DNA]
* [http://dingo.livingin-australia.com/dingo-facts.html The Dingo in Australia]

[[Kategorija:Pelēkie vilki]]
[[Kategorija:Austrālijas fauna]]
[[Kategorija:Āzijas fauna]]
[[Kategorija:Dienvidaustrumāzijas fauna]]
[[Kategorija:Mjanmas fauna]]
[[Kategorija:Laosas fauna]]
[[Kategorija:Taizemes fauna]]
[[Kategorija:Malaizijas fauna]]
[[Kategorija:Indonēzijas fauna]]
[[Kategorija:Filipīnu fauna]]