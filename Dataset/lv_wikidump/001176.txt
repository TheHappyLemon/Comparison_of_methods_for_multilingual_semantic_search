{{Rakstnieka infokaste
|        platums = 
|          vārds = Džons Ronalds Rūels Tolkīns
|     vārds_orig = ''John Ronald Reuel Tolkien''
|         attēls = J. R. R. Tolkien, ca. 1925.jpg
|     att_izmērs = 
|  att_nosaukums = Džons Ronalds Rūels Tolkīns 1925. gadā
|     dz_dat_alt =
|        dz_gads = 1892
|     dz_mēnesis = 1
|       dz_diena = 3
|       dz_vieta = Blumfonteina, [[Oranžas Brīvvalsts]]
|      m_dat_alt =
|         m_gads = 1973
|      m_mēnesis = 9
|        m_diena = 2
|        m_vieta = Bornmuta, [[Dorseta]]
|   dzīves_vieta = [[Apvienotā Karaliste|Anglija]]
|      pilsonība = {{karogs|Apvienotā Karaliste}}
|        tautība = 
|        dzimums = 
|         vecāki = Artūrs un Meibela Tolkīni
|          brāļi =
|          māsas =
|   dzīvesbiedrs = Edīte Tolkīna (''Edith Tolkien'')
|          bērni = Džons, Maikls, [[Kristofers Tolkīns|Kristofers]] un Priscilla
|       paraksts = 
|     pseidonīms =
|   nodarbošanās = [[Oksfordas Universitāte]]s professors
|rakstīšanas valoda = [[Angļu valoda|angļu]]
|        periods =
|          žanri = [[Fantāzijas literatūra]]
|         temati = Ziemeļeiropas mitoloģija, kristīgās vērtības
|   lit virzieni = 
|slavenākie darbi = "[[Hobits (grāmata)|Hobits]]",<br />"[[Gredzenu pavēlnieks]]"<br />"[[Silmariljons]]"
|    ietekmējies = [[Viljams Moriss]], [[Edvards Vaiks Smits]], [[Henrijs Hagards]], [[Semuels Krokets]], [[Džordžs Makdonalds]], [[ģermāņi|ģermāņu]], [[ķelti|ķeltu]] literatūra, mitoloģija
|     ietekmējis = [[Ursula Le Gvina]]
|     alma_mater =
|    apbalvojumi =
|       piezīmes = 
|    kategorijas =    
}}

'''Džons Ronalds Rūels Tolkīns''' ({{val-en|John Ronald Reuel Tolkien}}, dzimis {{dat|1892|1|3}}, miris {{dat|1973|9|2}}) bija [[Angļi|angļu]] [[rakstnieks]], [[dzejnieks]], [[filologs]] un [[universitāte]]s [[profesors]], kurš kļuva pazīstams visā pasaulē kā bērnu grāmatas "[[Hobits (grāmata)|Hobits]]", tās turpinājuma — triloģijas "[[Gredzenu pavēlnieks]]", "[[Silmariljons]]" un daudzu citu darbu autors.

Tolkīns no 1925. līdz 1945. gadam [[Oksfordas Universitāte|Oksfordas Universitātē]] bija Rolinsona un Bosvorta anglosakšu studiju profesors, bet no 1945. līdz 1959. gadam bija Mertonas profesors angļu valodā un literatūrā.<ref>Humphrey Carpenter, "Tolkien; The Authorised Biography," page 111, 200.</ref> Viņš bija tuvs draugs [[K. S. Luiss|K. S. Luisam]] - viņi abi bija neformālas literatūras apspriešanas grupas biedri, kura pazīstama kā [[Inklingi]] (''Inklings''). {{dat|1972|3|28}} Tolkīns no karalienes [[Elizabete II Vindzora|Elizabetes II]] saņēma [[Britu impērijas ordenis|Britu impērijas ordeni]].

Tolkīns tiek uzskatīts par vienu no [[fantāzijas literatūra]]s aizsācējiem, no viņa darbiem ir ietekmējušies daudzi populāri rakstnieki.

== Izcelsme ==
Tolkīnu dzimta cēlusies no [[Saksijas karaliste]]s Vācijā, taču 18. gadsimtā dzimtas pārstāvji pārcēlušies uz Lielbritāniju un "ātri kļuvuši par dedzīgiem angļiem". Uzvārds ''Tolkien'' varētu būt angliski pārveidots no vācu ''Tollkiehn'' (kas, savukārt, cēlies no vācu ''tollkühn'' - pārdrošs).

No mātes puses Tolkīna vecvecāki Džons un Edīte Safīldi bija [[baptisti]], kuriem piederēja veikals [[Birmingema]]s centrā. Tajā pašā namā Safīldu ģimene veica dažāda veida uzņēmējdarbību jau kopš 19. gadsimta sākuma. 1812. gadā Viljams Safīlds, Tolkīna vecvecvectēvs, ierīkoja tur grāmatu un kancelejas preču veikalu, bet 1826. gadā Tolkīna vecvectēvs Džons turpat atklāja aizkaru un zeķu veikalu.

== Biogrāfija ==
Dzimis 1892. gada 3. janvārī, [[Dienvidāfrika|Dienvidāfrikā]]. 1894. gadā kopā ar māti pārcēlās uz [[Anglija|Angliju]]. 1908. gadā iepazinās ar savu nākamo sievu Edīti, bet 1913. gadā viņu bildināja. 1915. gadā pēc [[Pirmais pasaules karš|I pasaules kara]] sākuma tika iesaukts [[Armija (bruņotie spēki)|armijā]] un nosūtīts uz [[Francijas Trešā republika|Franciju]], taču 1916. gada oktobrī saslima ar [[ierakumu drudzis|ierakumu drudzi]] un tika nosūtīts ārstēties uz Angliju. 1916. gadā martā apprecējās ar Edīti. 1917. gadā sāka rakstīt savu darbu "Silmariljons". 1918. gadā sastādīja vārdnīcu. 1924. gadā kļuva par Līdsas profesoru, bet 1925. gadā kļuva arī par Oksfordas profesoru. 1929. gadā piedzima meita Prisila.

1939. gadā pabeidza rakstīt "[[Hobits (grāmata)|Hobitu]]". 1950. gadā pabeidza darbu "[[Fermeris Džails no Hemas]]". 1954. gadā pabeidza rakstīt triloģiju "[[Gredzenu pavēlnieks]]". 1961. gadā pabeidza rakstīt "[[Toma Bombadila piedzīvojumus]]". 

Viņa atvaļināšanās laikā, no 1953. gada līdz viņa nāvei 1973. gadā Tolkīns saņēma augošu publikas uzmanību un literāru slavu. Viņa grāmatu pārdošana bija tik ienesīga, ka viņš nožēloja, ka nav agrāk aizgājis pensijā. No sākuma viņš aizrautīgi atbildēja uz lasītāju jautājumiem, taču aizvien vairāk sāka apzināties, ka veidojas savdabīgs Tolkīna fanu klubs, īpaši populārs starp [[hipiji]]em [[Amerikas Savienotās Valstis|Savienotajās Valstīs]]. 1972. gada vēstulē viņš nožēloja, ka kļuvis par kulta figūru, taču rakstīja:

:::''...pat vispieticīgākā elka deguns nespēj palikt pilnīgi vienaldzīgs pret vīraka saldo smaržu.''

Fanu uzmanība bija tik ļoti augusi, ka Tolkīnam nācās izņemt savu telefona numuru no publiskās telefonu grāmatas un ar laiku viņš ar Edīti pārvācās uz Bornmutas dienvidkrastu. 1972. gadā [[Bakingemas pils|Bakingemas pilī]] karaliene [[Elizabete II Vindzora|Elizabete II]] apbalvoja Tolkīnu ar [[CBE]].

Edīte Tolkīna nomira 1971. gada 29. novembrī, astoņdesmit divu gadu vecumā. Tolkīns lika iegravēt vārdu ''Luthien'' uz kapakmeņa un viņa tika apglabāta [[Volverkotas kapi|Volverkotas kapos]], [[Oksforda|Oksfordā]]. Tolkīns nomira divdesmit vienu mēnesi vēlāk, 1973. gada 2. septembrī, [[Bornmuta|Bornmutā]], [[Dorseta|Dorsetā]], astoņdesmit viena gada vecumā. Viņš tika apglabāts tajā pašā kapā, un viņš bija licis uz kapakmeņa iegravēt vārdu ''Beren''.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20080621151654/http://www.kurbijkurne.lv/info/index.php?title=D%C5%BE._R._R._Tolk%C4%ABns Dž. R. R. Tolkīns] Kurbijkurne bibliotēka {{lv ikona}}


{{Gredzenu pavēlnieks}}
{{autoritatīvā vadība}}

{{DEFAULTSORT:Tolkīns, Dzzons Ronalds Ruels}}
[[Kategorija:Dienvidāfrikā dzimušie]]
[[Kategorija:Angļu rakstnieki]]
[[Kategorija:Angļu valodā rakstošie]]
[[Kategorija:Fantāzijas rakstnieki]]
[[Kategorija:Valodnieki]]
[[Kategorija:Filologi]]
[[Kategorija:Viduszeme]]