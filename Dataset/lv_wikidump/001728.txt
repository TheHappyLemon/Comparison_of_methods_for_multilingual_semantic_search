{{Apdzīvotas vietas infokaste
| name = Druskininki
| official_name = ''Druskininki''
| settlement_type = pilsēta
| image_skyline =Druskininkai fountain.jpg
| imagesize = 
| image_caption = Skats uz pilsētu no Druskoņa ezera puses
| image_flag = Flag of Druskininkai.png
| image_shield = Coat of arms of Druskininkai (Lithuania).png
| pushpin_map = Lithuania
| pushpin_label_position = right
| subdivision_type = Valsts
| subdivision_name = {{LTU}}
| subdivision_type1 = Pašvaldība
| subdivision_name1 = [[Druskininku pašvaldība]]
| established_title3 = Pilsētas tiesības
| established_date3 = 1893
| area_total_km2 = 24
| population_as_of = 2018
| population_blank1_title = 
| population_blank1 = 
| population_total =  12441
| population_density_km2 = auto
|timezone=[[Austrumeiropas laiks|EET]]
|utc_offset=+2
|timezone_DST=[[Austrumeiropas vasaras laiks|EEST]]
|utc_offset_DST=+3
| latd = 54| latm = 00 | lats = 48 | latNS = N 
| longd = 23 | longm = 59 | longs = 06| longEW = E
| elevation_m = 99
| website = {{url|http://www.druskininkai.lt/}}
}}
'''Druskininki''' ({{val|lt|Druskininkai}}) ir [[kūrortpilsēta]] [[Lietuva|Lietuvā]] pie [[Nemuna]]s upes, netālu no [[Baltkrievija]]s un [[Polija]]s robežas. Tas ir visu gadu funkcionējošs balneoloģisks, dūņu un klimatisks kūrorts, vecākais (no [[1794]]. g.) un lielākais [[Lietuva]]s kūrorts. Druskininku vecpilsēta pasludināta par pilsētbūves pieminekli.

Pilsētā atrodas divas katoļu baznīcas — Druskininku (no [[1931]]. gada) un Ratnīčas (no [[1910]]. g.), pareizticīgo baznīca, pilsētas kapsēta, kā arī daudz atpūtas centru, viesnīcas, ģimnāzija un divas vidusskolas, divi bērnudārzi, Druskininku centrālā slimnīca (Balaines mežā), poliklīnika. Ratnīča ir uz dienvidaustrumiem no pilsētas centra esoša pilsētas daļa. [[2007. gads|2007]]. gada pašā sākumā pilsētā tika atvērts Austrumeiropas lielākais akvaparks. 2011. gadā pilsētā atklāja 460 m garas distances iekštelpu mākslīgo slēpošanas kalnu. Pie pilsētas atrodas arī [[Grūtas parks]], kurā eksponēti [[PSRS]] laika pieminekļi.

Druskininkos bērnību pavadīja, šeit regulāri atgriezdamies, komponists un glaznotājs [[Mikalojus Konstantins Čurļonis]] (''Mikalojus Konstantinas Čiurlionis'', 1875-1911). Druskininki ir franču tēlnieka [[Žaks Lipšics|Žaka Lipšica]] (''Jacques Lipchitz'', 1891-1973) dzimtā pilsēta.

== Ģeogrāfija ==

Druskininku kūrorts atrodas dienvidu [[Lietuva|Lietuvā]], 95,14 m virs jūras līmeņa, labajā [[Nemuna]]s upes krastā. Augstākā pilsētas vieta — Veselības (K. Dineikas) parks (105 m virs jūras līmeņa), zemākā — [[Nemuna]]s krasts pie Fizioterapijas dziedniecības iestādes.

Nemunā ieplūst Ratnīča (Ratnīčele), kura no dienvidiem uz ziemeļiem 2 km tek caur kūrorta austrumdaļai. Pilsētas dienvidu daļā atrodas Druskoņa ezers, Vijūnēļa dīķis un Meiteņu acu (''Mergelių akių'') ezeriņš. Kūrorta austrumdaļā — „Saules taka“, dīķis ar kaskādes vannām.

=== Klimats ===

Druskininku klimats izceļas ar labvēlīgiem klimata terapijas un rekreācijas apstākļiem. Dominē paugurains, gravains reljefs, daudz vidēju un mazu ezeru. Vidējā maksimālā gaisa temperatūra vasarā (jūnijā, jūlijā un augustā) — augstāka par 22&nbsp;°C. Vidējā gada nokrišņu summa ir 661 mm. Vēja ātrums kūrortā jūlija-augusta mēnešos ir 2,4—2,6 m/s. Dominē dienvidrietumu, rietumu un ziemeļrietumu, bet ziemā pūš dienvidaustrumu, austrumu un dienvidrietumu vēji.

=== Daba ===

Lai gan Druskininku meži tālu no jūras, tajos atrodas kāpas. Tikai šeit tās nav līdzīgas jūrmalas kāpām — tās ir kontinentālās kāpas. Tās ir apaugušas priedainēm.

== Kūrorts ==

Kūrorts dibināts [[1794]]. g. [[20. jūnijs|20. jūnijā]], kad [[Staņislavs Poņatovskis]] Druskininkus pasludināja par dziedniecības vietu. Tas ir pirmais un lielākais kūrorts Lietuvā. Kūrorta attīstību labvēlīgi ietekmēja 1862. gadā izbūvētā [[Sanktpēterburga]]s - [[Varšava]]s dzelzceļa līnijas izbūve, jo Druskininku stacija tika izbūvēta tikai 19 kilometrus no pilsētas. Pēc [[Pirmais pasaules karš|Pirmā pasaules kara]] kūrorts iekļāvās [[Polija|Polijā]], un to bija iecienījis [[Juzefs Pilsudskis]]. Sākoties [[Otrais pasaules karš|Otrajam pasaules karam]] un [[PSRS]] iebrūkot Polijā, kūrorts īsu brīdi tika iekļauts [[Baltkrievijas PSR]]. Tomēr 1939. gada oktobrī [[PSRS]] to atdeva [[Lietuva]]i, bet 1940. gada augustā okupēja pašu Lietuvu. Kūrorta tips — balneoloģisks, dūņu, klimatisks. Druskininkus ielenc skaistas, tīras [[Dzūkija]]s priedaines un ezeri. Uz vienu pilsētas iedzīvotāju ir 2,1 ha meža.

== Apskates vietas ==
*[[Druskininku akvaparks]] (''Druskininkų Vandens parkas'')
*[[Druskininku Bērtuļa baznīca]] (''Druskininkų Šv. apaštalo Baltramiejaus bažnyčia'')
*[[Druskininku pacēlājs]] (''Druskininkų lynų kelias'')
*[[Druslininku pareizticīgo baznīca]] (''Druskininkų Dievo Motinos ikonos „Visų liūdinčiųjų Džiaugsmas“ cerkvė'')
*[[Druskininku pilsētas muzejs]] (''Druskininkų miesto muziejus'')
*''[[Snow Arena]]'' 
*[[M. K. Čurļoņa memoriālais muzejs]] (''Mikalojaus Konstantino Čiurlionio memorialinis muziejus'')

== Attēlu galerija ==
<gallery> 
Ratnycia_church.jpg|Druskininku Bērtuļa baznīca
Druskininkai_church.jpg|Druskininku Marijas baznīca
Druskininkai_Orthodox_Church.jpg|Druslininku pareizticīgo baznīca
Druskininkai,_lynų_kelias_2.JPG|Druskininku pacēlājs
Druskininkai_city_museum.jpg|Druskininku pilsētas muzejs
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.druskininkai.lt/ Druskininku pašvaldība] (pārsvarā lietuviski)
* [http://www.akvapark.lt/ Druskininku akvaparks] {{Webarchive|url=https://web.archive.org/web/20070103180741/http://www.akvapark.lt/ |date={{dat|2007|01|03||bez}} }} (arī latviski)
* [http://www.snowarena.lt/ Druskininku kalnu slēpošanas arēna]
* [http://www.jmuseum.lt/lt/busimasis-zako-lipsico-memorialinis-muziejus/ Žaka Lipšica memoriālais muzejs]

{{Lietuvas pilsētas}}

{{autoritatīvā vadība}}

[[Kategorija:Lietuvas pilsētas]]
[[Kategorija:Alītas apriņķis]]