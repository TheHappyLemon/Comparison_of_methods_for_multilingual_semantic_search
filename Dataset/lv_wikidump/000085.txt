[[Attēls:Animal diversity October 2007.jpg|thumb|250px|Viena no bioloģijas nozarēm ir zooloģija, kur tiek pētīti dzīvnieki.]]
'''Bioloģija''' ({{val|el|βίος}} (''bios'') — ‘dzīvība’; ''λόγος'' (''logos'') — ‘jēdziens, zinātne’)<ref>"Zinātnes un tehnoloģijas vārdnīca", Norden AB, 2001, 104. lpp., {{ISBN|9984-9383-5-2}}</ref> ir [[dabas zinātne]] par [[dzīvība|dzīvību]] visās tās izpausmēs un par dzīvās [[matērija]]s organizāciju [[molekula|molekulārā]], [[šūnas|šūnu]], [[audi|audu]], [[orgāni|orgānu]], [[organismi|organismu]] un organismu kopu līmenī. Bioloģijas galvenais uzdevums ir noskaidrot dzīvības būtību un likumsakarības, kas saistītas ar to.<ref>{{lv ikona}} {{Tīmekļa atsauce | url= http://b1v.lv/wp-content/files/biologija_10_v1/default.aspx@tabid=9&id=105.html | title= Bioloģijas zinātne | publisher= ISEC | accessdate= 2010-02-15 | archiveurl= https://web.archive.org/web/20091106183624/http://b1v.lv/wp-content/files/biologija_10_v1/default.aspx%40tabid%3D9%26id%3D105.html | archivedate= 2009-11-06 }}</ref> Tā ir zinātne par dzīvajiem organismiem, kura noskaidro to, kā tie [[augšana|aug]], [[barošanās|barojas]] un kustas, kā tie [[vairošanās|vairojas]] un kā attīstās ilgā laika periodā ([[evolūcija]]).

Ir vairākas bioloģijas apakšnozares atkarībā no tā, kas tiek konkrēti pētīts. Divas lielākās apakšnozares ir [[zooloģija]], kurā tiek pētīti [[dzīvnieki]], un [[botānika]], kurā tiek pētīti [[augi]].<ref>{{en ikona}} {{Tīmekļa atsauce | url= http://answers.encyclopedia.com/question/two-major-divisions-exist-biology-137646.html | title= What two major divisions exist in biology? | publisher= Smart QandA: Answers from sources you can trust | accessdate= 2010-02-18 | archiveurl= https://web.archive.org/web/20100620002751/http://answers.encyclopedia.com/question/two-major-divisions-exist-biology-137646.html | archivedate= 2010-06-20 }}</ref> Ir arī citas nozīmīgas apakšnozares, piemēram, [[ģenētika]], [[evolūcija]], [[mikrobioloģija]], [[paleontoloģija]], [[sistemātika]] un citas. Bioloģija ir cieši saistīta ar [[fizika|fiziku]], [[ķīmija|ķīmiju]], [[medicīna|medicīnu]], [[lauksaimniecība|lauksaimniecību]], [[mežsaimniecība|mežsaimniecību]] un citām zinātņu nozarēm, kuras apvienojot ir izveidojušās tādas zinātnes kā [[biofizika]], [[bioķīmija]], [[bioģeogrāfija]], [[bioinženierija]], [[biometrija]], [[biostatika]], [[bioenerģētika]] un pat [[biomatemātika]].

== Biologi ==
Cilvēki, kas veic pētījumus bioloģijā, tiek saukti par biologiem. Starp slavenākajiem biologiem ir [[Klods Bernards]] (''Claude Bernard''), [[Žoržs Kivjē]] (''Georges Cuvier''), [[Čārlzs Darvins]], [[Tomass Hekslijs]], [[Žans Batists Lamarks]], [[Kārlis Linnejs]], [[Gregors Mendelis]] un [[Luijs Pastērs]], bet bioloģijas aizsākumi ir meklējami [[Senā Grieķija|Senajā Grieķijā]]. Tās pamatus lika [[Aristotelis]], [[Hipokrats]], kā arī romiešu filozofs [[Galēns]]. Kopš [[1901]]. gada pasaules labākie biologi ir [[Nobela prēmija fizioloģijā un medicīnā|Nobela prēmijas fizioloģijā un medicīnā]] kandidāti, un nereti viņi arī to iegūst.

== Vēsture ==
Neviens tieši nezina, kad cilvēki pirmo reizi sāka uzkrāt [[zināšanas]] par [[daba|dabu]]. Zinātnieki un vēsturnieki uzskata, ka cilvēki vispirms pieradināja dažādus [[mājdzīvnieks|mājdzīvniekus]] un sāka audzēt [[kultūraugs|kultūraugus]], un tikai pēc tam sāka to izpēti. Ir atrastas liecības, ka [[asīrieši]]em un [[babilonieši]]em bija zināšanas [[lauksaimniecība|lauksaimniecībā]] un [[medicīna|medicīnā]] jau ap 3500. gadu p.m.ē. Līdz 2500. gadam p.m.ē. šīs zināšanas jau bija izplatījušās tālāk uz lielajām civilizācijām kā uz [[Senā Ķīna|Seno Ķīnu]], [[Senā Ēģipte|Seno Ēģipti]] un [[Senā Indija|Seno Indiju]].

[[Attēls:Tree of life by Haeckel.jpg|thumb|170px|Ernsta Hekela "Dzīvības koks" (1879).]]
Lai gan bioloģija kā vienota un saskaņota zinātne radās tikai [[19. gadsimts|19. gadsimtā]], tās pirmsākumi ir meklējami [[antīkā pasaule|antīkajā pasaulē]]. Aptuveni 500. gadus p.m.ē. grieķis [[Alkmaions]] ir veicis dzīvnieku [[sekcija]]s, un bija pirmais, kas aprakstīja [[acs|acis]] un [[auss|ausis]].<ref name="Dabaszinātnes">"Dabaszinātnes", R.: Avots, 2008, 89.lpp., {{ISBN|978-9984-800-62-2}}</ref> Savukārt [[Hipokrats]] domāja, ka dievišķais nekad nevar būt par iemeslu [[slimība|slimībām]], jo to cēloņi ir jāmeklē organismā.

Bioloģijas pirmsākumu ziedu laiki bija [[Senā Grieķija|sengrieķu]] filozofa [[Aristotelis|Aristoteļa]] dzīves laikā (384-322 p.m.ē.). Viņš aprakstīja vairāk nekā 500 [[dzīvnieki|dzīvnieku]] sugas. Līdz ar to viņu var uzskatīt par [[zooloģija]]s "tēvu".<ref name="Dabaszinātnes" /> Jau antīkajā pasaulē viens no centrālajiem jautājumiem dabas izzināšanā bija dzīvības rašanās, piemēram, Aristotelis uzskatīja, ka [[zivis]] veidojas no [[dūņas|dūņām]].<ref name="Dabaszinātnes" /> Šī hipotēze bija vispārpieņemta līdz pat 17. gadsimtam.<ref name="Dabaszinātnes" /> Aristoteļa skolnieks [[Teofrasts]] kļuva par [[botānika]]s pamatlicēju, jo viņš aizrāvās ar [[augi|augu]] valsts novērojumiem, aprakstot ap 500 augu sugām.

[[1. gadsimts|1. gadsimtā]] grieķu ārsts [[Dioskorīds]] pievērsa uzmanību [[ārstniecības augi|ārstniecības augu]] aprakstīšanai, tādēļ viņš tiek uzskatīts par [[farmakoloģija]]s pamatlicēju. Savukārt [[Senā Roma|romiešu]] ārsts [[Galēns]] (ap 129-199) nodarbojās ar dažādu [[orgāni|orgānu]] funkciju pētīšanu, piemēram ar [[Urīnvadu sistēma|urīnvadu sistēmas]] izpēti. Līdz 17. gadsimtam viņu darbi bija ārstu galvenās rokasgrāmatas.<ref name="Dabaszinātnes" />

Antīkajos darbos izteiktās domas tālāk attīstīja [[viduslaiki|viduslaiku]] musulmaņu ārsti un zinātnieki kā [[Al-Džāhizs]], [[Avicenna]], [[Ibn Zuhrs]], [[Ibn Al-Baitars]] un [[Ibn al-Nafiss]].<ref>Iespējams, šo zinātnieku vārdi ir nepareizi latviskoti</ref>

17. gadsimtā angļu zinātnieks [[Roberts Huks]] ar jaunizgudroto [[mikroskops|mikroskopu]] atklāja, ka organismus veido [[šūna]]s.

[[1953]]. gadā angļu ģenētiķis [[Frānsiss Kriks]] un amerikāņu bioķīmiķis [[Džeimss Votsons]] atklāja [[dezoksiribonukleīnskābe]]s (DNS) struktūru.

Ilgu laiku bioloģija uzskatīta vienīgi par aprakstošu zinātni, taču laika gaitā tika atklātas nozīmīgas teorētiskas likumsakarības, kas ļāva labāk izprast dzīvību. Līdz ar to izveidojās dažādas bioloģijas nozares un ciešāka kļuva bioloģijas saistība ar citām dabas zinātnēm (ar [[ķīmija|ķīmiju]], [[fizika|fiziku]]).<ref>Dzintra Porozova, Juris Porozovs, Līga Sausiņa. ''Bioloģija vidusskolai 1. daļa''. Zvaigzne ABC, 2005. {{ISBN|9984-22-887-8}}</ref>

== Modernās bioloģijas pamati ==
Lielākā daļa no modernās bioloģijas ietver piecus vienojošus principus: [[šūnu teorija|šūnu teoriju]], [[evolūcija|evolūciju]], [[ģenētika|ģenētiku]], [[homeostāze|homeostāzi]] un [[enerģija|enerģiju]].<ref>{{Grāmatas atsauce | author= Avila, Vernon L. | title= Biology: Investigating life on earth | url= https://archive.org/details/biologyinvestiga00avil | publisher= Jones and Bartlett | location= Boston | year= 1995 | pages= [https://archive.org/details/biologyinvestiga00avil/page/11 11]—18 | isbn= 0-86720-942-9}}</ref>

=== Šūnu teorija ===
[[Attēls:Epithelial-cells.jpg|thumb|200px|Izmantojot mikroskopu, var saskatīt šūnas.]]
[[Šūnu teorija]] nosaka, ka [[šūna]] ir [[dzīvība]]s pamatvienība, un ka visas dzīvas būtnes sastāv no vienas vai vairākām šūnām. Jaunas šūnas rodas tām [[šūnu dalīšanās|daloties]]. Šūna tiek arī uzskatīta par pamatvienību daudzos [[patoloģija|patoloģiskos]] procesos.<ref>{{Laikraksta atsauce | author= Mazzarello, P | title= A unifying concept: the history of cell theory | journal= Nature Cell Biology | volume= 1 | pages= E13–E15 | date= 1999 | doi= 10.1038/8964 | pmid= 10559875 | issue= 1}}</ref> Šūnas nodrošina [[vielmaiņa|vielmaiņu]], kā arī tās satur iedzimto informāciju ([[DNS]]), kas tiek nodota no šūnas šūnai dalīšanās laikā.

=== Evolūcija ===
{{Pamatraksts|evolūcija}}
Evolūcija ir dzīvības dažādības pamatā. Saskaņā ar to visiem dzīvajiem organismiem ir kopīga izcelsme. 18. gadsimtā [[Žans Batists Lamarks]] bija pirmais, kas izteica viedokli, ka sugas var pāriet cita citā.<ref>"Dabaszinātnes", R.: Avots, 2008, 90.lpp., {{ISBN|978-9984-800-62-2}}</ref> Aptuveni 50 gadus vēlāk [[Čārlzs Darvins]] par dabas dzinējspēku definēja [[dabīgā atlase|dabīgo atlasi]]. Viņa izstrādātā [[evolūcijas teorija]] nav atspēkota līdz pat mūsdienām. Angļu zoologs un ceļotājs [[Alfreds Voless]] gandrīz vienlaicīgi nāca klajā ar ļoti līdzīgu teoriju.<ref>"Dabaszinātnes", R.: Avots, 2008, 91.lpp., {{ISBN|978-9984-800-62-2}}</ref> Jāņem vērā, ka daži zinātnieki jau ilgi pirms Darvina pauda evolucionistiskus uzskatus.<ref>[https://archive.org/details/philosophiezool06unkngoog Lamarck, Jean-Baptiste (1809). Philosophie Zoologique. Paris: Dentu et L'Auteur. OCLC 2210044.]</ref> Tāpēc arī darvinisms nenāca pilnīgi negaidīts.<ref>"Vispārīgā bioloģija. Mācību grāmata 10. un 11. klasei", Rīga: Zvaigzne, 1985, 17.lpp.</ref>

=== Ģenētika ===
{{Pamatraksts|ģenētika}}
[[Gēns|Gēni]] ir visu dzīvo organismu iedzimtības primārā pamatvienība.

=== Homeostāze ===
[[Homeostāze]] ir organismu spēja jebkurā līmenī saglabāt patstāvību un pastāvību. Tā ir organisma patstāvīgas eksistences pamatā, kas nodrošina funkcionālo sistēmu vienotību un pilnvērtīgu [[fizioloģija|fizioloģisko]] procesu saglabāšanu. Piemēram, ja nebūtu homeostāzes, tad siltasiņu dzīvniekiem nebūtu nodrošināta nemainīga ķermeņa temperatūra. Šo jēdzienu bieži izmanto [[ģenētika|ģenētikā]] un [[ekoloģija|ekoloģijā]].

=== Enerģija ===
Lai dzīvi organismu izdzīvotu, ir nepieciešama nepārtraukta [[enerģija]]s uzņemšana. Gandrīz visa enerģija, kas nepieciešama dzīvības pastāvēšanai nāk no [[Saule]]s.<ref>{{Laikraksta atsauce | author = D.A. Bryant & N.-U. Frigaard |month=November | year = 2006 | title = Prokaryotic photosynthesis and phototrophy illuminated | journal = Trends Microbiol | volume = 14 | issue = 11 | pages=488 | doi = 10.1016/j.tim.2006.09.001 | pmid = 16997562}}</ref> [[Augi]] enerģiju no Saules iegūst [[fotosintēze]]s rezultātā.

== Bioloģiskie pētījumi ==
[[Attēls:Illustration Notholaena marantae.jpg|thumbnail|175px|Vācu botāniķa Oto Vilhelma Tomes (''Otto Wilhelm Thomé'') 1885. gadā zīmētais zīmējums, kuru redzami Vācijā augoši [[paparžaugi]]]]
Tāpat kā citās [[dabas zinātne|dabas zinātnēs]], arī bioloģijā tiek veikti [[novērojumi]], uz kuriem balstās tās turpmākā attīstība. Jaunas [[teorija]]s bioloģijā tiek izstrādātas, veicot [[eksperiments|eksperimentus]]. Bioloģisko pētījumu galvenais mērķis ir noskaidrot dzīvības būtību un tās parādību likumsakarības.

Ja novērošanā rodas neskaidrības, tad tiek veikti dziļāki [[pētījumi]]. Zinātniskie pētījumi bioloģijā jāveic brīvi, saskaņā ar Konvencijas par cilvēktiesību un cieņas aizsardzību bioloģijā un medicīnā noteikumiem un citiem juridiskiem nosacījumiem, kas nodrošina cilvēka aizsardzību.<ref>{{lv ikona}} {{Tīmekļa atsauce | url= http://www.humanrights.lv/doc/regional/ctmed.htm | title= Konvencija par cilvēktiesību un cieņas aizsardzību bioloģijā un medicīnā | publisher= humanrights.lv | accessdate= 2010-02-19 | archiveurl= https://web.archive.org/web/20100120085719/http://www.humanrights.lv/doc/regional/ctmed.htm | archivedate= 2010-01-20 }}</ref> Piemēram, pēc dzīvo organismu ārējām pazīmēm var noteikt to piederību konkrētai [[suga]]i.

Pētnieciskā darbība var būt atšķirīga, bet galvenokārt tā parasti tiek uzsākta ar [[informācija]]s iegūšanu. Pēc tam tiek izvirzīta [[hipotēze]], uz kuru balstoties tiek plānota turpmākā darbība. Tad tiek veikts [[eksperiments]], pēc kura veic rezultāta analīzi un izvērtēšanu.<ref>{{lv ikona}} {{Tīmekļa atsauce | url= http://b1v.lv/wp-content/files/biologija_10_v1/default.aspx@tabid=9&id=109.html#navtop | title= Pētnieciskā darbība bioloģijā | publisher= ISEC | accessdate= 2010-02-20 | archiveurl= https://web.archive.org/web/20091106183250/http://b1v.lv/wp-content/files/biologija_10_v1/default.aspx%40tabid%3D9%26id%3D109.html#navtop | archivedate= 2009-11-06 }}</ref>

Viens no grūtākajiem bioloģisko pētījumu uzdevumiem ir noskaidrot to, kāda ir bijusi [[biosfēra]] aizvēsturiskajā laikmetā. No tiem laikiem ir saglabājušās tikai dažu organismu [[fosilija]]s, kas sniedz tikai nelielu ieskatu aizvēsturisko organismu jomā. Tādēļ šo problēmu mēdz risināt [[bioinformātika|bioinformātikā]], kas ir zinātnes nozare, kur tiek izmantotas matemātiskās un informātiskās metodes. Galvenais bioinformātikas uzdevums ir dažādu [[genoms|genomu]] datu ieguve un šo datu analīze.

=== Bioloģijas paradigmas ===
Modernās bioloģijas attīstībā ir bijušas vairākas [[paradigma]]s. Piemēram, agrāk tika uzskatīts, ka [[suga]]s ir nemainīgas, bet mūsdienās ir pieņemts, ka tās tomēr [[evolūcija|evolucionē]]. Vēl tika uzskatīts, ka viss dzīvais radās spontāni ne no kā, bet mūsdienās ir zināms, ka "dzīvais rodas no dzīvā".<ref>{{lv ikona}} {{Tīmekļa atsauce | url= http://kalme.daba.lv/grozs/Vispariga_biologija/VB_Kimija/1_lekc_Ievads_dzivibas_kimija.ppt | title= Ievads šūnas bioloģijā | publisher= Uldis Kalnenieks | accessdate= 2010-02-20 | format= ppt }}{{Novecojusi saite}}</ref>

== Dzīvo organismu klasifikācija ==
Par dzīvo organismu klasifikācijas pamatlicēju tiek uzskatīts [[Kārlis Linnejs]], kurš 18. gadsimtā aizsāka organismu klasificēšanu. Viņš ieviesa [[binārie sugu nosaukumi|bināros sugu nosaukumus]], kuri plaši tiek izmantoti joprojām. Šajos nosaukumos viens vārds raksturo organisma īpatnības, bet otrs norāda tā radniecību ar citiem organismiem. Zinātniskajā literatūrā visi organismu nosaukumi tiek rakstīti [[latīņu valoda|latīņu valodā]]. Tas ļauj saprasties zinātniekiem visā pasaulē, kā arī palīdz izslēgt pārpratumus, jo pat vienā valodā kādam organismam var būt vairāki nosaukumi, piemēram, latviešu valodā [[ērkšķogas]] mēdz saukt arī par krizdolēm vai stiķenēm.<ref name="sistemātika">{{lv ikona}} {{Tīmekļa atsauce | url= http://b1v.lv/wp-content/files/biologija_10_v1/default.aspx@tabid=9&id=115.html | title= Organismu sistemātika | publisher= ISEC | accessdate= 2010-02-20 | archiveurl= https://web.archive.org/web/20091204124942/http://b1v.lv/wp-content/files/biologija_10_v1/default.aspx%40tabid%3D9%26id%3D115.html | archivedate= 2009-12-04 }}</ref>

Radniecīgās [[suga]]s tiek apvienotās vienotā [[ģints (bioloģija)|ģintī]], savukārt radniecīgas ģintis apvieno viena [[dzimta (bioloģija)|dzimtā]]. Dzīvnieku dzimtas apvieno [[kārta|kārtās]], bet augu dzimtas apvieno [[rinda (botānika)|rindās]]. Abu organismu veidu kārtas un rindas apvieno [[klase (bioloģija)|klasēs]], tālāk apvieno [[tips|tipos]] un visbeidzot vienotā [[valsts|valstī]].

Organismu latīņu nosaukumi tiek rakstīti sākot ar ģints nosaukumu un tikai tad norāda sugas nosaukumu (latviešu valodā parasti ir otrādi). Ja nenorāda konkrētu sugu, tad raksta ģints nosaukumu un saīsinājumu "sp."<ref name="sistemātika" />

== Iedalījums ==
Bioloģija pētī dzīvību kā kvalitatīvi specifisku [[matērija]]s kustības formu. Atbilstoši dzīvo organismu pamatgrupām bioloģiju iedala [[botānika|botānikā]], [[zooloģija|zooloģijā]], (ieskaitot [[antropoloģija|antropoloģiju]]), [[mikoloģija|mikoloģijā]], [[mikrobioloģija|mikrobioloģijā]] un [[virusoloģija|virusoloģijā]]. Šīs zinātnes savukārt iedala daudzās nozarēs, kuru lielākā daļa kļuvušas par patstāvīgām bioloģijas nozarēm. Dzīvo organismu iedalījumu grupās izstrādā [[sistemātika]], bet to veidu un struktūru pētī [[morfoloģija (bioloģija)|morfoloģija]], [[citoloģija]], [[histoloģija]], [[anatomija]]. [[Organismi|Organismos]] un [[populācija|populācijās]] notiekošos procesus pētī [[fizioloģija]], [[bioķīmija]], [[ģenētika]], [[ekoloģija]], [[biocenoloģija]], [[etoloģija]]. Raksturīgas jaunas mūsdienu zinātnes ir [[molekulārā bioloģija]], [[biofizika]], [[bionika]], [[kosmiskā bioloģija]], [[biotehnoloģija]].
<gallery>
File:Guriezo Adino vaca toro terneras.jpg|[[Dzīvnieki|Dzīvnieku]] valsts pārstāvji — [[liellops|liellopi]]
File:Zboże.jpg|[[Augi]] — [[kvieši]] 
File:Morchella esculenta 08.jpg|[[Sēnes|Sēne]] — [[parastais lāčpurns]]
File:Fucus serratus2.jpg|[[Hromisti|Hromistu]] pārstāvis — [[brūnaļģes|brūnaļģe]] ''Fucus serratus''
File:Gemmatimonas aurantiaca.jpg|[[Baktērija]] ''Gemmatimonas aurantiaca''
File:Halobacteria.jpg|[[Arheji]] — [[halobaktērijas]]
File:Gamma phage.png|[[Vīrusi|Vīruss]] — gamma [[bakteriofāgi|fāgs]]
</gallery>

=== Nozares ===
{|
| valign=top width=500 |
* [[Anatomija]] — zinātne par dzīvo organismu formu un uzbūvi
* [[Antropoloģija]]
* [[Augu fizioloģija]]
* [[Bakterioloģija]] — zinātne par [[baktērijas|baktērijām]]
* [[Biofizika]]
* [[Bioinformātika]]
* [[Bioķīmija]]
* [[Biomehānika]]
* [[Biometrija]]
* [[Botānika]] — zinātne par [[augi]]em
* [[Citoloģija]] — zinātne par [[šūna|šūnu]] uzbūvi, attīstību un šūnu sastāvdaļu funkcijām
* [[Ekoloģija]]
* [[Evolūcija]]
* [[Fizioloģija]] — zinātne par to, kā funkcionē dzīvnieku un augu organismi
* [[Gēnu inženierija]]
* [[Ģenētika]]
* [[Hidrobioloģija]]
| valign=top width=500 |
* [[Histoloģija]]
* [[Imunoloģija]]
* [[Mikoloģija]]
* [[Mikrobioloģija]]
* [[Mikroskopija]]
* [[Molekulārā bioloģija]]
* [[Morfoloģija (bioloģija)|Morfoloģija]]
* [[Paleobioloģija]]
* [[Paleontoloģija]]
* [[Parazitoloģija]]
* [[Protistoloģija]]
* [[Sistemātika]]
* [[Taksonomija]]
* [[Vides zinātne]]
* [[Virusoloģija]] — zinātne par [[vīrusi]]em
* [[Zooģeogrāfija]]
* [[Zooloģija]] — zinātne par [[dzīvnieki]]em
|}

== Skatīt arī ==
{{portāls2|Bioloģija}}
* [[:Kategorija:Biologi|Slaveni biologi]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20110721183332/http://www.neslimo.lv/pme/?name=biologija Bioloģija] Populārā medicīnas enciklopēdija {{lv ikona}}
* [https://web.archive.org/web/20100813101726/http://www.pro5.lv/modules.php?name=Encyclopedia Bioloģija] pro5 — enciklopēdija {{lv ikona}}
* [https://web.archive.org/web/20100218113616/http://priede.bf.lu.lv/ Latvijas Universitātes Bioloģijas fakultāte] {{lv ikona}}

{{autoritatīvā vadība}}

[[Kategorija:Bioloģija| ]]