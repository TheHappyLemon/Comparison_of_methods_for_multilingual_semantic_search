{{Atsauces+}}
[[Attēls:Indo-european - languages - evolution - 500 BC - map.jpg|thumb|400px|Indoeiropiešu valodu izplatība [[Bronzas laikmets|Bronzas laikmetā]] (aptuveni 500. gadā p.m.ē.). Apzīmējumi: CEL ([[ķeltu valodas]]), GER ([[ģermāņu valodas]]), ITA ([[itāļu valodas]]), ILL ([[Ilīrija|ilīriešu valodas]]), BAL ([[baltu valodas]]), SLA ([[slāvu valodas]]), THR ([[Trāķieši|trāķiešu valodas]]),  GRE ([[grieķu valoda]]s), PHR ([[Frīģija|frīģiešu valodas]]), ARM ([[armēņu valoda]]s), IRA ([[irāņu valodas]]), SCYTHIAN ([[Skiti|skitu valodas]]), SARMATIAN ([[sarmati|sarmatu valodas]]), IND ([[indiešu valodas]])]]
'''Indoeiropieši''', novecojušā literatūrā arī '''[[ārieši]]''', ir apzīmējums tautu kopumam, kas runā [[Indoeiropiešu valodas|indoeiropiešu valodu saimes valodās]] un vēsturiski apdzīvojis [[Eirāzija]]s kontinentu no rietumiem uz austrumiem, pamatā koncentrējoties mērenā klimata joslā. 16.—15. gadsimta p.m.ē. indoeiropiešu pirmtauta uzsāka plašu migrācijas vilni, vienam tā virzienam ienākot centrālajā un Rietumeiropā un apmetoties šajās teritorijās, bet otram vilnim caur [[Centrālāzija|Centrālāziju]] migrējot austrumu virzienā.

== Indoeiropiešu vēstures pētniecība ==
[[Attēls:Indo-European migrations.jpg|300px|thumb|Iespējamā indoeiropiešu valodās runājošo cilšu migrācija]]
[[Attēls:Solvognen-00100.tif|thumb|300px|Indoeiropiešu mitoloģija: zirga vilkti [[Saule (mitoloģija)|Saules rati]] (aptuveni 1400. gads p.m.ē.), atrasti 1902. gadā Trundholmā, Dānijā]]  
[[Attēls:Indo-Iranian origins.png|thumb|300px|[[Indoirāņu valodas|Indoirāņu valodās]] runājošo cilšu apdzīvotības areāla lokalizācijas mēģinājums atbilstīgi arheoloģiskajām kultūrām (aptuveni 1500 gadu p.m.ē.)]] 
Šādas pirmtautas, no kuras cēlušās visas mūsdienu indoeiropiešu tautas, eksistences liecības zinātne konstatēja 19. gadsimta sākumā, Rietumeiropā veidojoties [[Nācija|nācijām]] un rodoties interesei tieši par etnisko vēsturi — tika konstatēts, ka virknei tautu ir kopīgas izcelsmes valodas un mitoloģijas, kā arī daudz senvēstures kultūras liecību.

19. gadsimta vidus [[Nacionālromantisms|nacionālromantisma]] gaisotnē valdīja uzskats, ka indoeiropiešu pirmtautai bijusi kultūra ar augsti attīstītu lopkopību, zemkopību, amatniecību, kosmoloģiju un politisko iekārtu, un šīs prasmes tā devusi pārējai pasaulei, civilizējot apkārtējās tautas. Tas esot bijis zelta laikmets ar gandrīz pārcilvēkiem, kuri likuši pamatus mūsdienu civilizācijai. 
Lielu triecienu indoeiropiešu senvēstures pētniecībai deva [[1930. gadi|1930. gados]] [[Trešais Reihs|nacistiskajā Vācijā]] valdošā ideoloģija, saskaņā ar kuras [[Rasisms|rasistisko]] ideoloģiju par seno indoeiropiešu — kurus [[Vācu valoda|vācu valodā]] dēvē par "indoģermāņiem", — pirmdzimteni Ziemeļvācijā un [[Skandināvija|Skandināvijā]], attiecīgi seno [[Ģermāņi|ģermāņu]] kā vistiešāko indoģermāņu pēcteču un, attiecīgi, [[Vācieši|vāciešu]] pārākumu pār visām citām tautām.

=== Indoeiropiešu pirmdzimtenes meklējumi ===

==== Indijas versija ====
Konstatējot, ka [[sanskrits|sanskritā]] ir ārkārtīgi daudz šīs senās kopvalodas vārdu, kuru formas ir senākas, nekā mūsdienu indoeiropiešu valodās, 19. gadsimta vidū popularitāti guva hipotēze, ka visas indoeiropiešu valodas cēlušas no sanskrita, bet paši senie indoeiropieši Eiropā ieradušies no [[Indijas subkontinents|Indostānas pussalas]]. Austrumu versiju ieteica A. Fikte, uzskatīdams [[Baktrija|Baktriju]] par indoeiropiešu izplatīšanās sākuma punktu, jo tā atradās starp [[Hindukušs|Hindukuša]] kalnu grēdu, [[Amudarja]]s upi un [[Kaspijas jūra|Kaspijas jūru]], Indiju un Eiropu. 
Arī [[Latvieši|latviešu]] literatūrā sastopams uzskats, ka [[dainas|dainu]] “saules meitas” radušās Indijā.

Vairums mūsdienu etnologu uzskata, ka [[indoāriešu valodas|indoāriešu valodās]] runājošās ciltis ieradās Indostānas pussalā aptuveni 1500 gadus p.m.ē. no ziemeļrietumiem un sākotnēji dzīvojuši tikai Indijas ziemeļos, pakāpeniski pakļaujot [[Dravīdu valodas|dravīdu valodās]] runājošās tautas.

==== Centrāleiropas versija ====
Līdz ar ar t.s. [[Ķelti|ķeltu]] pirmvalodas palieku atklāšanu dažās [[Francija]]s provincēs, [[Īrija|Īrijā]], [[Skotija|Skotijā]], [[Anglija|Anglijā]], [[Eiropa|Eiropā]] centrālās daļas dienvidos un citās vietās 18.—19. gadsimta mijā, un pamatojoties uz [[Tacits|K. Tacita]] darbā “Ģermānija” minēto, ka Centrāleiropā un Ziemeļeiropā ir runājuši gandrīz vienā valodā, tika izvirzīta hipotēze par vienas eiropiešu pirmvalodas pastāvēšanu un sākta tās pierādījumu meklēšana.
1930. gadu vācu un britu vēsturnieku vairums piekrita hipotēzei, ka indoeiropiešu pirmdzimtene bijusi Centrāleiropā. Arheologi pie tam balstās uz izrakumiem Vācijas ziemeļos un [[Dānija|Dānijā]]. Dānijas kāpās vairākās vietās atrastas kaudzes no jūras gliemežu vākiem, pirmatnējiem traukiem un darba rīkiem. Tika izvirzīta tēze, ka to radītāju cilvēku kultūrā nekad nav bijis pārtraukuma, bet tā vienmērīgi turpinājusies no senatnes līdz jaunākiem vēsturiskiem laikiem. Ja tur senāk būtu dzīvojusi cita cilts, kuru ienācēji — indoeiropieši, — būtu izdzinuši, tad vajadzētu būt bijušam kādam kultūras gaitas pārtraukumam; ja tāda nav, tad iedzīvotāji nav mainījušies. Tādēļ vācu arheologi bija pārliecināti, ka indoeiropiešu pirmdzimtene bijusi Vācijas ziemeļos un Dānijā. Savukārt vācu antropologi pēc galvaskausu mērījumiem secināja, ka Ziemeļvācijā atrastie senlaiku galvaskausi ir tādi paši kā [[ģermāņi]]em.

==== Baltkrievijas versija ====

[[Latvija|Latvijā]] un [[Lietuva|Lietuvā]] populārajā literatūrā izplatīta ir tēze, ka [[balti|baltu]] tautas nekad nav mainījušas savas dzīves vietas un uzglabājušas [[indoeiropiešu pirmvaloda]]s skaņas, tādēļ seno indoeiropiešu pirmdzimteni varētu lokalizēt Austrumlatvijas, Austrumlietuvas un [[Baltkrievija|Rietumbaltkrievijas]] saskares reģionā un [[Pripete]]s upes baseinā. 
Šis uzskats ir radniecīgs [[Sarmatisms|sarmatisma]] ideoloģijai, kas radās [[Polijas-Lietuvas kopvalsts]] pastāvēšanas laikā.

==== Ziemeļkaukāza versija ====

[[1980. gadi|1980. gados]] [[Krievi|krievu]] zinātnieks [[Vjačeslavs Ivanovs (valodnieks)|Vjačeslavs Ivanovs]] un [[Gruzīni|gruzīnu]] zinātniece [[Tamāra Gamkrelidze]], balstoties pamatā uz [[valodniecība]]s atziņām — [[toponīmi]]em, [[hidronīmi]]em, vārdu kopību dažādās indoeiropiešu valodās utt., — izvirzīja hipotēzi, ka indoeiropiešu pirmdzimtene varētu būt [[Melnā jūra|Melnās jūras]] ziemeļu piekrastes stepes un Ziemeļkaukāza priekškalnes. Šī teorija mūsdienās zinātnes aprindās ir populārākā, kaut ne vienīgā.

== Arheoloģiskie pieminekļi ==
Viens no lielākajiem un ievērojamākajiem arheoloģiskajiem pieminekļiem ir [[Andronovas kultūra]]i piederīgā [[Arkaima]]s senpilsēta, kuru atklāja 20. gadsimta 80. gadu sākumā netālu no [[Čeļabinska]]s. XVII gs. p.m.ē. tapušo seno pilsētu, kuras platība ir ap 20 000 m², ietvēra 2 m dziļš aizsarggrāvis, kā arī 4–5 m bieza un ap 3 m augsta siena, ko veidojušas koka kameras un nededzināta māla bloku krāvums. Ārējās sienas diametrs bija 150 m, bet iekšpusē atradās vēl viena riņķa siena (85 m diametrs). Abu sienu iekšpusē konstatētas blakus izbūvētu dzīvojamo sektoru paliekas — pie ārējās sienas tādu bijis 35, bet pie iekšējās — 25. Katrs Arkaimas dzīvojamais sektors kalpojis kā 60—70 cilvēku lielas dzimtas „dzīvoklis”. Šajos 100–180 m² lielajos, no koka un velēnām būvētajos dzīvojamajos sektoros atradās ar pavardiem un kamīniem apsildāmas istabas, iekšpagalmos ierīkotas akas, bronzas kausējamās krāsnis un kalves, pagrabi, podnieku, ratnieku un audēju darbnīcas. Kompleksa centrs ir 25 m² caurmērā liels, rūpīgi noblietēts laukumiņš, kura malās konstatēts ievērojams pelnu daudzums. Raugoties no putna lidojuma, pilsētas plānojums līdzinās ratu ritenim. Visas pazīmes liecina pat to, ka ap 16. gadsimtu p.m.ē. indoeiropieši atstājuši šo dzīvesvietu, ņemot līdzi visas vērtīgākās mantas, bet pašu Arkaimu nodedzinājuši.

Turpmākajās desmitgadēs tika atklātas vēl 17 nocietinātas seno indoeiropiešu pilsētvietas, kuras plānojuma un izmēru ziņā līdzinās Arkaimai. Tās ir izvietotas plašā, ap 400 km garā un 150 km platā teritorijā gar Urālu kalnu austrumu nogāzēm mūsdienu Čeļabinskas un [[Orenburga]]s apgabalos. Niecīgais kultūrslānis seno indoeiropiešu senpilsētās liecina, ka tās nav tikušas apdzīvotas intensīvi. Acīmredzot pastāvīgi senpilsētās uzturējās divas sabiedrības kārtas — priesteri un karavīri. Apkārtnē dzīvojošie trešās kārtas piederīgie — zemkopji un lopkopji pilsētā apmetās kara briesmu un svētku gadījumos.

== Skatīt arī ==
* [[Indoeiropiešu pirmvaloda]]

== Literatūra ==
* [[Viktors Ivbulis]]. Indoeiropiešu pirmdzimtenes meklējumi. Rīga: Zinātne, 2014
* [[Voldemārs Leitis]]. Latviskā Indijas Rigveda. Rīga: 1938. (Āzijas materiāli latviešu senvēsturei)
* [[Uldis Ģērmanis]]. Latviešu tautas piedzīvojumi. Stokholma: Daugava, 1959.
* [[Valdis Šterns]]. Baltu tautas, Eiropas civilizācijas sākotne. "Zintnieks", 19/210
* [[Ivars Vīks]]. [http://issuu.com/avastgo/docs/musu_diza_senatne_-_ivars_viks Mūsu dižā senatne]. Rīga: Vieda, 2002. {{ISBN|9984701379}}
* [[Oļģerts Ziļickis]]. Baltu tautu civilizācija Eiropā un pasaulē no Pirmsledus laikmeta līdz mūsdienām. Rīga: P & Ko, 2003. (Eiropas tautu rašanās un izplatīšanās) {{ISBN|998468976X}}
* [[Andrejs Kavacis]]. [http://atradne.ucoz.lv/Lejupielades/Raksti_LAT/Baltu_senvesture_.pdf „Baltu senvēsture”]. Rīga: Vieda, 2008. {{ISBN|9984782433}}
* Ol̦g̓erts Zil̦ickis, Vilis Linin̦š. Baltu tautu civilizācija Eiropā, Āzijā un pasaulē. Rīga: 2010. (loģiskā vēsture) {{ISBN|9984491013}}
* Arvo Mägi. Euroopa rahvaste ajaraamat. Tallinn: Koolibri, 1992. {{igauniski}}
* [[Marija Gimbutas]], Miriam Robbins Dexter. Karlene Jones-Bley. The Kurgan culture and the Indo-Europeanization of Europe: selected articles from 1952 to 1993. Washington DC: Institute for the Study of Man,  1997. {{ISBN|0941694569}} {{angliski}}
* Гамкрелидзе Тамаз Валерианович, Иванов Вячеслав Всеволдович. Индоевропейский язык и индоевропейцы. Тблиси: Издательство Тбилисского университета, 1984. (Реконструкция и историко-типологический анализ праязыка и протокультуры (в двух частях)) {{krieviski}}
* Suniti Kumar Chatterji. Balts and Aryans in their Indo-European background. Indian Institute of Advanced Study, 1968. {{angliski}}

== Ārējās saites ==

* [https://sites.google.com/site/eiropasbezrobezam/neolita-revolucija-un-pirmas-civilizacijas Neolīta revolūcija un pirmās civilizācijas] {{Webarchive|url=https://web.archive.org/web/20160629160415/https://sites.google.com/site/eiropasbezrobezam/neolita-revolucija-un-pirmas-civilizacijas |date={{dat|2016|06|29||bez}} }}
*[http://baltutautas.lv/raksti Baltu tautas — raksti]
*[http://planeta.by/article/985 kurgāni]
*[http://istorya-pskova.ru/vneshnyaya-rus-arxeologiya-istoriya-toponimika-2/ istorya-pskova.ru]

[[Kategorija:Indoeiropieši| ]]
[[Kategorija:Vēsture]]
[[Kategorija:Etnoģenēze]]