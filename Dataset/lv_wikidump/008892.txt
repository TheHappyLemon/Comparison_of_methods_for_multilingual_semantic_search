{{Medicīniskais brīdinājums}}
'''Sepse''' ({{val|la|sepsis}}) jeb '''asinssaindēšanās''' ir dzīvībai bīstams stāvoklis un visa ķermeņa [[Iekaisums|iekaisīga]] reakcija uz [[Infekcija|infekciju]], kas obligāti attīstās no [[Sistēmiskā iekaisuma atbildes sindroms|sistēmiskā iekaisuma atbildes sindroma]].<ref name="Dellinger.etal2013"/> Sepses veidu, kad asinīs nonāk ne tikai baktēriju toksīni, bet arī pašas baktērijas vai citi mikroorganismi, sauc par '''septicēmiju'''. Slimības raksturīgas pazīmes un [[Simptoms|simptomi]] ir [[drudzis]], [[Tahikardija|paātrināta sirdsdarbība]], [[Tahipnoe|paātrināts elpošanas biežums]] un samaņas traucējumi. Iespējamas arī citas pazīmes, kas rodas pie specifiskas infekcijas, piemēram [[klepus]] pie [[pneimonija]]s, [[Sāpes|sāpīga]] [[urinēšana]] pie [[Nieres|nieru]] vai [[Urīnpūslis|urīnpūšļa]] infekcijas. Bērniem, gados veciem cilvēkiem un cilvēkiem ar [[Imūndeficīts|nomāktu imūno sistēmu]] var arī nebūt simptomu pie specifiskās infekcijas un ķermeņa temperatūra var būt [[Hipotermija|pazemināta]] vai normas robežās, reti augsta.<ref name="Jonathan2011"/> Ja sepse izraisa [[Orgānu disfunkcija|orgānu darbību traucējumus]] vai [[asinsrite]]s traucējumus, to sauc par smagu sepsi. Asinsrites traucējumi apstiprinās, ja ir zemi [[Asinsspiediens|asinsspiediena]] rādītāji, paaugstināts [[laktāti|laktātu]] daudzums asinīs un samazināta urīna izdale. [[Septisks šoks|Septisku šoku]] raksturo pazemināts asinsspiediens, ko nevar stabilizēt ar intravenozu šķidruma ievadi.<ref name="Dellinger.etal2013"/>

Sepse attīstās no [[Imunitāte|imūnas]] reakcijas, ko izsauc infekcija.<ref name="DeutschmanTracey2014"/> Sepsi parasti ierosina [[baktērijas]], taču tā var attīstīties no [[Patogēnas sēnes|sēnīšu]], [[Vīrusi|vīrusu]] un [[Parazīti|parazītu]] ietekmes. Biežākās primāras infekcijas lokalizācijas ir [[plaušas]], [[galvas smadzenes]], urīnizvades kanāli, [[āda]] un [[Vēdera dobums|vēdera dobuma]] orgāni. Riska faktori ir vecums (mazi bērni un veci cilvēki), cilvēki ar pavājinātu imūnsistēmu dažu pamatslimību dēļ (tai skaitā [[Vēzis (slimība)|vēzis]], [[cukura diabēts]]), smagas [[trauma]]s un [[Apdegums|apdegumi]]. [[Diagnoze]] var būt apstiprināta, ja vismaz divi no sistēmiskā iekaisuma atbildes sindroma kritērijiem ir apstiprināti un ja vienlaicīgi apstiprinās infekcijas esamība. Pirms uzsākt [[Antibiotikas|antibakteriālu]] terapiju, ieteicams veikt asiņu [[asins kultūras|mikrobioloģisku]] pārbaudi. Tomēr, lai diagnosticētu sepsi, nav obligāta infekcijas esamība asinīs. Šādā gadījumā ir jāizmanto [[medicīniskā vizualizācija]], lai varētu noteikt iespējamo infekcijas lokalizāciju.<ref name="Dellinger.etal2013"/> Citas norādošas pazīmes un simptomi ir [[anafilakse]], [[virsnieru nepietiekamība]], [[Hipovolēmija|zems asins apjoms]], [[sirds mazspēja]], [[plaušu embolija]] u.c.<ref name="Jonathan2011"/>

== Epidemioloģija ==
Visā pasaulē katru gadu tiek reģistrēti līdz 13 miljoniem jaunu sepses saslimšanas gadījumu, no kuriem apmēram 4 miljoni ir ar nāvējošu iznākumu. Tikai [[Amerikas Savienotās Valstis|ASV]] ik gadu reģistrēti 750 000 sepses slimības gadījumi, no kuriem 215 000 ir ar letālu iznākumu un kuriem tiek tērēts aptuveni 16,7 miljardi dolāru. Nāves iznākumi no smagas sepses svārstās no 30 līdz 50% gadījumu; septisks [[šoks]] ir nāvējošs vairāk nekā 50% gadījumu. Sepses gadījumu skaits katru gadu palielinās.<ref name="Kozlov2007"/><ref name="DanielsNutbeam2010"/>

== Etioloģija ==
Sepsi ierosina [[stafilokoki]], [[zarnu nūjiņa]]s, retāk — [[patogēnās sēnes]]. [[Mikroorganismi]] asinīs parasti nokļūst no primāra infekcijas perēkļa (bojāti [[zobi]], strutojošas [[mandele (anatomija)|mandeles]], [[urīnceļi|urīnceļu]] infekcijas, [[dzimumorgāni|dzimumorgānu]] iekaisums). Jaundzimušiem, sastrutojot nabas brūcei, var rasties [[nabas sepse]]. Sepses attīstībā nozīme ir novājinātai organisma reaģētspējai. Pēc klīniskās gaitas izšķir zibenīgu, akūtu, subakūtu, hronisku un recidivējošu sepsi. Akūtai sepsei raksturīga strauja [[temperatūra]]s paaugstināšanās, drebuļi, stipra [[svīšana]], paātrināta sirdsdarbība, palielinātas [[aknas]] un [[liesa]], samazināts [[urīns|urīna]] daudzums; var būt [[slikta dūša]], [[vemšana]], [[caureja]], bezsamaņa. Sepse var komplicēties ar akūtu nieru un aknu mazspēju. Ārstēšana kompleksa; likvidē primāro infekcijas perēkli, lieto [[antibakteriāli līdzekļi|antibakteriālus līdzekļus]], stimulē organisma aizsargspēju.

== Diagnoze ==
Agra diagnosticēšana ir nepieciešama, lai samazinātu mirstību smagas sepses gadījumā.<ref name="Surviving Sepsis Campaign: International guidelines for management of severe sepsis and septic shock: 2012" />

Aizdomu gadījumā pirmo triju stundu laikā nepieciešams laboratoriski uzzināt [[Leikocīti|leikocītu]] skaitu, seruma laktātu, iegūt paraugu mikrobioloģiskajam uzsējumam (pirms antibiotiku lietošanas). Lai identificētu sepsi izraisošo mikroorganismu nepieciešams veikt asins parauga uzsējumu gan anaerobās, gan aerobās barotnēs. Vienu asins paraugu parasti ņem no intravenozā katetra, bet otru caur ādu. Tomēr tikai 30% gadījumos baktērijas tiek atrastas asinīs. Reizēm kā diagnosticēšanas metode tiek izmantota arī ir polimerāzes ķēdes reakcija, kur tiek uzzināta mikroorganisma [[Dezoksiribonukleīnskābe|DNS]]. Mikrobioloģisko uzsējumu paraugus var ņemt arī no urīna, cerebrospinālā šķidruma, brūcēm, elpošanas sekrētiem, ja vien šo materiālu iegūšana būtiski neaizkavē sākt antibiotisko terapiju.

Ja sešu stundu laikā, asins spiediens tāpat paliek zems par spīti intensīvai intravenozo šķidrumu lietošanai vai gadījumā, ja [[Pienskābe|laktāts]] ir ≥ 4 mmol/L (36 mg/dL), tiek mērīts centrālais venozais spiediens un centrālā venozā skābekļa saturācija. Laktātu nepieciešams izmērīt vēlreiz, ja pirmais mērījums bija paaugstināts. Divpadsmit stundu laikā ir svarīgi diagnosticēt vai izslēgt infekcijas, kas ir bīstamas dzīvībai, piemēram nekrotizējošas mīksto audu infekcijas, peritonītu ([[vēderplēve]]s iekaisumu) infekcijas, žultsceļu infekcijas, kā arī zarnu infarktu. Perforēts orgāns (datortomogrāfijā vai rentgenā redzams brīvs gaiss), patoloģisks plaušu rentgens ar [[pneimonija]]s pazīmēm (redzams lokāls aizēnojums), [[petehija]]s, purpura var pierādīt infekcijas klātbūtni.

Ja pacientam SIRS (''Systemic inflammatory response syndrome'') kritēriji ir negatīvi, tad maz ticams, ka šai personai ir sepse.<ref name="chestnet1644" />

{| class="wikitable"
|+ SIRS kritēriji<ref name="chestnet1992" />
!Mērījums
!Vērtība
|-
|Temperatūra
|<36 °C (96,8 °F) vai >38 °C (100,4 °F)
|-
|Sirdsdarbība
|>90/min
|-
|Elpošanas biežums
|>20/min vai PaCO<sub>2</sub><32 mm Hg (4,3 kPa)
|-
|Leikocīti
|<4x10<sup>9</sup>/L (<4000/mm³), >12x10<sup>9</sup>/L (>12 000/mm³)
|}

== Prognoze ==
Aptuveni 20—35% cilvēku ar smagu sepsi mirst. Septiskā šoka gadījumā mirstība ir 30—70%.<ref name="The current management of septic shock" /> Laktāta daudzuma noteikšana ir nozīmīgs laboratoriskais izmeklējums, lai prognozētu iznākumu — cilvēkiem ar laktātu virs 4 mmol/L mirstība sasniedz 40%, bet 2 mmol/L mirstība ir ap 15% gadījumu.<ref name="Sepsis: Recognition and treatment" />

Ir izstrādātas vairākas pacienta novērtēšanas skalas. Viena no biežāk izmantotajām ir APACHE II, kur tiek ņemts vērā pacienta vecums, temperatūra, asinsspiediens, dažādi joni, kreatinīns, hematokrīts, skābekļa saturācija asinīs un Glāsgova komas skala.

Daļa cilvēku var izjust smagas paliekošus kognitīvos traucējumus pēc smagas sepses epizodes, bet tā kā bieži vien trūkst objektīvu datu par pirms sepses bijušo intelektuālo spēju līmeni, šī potenciālā sepses komplikācija nav labi izpētīta.<ref name="Acute respiratory distress syndrome, sepsis, and cognitive decline: A review and case study" />

== Literatūra ==
* Ivars Mazjānis, Edgars Tirāns. ''Infekcijas slimības''. Rīga: autorizdevums, 2006, 602.—623. lpp. {{ISBN|9984-9236-5-7}}

== Atsauces ==
{{atsauces|refs=
<ref name="Dellinger.etal2013">Surviving Sepsis Campaign Guidelines Committee including The Pediatric Subgroup; Dellinger, R.P.; Levy, M.M.; Rhodes, A.; et al. (2013). ''[http://www.sccm.org/Documents/SSC-Guidelines.pdf Surviving Sepsis Campaign: International guidelines for management of severe sepsis and septic shock: 2012] {{Webarchive|url=https://web.archive.org/web/20150202150238/http://www.sccm.org/Documents/SSC-Guidelines.pdf |date={{dat|2015|02|02||bez}} }}''. Critical Care Medicine 41 (2): 580–637. {{doi|10.1097/CCM.0b013e31827e83af}}. {{PMID|23353941}} – via Surviving Sepsis Campaign.</ref>

<ref name="Jonathan2011">{{grāmatas atsauce |last= Jui |first= Jonathan |chapter= Ch. 146: Septic Shock |editor-last1= Tintinalli |editor-first1= Judith E. |editor-last2= Stapczynski |editor-first2= J. Stephan |editor-last4= Cline |editor-first4= David M. |editor-last3= Ma |editor-first3= O. John |editor-last5= Cydulka |editor-first5= Rita K. |editor-last6= Meckler |editor-first6= Garth D. |editor7= American College of Emergency Physicians  |display-editors= 4 |title= Tintinalli's Emergency Medicine: A Comprehensive Study Guide |edition= 7th |location= New York |publisher= [[McGraw-Hill Education|McGraw-Hill]] |pages=1003–14|year= 2011 |chapterurl= http://www.accessmedicine.com/content.aspx?aID=6364928 |url= http://accessmedicine.mhmedical.com/book.aspx?bookid=348 |accessdate= December 11, 2012 |via= AccessMedicine |subscription= yes}}</ref>

<ref name="DeutschmanTracey2014">Deutschman, C.S. & Tracey, K.J. (April 2014). ''Sepsis: Current dogma and new perspectives''. Immunity 40 (4): 463–75. {{doi|10.1016/j.immuni.2014.04.001}}. {{PMID|24745331}}.</ref>

<ref name="Kozlov2007">Козлов В. К. ''Сепсис: этиология, иммунопатогенез, концепция современной иммунотерапии''. - Киев:"АННА-Т", 2007. - 296 с.</ref>

<ref name="DanielsNutbeam2010">''ABC of Sepsis''. Edited by Ron Daniels and Tim Nutbeam. Wiley-Blackwell, 2010. {{ISBN|978-1-4051-8194-5}}</ref>

<ref name="Surviving Sepsis Campaign: International guidelines for management of severe sepsis and septic shock: 2012">{{publikācijas atsauce |last1= Surviving Sepsis Campaign Guidelines Committee including The Pediatric Subgroup |last2= Dellinger |first2= RP |last3= Levy |first3= MM |last4= Rhodes |first4= A |last5= Annane |first5= D |last6= Gerlach |first6= H |last7= Opal |first7= SM |last8= Sevransky |first8= JE |last9= Sprung |first9= CL |last10= Douglas |first10= IS |last11= Jaeschke |first11= R |last12= Osborn |first12= TM |last13= Nunnally |first13= ME |last14= Townsend |first14= SR |last15= Reinhart |first15= K |last16= Kleinpell |first16= RM |last17= Angus |first17= DC |last18= Deutschman |first18= CS |last19= Machado |first19= FR |last20= Rubenfeld |first20= GD |last21= Webb |first21= S |last22= Beale |first22= RJ |last23= Vincent |first23= J-L |last24= Moreno |first24= R |displayauthors= 4 |title= Surviving Sepsis Campaign: International guidelines for management of severe sepsis and septic shock: 2012 |journal= [[Critical Care Medicine (journal)|Critical Care Medicine]] |volume= 41 |issue= 2 |year= 2013 |pages= 580–637 |pmid= 23353941 |doi= 10.1097/CCM.0b013e31827e83af |url= http://www.sccm.org/Documents/SSC-Guidelines.pdf |via= [[Surviving Sepsis Campaign]] |access-date= {{dat|2016|01|21||bez}} |archive-date= {{dat|2015|02|02||bez}} |archive-url= https://web.archive.org/web/20150202150238/http://www.sccm.org/Documents/SSC-Guidelines.pdf }}</ref>

<ref name="chestnet1644">{{publikācijas atsauce |pages= 1644–55 |doi= 10.1378/chest.101.6.1644 |title= Definitions for sepsis and organ failure and guidelines for the use of innovative therapies in sepsis. The ACCP/SCCM Consensus Conference Committee. American College of Chest Physicians/Society of Critical Care Medicine |year= 1992 |last1= Bone |first1= R |last2= Balk |first2= R |last3= Cerra |first3= F |last4= Dellinger |first4= R |last5= Fein |first5= A |last6= Knaus |first6= W |last7= Schein |first7= R |last8= Sibbald |first8= W |displayauthors= 4 |journal= [[Chest (journal)|Chest]] |volume= 101 |issue= 6 |pmid= 1303622 |url= http://journal.publications.chestnet.org/data/Journals/CHEST/21647/1644.pdf |access-date= 28.01.2016 |archive-date= 19.03.2015 |archive-url= https://web.archive.org/web/20150319005142/http://journal.publications.chestnet.org/data/Journals/CHEST/21647/1644.pdf }}</ref>

<ref name="chestnet1992">[http://journal.publications.chestnet.org/article.aspx?articleid=1065037&issueno=6 "American College of Chest Physicians/Society of Critical Care Medicine Consensus Conference: Definitions for sepsis and organ failure and guidelines for the use of innovative therapies in sepsis"] (PDF). Critical Care Medicine 20 (6): 864—74. 1992. doi:10.1097/00003246-199206000-00025. {{PMID|1597042}}.</ref>

<ref name="The current management of septic shock">{{publikācijas atsauce |last= Russel |first= JA |title= The current management of septic shock |journal= [[Minerva Medica]] |date= October 2008 |volume= 99 |issue= 5 |pages= 431–58 |pmid= 18971911}}</ref>

<ref name="Sepsis: Recognition and treatment">{{publikācijas atsauce |last1= Soong |first= J |last2= Soni |first2= N |title= Sepsis: Recognition and treatment |journal= [[Clinical Medicine]] |date= June 2012 |volume= 12 |issue= 3 |pages= 276–80 |pmid= 22783783 |doi= 10.7861/clinmedicine.12-3-276 |url= http://www.clinmed.rcpjournal.org/content/12/3/276 |access-date= {{dat|2016|01|28||bez}} |archive-date= {{dat|2015|09|23||bez}} |archive-url= https://web.archive.org/web/20150923204718/http://www.clinmed.rcpjournal.org/content/12/3/276 }}</ref>

<ref name="Acute respiratory distress syndrome, sepsis, and cognitive decline: A review and case study">{{publikācijas atsauce |last1= Jackson |first= JC |last2= Hopkins |first2= RO |last3= Miller |first3= RR |last4= Gordon |first4= SM |last5= Wheeler |first5= AP |last6= Ely |first6= EW |displayauthors= 4  |title= Acute respiratory distress syndrome, sepsis, and cognitive decline: A review and case study |journal= [[Southern Medical Journal]] |date= November 2009 |volume= 102 |issue= 11 |pages= 1150–7 |pmid= 19864995 |doi= 10.1097/SMJ.0b013e3181b6a592 |pmc= 3776422}}</ref>
}}

{{autoritatīvā vadība}}

[[Kategorija:Infekcijas slimības]]
[[Kategorija:Ķirurģiskās slimības]]