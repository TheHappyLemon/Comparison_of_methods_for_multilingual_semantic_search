{{Latvijas novada infokaste
| nosaukums         = Mežotnes pagasts
| karte             = Mežotnes pagasts LocMap.png
| karte2            = <!-- karte ar kaimiņpagastiem -->
| ģerboņa_attēls    = COA of Mežotne parish.png
| ģerboņa_nosaukums = Mežotnes pagasta ģerbonis
| karoga_attēls     = <!-- tikai faila nosaukums -->
| karoga_nosaukums  = Mežotnes pagasta karogs
| novads            = Novads
| novada_nosaukums  = Bauskas novads
| centrs            = Mežotne
| platība           = 75,32
| iedzīvotāji       = 1563<ref>[http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latvijas iedzīvotāju skaits pašvaldībās pagastu dalījumā]</ref>
| iedzīvotāji_gads  = 2016
| blīvums           = {{#expr: 1563 / 75.32 round 1}}
| izveidots         = <!-- tikai gadaskaitlis -->
| likvidēts         = <!-- tikai ja likvidēts sadalot vai iekļaujot citā pagastā -->
| mājaslapa         = www.mezotne.lv
}}

'''Mežotnes pagasts''' ir viena no [[Bauskas novads|Bauskas novada]] administratīvajām teritorijām, [[Lielupe]]s labajā krastā. Robežojas ar sava novada [[Codes pagasts|Codes]], [[Iecavas pagasts|Iecavas]], [[Rundāles pagasts|Rundāles]] un [[Viesturu pagasts|Viesturu]] pagastiem, kā arī [[Jelgavas novads|Jelgavas novada]] [[Jaunsvirlaukas pagasts|Jaunsvirlaukas]] un [[Sidrabenes pagasts|Sidrabenes]] pagastiem.

== Daba ==
Atrodas [[Viduslatvijas zemiene]]s [[Zemgales līdzenums|Zemgales līdzenumā]]. Augstākā vieta pagastā — 32,0 m vjl, atrodas pagasta austrumu malā pie [[Bērzmuiža (Mežotnes pagasts)|Bērzmuižas]].

=== Hidrogrāfija ===
==== Upes ====
[[Īkstrums]] - [[Iecava (upe)|Iecavas]] pieteka, [[Lielupe]], [[Garoze]], [[Zizma]], [[Malva (upe)|Malva]] un [[Sidrabe]]

== Vēsture ==
{{pamatraksts|Mežotnes zeme}} 
Mežotnes pils un senpilsēta bija [[Upmale (zeme)|Upmale]]s [[zemgaļi|zemgaļu]] zemes galvenais administratīvais centrs līdz 13. gadsimta vidum, vēlāk uz īsu laiku (1226-1251) tā kļuva par [[Sēlijas bīskapija]]s un [[Zemgales bīskapija]]s bīskapu rezidences vietu. Viduslaikos Mežotnes osta bija galvenā tirdzniecības vieta uz [[Lielupe]]s ūdensceļa.

[[Attēls:Mezotne palace.jpg|thumb|left|250px|Mežotnes pils]]
Mežotne atzīmēta jau 1154. gadā [[Sicīlija|Sicīlijā]] izdotajā arābu ģeogrāfa [[Idrisi]] pasaules kartē ar nosaukumu ''Medsūna''. Rakstu avotos [[Mežotne]] pirmo reizi minēta 1219. gadā [[Indriķa hronika]]s beigu daļā sakarā ar tās iedzīvotāju vēlmi pāriet [[Rīgas bīskaps|Rīgas bīskapa]] aizsardzībā pret citiem zemgaļiem un [[lietuvieši]]em. 1219. gadā pēc zemgaļu kristīšanas Mežotnes pilī nometināja krustnešu garnizonu, kuram uzbruka [[Viestards|Viestarda]] vadītais kaimiņnovadu zemgaļu karaspēks. Krustneši atstāja Mežotni un zemgaļi atkrita no kristietības un savienības ar Rīgas bīskapu. 1220. gadā pēc ilgstošām cīņām pils tika ieņemta, izlaupīta un nodedzināta. 1225. gadā uz Mežotni pārcēla 1218. gadā dibinātās [[Sēlijas bīskapija]]s administratīvo centru. 1226. gadā Rīgas bīskaps [[Alberts fon Bukshēvdens|Alberts]] pieņēma lēmumu par Sēlijas bīskapijas likvidēšanu un [[Zemgales bīskapija]]s nodibināšanu. Par Zemgales pirmo bīskapu kļuva Sēlijas otrais bīskaps [[Lamberts (bīskaps)|Lamberts]], kas atsacījās no Sēlijas zemēm par labu Rīgas bīskapam. 1251. gadā pāvesta kūrijas kardinālbīskapu kolēģija izskatīja Zemgales bīskapijas jautājumu un nolēma, ka tā likvidējama un tās teritorija pievienojama Rīgas bīskapijai. 1254. gadā līgumā par [[Upmale (zeme)|Upmale]]s novada dalīšanu [[Rīgas arhibīskapija]] ieguva Mežotni un pārējās zemes Lielupes labajā krastā līdz pat [[sēļi|sēļu]] zemei [[Medene]]i. Savukārt [[Livonijas ordenis]] ieguva Lielupes kreisā krasta zemes līdz Garajai salai, uz kuras 1265. gadā tika uzcelta [[Jelgava]]s pils, kas aizēnoja Mežotnes nozīmi un kļuva par galveno bāzi Zemgales iekarošanai. Aizsardzībai pret [[Lietuvas dižkunigaitija]]s uzbrukumiem 1309.-1322. gadā Livonijas ordeņa mestra [[Gerhards fon Jorke]] vadībā Mežotnes Vīnakalnā uzcēla ordeņa pili.

Mežotnes muižu 1795. gadā [[Krievija]]s valdniece [[Katrīna II]] nodeva mūža lietošanā Šarlotei fon Līvenai. [[Līvenu dzimta]] Mežotnes muižu pārvaldīja līdz 1920. gada agrārreformai, kad tās īpašumā palika tikai [[Mazmežotne]]s muiža Lielupes kreisajā krastā. Mežones muižas zemi sadalīja 110 jaunsaimniecībās ar kopējo platību 1696 ha. Grāvendāles muižu sadalīja 28 vienībās ar kopējo platību 464 ha, Mežotnes mācītājmuižu 13 vienībās 300 ha kopplatībā.

Mūsdienu Mežotnes pagasta teritorijā vēsturiski atradās Bērzmuiža (''Gut Bershof'', [[Bērzmuiža (Mežotnes pagasts)|Bērzmuiža]]), Garozes muiža (''Gut Garrosen'', [[Garoza (Mežotnes pagasts)|Garoza]]), Jumpravas muiža (''Gut Jungfernhof'', [[Jumprava (Mežotnes pagasts)|Jumprava]]), [[Mežotnes muiža]] (''Gut Mesoten'', [[Mežotne]]).

1935. gadā [[Bauskas apriņķis|Bauskas apriņķa]] Mežotnes pagasta platība bija 84,21 km² un tajā dzīvoja 1998 iedzīvotāji.<ref>{{EncLP}}</ref> 1945. gadā pagastā izveidoja Mežotnes, [[Garozas ciems|Garozas]] un [[Viesturu ciems|Viesturu]] [[ciema padome]]s, bet pagastu 1949. gadā likvidēja. [[Bauskas rajons|Bauskas rajona]] '''Mežotnes ciemam''' 1954. gadā pievienoja likvidēto Garozas ciemu. 1990. gadā ciemu reorganizēja par pagastu. 2009. gadā Mežotnes pagastu kā administratīvo teritoriju iekļāva [[Bauskas novads|Bauskas novadā]].
=== Pieminekļi ===
* Mākslīgās pilsdrupas<ref>[http://mantojums.lv/lv/piemineklu-saraksts/?t=Me%C5%BEotnes+pagasts&region=0&group=1&type=0 Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts]{{Novecojusi saite}}</ref>
* Jumpravmuižas parks ar parka arhitektūru
* [[Mežotnes muiža]]s apbūve
* Piemineklis ''Vecākiem [[Bērzmuiža (Mežotnes pagasts)|Bērzmuižā]]''
* Kapa piemineklis A.F. Zalcmanim
* Jumpravas apmetne
* Kugrēnu apmetne un senkapi
* Biezo senkapi un apmetne
* Mežotnes centra senkapi
* Plūdoņu apmetne
* Svēderu viduslaiku kapsēta
* Krauču apmetne
* Ļūdēnu apmetne
* Diduļu viduslaiku kapsēta

== Iedzīvotāji ==
=== Iedzīvotāju skaita izmaiņas ===
{{iedzīvotāju skaita izmaiņas
| title= Iedzīvotāju skaita izmaiņas
| align = none
| cols = 3
| graph-pos = bottom
|1935|1998
|1967|2338
|1979|2369
|1989|2339
|2000|2011
|2011|1594
|2021|1329
}}
=== Ievērojamas personības ===
* [[Eduards Strautnieks]] (1886–1946), latviešu jurists un sabiedriskais darbinieks

=== Apdzīvotās vietas ===
Lielākās apdzīvotās vietas ir [[Mežotne (ciems)|Mežotne]] (pagasta centrs), [[Ceplis (Mežotnes pagasts)|Ceplis]], [[Garoza (Mežotnes pagasts)|Garoza]], [[Jumprava (Mežotnes pagasts)|Jumprava]], [[Strēlnieki (Mežotnes pagasts)|Strēlnieki]], [[Bērzmuiža (Mežotnes pagasts)|Bērzmuiža]].

== Saimniecība ==
=== Transports ===
{{Nepilnīga nodaļa}}

== Izglītība un kultūra ==
{{Nepilnīga nodaļa}}

== Piezīmes un atsauces ==
{{atsauces}}

{{Latvijas pagasts-aizmetnis}}

{{Bauskas novads}}
{{Navboxes
|title=Vēsturiskā administratīvā piederība
|list1=
{{Bauskas rajons}}
{{Bauskas apriņķis}}
}}

{{DEFAULTSORT:Mezzotnes pagasts}}
[[Kategorija:Zemgale]]
[[Kategorija:Bauskas novada pagasti]]
[[Kategorija:Mežotnes pagasts| ]]