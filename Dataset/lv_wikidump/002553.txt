{{Literatūra}}
'''Dzeja''' jeb '''poēzija''' ({{val-el|ποίησις}}, ''poiēsis'' — 'radīšana') ir [[daiļliteratūra]]s veids, parasti rakstīta saistītā valodā, un tai raksturīgs dalījums rindās, valodas [[ritms|ritmiskums]], subjektīvu pārdzīvojumu paudums, biežs un daudzveidīgs [[māksliniecisks izteiksmes līdzeklis|mākslinieciskās izteiksmes līdzekļu]] un [[retoriska figūra|retorisko figūru]] izmantojums. Dzeja var būt rakstīta gan neatkarīgi, piemēram, kā dzejoļi, gan arī savienojumā ar citiem mākslas izpausmes veidiem, kā [[poētiska drāma|poētiskās drāmas]], [[himna]]s vai [[lirika]].

Būtībā dzeja ir kā [[vārdu spēle]],<ref name="HSW"/> kurā dzejnieks spēlējas ar vārdiem, lai radītu to. No tā izriet, ka dzejnieks ir "vārdu [[mākslinieks]]".<ref name="HSW"/> Daudziem cilvēkiem, kad viņi domā par to, kas ir dzeja, galvenokārt nāk prātā [[liriskā dzeja]].<ref name="HSW2"/>

== Dzejas žanri ==
Pastāv vairāki dzejas žanri, bet ne vienmēr dzejoļus var izdalīt pie konkrētā žanra. Daži dzejoļi var būt arī attiecināmi uz vairākiem žanriem.<ref name="HSW2"/>

[[Stāstījuma dzeja]] izpaužas kā [[stāsts]]. Par piemēru var minēt [[Vilis Plūdons|Viļa Plūdoņa]] dzejoli "[[Eža kažociņš]]". Pie stāstījuma dzejas pieder arī [[episkā dzeja]], kas izceļas ar ļoti garu atstāstījumu par [[varonis|varoņiem]] un [[dievība|dieviem]], piemēram, sengrieķu dzejnieka [[Homērs|Homēra]] darbi "[[Iliāda]]" un "[[Odiseja]]".

Cits žanrs ir [[dramatiskā dzeja]], kas izpaužas, piemēram, [[Viljams Šekspīrs|Viljama Šekspīra]] darbos.

Savukārt [[liriskā dzeja]] ir dzejas žanrs, kas nāk prātā vairumam cilvēku, kad viņi domā par to, kas ir dzeja.<ref name="HSW2"/> Liriskajai dzejai ir raksturīgas [[atskaņa]]s un [[ritms]]. Bieži liriskā dzeja ir par pamatu [[dziesma|dziesmu]] vārdiem.

Ir arī citi žanri, kuros var grupēt dzeju, piemēram, [[prozaiskā dzeja|prozaiskajā dzejā]] un [[satīriskā dzeja|satīriskajā dzejā]].

== Dzejas elementi ==
Dzejas elementi ir [[prosodija]] (nozare, kas pēta dzejoļos esošos [[uzsvars|uzsvarus]], [[pantmērs|pantmērus]] un [[intonācija]]s), [[atskaņa]]s, [[aliterācija]], [[asonanse]], forma un izteiksmes veids.

== Dzejas vēsture ==
Dzejai ir ļoti sena vēsture, lai gan par to joprojām tiek diskutēts. Dzejas pirmās izpausmes tiek saistītas ar [[Senā Grieķija|Seno Grieķiju]], ar laiku, kad dzīvoja [[Aristotelis]]. Šajā laikā dzeja tika izpausta galvenokārt runājot, kā arī parādījās tādi literatūras žanri, kā [[retorika]], [[drāma]], [[dziesma]] un [[komēdija]].<ref name="Malcom"/> Tikai vēlāk dzejā parādījās tāda iezīme kā [[atskaņa]]s, kā arī to sāka mācīties no galvas.<ref name="Kant"/> Sākot ar [[20. gadsimts|20. gadsimta]] vidu dzeja kļuva par fundamentāli radošu mākslas veidu, kurā tiek izmantota [[valoda]].<ref name="Thomas"/>

== Latviešu dzeja ==
{{main|Latviešu dzeja}}

Par latviešu mākslas dzejas aizsākumu tiek uzskatīts [[Juris Alunāns|Jura Alunāna]] 1856. gadā izdotais krājums "[[Dziesmiņas, latviešu valodai pārtulkotas]]". Senākais zināmais dzejolis latviski publicēts jau 1631. gadā.<ref name="dzeja"/>

Starp nozīmīgākajiem latviešu dzejniekiem tiek minēti [[Auseklis (dzejnieks)|Auseklis]], [[Eduards Veidenbaums]], [[Aspazija]], [[Rainis]], [[Kārlis Skalbe]], [[Edvarts Virza]], [[Fricis Bārda]], [[Jānis Sudrabkalns]], [[Aleksandrs Čaks]], [[Eriks Ādamsons]], [[Veronika Strēlerte]], [[Linards Tauns]], [[Gunars Saliņš]], [[Ojārs Vācietis]], [[Vizma Belševica]], [[Imants Ziedonis]] un [[Klāvs Elsbergs]]. Ievērojami mūsdienu dzejnieki ir [[Knuts Skujenieks]], [[Uldis Bērziņš]], [[Jānis Rokpelnis]], [[Amanda Aizpuriete]], [[Inese Zandere]], [[Andris Akmentiņš]] un [[Edvīns Raups]].

== Skatīt arī ==
* [[Dzejoļa analīze]]

== Atsauces ==
{{atsauces|
<ref name="HSW">{{tīmekļa atsauce | url= http://entertainment.howstuffworks.com/arts/literature/poetry.htm | title= How Poetry Works: Introduction to How Poetry Works | publisher= HowStuffWorks | accessdate= 2011-08-10 | language= angliski}}</ref>
<ref name="HSW2">{{tīmekļa atsauce | url= http://entertainment.howstuffworks.com/arts/literature/poetry1.htm | title= How Poetry Works: Types of Poetry | publisher= HowStuffWorks | accessdate= 2011-09-10 | language= angliski}}</ref>
<ref name="Malcom">Heath, Malcolm (ed). Aristotle's ''Poetics''. London, England: Penguin Books, (1997), {{ISBN|0-14-044636-2}}.</ref>
<ref name="Kant">Immanuel Kant (J.H. Bernhard, Trans). ''Critique of Judgment''. Dover (2005).</ref>
<ref name="Thomas">Dylan Thomas. ''Quite Early One Morning''. New York, New York: New Direction Books, reset edition (1968), {{ISBN|0-8112-0208-9}}.</ref>
<ref name="dzeja">Latviešu dzejas sākotne 16. un 17. gadsimtā kultūrvēsturiskos kontekstos. - LU Literatūras, folkloras un mākslas institūts: Rīga, 2017.</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.dzeja.info/ Dzīvā dzeja — dzejoļi no tūkstošiem autoru]


{{Literatūra-aizmetnis}}

{{Dzeja}}

{{autoritatīvā vadība}}

[[Kategorija:Dzeja| ]]