{{Valsts amatpersonas infokaste
| vārds               =Ādolfs Hitlers
| vārds_orģ           =''Adolf Hitler''
| attēls              =Adolf Hitler Berghof-1936.jpg
| amats               =Vācijas [[fīrers]]
| term_sākums         ={{dat|1934|8|2|N}}
| term_beigas         ={{dat|1945|4|30|N}}
| priekštecis         =[[Pauls fon Hindenburgs]]<br />''(kā prezidents)''
| pēctecis            =[[Karls Dēnics]]<br />''(kā prezidents)''
| amats2              =[[Vācijas kanclers]]
| term_sākums2        ={{dat|1933|1|30|N}}
| term_beigas2        ={{dat|1945|4|30|N}}
| priekštecis2        =[[Kurts fon Šleihers]]
| pēctecis2           =[[Jozefs Gebelss]]
| dzim_dati           ={{dat|1889|4|20}}
| dzim_vieta          ={{vieta|Austroungārija|Braunava pie Innas}}
| mir_dati            ={{miršanas datums un vecums|1945|4|30|1889|4|20}}
| mir_vieta           ={{vieta|Vācija|Berlīne}}
| tautība             =līdz [[1925]]. gadam austrietis;<ref> {{de ikona}} [http://www.ns-archiv.de/personen/hitler/oesterreich/staatsbuergerschaft.php Hitlers oficiāli vairs nav austrietis] ([[7. aprīlis]] [[1925]]. gadā) </ref> pēc [[1932]]. gada vācietis
| partija             =[[Nacionālsociālistiskā vācu strādnieku partija]] (NSDAP)
| dzīvesb             =[[Eva Brauna]]<br />''(apprecējās [[1945]]. gada [[29. aprīlis|29. aprīlī]]'')
| profesija           =[[aģitators]], [[aktīvisms|aktīvists]], [[rakstnieks]], [[politiķis]]
| paraksts            =Hitler Signature2.svg
| reliģija            =
}}
'''Ādolfs Hitlers''' ({{val|de|Adolf Hitler}}; dzimis {{dat|1889|4|20}}, miris {{dat|1945|4|30|1889|4|20}}) bija [[Nacionālsociālistiskā vācu strādnieku partija|NSDAP]] līderis, no [[1933]]. līdz [[1945]]. gadam [[Vācijas kanclers]], [[valdības galva]], [[valsts galva]] un [[diktators]].

Vadīja Vāciju laikā, kad tā atguvās no sakāves [[Pirmais pasaules karš|Pirmajā pasaules karā]] un Lielās ekonomiskās krīzes, īsā laikā atjaunoja [[ekonomika|ekonomiku]] un [[karaspēks|karaspēku]], tādējādi ļaujot Vācijai kļūt par vienu no varenākajām un kareivīgākajām [[Eiropa]]s valstīm.

Hitlera centieni izveidot [[Lielvācija|Lielvāciju]], anektējot [[Austrija|Austriju]] un iebrūkot [[Čehoslovākija|Čehoslovākijā]] un [[Polija|Polijā]], bija viens no [[Otrais pasaules karš|Otrā pasaules kara]] izcelšanās iemesliem. [[Totālais karš|Totālā kara]] taktikas izmantošana gan no [[ass valstis|ass valstu]], gan sabiedroto puses noveda pie lielas Eiropas daļas iznīcināšanas. Hitleru bieži min kā atbildīgu par tā laika [[Vācijas rasu politika|Vācijas rasu politiku]], [[holokausts|holokaustu]], kā arī miljonu [[civiliedzīvotāji|civiliedzīvotāju]] [[nāve|nāvi]] un piespiedu pārvietošanu. Lai gan viņš cerēja izveidot tūkstošgadu [[Reihs|Reihu]], savu dzīvi beidza izdarot [[pašnāvība|pašnāvību]] kopā ar savu sievu [[Eva Brauna|Evu Braunu]] bunkurā [[Berlīne|Berlīnē]].

== Dzīvesgājums ==
Dzimis {{dat|1889|4|20||bez}} [[Braunava pie Innas|Braunavā pie Innas]] pie [[Austrija]]s un [[Vācija]]s robežas, kas tolaik ietilpa [[Austroungārija]]s valstī. Hitlera tēvs bija dzimis ārlaulībā un kristīts mātes uzvārdā kā [[Aloizs Hitlers|Aloizs Šiklgrūbers]].

Skolas pirmajās klasēs Hitleram bija labas sekmes, taču tās pasliktinājās 6. klasē, kad viņš mācījās [[Linca]]s reālskolā. Pats Hitlers sapņoja kļūt par [[gleznotājs|gleznotāju]], taču viņa tēvs vēlējās, lai dēls iet viņa pēdās un kļūst par [[ierēdnis|ierēdni]]. {{dat|1903|1|3||bez}} viņa tēvs nomira un 16 gadu vecumā Ādolfs Hitlers pameta skolu un devās uz [[Vīne|Vīni]] ar mērķi kļūt par [[māksla]]s studentu.

1907. un 1908. gadā Hitleru divreiz neuzņēma [[Vīnes Mākslas akadēmija|Vīnes Mākslas akadēmijā]] "talanta trūkuma" dēļ, ko viņš smagi pārdzīvoja. Hitleram ieteica kļūt par [[arhitekts|arhitektu]], jo viņam labi padevās arhitektoniskas [[skice]]s un [[attēls|zīmējumi]].

1913. gadā, 24 gadu vecumā, Hitlers atstāja [[Vīne|Vīni]] un devās uz [[Vācija|Vāciju]]. Sākoties [[Pirmais pasaules karš|Pirmajam pasaules karam]], viņš brīvprātīgi pieteicās dienestam [[Vācijas impērija]]s armijā un tika nosūtīts uz [[Kara fronte|fronti]], kurā  pildīja [[ziņnesis|ziņneša]] pienākumus, aktīvi neiesaistoties [[karš|karadarbībā]]. Viņš uzdienēja līdz [[kaprālis|kaprāļa]] pakāpei (augstāku pakāpi viņš nevarēja saņemt pēc [[reglaments|reglamenta]], jo nebija Vācijas pilsonis) un par varonību kaujas laukā saņēma [[Dzelzs krusts|Dzelzs krustu]]. 1918. gadā viņš saindējās [[gāzu uzbrukums|gāzu uzbrukuma]] laikā un kara beigas sagaidīja [[Pāzevalka]]s [[slimnīca|slimnīcā]].

1919. gadā Hitlers iestājās nelielā [[politiskā partija|politiskā partijā]] ar nosaukumu [[Nacionālsociālistiskā vācu strādnieku partija|Vācu strādnieku partija]]. Tur viņš sevi parādīja kā talantīgu oratoru un ātri vien iekaroja popularitāti. 1921. gadā viņš kļuva par partijas līderi. Partija nomainīja nosaukumu uz [[Nacionālsociālistiskā vācu strādnieku partija]] (NSDAP, {{Val-de|Nationalsozialistische Deutsche Arbeiterpartei}}).

1923. gadā Hitlers neveiksmīgi mēģināja izdarīt [[Valsts apvērsums|valsts apvērsumu]], kas iegāja vēsturē kā [[Alus pučs]]. Viņu tiesāja par [[Valsts nodevība|valsts nodevību]] un viņam piesprieda 5 gadu ieslodzījumu [[Landsbergas cietums|Landsbergas cietumā]], taču vēlāk sodu samazināja un viņu atbrīvoja jau pēc nepilna gada. Ieslodzījuma laikā Hitlers sarakstīja grāmatu "[[Mana cīņa]]".
Hitleram iznākot no [[cietums|cietuma]], viņa [[Politiskā partija|partija]] bija nožēlojamā stāvoklī, un viņam vajadzēja pielikt daudz pūļu, lai to atjaunotu. Par pagrieziena punktu viņa ceļā uz [[vara|varu]] kļuva [[Lielā depresija]], kas aizsākās ar [[Ņujorka]]s fondu [[birža]]s krahu 1929. gadā.

Ar katrām nākamajām [[Reihstāgs (Vācijas impērija)|Reihstāga]] vēlēšanām Hitlera partijas ietekme pieauga un {{dat|1933|1|30||bez}} prezidents [[Pauls fon Hindenburgs]] uzticēja Hitleram veidot Vācijas [[valdība|valdību]]. Drīz vien Hitlers ar dažādiem līdzekļiem palielināja savu varu, līdz kļuva par absolūtu [[diktators|diktatoru]].
[[Attēls:Hitler in Hauptquartier der Oberkomandos der Heeresgruppe Nord in Malnava, Lettland 21 Juli 1941.png|thumb|270px|left|Hitlera apspriede Vērmahta Ziemeļu armijas štābā bijušajā [[Malnavas muiža|Malnavas muižā]] 1941. gada 21. jūlijā.]] 
1939. gada septembrī Hitlera vadītā [[Vācija]]s armija iebruka [[Polija|Polijā]], aizsākot [[Otrais pasaules karš|Otro pasaules karu]].
{{dat|1944|7|20||bez}} Hitlera galvenajā mītnē ''Wolfsschanze'' [[Austrumprūsija|Austrumprūsijā]] pret viņu izdarīja neveiksmīgu atentātu. 
Neilgi pirms kara beigām {{dat|1945|4|30||bez}} Hitlers ar savu sievu [[Eva Brauna|Evu Hitleri]] izdarīja pašnāvību [[Fīrera bunkurs|Fīrera bunkurā]] Berlīnē. [[Padomju Savienība|PSRS]] pārstāvji deklarēja, ka atraduši Hitlera mirstīgās atliekas, kuras atpazina pēc žokļa, taču tiešu pierādījumu tam nav.

== Uzskati ==
Pēc tām fragmentārajām ziņām, kādas ir pieejamas, Hitlers Vīnes periodā daudz lasījis (kā bezdarbniekam viņam bija daudz brīva laika), taču visai haotiski, kas raksturīgi neizglītotiem autodidaktiem: senā Roma, Austrumu reliģijas, joga, okultisms, hipnoze, astroloģija, Karla Maja piedzīvojumu romāni, teozofija, aizrautīgi vācis puslegālus žurnālus un brošūras, ko Vīnē izdeva dažādas visam opozīcijā esošas organizācijas. Lielu ietekmi uz viņa retoriku atstāja antisemītiskas ievirzes izdevums "Ostara", kuru izdeva [[Georgs Lancs]].

Privātajā dzīvē izteikts atturībnieks: [[smēķēšana|nesmēķēja]] ([[Trešais reihs]] ir pirmā [[valsts]], kurā dzima kampaņa par smēķēšanas [[Smēķēšanas ierobežojumi|ierobežošanu]] ar ideju nākotnē šo parādību izskaust pavisam), praktiski nelietoja [[alkohols|alkoholu]], pārliecināts [[Veģetārisms|veģetārietis]].<ref>{{lv ikona}} [http://www.tvnet.lv/sievietem/dzive/79078-hitlers_un_vina_tauta Hitlers un viņa tauta]</ref>

Hitlera domas par sabiedrību šajā laikā izveidojās un tā arī palika diezgan primitīva [[Sociāldarvinisms|sociāldarvinisma]] līmenī, bet viņa uzskati ārpolitikas jomā veidojās stiprā [[ģeopolitika]]s teoriju iespaidā. (Par ģeopolitikas pamatlicējiem uzskata F. Ratcelu un R. Čellenu. Pirmais savus galvenos darbus izdeva jau 19. gadsimta beigās: 1887. gadā "Politiskā ģeogrāfija" un 1891. gadā "Antropoģeogrāfija". Čellena galvenais darbs - "Mūsdienu lielvalstis" - iznāca 1914. gadā. 20. gadsimta sākumā un pirmajos gados pēc kara šīs grāmatas vāciešu nacionāli noskaņotajās aprindās bija visai populāras.) Biogrāfi liecina, ka Hitlers jaunībā ļoti aizrāvies ar ģeopolitiku, tiesa, lasot nevis oriģinālizdevumus, bet gan pārstāstus ģeopolitikas epigoņu brošūrās, kas bija visai izplatītas Vīnē un Minhenē.

Līdz ar rasistiskajām teorijām, Hitlera pasaules uzskata izveidē liela loma bija vācu [[Nacionālisms|nacionālismam]], kas Austrijā strauji pieņēmās spēkā pēc 1907. gada vēlēšanu likuma, kas tā paplašināja vēlētāju loku, ka vācu minoritāte strauji zaudēja savas pozīcijas. Vācu nacionālistus Vīnē tai laikā pārstāvēja [[Panģermānisms|panģermāņu]] partija, kuru vadīja [[Georgs fon Šēnerers]]. Acīmredzot sagrābstītās rasu teoriju druskas un sevis identifikācija ar apspiesto vācu nāciju likās jaunajam Hitleram aktuālas un viņu ietekmēja, citādi viņš visdrīzāk būtu pievienojies sociāldemokrātiem vai komunistu kustībai. Taču "Mein Kampf" viņš raksta: „Visvairāk mani no viņiem attālināja to naidīgā pozīcija attiecībā uz cīņu par vācu gara saglabāšanu un pretīgie centieni panākt slāvu ''biedru'' labvēlību.“

Tā kā [[ebreji]] bija plaši pārstāvēti Eiropas kreiso partiju vadībā, tad Hitlers asociēja ebrejus ar sev naidīgo komunistisko ideoloģiju. Tā, piemēram, sarunā ar [[Nobela prēmija]]s laureātu [[Makss Planks|Maksu Planku]] viņš teicis: "Man nav nekas pret ebrejiem kā tādiem. Diemžēl liela viņu daļa ir komunisti, bet komunisti ir mani ienaidnieki, ar kuriem es cīnos... Tas ir atkarīgs no pašiem ebrejiem - norobežoties no komunistiem. Taču viņi to nedara. Tāpēc man neatliek nekas cits kā cīnīties pret viņiem visiem."

Tas netraucēja Hitleram vēlāk, jau aktīvi darbojoties politikā un pārveidojot ''Vācu strādnieku partiju'' par ''Nacionālsociālistisko vācu strādnieku partiju'' ([[Nacionālsociālistiskā vācu strādnieku partija|NSDAP]]), aktīvi meklēt rūpnieku un baņķieru (no kuriem liela daļa bija ebreji) finansiālo atbalstu. Viņš bija visai biežs viesis Minhenes fabrikantu Behšteinu ģimenē, saņēma finansiālu palīdzību no Bavārijas izdevējiem Hanfštengliem ([[Ernsts Hanfštengls]] vienu brīdi pat bija NSDAP preses sekretārs, Hitlera tuvs draugs, 30. gados emigrēja uz [[Amerikas Savienotās Valstis|ASV]], kur kara gados bija [[Baltais nams|Baltajā namā]] konsultants nacisma jautājumos).

Caurskatot Hitlera 30. gadu runas, nekur neredz kādu konsekvenci, bija tikai divi pamatlozungi: ''antikomunisms'' un ''vispasaules ebreju sazvērestība'', kas tika mainīti atkarībā no situācijas. Viņš gan idejās, gan valsts pārvaldē visu laiku improvizēja, atkarībā no laika, vietas, apstākļiem un auditorijas. "Mein Kampf" viņš ne tikai nerūpējās par grāmatas satura loģiku, bet arī par to, lai viņa izteikumi vienā lappusē nebūtu pretrunā ar izteikumiem citā lappusē. Lai pievilinātu strādnieku masu, nācās izmantot antikapitālistiskus lozungus; vidusslānim (skolotājiem, ierēdņiem, amatniekiem, sīktirgotājiem), kuri krīzes gados visai spēcīgi izjuta ebreju konkurenci, imponēja antisemītisms; uzņēmējiem patika tēzes par nacionālā kapitāla attīstību un ārvalstu kapitāla ietekmes samazināšanu. Tie, kas lepojās ar savu izcelsmi, pieķērās aristokrātisma slavinājumiem šajā darbā, strādnieki priecājās par atbalstu "sabiedrības sāls — darbaļaužu" interesēm, nacionālisti bija sajūsmā par klajo nacionālismu, itālieši citēja fašisma virsnacionālajai kopībai veltītās rindas, uzņēmēji un baņķieri ar gandarījumu pievērsa uzmanību Hitlera uzslavām "radošajam kapitālam". Katrs varēja atrast sev, ko vēlējās.

Par galveno nacisma ideoloģijā Hitlers izvirzīja tēzi: "rase pāri visam!" "Humānistisko pasaules uzskatu šodien uzvar asiņu un rases izpratne." Tā kā par "kungu rasi" tika postulēti ģermāņi, bet "[[Indoeiropieši|indoģermāņu rases]]" centrs ir Vācija, tad tai esot tiesības pretendēt uz īpašu lomu pasaulē. Augstākajai rasei vienmēr ir taisnība attiecībā pret zemāku rasi. "Augstākā rase pilda zināmu vēsturisko misiju, pakļaujot citu rasu apdzīvotās teritorijas un vēstures gaitā iznīcinot šīs rases kā nepilnvērtīgas. Turpretim, ja augstākā rase aizmirsīs savu pienākumu, izvairīsies no savas misijas, tad tā pati tiks iznīcināta. ... Vienā jautājumā es esmu ciets un auksts kā ledus - ja vācu tauta par savu pastāvēšanu nav gatava cīnīties līdz galam, lai tā pazūd no zemes virsas."

== Bibliogrāfija ==
* Hitlers Ā. [[Mana Cīņa]]. - Vizītkarte, Rīga, 1995. {{ISBN|9986-670-00-4}}
* Meļņikovs D., L.Čornaja, Noziedznieks numur 1. - Rīga, 1985.
* Duhanovs M., Nacisms 1919-1933., - Rīga, 1989.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{kastes sākums}}
{{s-amati}}
{{Amatu secība | pirms = [[Antons Drekslers]] | virsraksts = [[Nacionālsociālistiskā vācu strādnieku partija|NSDAP līderis]] | periods=[[1921]]—[[1945]] | pēc = neviens}}
{{Amatu secība | pirms = [[Francs Pfeifers fon Solomons]] | virsraksts = [[Sturmabteilung|SA līderis]] | periods=[[1930]]—[[1945]] | pēc = neviens}}
{{Amatu secība | pirms = [[Kurts fon Šleihers]] | virsraksts = [[Vācijas kanclers]] | periods=[[1933]]—[[1945]] | pēc = [[Jozefs Gebelss]]}}
{{Amatu secība | pirms = [[Pauls fon Hindenburgs]] (kā prezidents) | virsraksts = [[Fīrers|Vācijas ''fīrers'']] | periods=[[1934]]—[[1945]] | pēc = [[Karls Dēnics]] (kā prezidents)}}
{{kastes beigas}}

{{Gada cilvēks (Time) 1927–1950}}
{{autoritatīvā vadība}}
{{DEFAULTSORT:Hitlers, Adolfs}}

[[Kategorija:1889. gadā dzimušie]]
[[Kategorija:1945. gadā mirušie]]
[[Kategorija:Augšaustrijā dzimušie]]
[[Kategorija:Ādolfs Hitlers| ]]
[[Kategorija:NSDAP biedri]]
[[Kategorija:Otrais pasaules karš]]
[[Kategorija:Vācijas kancleri]]
[[Kategorija:Vācijas prezidenti]]
[[Kategorija:Veģetārieši]]
[[Kategorija:Austroungārijas cilvēki]]
[[Kategorija:Pašnāvību veikušie politiķi]]
[[Kategorija:Diktatori]]