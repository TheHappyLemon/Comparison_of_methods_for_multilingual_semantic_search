{{Citas nozīmes|ķīmisko elementu|Bors (nozīmju atdalīšana)|Bors}}
{{Elementa infokaste
|                 tips = pusmetāls
|      kārtas skaitlis = 5
|             1. čaula = 2
|             2. čaula = 3
|              simbols = B
|             atommasa = 10,811
|   valences elektroni = [He] 2s<sup>2</sup>2p<sup>1</sup>
|       tabulas attēls = [[Attēls:B-TableImage.svg|250px]]
|               attēls = [[Attēls:Boron.jpg|150px]]<br />Kristālisks bors
|  oksidēšanas pakāpes = +4, '''+3''', +2, +1
|  elektronegativitāte = 2,04
|              blīvums = 2460
|  kušanas temperatūra = 2349 K (2076&nbsp;°C)
| viršanas temperatūra = 4200 K (3927&nbsp;°C)
}}
'''Bors''' ir [[ķīmiskais elements]] ar simbolu '''B''' un atomskaitli 5. Bors dabā ir sastopams galvenokārt [[borskābe]]s H<sub>3</sub>BO<sub>3</sub> [[sāļi|sāļu]] veidā, pazīstamākais šāds sāls ir nātrija tetraborāta dekahidrāts ([[nātrija tetraborāts]] ar 10 ūdens molekulām) Na<sub>2</sub>B<sub>4</sub>O<sub>7</sub>·10H<sub>2</sub>O (boraks). Tīrā veidā bors ir cieta kristāliska viela. Boram ir iespējamas vairākas [[alotropija|alotropiskās]] formas. Amorfais bors ir brūns pulveris, kristāliskais bors ir cieta, melna, kristāliska viela. [[Bora nitrīds]] (BN) ir viena no cietākajām pazīstamajām vielām. Savienojumos bors parasti ir trīsvērtīgs.

== Īpašības ==
[[reducēšanās|Reducējot]] bora savienojumus, parasti iegūst amorfo boru. [[kristāls|Kristāliskajam]] boram ir iespējamas vairākas kristāliskās formas. Izplatītākās ir alfa un beta [[trigonālā singonija|trigonālās]] formas, un [[tetragonālā singonija|tetragonālā]] forma.

Kristāliskais bors laiž cauri [[infrasarkanais starojums|infrasarkano starojumu]]. Kristāliskajam boram zemās temperatūrās ir diezgan maza [[elektrovadītspēja]], bet tā palielinās, paaugstinot temparatūru.

Bors ir [[elektrofils]], jo tam ir daudz neaizpildītu [[orbitāle|orbitāļu]]. Daudzi bora savienojumi ir [[Lūisa skābe]]s, tie iesaistās reakcijās ar savienojumiem, kas satur daudz elektronu ([[nukleofils|nukleofiliem]]). Šādas reakcijas ir raksturīgas organiskajiem savienojumiem. Bors ir arī nemetāls ar vismazāko [[elektronegativitāte|elektronegativitāti]], tāpēc reakcijās tas parasti [[oksidēšanās|oksidējas]] (zaudē elektronus). Bors, tāpat kā [[ogleklis]], spēj veidot stabilas [[kovalentā saite|kovalentās saites]]. [[Ogļūdeņraži]]em analogie [[borūdeņraži]] (borāni) gan ir mazāk stabili. Tos dažreiz lieto [[ķīmiskā raķešdegviela|raķešdegvielām]].

== Savienojumi ==
Nozīmīgākie bora savienojumi ir:
* [[Boraks]] - nātrija tetraborāta dekahidrāts Na<sub>2</sub>B<sub>4</sub>O<sub>7</sub>·10H<sub>2</sub>O. Viena no galvenajām bora un citu bora savienojumu izejvielām. To lieto arī par korozijas inhibitoru.
* Nātrija tetraborāta pentahidrāts Na<sub>2</sub>B<sub>4</sub>O<sub>7</sub>·5H<sub>2</sub>O. Viena no galvenajām borsilikātu [[stikls|stikla]] un nātrija perborātu balinātāju izejvielām.
* [[Borskābe]] H<sub>3</sub>BO<sub>3</sub> - lieto par izejvielu dažu sastāvu borsilikātu stikliem (ar samazinātu sārmu saturu), kā arī medicīnā. Borskābi lieto arī, lai samazinātu kokvilnas audumu degamību. Borskābi lieto arī uz novusa galdiem, lai mazinātu to berzi.
* [[Bora nitrīds]] BN. Tam ir vairākas alotropiskās formas. Viena no tām pēc struktūras ir analoga [[dimants|dimantam]] ([[borazons]]). Tā ir viena no cietākajām pazīstamajām vielām un to lieto par abrazīvu. Lai arī tas ir mīkstāks par dimantu, tam ir labāka karstumizturība.

Boru un tā savienojumus lieto arī pirotehnikā, jo bors iekrāso liesmu zaļā krāsā; koksnes konservantiem, jo tie ir mazāk toksiski kā hroma savienojumi un ogļu darva; par leģējošo elementu [[pusvadītājs|pusvadītāju]] ražošanā (p tipa pusvadītājiem); [[izotops|izotopu]] <sup>10</sup>B lieto, lai strauji apturētu [[kodolreaktors|kodolreaktorus]] avārijas situācijās, jo šis izotops labi absorbē [[neitrons|neitronus]] un nobremzē [[kodolreakcija]]s.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]