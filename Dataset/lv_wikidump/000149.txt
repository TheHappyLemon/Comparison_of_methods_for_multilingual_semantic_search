{{Elementa infokaste
|                 tips = pārejas metāls
|      kārtas skaitlis = 26
|             1. čaula = 2
|             2. čaula = 8
|             3. čaula = 14
|             4. čaula = 2
|              simbols = Fe
|             atommasa = 55,845
|   valences elektroni = [Ar]3d<sup>6</sup>4s<sup>2</sup>
|       tabulas attēls = [[Attēls:Fe-TableImage.svg|250px]]
|               attēls = [[Attēls:Iron electrolytic and 1cm3 cube.jpg|200px]]&nbsp;&nbsp;&nbsp;&nbsp;[[Attēls:Ironpowder on magnet.JPG|170px]]<br />Elektrolītiski attīrītas dzelzs paraugi un 1 cm<sup>3</sup> kubiņš; dzelzs pulveris magnētiskajā laukā
|  oksidēšanas pakāpes = +6, +4, '''+3''', '''+2''', 0, −2
|  elektronegativitāte = 1,83
|              blīvums = 7874
|  kušanas temperatūra = 1811 K (1538&nbsp;°C)
| viršanas temperatūra = 3134 K (2861&nbsp;°C)
}}
'''Dzelzs''' ir [[ķīmiskais elements]] ar simbolu '''Fe''' un atomskaitli 26. Dzelzs ir 8. grupas 4. perioda [[metāls]].

Tipisks dzelzs [[atoms]] sver 56 reizes vairāk nekā tipisks [[ūdeņradis|ūdeņraža]] atoms. Dzelzs ir ļoti izplatīts metāls, un to uzskata par desmito visizplatītāko elementu Visumā. Dzelzs ir svarīgākā [[Zeme]]s sastāvdaļa (34,6% masas) un kopā ar [[niķelis|niķeli]] atrodas galvenokārt tās kodolā. [[Zemes garoza|Zemes garozā]] dzelzs ir otrais izplatītākais metāls aiz [[alumīnijs|alumīnija]]. Dzelzs ir [[feromagnētisms|feromagnētisks]] metāls un dabā ir sastopama galvenokārt savienojumu veidā, lai gan retumis atrodami dabiski tīrradņi, kā arī kosmiskas izcelsmes [[meteorīts|meteorītu]] dzelzs. Ir sastopamas [[oksīds|oksīdu]], [[sulfīdi|sulfīdu]] un [[karbonāti|karbonātu]] [[dzelzsrūda]]s; lielāko daļu dzelzs parasti iegūst no oksīdu rūdām. Savienojumos dzelzs visbiežāk ir divvērtīga (reducētā forma) vai trīsvērtīga (oksidētā forma).

== Atrašanās dabā ==

Dzelzs tīrradņi, kas izveidojušies, [[magma]]i atdziestot, sastopami reti ([[Grenlande|Grenlandē]] ([[Disko sala|Disko salā]]), [[Francija|Francijā]], [[Vācija|Vācijā]]). Taču dzelzs pēc elementu izplatības Zemes garozā ieņem 4. vietu (aiz [[skābeklis|skābekļa]], [[silīcijs|silīcija]] un [[alumīnijs|alumīnija]]), jo tā veido daudzus minerālus un iežus. Svarīgākie no tiem ir [[magnetīts]] (magnētiskā dzelzsrūda), [[hematīts]] (sarkanā dzelzsrūda), [[limonīts]] (brūnā dzelzsrūda), [[siderīts]] (dzelzs špats), [[pirīts]] (dzelzs kolčedāns), [[arsenopirīts]] (arsēna kolčedāns). Dzelzi satur arī parastais [[māls]].

Bagātākās dzelzsrūdu atradnes ir [[Urāli|Urālos]] ([[Magņitogorska]]), [[Ukraina|Ukrainā]] [[Krivijriha]]s baseinā, [[Kerčas pussala|Kerčas pussalā]], [[Kurska]]s rajonā ([[Kurskas magnētiskā anomālija]]), [[Zviedrija|Zviedrijā]], [[Norvēģija|Norvēģijā]], Francijā, [[Polija|Polijā]], [[Austrija|Austrijā]], kā arī [[Ziemeļāfrika|Ziemeļāfrikā]] ([[Atlass (kalni)|Atlasa kalnos]]), [[Amerikas Savienotās Valstis|ASV]] ([[Augšezers|Augšezera]] rajonā).

Uzskata, ka Zemes kodolā dzelzs masas daļa ir 90% (10% sastāda niķelis un [[kobalts]]).

Dzelzij ir liela nozīme dzīvajā dabā. Pieauguša cilvēka organisms satur 4—5 g Fe, ap 70% no tās ietilpst [[hemoglobīns|hemoglobīnā]], kas pārnes skābekli no elpošanas orgāniem uz [[audi]]em. Dzelzs trūkums organismā izraisa [[anēmija|anēmiju]] jeb mazasinību. No uztura vislabāk uzsūcas tā dzelzs, kas ir [[hēms|hēma]] sastāvā (hēms ir hemoglobīna molekulas neolbaltumvielu daļa), tādēļ [[gaļa]] ir labākais dzelzs avots. Divvērtīgā dzelzs uzsūcas labāk par trīsvērtīgo. Veselam vīrietim nepieciešams ap 10 mg dzelzs dienā, sievietei — ap 15 mg.<ref>Zigurds Zariņš, Lolita Neimane, Edgars Bodnieks. ''Uztura mācība''. Rīga : LU Akadēmiskais apgāds, 2015, 160. lpp. {{ISBN|978-9984-45-932-5}}</ref>

== Iegūšana ==

Ķīmiski tīru dzelzi iegūst vai nu dzelzs [[sāļi|sāļu]] ūdens šķīdumu [[elektrolīze|elektrolīzē]], vai termiski sadalot [[dzelzs pentakarbonils|dzelzs pentakarbonilu]].

Rūpniecībā dzelzi iegūst galvenokārt dažādu dzelzs un oglekļa sakausējumu — [[čuguns|čuguna]] un [[tērauds|tērauda]] veidā, reducējot bagātināto dzelzsrūdu dzelzs oksīdus ar koksa [[ogleklis|oglekli]], proti, [[oglekļa monoksīds|oglekļa oksīdu]] vai [[metāns|metānu]]:

:Fe<sub>2</sub>O<sub>3</sub> + 3 CO → 2 Fe + 3 CO<sub>2</sub>

== Īpašības ==

Dzelzs ir sudrabbalts, plastisks, viegli kaļams un velmējams metāls. Tīra dzelzs ir mīkstāka par [[zelts|zeltu]] un [[sudrabs|sudrabu]], bet cietāka par alumīniju. Dzelzs fizikālās un mehāniskās īpašības būtiski ietekmē dažādi piemaisījumi. Tā, piemēram, čuguns, kurā oglekļa un dažādu citu piemaisījumu masas daļa ir 1,7—6,67%, parastajos apstākļos nav kaļams.

Dzelzij piemīt magnētiskas īpašības.

Dzelzs ir vidēji aktīvs metāls, taču ķīmiski tīra, kompakta dzelzs parastajos apstākļos ir izturīga pret sausa gaisa un tīra ūdens iedarbību. Dzelzs, kas satur nedaudz piemaisījumu, reaģē ar [[zemes atmosfēra|gaisā]] esošo skābekli un ūdens tvaikiem. Irdenā [[rūsa]]s kārtiņa dzelzi neaizsargā no tālākās gaisa iedarbības. Sausā gaisā un jo sevišķi paaugstinātā temperatūrā (apmēram 500 grādi) uz dzelzs virsmas veidojas dzelzs oksīda aizsargslānis, kas metālu tomēr nedaudz pasargā no apkārtējās vides iedarbības.

Svaigs dzelzs pulveris ir [[pirofors]]. Laboratorijā piroforo dzelzi ērti iegūt, karsējot [[dzelzs oksalāts|dzelzs oksalāta]] [[kristālhidrāts|kristālhidrātu]] termoizturīgā [[mēģene|mēģenē]]. Ja piroforās dzelzs pulveri izkaisa gaisā, tas reaģē ar skābekli, veidojot kvēlojošu dzirksteļu spietu.<ref>Valdis Drinks. ''456 eksperimenti ķīmijā''. Rīga : Zvaigzne ABC, 1995, 262. lpp. {{ISBN|978-9984-560-83-0}}</ref>

Sakarsēta kompakta dzelzs gaisā oksidējas pakāpeniski, veidojot melnas dzelzs oksīda plāksnītes. Tīrā skābeklī dzelzs [[stieple]] dzirksteļojot sadeg. Paaugstinātā temperatūrā dzelzs reaģē ar gandrīz visiem [[nemetāli]]em, veidojot dažāda sastāva [[binārais savienojums|bināros savienojumus]]. Dzelzs savienojumi ar [[sērs|sēru]] un [[fosfors|fosforu]] negatīvi ietekmē tērauda un citu sakausējumu īpašības.

Parastos apstākļos dzelzs reaģē ar atšķaidītām [[skābe|skābēm]], veidojot dzelzs sāļus. Saskaņā ar metālu elektroķīmisko spriegumu rindu dzelzs aizvieto mazāk aktīvus metālus to sāļu šķīdumos. Sakarsēta līdz sarkankvēlei, dzelzs reaģē ar ūdens tvaiku. Ar [[sārmi]]em dzelzs nereaģē.

== Izmantošana ==

Dzelzs mūsdienās ir svarīgākais metāls, jo dzelzs un tās sakausējumi ([[melnie metāli]]) veido aptuveni 95% no [[metalurģija]]s produkcijas. Melnās metalurģijas pamatā ir čuguna (ķeta) un oglekļa tērauda ražošana. No oglekļa tērauda iegūst leģētos tēraudus, kurus iedala mazleģētos (piedevas līdz 2,5%), vidēji leģētos (piedevas 2,5—15%) un augstleģētos (piedevas > 15%) tēraudos. Leģētos tēraudus savukārt iedala speciālajos tēraudos: 
* cietajos tēraudos (12% Mn, 15 — 18% Cr);
* instrumentu tēraudos (15 — 18% W, Cr, V, Mo);
* nerūsošajos un termiski izturīgajos tēraudos (aptuveni 12% Cr, Ni, Si, Al); uz to izstrādājumu virsmas veidojas blīva oksīda aizsargkārtiņa.

Tīru vai oglekļa tēraudu ar mazu C saturu (0,04% C) izmanto laboratoriju praksē, kā arī par katalizatoru neorganisko un organisko vielu sintēzēs.

== Skatīt arī ==

* [[Čuguns]]
* [[Tērauds]]

== Literatūra ==

* N. Ahmetovs. Neorganiskā ķīmija, Rīga, "Zvaigzne", 1978, 584. — 596. lpp.

== Atsauces ==
{{commonscat|Iron|Dzelzs}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]