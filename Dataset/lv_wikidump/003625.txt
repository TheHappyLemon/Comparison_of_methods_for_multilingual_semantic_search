{{Papildu atsauces+}}
[[Attēls:Processed_SAM_thorr.jpg|thumb|250px|Tors ar Mjelniru (18. gadsimta islandiešu manuskipts)]]
[[Attēls:A thorshammer mjölnir be22.jpg|thumb|right|Moderns Mjelnirs]]
'''Mjelnirs''' ({{val|non|Mjöllnir}}) [[skandināvu mitoloģija|skandināvu mitoloģijā]] ir dieva [[Tors (mitoloģija)|Tora]] kaujas veseris vai [[āmurs]]. Mests tas vienmēr trāpa mērķī un pēcāk atgriežas pie metēja.<ref>{{Grāmatas atsauce |author=Ilze Vjatere |title=Mitoloģijas vārdnīca |year=2004 |publisher=[[Avots (izdevniecība)|Avots]] |location=Rīga |isbn=978-9-98-475736-0 |page=219}}</ref> Mjelnirs ir nozīmīgākais Tora atribūts. Milži bieži to cenšas nolaupīt vai panākt, kad Tors viņu zemēs ierodas bez tā.

Mjelnirs darināts vai nu no [[akmens]] (senākajā tradīcijā) vai [[dzelzs]] ([[Jaunākā Eda|Jaunākajā Edā]], kur aprakstīts, ka to darinājuši [[cvergi]]).

== Mīti ==

=== Mjelnira radīšana ===

Par Mjelnira radīšanu ir dažādi [[Mīts|mīti]], taču vispazīstamākā versija saistīta ar [[Loki]], kurš dodas pie rūķiem, kuri dieviem radījuši brīnišķīgus priekšmetus: [[Odins|Odina]] šķēpu [[Gungnirs|Gungniru]], [[Freija]]s salokāmo kuģi [[Skidbladnirs|Skidbladniru]], [[Siva]]s matus. Loki ar Eitri un viņa brāli Broku sader, ka viņi nespēj uztaisīt tikpat nenovērtējamus priekšmetus kā [[Ivaldi]] dēli (ķīlā viņš liek savu galvu).

Eitri [[ēze|ēzē]] ieliek cūkas ādu un liek brālim pūst, līdz Eitri atnāks un to izņems ārā. Brokam rokā iekož muša, taču viņš turpina pūst. Atgriežas Eitri un no ēzes izņem [[Freirs|Freira]] [[Zelts|zelta]] mežakuili [[Gullinbursti]]. Pēc tam Eitri ēzē ieliek zeltu un atkal liek brālim pūst. Šoreiz muša Brokam iekož kaklā, turklāt vēl divreiz stiprāk, taču viņš turpina pūst. Atnācis Eitri no ēzes izņem [[Draupnirs|Draupniru]], Odina [[Gredzens|gredzenu]]. Tad Eitri ēzē ieliek dzelzi un atkal liek Brokam pūst. Šoreiz muša Brokam iekož acs plakstiņā, un viņš uz īsu brīdi pārtrauc pūst, lai mušu nosistu. Eitri no ēzes izņem Mjelniru, kura rokturis ir mazliet īsāks, nekā Eitri to bija vēlējies (dažkārt Mjelnirs attēlots arī ar saliektu rokturi).

Eitri un Broks derībās uzvar, taču Loki galvu nevar nocirst, jo derībās nav teikts, ka viņi drīkst ievainot kaklu.

=== Mjelnira nolaupīšana ===

Daudzi mīti saistīti ar Mjelnira nolaupīšanu. Vienā no tiem milzis [[Trims]] Toram Mjelniru nolaupa un pretī pieprasa dievieti Freiju. Loki ierosina pārģērbt Toru par Freiju, lai viņš tādā izskatā dotos pie Trima. Mielastā par godu kāzām Trims dodas pie līgavas un ieliek viņai Mjelniru klēpī; šajā brīdī Tors norauj masku un milzi nogalina.

== Atsauces ==
{{atsauces}}

{{Skandināvu mitoloģija2}}

[[Kategorija:Priekšmeti skandināvu mitoloģijā]]