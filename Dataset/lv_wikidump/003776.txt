{{Citas nozīmes|rakstnieku|Nabokovs|Nabokovs}}
{{Rakstnieka infokaste
|        platums = 
|          vārds = Vladimirs Nabokovs
|     vārds_orig = ''Владимир Набоков''
|         attēls = Nabokov book cover.jpg
|     att_izmērs = 200px
|  att_nosaukums = 
|     dz_dat_alt = {{dat VS|{{dat|1899|4|22}}|{{dat||4|10}}}}
| dz_gads = 1899
| dz_mēnesis = 4
| dz_diena = 22
| dz_vieta = [[Sanktpēterburga]], {{flaga|Krievija}} [[Krievijas Impērija]]
| m_dat_alt =
| m_gads = 1977
| m_mēnesis = 7
| m_diena = 2
| m_vieta = [[Montrē]], {{CHE}}
| dzīves_vieta = 
| pilsonība = 
| tautība = [[krievi|krievs]]
| dzimums = 
| vecāki = 
| brāļi =
| māsas =
| dzīvesbiedrs = 
| bērni =
| paraksts = 
| pseidonīms =
| nodarbošanās = rakstnieks, pasniedzējs
|rakstīšanas valoda = [[krievu valoda]]<br />[[angļu valoda]]
| periods =
| žanri =
| temati =
| lit virzieni = [[modernisms]], [[postmodernisms]]
|slavenākie darbi =
| ietekmējies = [[Andrejs Belijs]], [[Antons Čehovs]], [[Francs Kafka]], [[Gistavs Flobērs]], [[Nikolajs Gogolis]], [[Edgars Alans Po]], [[Marsels Prusts]], [[Tomass Mains Rīds]], [[Ļevs Tolstojs]], [[Roberts Luiss Stīvensons]]
| ietekmējis = [[Martins Emiss]], [[Maikls Šeibons]], [[Dons Delillo]], [[Džefrijs Eigenidis]], [[Džumpa Lahiri]], [[Tomass Pinčons]], [[Salmans Rušdi]], [[Zedija Smita]], [[Džons Apdaiks]], [[Džons Benvils]], [[Havjērs Mariass]], [[Ričards Rortijs]]
| alma_mater =
| apbalvojumi =
| piezīmes = 
| kategorijas = 
}}

'''Vladimirs Nabokovs''' ({{val|ru|Владимир Владимирович Набоков}}, {{val|en|Vladimir Nabokov}}, dzimis {{dat VS|{{dat|1899|4|22}}|{{dat||4|10}}}}, miris {{dat|1977|7|2}}) bija [[krievi|krievu]] un [[Amerikas Savienotās Valstis|amerikāņu]]<ref>{{Tīmekļa atsauce|url=http://www.britannica.com/EBchecked/topic/401299/Vladimir-Nabokov|title=Vladimir Nabokov|publisher=Encyclopædia Britannica}}</ref> [[rakstnieks]], [[dzejnieks]], tulkotājs un literatūrkritiķis. Dzimis [[Sanktpēterburga|Sanktpēterburgā]], [[Krievijas Impērija|Krievijas Impērijā]], bet lielāko dzīves daļu nodzīvoja emigrācijā.

Vladimirs Nabokovs savos darbos līdz augstai meistarībai izkopa gan dzimto [[krievu valoda|krievu]], gan [[angļu valoda|angļu valodu]], ko zināja kopš bērnības, un ko pieņēma kā savu pēc došanās emigrācijā uz [[Amerikas Savienotās Valstis|ASV]] (Rietumu pasaulē viņš kļuva pazīstams ar [[angļu valoda|angļu valodā]] rakstītajiem romāniem). Jāatzīmē rakstnieka neparasti spilgtā stilistika un izteiksmes līdzekļi. Pasaules ievērību Nabokovam atnesa 1955. gadā publicētais romāns "[[Lolita (romāns)|Lolita]]", kurā atklāta [[pedofilija]]s tēma.

Nabokova prozai raksturīgas gan tradicionālā [[reālisms|reālisma]], gan [[modernisms|modernisma]] iezīmes, piemēram, [[parodija]], rotaļāšanās ar valodu, [[reminiscense]]s un slēpti citāti. Nabokovs bijis radikāli kritiski noskaņots pret [[marksisms|marksismu]] un [[Zigmunds Freids|freidismu]].

Rakstnieks dzimis krievu politiķa [[Vladimirs Nabokovs (politiķis)|Vladimira Nabokova]] ģimenē, 1919. gadā emigrēja no [[Krievija]]s. Viņš dzīvoja [[Kembridža|Kembridžā]], [[Berlīne|Berlīnē]], [[Parīze|Parīzē]], no 1940. gada — [[Amerikas Savienotās Valstis|ASV]] (1945. gadā kļuva par ASV pilsoni), bet no 1960. gada — [[Šveice|Šveicē]].

== Biogrāfija ==
Vladimirs Nabokovs dzimis [[Sanktpēterburga|Sanktpēterburgā]] senā, pazīstamā un bagātā aristokrātu ģimenē. Viņa vecvectēvs bija pazīstams ceļotājs, vectēvs bija justīcijas ministrs, bet tēvs — pirmās [[Krievijas impērijas Valsts dome]]s loceklis. Vladimirs ieguva teicamu izglītību.

Sanktpēterburgā Vladimirs publicēja pirmos divus dzejas krājumus (1914. un 1918. gadā), bet 20 gadu vecumā (1919. gadā) kopā ar ģimeni emigrēja no Krievijas. Par bērnību Nabokovs atsaucās kā par laimīgāko posmu mūžā. Došanās projām no dzimtenes viņam bija smaga emocionāla trauma, kas deva spēcīgu radošu impulsu viņa tālākai daiļradei. Varbūt tieši šī apstākļa dēļ viņš kļuva par pārliecinātu [[kosmopolīts|kosmopolītu]] un izteicās, ka tautiskajai piederībai nav nekādas nozīmes.

Uzsācis studijas [[Kembridžas Universitāte|Kembridžas Universitātē]] [[Anglija|Anglijā]], viņš, paralēli literatūras studijām, nodarbojās arī ar [[entomoloģija|entomoloģiju]] (zinātni par kukaiņiem), pētījumus šajā nozarē viņš veica visa turpmākā mūža garumā un tika uzskatīts par ekspertu [[tauriņi|tauriņu]] jomā. 1922. gadā Nabokovs ieguva bakalaura grādu slāvu un romāņu valodniecībā. Tas, ka viņš kopš bērnības brīvi pārvaldīja ne tikai krievu, bet arī angļu un [[franču valoda]]s, Nabokovam lietišķi noderēja studiju laikā, kā arī literārajā un zinātniskajā darbā.

1922. gadā apmetās [[Berlīne|Berlīnē]], bet 1937. gadā [[Francija|Francijā]], Nabokovs publicēja savas poēmas, lugas, stāstus un romānus ar pseidonīmu V. Sirins. 1940. gadā viņš kopā ar sievu un dēlu pārcēlās uz ASV, sāka rakstīt angliski un publicēties ar īsto uzvārdu. 1945. gadā rakstnieks ieguva ASV pilsonību. Dzīvodams ASV līdz 1959. gadam, paralēli rakstnieka darbam Nabokovs strādāja par pasniedzēju dažādās universitātēs.

Vispasaules ievērību rakstnieks ieguva ar 1955. gadā publicēto romānu "[[Lolita (romāns)|Lolita]]", ko uzrakstīja angliski un vēlāk pats pārtulkoja krievu valodā. Tā kā grāmatā aizskarta "aizliegtā tēma" — seksuālas attiecības ar nepilngadīgo, autoram radās nopietnas grūtības ar izdošanu. Pirmo reizi darbs tika publicēts 1955. gadā [[Parīze|Parīzē]] un tikai 1958. gadā — ASV. Grāmata uzreiz izraisīja sensāciju, izsauca neviennozīmīgas kritikas atsauksmes un kļuva par bestselleru. Viena no grāmatas būtiskām īpatnībām ir tā, ka autors neizvirza morālos kritērijus un ideālus, bet ļauj to darīt lasītājam pašam. Šis ir viens no iemesliem, kāpēc kritiķi uzskata, ka Nabokovs izgājis ārpus krievu literatūras tradīcijām. Romāns "Lolita" tika ekranizēts 1962. gadā. Filmas "[[Lolita (filma)|Lolita]]" režisors bija [[Stenlijs Kubriks]]. Nabokovs bija filmas scenārija autors un tika nominēts [[Amerikas Kinoakadēmijas balva]]i par [[Labākais adaptētais scenārijs (Amerikas Kinoakadēmijas balva)|labāko adaptēto scenāriju]].

Paralēli "Lolitas" rakstīšanai Nabokovs tulkoja angliski [[Aleksandrs Puškins|A. Puškina]] "[[Jevgeņijs Oņegins|Jevgeņiju Oņeginu]]" (no 1950. līdz 1957. gadam, izdots 1964. gadā) un sarakstīja tam plašus komentārus. Tāpat viņš ir tulkojis senkrievu eposu "[[Teiksma par Igora kauju]]" un [[Fjodors Tjutčevs|F. Tjutčeva]] dzeju.

Būdams principiāls individuālists, Nabokovs ironiski attiecās pret jebkādiem masu psiholoģijas pētījumiem un globālām idejām (marksismu, freidismu u.c.). Kaut arī viņš noliedza [[Zigmunds Freids|Z. Freida]] idejas, rodas iespaids, ka savos sižetu un varoņu uzvedības un pārdzīvojumu psiholoģiskajos izklāstos Nabokovs atrodas diezgan tuvu [[psihoanalīze]]i un izmanto tās metodes.

1959. gadā Nabokovs pārstāja nodarboties ar akadēmisko darbu, pārcēlās uz Šveici un pilnīgi pievērsās literatūrai. Mira 1977. gada 2. jūlijā 78 gadu vecumā.

== Pazīstamākie darbi ==
* "Kalnu ceļš" (''Горний путь'', 1923), dzejas krājums
* "Mašeņka" (''Машенька'', 1926), pirmais Nabokova romāns
* "Kungs, dāma, kalps" (''Король, дама, валет'', 1928), romāns
* "[[Lužina aizsardzība]]" (''Защита Лужина'' 1930, latv. 1989) [R.: Liesma, 1989. 222 lpp.], romāns
* "Kamera obskūra" (''Камера обскура'', 1932), romāns
* "Varoņdarbs" (''Подвиг'', 1933), romāns
* "Izmisums" (''Отчаяние'', 1936), romāns
* "Uzaicinājums uz nāvessodu" (''Приглашение на казнь'', 1938), romāns — [[antiutopija]] * "Dieva dāvana" (''Дар'', 1938), romāns
* "Sebastjana Naita patiesā dzīve" (''The Real Life of Sebastian Knight'', 1941), pirmais Nabokova romāns angliski
* "Nikolajs Gogolis" (''Николай Гоголь'', 1944), eseju krājums
* "Ārlaulības zīmē dzimušie" (''Bend Sinister'', 1947), pirmais Nabokova darbs ASV
* "Citi krasti" (''Другие берега'', 1954), [[autobiogrāfija|autobiogrāfisks]] romāns
* "[[Lolita (romāns)|Lolita]]" (1955, autora tulkojums krieviski 1967, latviski 1992, tulkots no krievu izdevuma), pazīstamākais Nabokova romāns. 1962. gadā romānu [[Lolita (filma)|ekranizēja]] režisors [[Stenlijs Kubriks]], scenāriju uzrakstīja pats Nabokovs. Jaunāks ekranizējums ir režisora [[Adrians Lains|Adriana Laina]] filma (1997).
* "[[Pnins]]" (''Pnin'', 1957), romāns
* "Blāvā uguns" (''Pale Fire'', 1962), romāns
* "Runā, atmiņa!" (''Speak Memory. An Autobiography Revisited'', 1966), [[memuāri]]
* "Ada" (''Ada or Ardor: A Family Chronicle'', 1969), romāns
* "Caurspīdīgās lietas" (''Transparent Things'', 1972), romāns
* "Krievu skaistule un citi stāsti" (''A Russian Beauty and Other Stories'', 1973), stāstu krājums
* "Noteikti viedokļi" (''Strong Opinions'', 1973), intervijas, vēstules
* "Paraugieties uz arlekīniem!" (''Look at the Harlequins!'', 1974)
* "Lauras oriģināls" (''The Original of Laura''), nepabeigts, pagaidām nepublicēts romāns. Rakstnieka mantinieki, pretēji rakstnieka gribai, kurš licis to iznīcināt, 2008. gadā deklarēja, ka to publicēs

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.libraries.psu.edu/nabokov/zembla.htm "Zembla" (V. Nabokovam veltīta lapa)] {{Webarchive|url=https://web.archive.org/web/20201112034640/http://www.libraries.psu.edu/nabokov/zembla.htm |date={{dat|2020|11|12||bez}} }} {{en ikona}}
* [http://nabokov.niv.ru/ V. Nabokovam veltīta lapa] {{ru ikona}}
{{Aktieru ārējās saites}}
* [http://pdb.dieschwalbe.de/search.jsp?expression=A='Nabokov'%20and%20FIRSTNAME='Vladimir' V. Nabokova šaha kompozīcijas vietnē PDB-Server]

{{autoritatīvā vadība}}

{{DEFAULTSORT:Nabokovs, Vladimirs}}
[[Kategorija:Sanktpēterburgā dzimušie]]
[[Kategorija:Amerikāņu rakstnieki]]
[[Kategorija:Amerikāņu dzejnieki]]
[[Kategorija:Krievu dzejnieki]]
[[Kategorija:Krievu rakstnieki]]
[[Kategorija:Krievu dramaturgi]]
[[Kategorija:ASV dramaturgi]]
[[Kategorija:Literatūras kritiķi]]
[[Kategorija:Tulkotāji]]
[[Kategorija:Entomoloģija]]
[[Kategorija:Angļu valodā rakstošie]]
[[Kategorija:Krievu valodā rakstošie]]
[[Kategorija:Šaha problēmisti]]