{{Apdzīvotas vietas infokaste
 | name                     = Kluža-Napoka
 | official_name              = ''Cluj-Napoca''
 | settlement_type          = pilsēta
 | image_skyline            = {{Attēlu montāža
  |color=#ffffff
  | photo1a = Cluj Biserica Sfântul Mihail.jpg 
  | photo2a = Teatrul National din Cluj-Napoca.jpg
  | photo2b = Bastionul Croitorilor, Cluj Napoca.JPG
  | photo3a = 2011-Piata-IMG 4485.jpg
  | photo3b = Cluj Arena night.jpg
  | spacing = 2
  | border = 0
  | size = 266
  | position = center
}}
 | pushpin_map              = Rumānija
 | pushpin_label_position   = <!-- left/right -->
 | latd  = 46 | latm  = 46 | lats  =  | latNS  = N
 | longd = 23 | longm = 35 | longs =  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Rumānija}}'''
 | subdivision_type1        = Žudecs
 | subdivision_name1        = [[Klužas žudecs]]
 | established_title        = Dibināta
 | established_date         = 1213. gadā
 | seat_type                = 
 | seat                     = 
 | area_total_km2           = 179.5
 | elevation_m              = 340
 | population_total         = 324576
 | population_as_of         = 2011
 | population_density_km2   = auto
 | website                  = {{URL|http://www.clujnapoca.ro/ }}
 | footnotes                = 
}}
'''Kluža-Napoka''' ({{val|ro|Cluj-Napoca}}) ir pilsēta [[Rumānija]]s ziemeļrietumos, [[Transilvānija|Transilvānijā]], pie [[Somešula Mika|Mazās Somešulas]] upes. Rumānijas ceturtā lielākā pilsēta (pēc [[Bukareste]]s, [[Timišoara]]s un [[Jasi|Jašiem]]) un lielākā pilsēta Transilvānijā. Pilsēta veidojusies [[rumāņi|rumāņu]], [[ungāri|ungāru]] un [[vācieši|vācu]] kultūru mijiedarbībā.

== Vēsture ==
Pēc tam, kad laikā no 101. līdz 106. gadam [[Romas impērija]] iekaroja [[Dākija|Dākiju]], imperators [[Trajāns]] (valdīja 98-117) šeit nodibināja leģiona apmetni '''Napoku''' (''Napoca''). Imperators [[Adriāns]] (117—138) piešķīra apmetnei [[municipija]]s tiesības, nosaucot to par ''Municipium Aelium Hadrianum Napoca''. Imperatoram [[Marks Aurēlijs|Markam Aurēlijam]] (161—180) izdevās saglabāt kontroli pār Napoku Markomāņu karu laikā (166—180), pēc uzvaras karā viņš šeit nodibināja romiešu koloniju. Napoka kļuva par vienu no Porolisumas Dākijas (''Dacia Porolissensis'') provinces centriem un [[prokurators|prokuratora]] rezidenci. Pēc 238. gada barbaru cilšu nepārtraukto militāro uzbrukumu dēļ imperators Aureliāns (270—275) bija spiests atvilkt karaspēku un kolonistus pāri Donavai un atteikties no provinces. Pēc [[Lielā tautu staigāšana|Lielās tautu staigāšanas]] Napokas vārds vairs netika pieminēts.
[[Attēls:Cluj by Joris Hoefnagel, 1617 (v2).jpg|thumb|300px|Transilvānijas galvenās pilsētas Klužas (Klaudiopoles, Kološvāras jeb Klauzenburgas), attēls 1617. gadā (Georg Houfnagel).]]
10. gadsimtā šo apgabalu iekaroja ungāru klejotāju ciltis, kopš 1075. gada to dēvēja par Transilvāniju (latīņu ''terra ultra silvam'', ungāru ''Erdély'' — burtiski, "Zeme aiz meža"), bet 1241. gadā [[mongoļi]] nopostīja vietējo ungāru cietoksni ar latīņu nosaukumu ''Castrum Clus''. 1272. gadā [[Ungārija]]s karalis [[Ištvāns V]] aicināja vācu kolonistus (Transilvānijā sauktus par sakšiem) dibināt pilsētu, kurai jau 1270. gadā viņš piešķīra pilsētas tiesības. Pilsēta šajā laikā bija pazīstama ar nosaukumu '''Klauzenburga''' (vācu: ''Klausenburg'', latīņu: ''Claudiopolis'') un piederēja pie septiņu vācu pilsētu savienības (vācu: ''Siebenbürgen'').

1405. gadā Kluža kļuva par [[brīvpilsēta|brīvpilsētu]]. 1443. gadā Klužā piedzima vēlākais Ungārijas un Bohēmijas karalis Māķāšs Huņadi jeb Korvins (1458—1490). 1541. gadā pilsēta iekļāvās [[Transilvānija|Transilvānijas hercogistē]]. Kaut arī valsts politiskais centrs bija [[Alba Julija]], Klauzenburga bija Transilvānijas lielākā pilsēta. Pilsētā dzīvoja vācu un ungāru iedzīvotāji.

18. gadsimtā Kluža kļuva par ungāru kultūras centru. 1791. gadā šeit sāka iznākt pirmā ungāru avīze, bet 1792. gadā nodibinājās ungāru teātra trupa. No 1790. gada līdz 1867. gadam Kluža bija Transilvānijas lielhercogistes galvaspilsēta. [[1848. gada revolūcija]]s laikā pilsētu ieņēma ungāru spēki [[Juzefs Bems|Juzefa Bema]] vadībā. Pēc [[1867. gada kompromiss|1867. gada kompromisa]] Kluža iekļāvās [[Ungārija]]s sastāvā.

Pēc [[Pirmais pasaules karš|Pirmā pasaules kara]] Transilvāniju piešķīra [[Rumānija]]i. [[Otrais pasaules karš|Otrā pasaules kara]] laikā, pamatojoties uz [[Vīnes arbitrāžas|Vīnes arbitrāžām]], Klužu iekļāva Ungārijā, tomēr 1944. gadā pilsētu ieņēma [[Padomju Savienība|PSRS]] un [[Rumānija|rumāņu]] spēki, un 1947. gadā to atkal piešķīra Rumānijai.

1974. gadā pilsētu pārsauca par Klužu-Napoku, pievienojot seno romiešu nosaukumu.

== Kultūras un vēstures pieminekļi ==
* Svētā Miķeļa baznīca (''Biserica Sfântul Mihail'') — 14. gadsimtā dibināta gotiska baznīca pilsētas centrā;
* Klužā-Napokā dzimušā ungāru karaļa Mateja Korvina jeb [[Māķāšs Huņadi|Māķāša Huņadi]] piemineklis (''Statuia lui Matia Corvin'') pie Svētā Miķeļa baznīcas;
* Rumāņu ortodoksās baznīcas katedrāle (''Catedrala Ortodoxă — Catedrala Adormirea Maicii Domnului'') — 1933. gadā celta katedrāle jauktā renesanses un Bizantijas arhitektūras stilā;
* Operas nams (''Opera Naţională Română din Cluj-Napoca'') — neobaroka stila celtne (1906);
* Iuliu Maniu iela, saukta arī par "spoguļu ielu" (''strada oglindă'') — viena no centrālajām ielām, kas savieno seno Svētā Miķeļa baznīcu ar jaunāko ortodokso katedrāli, apbūve 19./20. gadsimtā mijas eklektisma stilā;
* Mateja Korvina māja (''Casa Matei Corvin'')- māja, kurā dzimis ķēniņš Māķāšs (1443—1490);
* Banfi pils (''Palatul Bánffy'') — 1774.-1775. gadā celta ungāru augstmaņu dzimtas Banfi rezidence baroka stilā, mūsdienās kultūrvēsturiskais muzejs
* Transilvānijas vēstures muzejs (''Muzeul Național de Istorie a Transilvaniei'', Constantin Daicoviciu nr. 2) — muzejs 1859. gadā iekārtots bijušajā Petrečeviču-Horvātu dzimtas pilī;
* Drēbnieku bastions (''Bastionul Croitorilor'') — pilsētas nocietinājumu sienas paliekas;
* Universitātes botāniskais dārzs (1923);
* Rumāņu grieķu-katoļu (uniātu) katedrāle — agrākā Minorītu baznīca;
* Centrālā kapsēta ar Transilvānijas dižciltīgo dzimtu kapličām.

== Cilvēki ==
Klužā-Napokā dzimuši:

* [[Jānošs Bojai]] (''Bolyai János'') (1802—1860) — matemātiķis
* [[Māķāšs Huņadi]] (''Hunyadi Mátyás'') (1443—1490) — [[Ungārija]]s karalis
* [[Abrahams Valds]] (''Abraham Wald'') (1902—1950) — matemātiķis

== Galerija ==
<gallery>
Attēls:Kvár SztMihály.jpg|Svētā Miķeļa baznīca (14. gadsimts) ar neogotisku torni (19. gadsimts)
Attēls:Matia Corvin Statue nov 2010.jpg|[[Māķāšs Huņadi|Māķāša Huņadi]] piemineklis pie Sv. Miķeļa baznīcas

Attēls:Cluj-Napoca Romanian Opera.jpg|Operas nams (1906)
Attēls:CJROmaniustreet.jpg|Iuliu Maniu iela (19./20. gadsimta mija)
Attēls:Matei Corvin house Cluj-Napoca.jpg|Mateja Korvina māja (15. gadsimts)
Attēls:Bánffy Palace in Kluj-Napoca.PNG|Baroka stila Banfi pils (1774-1775)
Attēls:ClujMuzeulIstorie.jpg|Transilvānijas vēstures muzejs (1859)
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Rumānijas pilsētas]]