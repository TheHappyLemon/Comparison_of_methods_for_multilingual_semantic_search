[[Attēls:Carbonado.jpg|thumb|200px|Karbonādo minerāla gabaliņš.]]

'''Karbonādo''' ('''melnais dimants''') ir [[minerāls|minerāla]] — [[dimants|dimanta]] variācija. Pastāv versija, ka tas veidojas kosmosā, [[starpzvaigžņu vide|starpzvaigžņu telpā]]. Karbonādo ir dabīgs [[polikristāls|polikristālisks]] dimants, kurs uz [[Zeme]]s atrasts [[aluviāls|aluviālajos]] nogulumos.

Karbonādo ir melnā krāsā, porains. Atšķirībā no citiem polikristāliskajiem dimantiem, karbonādo nesatur [[mantija (ģeoloģija)|mantijas]] ieslēgumus. <!-- un tā oglekļa izotopa vērtība ir ļoti zema --> Karbonādo atšķirībā no parastā dimanta ir raksturīga spēcīga [[luminiscence]] ([[fotoluminiscence]] un [[katodluminiscence]]), ko izraisa [[slāpeklis|slāpekļa]] piejaukums un [[kristāliskais režģis|kristāliskā režģa]] tukšumi. Pētījumi norāda, ka karbonādo veidošanās sākumposmā ir saturējis radioaktīvus piejaukumus, kuri ir sadalījušies.

== Atradnes ==
* [[Centrālāfrikas Republika]], Ubangui
* [[Brazīlija]], [[Matugrosu]] — vieta, kur karbonādo atklāts pirmoreiz 1840. gados. Šeit karbonādo satur daudz [[zelts|zelta]] un [[sudrabs|sudraba]] un citu metālu [[sakausējums|sakausējumus]].<ref>http://www.turnstone.ca/diamond2.htm Turnstone Geological Services Limited</ref>
* [[Venecuēla]]
* [[Austrālija]], [[Rietumaustrālija]]

[[Krievija|Krievijā]], [[Sahas Republika|Sahas Republikā]] atrasts radniecīgs dimanta paveids — [[jakutīts]].

== Izcelsme ==
Karbonādo izcelsme agrāk izraisīja speciālistu diskusijas, taču nesenos pētījumos [[2006. gads|2006]]. gadā tā izcelsme ir noskaidrota. Saskaņā ar ''Case Western Reserve University''<ref>{{Tīmekļa atsauce |url=http://www.fiu.edu/~jgara002/research%20statement/carbonado/carbonado-infrared.htm |title=Infrared Absorption Investigations Confirm the Extraterrestrial Origin of Carbonado-Diamonds |access-date={{dat|2007|07|30||bez}} |archiveurl=https://web.archive.org/web/20070809204752/http://www.fiu.edu/~jgara002/research%20statement/carbonado/carbonado-infrared.htm |archivedate={{dat|2007|08|09||bez}} }}</ref> un Floridas Starptautiskās universitātes<ref>Garai et al. 2006 Astrophysical Journal Letters, vol 653, pp L153-L156</ref> (abas universitātes atrodas [[Amerikas Savienotās Valstis|ASV]]) speciālistu pētījumiem uz [[Zeme]]s atrodamie karbonādo ir veidojušies ārpus Zemes, kosmiskajā telpā. Par to liecina [[slāpeklis|slāpekļa]] un [[ūdeņradis|ūdeņraža]] piemaisījumi, kas savukārt liecina, ka karbonādo veidojies ar ūdeņradī bagātā starpzvaigžņu telpā — tātad ārpus [[Saules sistēma]]s, visdrīzāk netālu no [[oglekļa zvaigznes|oglekļa zvaigznēm]]. Uz Zemes tie nonākuši ar [[meteorīts|meteorītiem]]. Pastāv iespēja, ka karbonādo ir veidojies [[supernova|supernovu]] sprādzienos.

Agrāk bija izvirzītas vairākas hipotēzes:
# Tieša organiskā [[ogleklis|oglekļa]] pārveidošanās ļoti augsta spiediena apstākļos (piem. Zemes dziļākajos slāņos)
# Šoka [[metamorfisms]], ko izraisījis [[meteorīts|meteorīta]] trieciens
# Radiācijas ietekmēts dimanta veidošanās process, ko ietekmējusi [[urāns (elements)|urāna]] un [[torijs|torija]] radioaktīvā sadalīšanās.

Katrai no šīm hipotēzēm bija savas nepilnības. Pirmās hipotēzes gadījumā karbonādo būtu atrodams visā pasaulē. Meteorītu triecieni rada citu oglekļa minerālu — [[lonsdaleīts|lonsdaleītu]], kas kristalizējas [[heksagonālā singonija|heksagonālajā singonijā]], savukārt karbonādo nepiemīt heksagonālā singonija. Savukārt radioaktīvajam sadalīšanās procesam ir pārāk maza enerģija, lai radītu karbonādo kristālus, kuru diametrs sasniedz 500 mikrometrus.

Karbonādo izmanto juvelierrūpniecībā kā dekoratīvu akmeni un ietvaru.

== Atsauces ==
{{atsauces}}

[[Kategorija:Minerālu paveidi]]
[[Kategorija:Dārgakmeņi]]