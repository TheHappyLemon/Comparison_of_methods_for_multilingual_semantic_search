{{Citas nozīmes|baltu tautu|Kurši (nozīmju atdalīšana)|kurši}}
[[Attēls:Sena Kursa 13.gs..jpg|thumb|Senās Kursas karte 13. gadsimtā.]]
{{Latvijas vēsture}}
'''Kurši''' ({{val|lt|kuršiai}}), agrāk arī '''kūri''' ({{val|la|chori, curones}}), bija [[balti|baltu]] cilts, kas ieplūda [[latvieši|latviešu]] un lietuviešu tautās. Pirms [[Ziemeļu krusta kari|Ziemeļu krusta karu]] sākuma kurši apdzīvoja mūsdienu Kurzemes lielāko daļu, kur izveidojās [[Kursa (valsts)|Kursa]], un Lietuvas ziemeļrietumus, kur tie vēlāk saplūda ar [[žemaiši]]em.<ref>[http://www.liis.lv/latval/Valoda/Teksts/4nodalja/citati/10.htm Kursa, Kurzeme latviešu klasiskajās tautu lietās] {{Webarchive|url=https://web.archive.org/web/20111008202553/http://www.liis.lv/latval/Valoda/Teksts/4nodalja/citati/10.htm |date={{dat|2011|10|08||bez}} }} {{lv ikona}}</ref> 10.gs. iekarojot Kurzemes pussalas ziemeļus, kurši pakļāva šeit dzīvojošos somugrus.

== Vēsture ==
Senajos un viduslaikos kurši bija pazīstami kā drosmīgi jūrasbraucēji un kareivji. Kuršu kuģi sauca par [[kurēns|kurēnu]]. Kurši bija iesaistīti daudzos karos un aliansēs ar zviedru, dāņu un islandiešu [[vikingi]]em. Senie avoti, tostarp [[Rimberts|Rimberta]] "[[Svētā Anskara dzīve]]", [[Latviešu Indriķa hronika]], [[Livonijas Atskaņu hronika]], [[Egila sāgas]] un [[Saksis Gramatiķis|Sakša Gramatiķa]] "[[Gesta Danorum]]", apraksta kuršus kā jūrasbraucējus un kareivjus.<ref>{{Cite web|url=http://www.liis.lv/kultvest/kultura/latvija/kullat1/teksts1.htm|title=Kultūra Latvijas teritorijā aizvēstures periodā|archive-url=https://web.archive.org/web/20120402070949/http://www.liis.lv/kultvest/kultura/latvija/kullat1/teksts1.htm|archive-date=2012-04-02|access-date=}}</ref><ref>{{Cite book|title=Vita Ansgarii|author=Rimbert}}</ref><ref>{{Cite book|title=Livländische Reimchronik|author=}}</ref><ref>{{Cite book|title=Egils Saga|author=}}</ref><ref>{{Cite book|title=Gesta Danorum|author=Saxo Grammaticus}}</ref>

Ap 1080. gadu hronists [[Brēmenes Ādams]] par kuršiem rakstījis:
<blockquote>
"... vēl tālāk ir citas salas, kas pakļautas zviedru virskundzībai. Vislielākā no tām saucas par Kurzemi (''Churland''), tā atrodas astoņu dienu ceļojuma attālumā. Tās iedzīvotāji ir ļoti nežēlīgi, un visas citas ciltis no tiem vairās, jo tie pārāk nodevušies elku dievībai. Tur ir ļoti daudz zelta un vislabākie zirgi. Visas viņu mājas ir pilnas ar priesteriem, pareģiem un burvjiem, [kuri pat ietērpti mūku apģērbā]. No visas pasaules tur nāk prasīt atbildes, visvairāk no Spānijas un Grieķijas. Esam pārliecināti, ka tā sala, kas minēta “[[Svētā Anskara dzīve|Sv.Ansgara dzīvē]]”, pieder kuršiem un maksā šai laikā meslus zviedriem. Tagad tur uzcelta baznīca ar kāda tirgotāja pūlēm, kuru uz to pamudināja [[Dānijas karaļi|dāņu ķēniņa]] daudzās dāvanas. Pats ķēniņš, kas priekā un uzticībā paļaujas Dievam, visu to man pastāstīja."<ref>{{Tīmekļa atsauce |url=http://www.historia.lv/alfabets/A/AD/adams_no_bremen/text/fragm_latv.htm |title=Gesta Hammaburgensis Ecclesiae Pontificum. |access-date={{dat|2013|04|21||bez}} |archiveurl=https://web.archive.org/web/20080317051249/http://www.historia.lv/alfabets/A/AD/adams_no_bremen/text/fragm_latv.htm |archivedate={{dat|2008|03|17||bez}} }}</ref><ref>[http://hbar.phys.msu.ru/gorm/chrons/bremen.htm#descrip Gesta Hammaburgensis Ecclesiae Pontificum. DESCRIPTIO INSULARUM AQUILONIS. Capitulum 16.] {{Webarchive|url=https://web.archive.org/web/20071223000039/http://hbar.phys.msu.ru/gorm/chrons/bremen.htm#descrip |date={{dat|2007|12|23||bez}} }}: ''Sunt et aliae interius, quae subiacent imperio Sueonum, quarum vel maxima est illa quae Churland dicitur; iter habet octo dierum; gens crudelissima propter nimium ydolatriae cultum fugitur ab omnibus; aurum ibi plurimum, equi optimi. Divinis, auguribus atque nigromanticis omnes domus plenae sunt, qui etiam vestitu monachico induti sunt. A toto orbe ibi responsa petuntur, maxime ab Hispanis et Graecis. Hanc insulam credimus in Vita sancti Ansgarii Chori nominatam, quam tunc Sueones tributo subiecerunt. Una ibi nunc facta est ecclesia cuiusdam studio negotiatoris, quem rex Danorum multis ad hoc illexit muneribus. Ipse rex gaudens in Domino recitavit mihi hanc cantilenam.'' (latīniski)</ref>
</blockquote>

[[Attēls:Livonija 16. gs.jpg|thumbnail|left|Kuršu (CVRETES) apdzīvotā teritorija [[Livonijas karš|Livonijas kara]] laikā.]]
Vēl tagad daudzās vietās Eiropā, gar Baltijas jūras piekrasti, sastopami vietvārdi un ielu nosaukumi, kas saistās ar kuršiem. [[Snorri Sturlusons|Snorri Sturlusona]] ap 1225. gadu sarakstītajā „[[Heimskringla]]” minēts, ka dāņi lūdzās: „Dievs, sargi mūs no kuršiem!” Iespējams, arī kurši bija starp [[pagāni]]em, kas [[1187]]. gada augustā uzbruka un nopostīja [[Svēlande]]s pirmo galvaspilsētu [[Sigtuna|Sigtunu]] un nogalināja [[Upsāla]]s bīskapu Johannu.<ref>[http://www.diena.lv/arhivs/kursi-sirotaji-tirgotaji-vai-vikingi-13432911 Kurši — sirotāji, tirgotāji vai vikingi] [[Andris Šnē]], [[Diena]], 2008. gada 4. aprīlis {{lv ikona}}</ref>

Kuršu pilskalni bija izvietoti vairākus kilometrus iekšzemē, lai nodrošinātu aizsardzību iebrukumiem no jūras puses un parasti atradās to upju krastos, kas nodrošināja piekrastes un iekšzemes tirdzniecību.

13. gadsimtā kurši cīnījās [[Livonijas krusta kari|Livonijas krusta karos]], veidojot aliansi ar [[zemgaļi]]em un kopīgi uzbrūkot Rīgai 1228. gadā. Līdz 13. gadsimta vidum kuršu armija sastāvēja no viegli bruņotiem kareivjiem, kas cīnījās ar šķēpiem, vairogiem, cīņas nažiem un cirvjiem, kā arī šāvējiem un smagi bruņotiem karavīriem ar zobenu, bruņukreklu, vairogu un platmalu cirvi. 

1230. un 1253. gadu Kursas dalīšanas līgumos minētas piecas kuršu valstis. 
# [[Lamekins|Lamekina]] valsts, kas dalījās [[Ventava|Ventavā]] (''Wynda''), [[Bandava|Bandavā]] ar centru Kuldīgā, [[Piemare|Piemarē]], kurā atradās [[Grobiņa|Jūrpils]] (''Saeborg'');
# [[Zeme starp Skrundu un Zemgali]] (''terra inter Scrunden et Semigalliam''); 
# [[Duvzare]] ar centru [[Impilte]]s pilskalnā; 
# [[Ceklis]] (''Ceclis'') ar centru [[Apūle|Apūlē]];
# [[Megava]] (''Megowe'') un [[Pilsāts]].

Kurši bija viena no pēdējām baltu tautām, kas pieņēma [[kristietība|kristietību]]. Vienkāršajā tautā pagānu rituāli notika līdz pat [[19. gadsimts|19. gadsimtam]].

== Etnonīms ==
[[Attēls:Kurzemes iedzīvotāju tērps 1747.jpg|thumbnail|left|Kurzemes iedzīvotāju tērps 1747. gada kartes attēlā.]]
[[Attēls:Куршский дом.JPG|thumbnail|Dižciltīga kurša nama rekonstrukcija [[Lielvārde|Lielvārdē]]]]
Kuršu un [[prūši|prūšu]] [[etnonīms|etnonīmi]], iespējams, nav cēlušies no [[hidronīms|hidronīmiem]]. Baltists [[Volfgangs Šmids]] ierosina etimoloģiskos sastatījumus ar [[Latīņu valoda|latīņu]] ''currene, cursus, cursarius'' un [[itāliešu valoda|itāļu]] ''corsaro''. Sakne ''kurš < kurs'' (''s > š'' pēc ''r''). Šī interesantā hipotēze tiek pamatota ar ziņām par kuršu izveicību uz jūras un uzbrukumiem krasta apmetnēm. Tādējādi kurši apzīmētu [[Baltijas jūra]]s pirātus gluži kā ''cursarius'' [[Vidusjūra]]s. To apstiprina deverbālas izcelsmes lietvārdi, kas vēl atrodami [[lietuviešu valoda]]s izloksnēs, piemēram, [[žemaišu dialekts|žemaišu]] ''kuršas'' 'āķis, ķeksis': liet. ''kúrti'' 'celt; kurt', latv. ''kurt'' 'aizdedzināt'. Iespējams, ka kuršu nosaukuma attīstība bijusi mazliet citādāka, gan joprojām par pamatu ņemot latīņu vārdu ''cursāre'' (braukāt šurpu turpu). Tādējādi senākais kuršu nosaukums latīņu valodā varēja būt ''cursārae'' vai ''corsārae'' (korsāri — tie, kas braukā šurpu turpu), vēlāk vārds saīsināts līdz ''cursae/corsae''. Latviskojot latīņu vārdu tika iegūts vārds ''kursai'', kas arī uzskatāms par senāko kuršu tautas nosaukumu latviešu/[[kuršu valoda|kuršu valodā]], kā pēdas joprojām ir saglabājušas daudzos vietvārdos un uzvārdos kā ''Kursīši'', ''kursenieki'' utt. Tā kā kuršiem bija cieši sakari ar [[zviedri]]em, [[zviedru valoda]]s ietekmē vārds mainīts uz ''kuršai'', jo zviedri burtkopu ''rs'' izrunā kā ''rš''. Šis vārds arī aizgūts lietuviešu valodā un likts par pamatu latviešu formai ''kurši''. Tā kā kuršiem blakus dzīvoja [[Līvi|lībieši]], tad lībiešu valodas iespaidā radās otra forma ''kūr(a)i'', no kā arī iespējams [[Kurzeme]]s nosaukums — Kūr(u)-zeme vai Kurs(u)-zeme un latīņu vārdi ''cūrōnes'' (kurši, kūri) un ''Cūrlandia'' (Kurzeme), no kā arī angliskie nosaukumi ''Curonian'' (kuršu-) un ''Curland'' (Kurzeme). Tāpat kā [[līvi]]em, [[leti]]em u.c. arī kuršiem bija savi pašnosaukumi, un maz ticams, ka tas būtu cēlies tik sarežģītā veidā.{{nepieciešama atsauce}}

Zviedru sāgās kurši pieminēti kā ''Cori'' un ''Chori''.

== Valoda ==
{{main|Kuršu valoda}}
[[Kuršu valoda]] bija [[baltu valodas|baltu valoda]], kas izzuda 15.—16. gadsimtā.<ref>[http://termini.lza.lv/term.php?term=kur%C5%A1u%20valoda&list=kur%C5%A1u%20valoda&lang=LV Akadēmiskā terminu datubāze — kuršu valoda] {{lv ikona}}</ref> Kuršu valodā atrodamas dažas leksikas īpatnības, kas tai kopīgas tikai ar [[Senprūšu valoda|prūšu valodu]], tāpēc mūsdienās pastāv uzskats, ka kuršu valoda ir viens no baltu perifērajiem dialektiem, kas piederējis [[Rietumbalti|rietumbaltu]] grupai.<ref>[http://www2.la.lv/lat/latvijas_avize/jaunakaja_numura/?doc=50337 Kad vecie kurši ne tikai dziedāja]{{Novecojusi saite}} {{lv ikona}}</ref> Pateicoties ilgstošajiem sakariem ar kaimiņiem, kuršu valoda kļuvusi tuvāka austrumbaltiem. Vēlāk latviešu un lietuviešu valodas asimilēja kuršu valodu, bet liecības par kuršu valodu saglabājušās latviešu valodā un nedaudz arī žemaišu izloksnēs.

Raksturīga kuršu vietvārdu īpatnība ir izskaņa -s, -us, vai -is, kā piemēram vietvārdos [[Pilsāts]], [[Impiltis]], [[Saldus]], [[Mosedis]], Skoudas ([[Skoda]]), Grobins (tagadējā [[Grobiņa]]), Anbotens ([[Embūtes pagasts|Embūte]]), iespējams, arī [[Tukums]], [[Cēsis]] (kā Kurzemes vendu dibināta vieta).

[[Kuršu kāpa|Kuršu kāpu]] iedzīvotāji [[kursenieki|kursinieki]] runāja īpašā kuršu kāpu dialektā. [[Kursenieki]], sākot ar [[16. gadsimts|16. gadsimtu]], izceļoja no Latvijas laikā, kad Kurzemes hercogs bija Prūsijas hercogam ieķīlājis Grobiņas apriņķi. Viņu valoda ir izveidojusies, senajai kuršu valodai sajaucoties ar latviešu valodu, un tajā saskatāma spēcīga lietuviešu un [[vācu valoda]]s ietekme.

== Fiziskais tips ==
Maz ziņu par 9.—12. gadsimta kuršu antropoloģisko tipu, jo šajā laikā kā galvenais apbedīšanas veids kuršu apdzīvotajā teritorijā bija nostiprinājusies [[kremācija]]. Pēc vēlākiem datiem antropologi pieņem, ka kuršiem varētu būt mezokrāns eiropeīdais antropoloģiskais tips ar vidēji platu seju. Šāds pats antropoloģiskais tips novērojams daļai [[latgaļi|latgaļu]] un citiem [[austrumbalti]]em, kuri dzīvojuši [[Daugava]]s un [[Dņepra]]s augštecē, tagadējos [[Vitebskas apgabals|Vitebskas]], [[Tveras apgabals|Tveras]] un [[Smoļenskas apgabals|Smoļenskas apgabalos]].

== Kuršu zemes 13. gadsimtā ==
* [[Bandava]] jeb ''Bandowe'' (tagad daļēji [[Dienvidkurzemes novads]], [[Kuldīgas novads]])
* [[Duvzare]] jeb ''Powsare'' (tagad daļēji [[Dienvidkurzemes novads]] un pierobežas zemes Lietuvā)
* [[Ceklis]] jeb ''Ceclis'' (tagad [[Žemaitija]]s zemes uz rietumiem no Ventas upes)
* [[Megava]] jeb ''Megowa'' (tagad [[Palanga]]s apkārtne)
* [[Piemare]] jeb ''Bihavelanc'' (tagad [[Dienvidkurzemes novads]])
* [[Pilsāts]] jeb ''Pilsaten'' (tagad [[Klaipēda]]s apkārtne)
* [[Vanema]] jeb ''Wanneman'' (tagad [[Talsu novads]], daļēji [[Ventspils novads]], [[Tukuma novads]])
* [[Ventava]] jeb ''Wende'' (tagad [[Ventspils novads]], daļēji [[Kuldīgas novads]])
* [[Zeme starp Skrundu un Zemgali]] (tagad [[Saldus novads]])

== Skatīt arī ==
* [[Miera Kursa]]
* [[Kuršu ķoniņi]]
* [[Kuršu valoda]]
* [[Kurzemes un Zemgales hercogiste]]
* [[Kurzemes bīskapija]]
* [[Kurzeme]]

== Atsauces un piezīmes ==
{{atsauces}}

== Literatūra ==
* Jānis Asaris „Kurši senatnē = Couronians in antiquity”. — Latvijas Nacionālais Vēstures Muzejs, Rīga 2008. {{ISBN|9984747174}}
* Benno Ābers „Kuršu brīvības grāmata”. — Senatne un Māksla № 4, 1937.

== Ārējās saites ==
* [https://www.diena.lv/raksts/pasaule/krievija/kursi-sirotaji-tirgotaji-vai-vikingi-13432911 Kurši — sirotāji, tirgotāji vai vikingi] [[Andris Šnē]], [[Diena]], 2008. gada 4. aprīlis {{lv ikona}}
* [https://web.archive.org/web/20110927075802/http://www.historia.lv/alfabets/A/AI/aizvesture/raksti/shnee.htm Šnē Andris. Senlatvijas valstiskums: vai viens no mītiem?]
* [https://web.archive.org/web/20140318195808/http://vimeo.com/72663330 ''Tritone Studio'' dokumentālā īsfilma par kuršiem] {{lv ikona}}/{{en ikona}}
* [https://web.archive.org/web/20051226091508/http://www.memelland-adm.de/Bevoelkerungsgeschichte/die_kuren.html Beāte Szillis-Kappelhoff. Die Kuren. Etnogrāfisks raksts par kuršiem [[Duvzare]]s, [[Ceklis]], [[Megava]]s, [[Pilsāts]], [[Lamotina]]s zemēs] {{de ikona}}
* [https://www.youtube.com/watch?v=XqHWRl7jdFY Grupas "Skyforger" videoklips "Kurši"]

{{Senlatviešu valstis}}
{{Vēsture-aizmetnis}}

[[Kategorija:Rietumbalti]]
[[Kategorija:Latvijas vēsture]]
[[Kategorija:Kurzeme]]
[[Kategorija:Latviešu etniskās grupas]]
[[Kategorija:Izzudušās tautas]]