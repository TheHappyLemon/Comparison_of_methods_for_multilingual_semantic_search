[[Attēls:Pyrite_sun.jpg|thumb|300px|[[pirīts|Pirīta]] "saulīte" — viens no daudziem šim minerālam raksturīgajiem habitusiem. Plānajā telpā starp slānekļa slānīšiem kristāls varēja augt tikai plaknē, kā rezultātā radies šis radiālas formas kompleksais [[kristāls]], kas sastāv no daudziem maziem adatveida kristāliņiem. Normālos apstākļos pirīts veido kubus un citu telpisku formu kristālus.]]
'''Habituss''' ir [[mineraloģija|mineraloģijā]] lietots termins, kas apzīmē [[minerāls|minerāla]] [[kristāls|kristāla]] formu, kādā to parasti var sastapt dabā.

Šis termins ir noderīgs, lai aprakstītu minerālu. Daudziem minerāliem [[kristāla forma|kristālu forma]] ir ļoti īpatnēja un kalpo par lielisku šī minerāla pazīmi. Tomēr vairumam minerālu ir daudzveidīgas kristālu formas. Pieredzējis [[mineralogs]] ļoti bieži spēj noteikt minerālus tikai pēc to kristālu ārējās formas.

Kristāla habitusu ietekmē dažādi faktori, kas var padarīt minerāla noteikšanu daudz grūtāku:
* Divu vai vairāku kristālisko formu kombinācija vienā kristālā
* Piejaukumi, kuru koncentrācija mainījusies kristāla veidošanās laikā
* [[dvīņu kristāls|Dvīņu kristāli]]
* Kristāla veidošanās apstākļi (temperatūra, spiediens, telpa) — tiem mainoties var būtiski mainīties arī kristāla forma.

Piemēram, vairumam [[safīrs|safīru]] ir raksturīgi iegareni muciņas formas kristāli. Taču [[Amerikas Savienotās Valstis|ASV]], [[Montāna]]s štatā atrod safīra kristālus, kas izskatās pēc biezām plātnītēm. Parasti šādi kristāli ir raksturīgi [[rubīns|rubīnam]]. Safīrs un rubīns ir viena minerāla — [[korunds|korunda]] — divi paveidi.

Dažkārt viena minerāla kristāls augot aizpilda tukšu telpu, kur kādreiz atradies cita minerāla kristāls — šādi veidojas [[kristāla pseidomorfoze]], kas pat pieredzējušam mineralogam var radīt pārpratumus.

== Daži kristālu habitusi ==

{| class="wikitable" width=80% align=left
!Habituss
!Apraksts
!Piemērs
|-
|Adatveida
|Adatai līdzīgs, tievs, var sašaurināties galos
|[[Rutils]] kvarcā
|-
|Anhedrāls
|Slikti izteikts, kristāla šķautnes neattīstās
|[[Olivīns]]
|-
|Dendrītisks
|Kokam līdzīgs, sazarojas vienā vai vairākos virzienos no viena punkta
|[[magnezīts|Magnezīta]] ieslēgumi [[opāls|opālā]]
|-
|Dodekaedrisks
|Dodekaedrs, ar 12 šķautnēm
|[[Granāts]]
|-
|Drūzveida vai garozveida
|Mazu kristāliņu sakopojums, kas klāj virsmu
|[[Uvarovīts]]
|-
|Enantiomorfs
|Spoguļattēla kristāli — dvīņu kristāli izvietoti spoguļa simetrijā
|[[Kvarcs]]
|-
|Euhedrāls
|Labi veidots, labi attīstījušās kristāla šķautnes
|[[Špinelis]]
|-
|Folijveida, vizlveida
|Slāņaina struktūra, dalās plānos slānīšos
|[[Vizla (minerāls)|Vizla]]
|-
|Graudains
|Anhedrālu kristālu masa
|[[Šēlīts]]
|-
|Hemimorfs
|Kristāls ar diviem galiem, no kuriem katrs ir atšķirīgas formas.
|[[Hemimorfīts]]
|-
|Iesvītrojums
|Uz kristāla virsmas redzamas augšanas līnijas
|[[Hrizoberils]]
|-
|Kolonnveida
|Garas, tievas prizmas, bieži vairākas paralēli novietotas
|[[Kalcīts]]
|-
|Kūļveida
|Kristālu agregāti atgādina sasietus labības kūlīšus
|[[ceolīts|Ceolīti]]
|-
|Ķekarveida, lodīšveida
|Atgādina vīnogu ķekaru, masa ar puslodes formas izciļņiem
|[[Smitsonīts]]
|-
|Mamilārs
|Līdzīgs krūtīm — pārklājas noapaļotas kontūras
|[[Malahīts]]
|-
|Mandeļveida
|Veidots kā mandele
|[[Heilandīts]]
|-
|Masīvs
|Bez noteiktas formas
|[[Serpentīns]]
|-
|Matveida
|Ārkārtīgi smalki, matiem līdzīgi
|[[Natrolīts]]
|-
|Mezglains
|Neregulāri sfērisku objektu apkopojums
|[[Žeoda]]
|-
|Oktaderisks
|Oktaedrs, astoņas šķautnes (divas četrstūra piramīdas, kas saliktas kopā ar pamatnēm)
|[[Dimants]]
|-
|Plātņveida
|Atgādina plānas plātnītes
|[[Kianīts]]
|-
|Prizmatisks
|Iegareni, prizmveida kristāli
|[[Turmalīns]]
|-
|Pseidoheksagonāls
|Šķietami heksagonāli — kristālu veido vairākkārt atkārtoti dvīņu kristāli
|[[Aragonīts]]
|-
|Pseidomorfs
|Sastopams cita minerāla formā
|[[Tīģeracs]]
|-
|Radiāls
|Radiāli sīki, tievi kristāliņi ar vienu centru
|[[pirīts|Pirīta]] "saulītes"
|-
|Rozete
|Plātņveida, rozes veida kristālu agregāts
|[[Ģipsis]]
|-
|Sekstveida
|Pārslveida vai plātņveida kristālu sakopojums.
|[[Barīts]]
|-
|Spalvveida
|Smalkas spalvveida zvīņas
|[[Mottramīts]]
|-
|Sfenoīds
|Trijstūra forma šķēlumā
|[[Sfēns]]
|-
|Stalaktītisks
|Veido stalaktītus vai stalagmītus; cilindrisks vai konisks
|[[Rodohrozīts]]
|-
|Subhedrāls
|Ārējā kristāla forma attīstījusies tikai daļēji
|
|-
|Šķiedrains
|Ļoti slaidas prizmas
|[[Tremolīts]]
|-
|Tīklveida
|Adatveida kristāli krustojas, veidojot tīklam līdzīgu kristālu masīvu
|[[Cerusīts]]
|-
|Vienādmalu, biezi, drukni vai blokveida
|Saspiests, drīzāk paralelipipeda nevis prizmas forma
|[[Cirkons]]
|-
|Zvaigžņveida
|Zvaigžņveida, radiāls
|[[Pirofillīts]]
|}

[[Kategorija:Kristalogrāfija]]
[[Kategorija:Mineraloģija]]