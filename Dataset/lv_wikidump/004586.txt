[[Attēls:Balti ap 13.gs.svg|thumb|250px|right|Baltu zemes pirms krusta kariem Prūsijas, Latvijas, Lietuvas, Baltkrievijas un Polijas teritorijās. Žemaišu zemes atradās starp kuršu, skalvju, jātvingu un aukštaišu zemēm]]
[[Attēls:Žemaišu zeme 13. gs. vidū.jpg|thumb|250px|right|Žemaišu zeme un tās kaimiņzemes [[Kursa (valsts)|Kursas]] dalīšanas laikā (1253)]]

'''Žemaiši''' ({{val|la|Samaitae, Zamaytae, Samattae}}, [[Senkrievu valoda|senkrievu]]: ''Жмудь''; [[Viduslaiku vācu valoda|viduslaiku vācu valodā]]: ''Sameiten''; {{val|pl|Żmudzini}}) ir [[Lietuva]]s rietumos kompakti dzīvojoša [[lietuvieši|lietuviešu]] maztauta, kura runā [[Žemaišu dialekts|žemaišu dialektā]].<ref>[http://valoda.ailab.lv/latval/vidusskolai/VALODA/v5-1baltu.htm Baltu valodas] {{Webarchive|url=https://web.archive.org/web/20140815113839/http://valoda.ailab.lv/latval/vidusskolai/VALODA/v5-1baltu.htm |date={{dat|2014|08|15||bez}} }} {{lv ikona}}</ref> Domājams, ka žemaiši bijuši ļoti radniecīgi [[zemgaļi]]em, jo arheologiem sagādā grūtības atšķirt vidējā dzelzs laikmeta (5.—8.gs.) zemgaļu un žemaišu apbedījumus. Novads, kurā kopš seniem laikiem dzīvo žemaiši, saglabājies kā nacionāls, etnisks novads. Tas vēl tiek dēvēts par [[Žemaitija|Žemaitiju]].

== Izcelsme ==

[[Vulfstans no Hedebijas]] ap 880. gadu savā stāstā par ceļojumu uz [[Truso]] pieminējis, ka viena no šajā apgabalā mītošajām tautām ir '''sarmanti''', kas, visticamāk, ir [[sarmati|sarmatu]] cilšu savienībai piederošas cilts apzīmējums. No arheoloģiskiem izrakumiem zināms, ka pēc [[Lielā tautu staigāšana|Lielās tautu staigāšanas]] izraisītās migrācijas līdz 9. gadsimtam tagadējās Žemaitijas teritorijā dzīvoja [[zemgaļi]] (ziemeļaustrumos), [[kurši]] (ziemeļrietumos) un karšuvieši (dienvidrietumos). Pēc tam no dienvidaustrumiem ieceļoja kareivīgas žemaišu ciltis, kas izraisīja kuršu migrāciju uz ziemeļiem uz tagadējās [[Kurzeme]]s teritoriju. Lietuviešu filologs [[Zigms Zinkevičs]]<ref>Zigmas Zinkevičius. The History of the Lithuanian Language / transl. by R. Plioplys; with a Foreword by W.R. Schmalstieg. — Vilnius: Mokslo ir enciklopedijų l-kla, 1996. — XVIII, 333 p.: žml. — {{ISBN|5-420-01363-0}}.</ref> savā plašajā pētījumā par lietuviešu valodas vēsturi rakstīja, ka žemaišu valoda radusies [[Aukštaitija|aukštaišu]] valodai sajaucoties ar kuršu valodu. 11. gadsimtā tapusī [[Nestora hronika]] no baltu ciltīm piemin vienīgi lietuviešus (''литва''), zemgaļus (''зимѣгола/зимигола''), kuršus (''корсь'') un letgaļus (''лѣтьгола''). Pēc 1250. gada sacerētajā ģeogrāfiskajā traktātā ''Descriptiones terrarum'' žemaišu zeme tiek pieminēta kā nepakļauta „pagānu zeme, kas saukta par Samoitu” (''terra paganorum que Samoita appellatur'') uz ziemeļiem no [[Semba]]s un rietumiem no [[Kursa (valsts)|Kursas]].

Latviešu valodnieks un etnogrāfs [[Pēteris Šmits]], runājot par žemaišu izcelsmi, 1927. gada rakstā „Par zemgaliešu un sēļu tautību” atsaucās uz [[Atskaņu hronika]]s autoru:
{{citāts|„žemaiši, kuri nav atdalījušies no [[leiši]]em, tiek arī tikai Rīmju chronikā pieminēti un turpat ar piezīmi, ka viņi esot leiši. Par [[zemgalieši]]em ir gan chronikā sacīts, ka pēdējā laikā viņi turējušies kopā ar žemaišiem, bet agrāki viņi veduši arī niknus karus ar leišiem. [..] Robežas starp seno Lietavu un Livonijas ordeņa valsti sakrīt pēc chroniku ziņām zināmā mērā ar cilšu robežām un tā tad bija cēlušās jau priekš vācu ielaušanās Baltijā. [[Kurši]] un zemgalieši sagājušies robežās ar žemaišiem, kuri pēc valodas stāv [[latvieši]]em tuvāki neka īstie leiši jeb augstaiši. Nav pieņemams, ka šīs '''žemaišu''' valodas savādības būtu cēlušās tikai pēdējos gadu simteņos, kad jau īstos latviešus varam saukt par '''žemaišu''' kaimiņiem. Ja tad nu kurši un zemgalieši stāvēja starp Vidzemes latviešiem un '''žemaišiem''', tad gan viņi būs laikam pieslējušies tuvāki latviešiem neka augšā minētajiem [[Aukštaitija|augštaišiem]].”|[[Pēteris Šmits]]. „Par zemgaliešu un sēļu tautību” (1927). [[Filologu biedrības raksti]].<ref>{{Laikraksta atsauce |author=Pēteris Šmits |authorlink=Pēteris Šmits |year=1927 |title=Par zemgaliešu un sēļu tautību |journal=Filologu biedrības raksti |volume=1. sējums |url=http://www.liis.lv/latval/Darbinieki/Citati/smits1.htm |access-date={{dat|2014|04|22||bez}} |archive-date={{dat|2003|09|29||bez}} |archive-url=https://web.archive.org/web/20030929145736/http://www.liis.lv/latval/Darbinieki/Citati/smits1.htm }}</ref>}}.

== Krusta karu laikā ==
[[Attēls:Ortelius Lithuania.jpg|thumb|300px|Žemaišu zeme (''Samogitia'') kā [[Livonija]]s sastāvdaļa (''Livoniae pars'' ar tumšāku krāsu kartes augšdaļā) senā Polijas kartē.]]
Hronikās un katoļu baznīcas rakstos žemaiši dēvēti dažādos vārdos kā ''Samaiten, Samaitae, Zamaytae, Samattae, Samethi''. [[Livonijas krusta kari|Livonijas krusta karus]] aprakstošajās hronikās viņi reizēm tiek saukti par lietuviešiem, bet biežāk par atsevišķu tautu. Žemaišu vārds [[Indriķa hronika|Indriķa hronikā]] netiek pieminēts, bet [[Atskaņu hronika|Atskaņu hronikā]] un [[Vartbergas Hermaņa Livonijas hronika|Vartbergas Hermaņa Livonijas hronikā]] lietuvieši un žemaiši tiek pieminēti kā atsevišķas tautas. Žemaišu vārda nekonsekventa lietošana hronikās ir izskaidrojama, jo viņi epizodiski gan pakļāvās topošās Lietuvas centrālajai varai, gan brīžiem pretojās tai. Žemaišu kunigaiši spēlēja ievērojamu lomu Lietuvas valsts izveidē. 13. gadsimta 40.—50. gados liela ietekme žemaišu zemēs bijusi kunigaitim Vikintam. Mūsdienu lietuviešu vēsturnieki domā, ka [[Vikints]] vadījis žemaišus [[Saules kauja|Saules kaujā]] 1236. gadā. Žemaišiem ar kuršu palīdzību [[Tranaitis|Tranaiša]] vadībā izdevās sakaut krustnešus arī [[Durbes kauja|Durbes kaujā]] 1260. gadā.

== Karš ar Vācu ordeni ==
14. gadsimtā visa Žemaitija pārvērtās par kaujas lauku starp krustnešiem un lietuviešiem. Brīžiem [[Vācu ordenis|Vācu ordenim]] izdevās pakļaut žemaišu zemes, uzvarot lietuviešus 1348. gada [[Strevas kauja|Strevas kaujā]] un 1370. gadā pie Rudavas. 1398. gadā Lietuvas dižkunigaitis [[Vītauts Dižais]] uz laiku atdeva žemaišu zemes Vācu ordenim, kas to pārvaldei iecēla īpašu Žemaitijas fogtu. Žemaišu sacelšanās 1410. gadā izraisīja jaunu konfliktu starp Polijas un Lietuvas valstīm no vienas puses un Vācu ordeni no otras puses, kas beidzās ar ordeņa sagrāvi [[Grīnvaldes kauja|Grīnvaldes (Žalgires) kaujā]]. Tikai 1422. gada miera līgumā Vācu ordenis oficiāli atteicās no pretenzijām uz žemaišu zemēm.

== Teritorija ==
Žemaišu apdzīvotā teritorija 13. gadsimtā ietvēra mūsdienu [[Šauļu apriņķis|Šauļu apriņķa]] dienviddaļu un [[Kauņas apriņķis|Kauņas apriņķa]] ziemeļdaļu. Vēlāk žemaišu subetnosā ieplūda arī daļas no [[Karšuva|karšuviešu]], [[zemgaļi|zemgaļu]] un [[kurši|kuršu]] maztautām.

Kad karalis Mindaugs saņēma Lietuvu kā savu feodālo lēni, viņš 1253. gada jūlijā dāvināja Vācu ordenim Livonijā par solīto palīdzību cīņā pret žemaišu kunigaiti [[Vikints|Vikintu]] viņa pārvaldīto [[Žemaitija]]s daļu — pusi [[Raseiņi|Raseiņu]], [[Laukava]]s (lietuviski ''Laukuva''), [[Betigola]]s (lietuviski ''Betygala''), [[Eragola]]s (lietuviski ''Ariogala'') un [[jātvingi|jātvingu]] apdzīvotās [[Dainava (zeme)|Dainavas]], kā arī visu Kuleni (lietuviski ''Kolainiai''), [[Karšuva|Kārsavu]] (lietuviski ''Karšuva''), [[Kraži|Kroši]] (lietuviski ''Kražiai''), [[Nadruva|Nederavu]], [[Vizaine|Vizaini]] un Vangu (lietuviski ''Ivangėnai'') abos [[Nemuna]]s lejteces krastos. 1253. gada 21. augustā pāvests Inocents IV apstiprināja Vācu ordenim zemes Lietuvā, ko sakarā ar savu kronēšanu viņam dāvinājis karalis Mindaugs: visu Kārsavu un Vangu, kā arī pusi Dainavas un Raseiņu. Pāvests Inocents IV uzdeva Livonijas un Prūsijas arhibīskapam [[Alberts II (Rīga)|Albertam II]] iesvētīt un nozvērināt Vācu ordeņa brāli Kristiānu par Lietavas bīskapu, saskaņā ar karaļa Mindauga vēlēšanos. 1254. gada 12. martā ar savu dēlu piekrišanu Mindaugs piešķīra bīskapam Kristiānam kā baznīcas devu pusi Raseiņu, Betigolas un Laukavas ([[Veršovijas bīskapija|Veršovijas bīskapiju]]).

== Skatīt arī ==
* [[Žemaitijas kunigaitija]]
* [[Žemaitijas valdnieki]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://kiss.id.lv/cgi-bin/webnews.cgi?cmd=item-3318&group=latgola.vasals&utoken=331.48acc17d.846930886@temp:0_0e5d046d0c7a28210e6700 Lietuvas žemaiši cīnās par tautības atzīšanu]{{Novecojusi saite}} (Laikraksta "Diena" ziņa 2007. gadā)
* [https://web.archive.org/web/20070927204923/http://www.istorija.lt/le/pakalniskis2001en.html Žemaišu identitāte globalizētajā pasaulē], raksts angļu valodā
* [http://samogitia.mch.mii.lt/ISTORIJA/samogit.en.htm Kas ir žemaiši?] {{Webarchive|url=https://web.archive.org/web/20070515122124/http://samogitia.mch.mii.lt/ISTORIJA/samogit.en.htm |date={{dat|2007|05|15||bez}} }}, raksts angļu valodā

[[Kategorija:Austrumbalti]]
[[Kategorija:Žemaitija]]