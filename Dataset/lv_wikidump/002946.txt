[[Attēls:Lightning3.jpg|thumbnail|235px|[[Zibens]] ir viens no visiespaidīgākajiem elektrības izpausmes veidiem]]
{{commonscat|Electricity|elektrība}}
'''Elektrība''' ({{val-la|electricitas}}) ir procesu kopums, kura pamatā ir [[elektriskais lādiņš|elektrisko lādiņu]] vai elektrizētu ķermeņu kustība un mijiedarbība. Bieži ar vārdu "elektrība" saprot [[elektriskā strāva|elektrisko strāvu]] vai [[elektroenerģija|elektroenerģiju]], kas pārsvarā tiek izmantota, lai nodrošinātu [[gaisma|gaismu]], [[siltums|siltumu]] un darbinātu [[elektroierīce]]s mājsaimniecībās, uzņēmumos un citur. Ar terminu "elektrība" dažreiz arī apzīmē [[elektriskais lādiņš|elektriskos lādiņus]], [[elektriskais lauks|elektrisko lauku]] un [[elektromagnētiskā lauka potenciāls|elektriskā lauka potenciālu]]. Elektroenerģija tiek izmantota arī kā [[alternatīva degviela|alternatīvs enerģijas veids]] transportlīdzekļu darbināšanai.

Zinātni, kurā tiek pētīta elektrība, elektriskās strāvas kustības un mijiedarbības likumi, sauc par [[elektrodinamika|elektrodinamiku]], bet zinātni, kurā tiek pētīta elektrības un [[magnētisms|magnētisma]] ciešā saistība, sauc par [[elektromagnētisms|elektromagnētismu]].

== Jēdzieni ==
=== Elektriskais lādiņš ===
{{pamatraksts|elektriskais lādiņš}}
Elektriskais lādiņš ir [[elektromagnētiskais lauks|elektromagnētiskā lauka]] avots. Tie var būt negatīvi lādētie [[elektrons|elektroni]], pozitīvi lādētie [[protons|protoni]], kā arī gan pozitīvie, gan negatīvie [[jons|joni]]. Pirmo reizi jēdziens "elektriskais lādiņš" radās 1785. gadā reizē ar [[Kulona likums|Kulona likuma]] noformulēšanu. Elektriskā lādiņa mērvienība [[Starptautiskā mērvienību sistēma|SI sistēmā]] ir [[kulons]] (C). Orientēta elektrisko lādiņu plūsma rada [[elektriskā strāva|elektrisko strāvu]]. Ja viela elektrisko lādiņu nevada, tad [[berze|berzējot]] vai pievadot no citiem uzlādētiem ķermeņiem, elektriskais lādiņš uzkrājas uz ķermeņa virsmas un rada [[statiskā elektrība|statisko elektrību]].

=== Elektriskā strāva ===
{{pamatraksts|elektriskā strāva}}
Elektriskā strāva ir [[elektriskais lādiņš|elektrisko lādiņu]] orientēta [[plūsma]]. Elektriskā strāva [[viela|vielā]] var plūst tad, ja tajā pietiekamā koncentrācijā eksistē brīvi lādiņnesēji, kas var pārvietoties makroskopiskā attālumā. Par šādām vielām saka, ka tās labi vada elektrisko strāvu jeb tie ir [[elektriskais vadītājs|vadītāji]]. Lai strāva plūstu, vadītājā jāpastāv [[elektriskais lauks|elektriskajam laukam]], kuru rada [[elektroenerģijas avots]]. Elektriskā lauka spēks izraisa lādiņnesēju kustību. Lādiņnesēji var būt gan brīvie [[elektrons|elektroni]] [[metāls|metālā]], gan pozitīvie un negatīvie [[jons|joni]] [[gāze|gāzēs]], [[šķidrums|šķidrumos]] un [[plazma|plazmā]].

=== Elektriskais lauks ===
{{pamatraksts|elektriskais lauks}}
{{nepilnīga nodaļa}}

== Vēsture ==
Elektriskās parādības pirmo reizi aprakstīja [[Senā Grieķija|senie grieķi]]. [[Taless]] 6. gadsimtā p.m.ē. novēroja, ka [[dzintars]] rada [[statiskā strāva|statisko strāvu]], paberzējot to pret [[kaķis|kaķa]] spalvu. No tā arī radies nosaukums "elektrība" ({{val-el|ήλεκτρον}}, ''élektron'' — "dzintars"). Šīs zināšanas saglabājās līdz pat 16. gadsimtam.

[[1650. gads|1650]]. gadā vācu zinātnieks [[Oto fon Gērike]] izgudroja pirmo [[elektrostatiskā mašīna|elektrostatisko mašīnu]].<ref name="ideafinder"/>

[[1771. gads|1771]]. gadā itāliešu ārsts [[Luidži Galvāni]] eksperimenta laikā novēroja, ka [[varde]]i raustās [[kāja]], kad uz to pārlec elektriskā [[dzirkstele]]. [[1790. gads|1790]]. gadā viņš to pašu novēroja, kad pieskārās vardei ar [[nazis|nazi]]. Balstoties uz Galvāni eksperimentiem ar vardi un iedziļinoties tajos, [[1800. gads|1800]]. gadā [[Alesandro Volta]] izveidoja pirmo [[elektriskā baterija|elektrisko bateriju]].

[[1820. gads|1820]]. gadā [[Andrē Marī Ampērs]] formulēja likumu, kas nosaka strāvas [[magnētiskais lauks|magnētiskā lauka]] iedarbības virzienu uz [[magnētadata|magnētadatu]] ([[Ampēra likums|Ampēra likumu]]).

[[1826. gads|1826]]. gadā vācu zinātnieks [[Georgs Simons Oms]] formulēja sakarību starp [[elektriskais spriegums|elektrisko spriegumu]], [[strāvas stiprums|strāvas stiprumu]] un [[elektriskā pretestība|elektrisko pretestību]] ([[Oma likums]]).

[[1831. gads|1831]]. gadā [[Maikls Faradejs]] veica savu svarīgāko ieguldījumu zinātnē — atklāja [[elektromagnētiskā indukcija|elektromagnētisko indukciju]].

== Skatīt arī ==
* [[Elektriskā strāva]]

== Atsauces ==
{{atsauces|refs=
<ref name="ideafinder">{{tīmekļa atsauce | url= http://www.ideafinder.com/features/smallstep/electricity.htm | title= Evolution of Electricity | publisher= www.ideafinder.com | accessdate= 2011-08-19 | language= angliski | archiveurl= https://web.archive.org/web/20110810153403/http://www.ideafinder.com/features/smallstep/electricity.htm | archivedate= 2011-08-10 }}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.liis.lv/fizika/DD8/elektriba.htm | title= Elektrība | publisher= www.liis.lv | accessdate= 2011-07-29 | language= latviski | archive-date= 2011-08-19 | archive-url= https://web.archive.org/web/20110819082416/http://www.liis.lv/fizika/DD8/elektriba.htm }}

{{fizika-aizmetnis}}

{{autoritatīvā vadība}}

[[Kategorija:Elektrība| ]]