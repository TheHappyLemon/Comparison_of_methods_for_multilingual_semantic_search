'''Monarhs''' (no {{val|el|μόναρχος}}, ''monarhos'' jeb ''μόνος'', ''monos'' — 'viens' un ''αρχος'', ''arhos'' — 'valdnieks') ir [[valsts]] vienpersonisks vadītājs, kas visbiežāk savu amatu manto un ir valsts galva bez termiņa ierobežojuma. Valsts pārvaldes sistēmu šajā gadījumā sauc par [[monarhija|monarhiju]]. Dažkārt par monarhu kļūst vēlēšanu ceļā (skat. [[Polija—Lietuva]], [[Mongoļu impērija]]).

Izšķir [[absolūtā monarhija|absolūto monarhiju]], kurā monarham nav juridisko ierobežojumu savas varas realizēšanā, un [[konstitucionālā monarhija|konstitucionālo monarhiju]], kurā monarhs pakļaujas valsts likumdošanas varai.

Mūsdienu rietumu [[demokrātija|demokrātijās]] monarhiem parasti ir tikai pārstāvnieciskas un simboliskas funkcijas, tāpēc pēc darbības principiem rietumu monarhija daudz neatšķiras no [[republika]]s.

'''Konsorts''' — oficiāli nekronēts līdzvaldītājs (piemēram, Lielbritānijas monarhs ir par tādu kronētais karalis [[Čārlzs III Vindzors|Čārlzs III]], bet viņa sieva Kornvolas hercogiene, Kamila ir "konsorte", jo nav kronēta).

'''Reģents''' jeb '''pavaldonis''' — monarha nepilngadības gadījumā kāds no valsts augstākajiem aristokrātiem vai radinieks, kurš pilda monarha pienākumus līdz tas sasniedz pilngadību, piemēram, [[Ernests Johans Bīrons]] bija [[Krievijas Impērija#Krievijas imperatoru un reģentu saraksts valdīšanas secībā|Krievijas Impērijas reģents]] 1740. gadā.

== Eiropas monarhu tituli ==

Monarhi Eiropā lietoja kādu no vairākiem tradicionāliem tituliem. Katram titulam bija nosaukums vīriešu un sieviešu dzimtē (izņemot ''pāvestu''). Sieviešu dzimtes nosaukumu lietoja ne tikai tad, kad valdnieks bija sieviete, bet arī monarhu sievām, vai vīriem, ja tās/tie bija kronēti. Tomēr dažkārt monarha dzīvesbiedrs netika kronēts un lietoja citu titulu: piemēram, karalienes vīrs princis Filips, Edinburgas hercogs nav ''Apvienotās Karalistes karalis Filips''.

19.—20 gadsimta monarhijas Eiropā [[Revolūcija|revolūciju]] ceļā lielāko tiesu nomainīja demokrātijas, dažās valstīs tomēr saglabājoties [[Konstitucionālā monarhija|konstitucionālajai monarhijai]].

{| class="wikitable"
!width="15%" |Tituls
!width="15%" |Sieviešu dzimtē
!width="15%" |Valdījums
!width="15%" |Latīņu valodā
!Piemēri
|-
|[[Romas pāvests|pāvests]]
|nav<ref>Tā kā pāvests ir Romas bīskaps, sievietēm ir aizliegts ieņemt celibāta amatus un tādēļ amatam nav nosaukuma sieviešu dzimtē.</ref>
|pāvestība<ref>Jaunā latviešu—angļu vārdnīca (latviešu) (JLA) © [[Andrejs Veisbergs|A.Veisbergs]], 2000</ref>

|''Papa''
|Pāvesta Valstu monarhs un vēlāk Vatikāna pilsētvalsts valdnieks. Diplomātiskajās attiecībās tiek uzskatīts par augstāku titulu nekā imperators.
|-
|[[imperators]]
|imperatore
|[[impērija]]
|''Imperator''
|[[Romas impērija]], [[Bizantijas impērija]], [[Svētā Romas impērija]], [[Krievijas Impērija]], [[Francija]], [[Austroungārija]], [[Vācijas Impērija]] (pēc 1918. gada neviena vairs nepastāv), Indijas imperators (nelieto kopš 1947. gada, kad Indijai tika piešķirta neatkarība no [[Britu impērija]]s). [[Japāna|Japānas monarhija]] ir mūsdienās vienīgā monarhija, kas joprojām lieto šo titulu.
|-
|karalis
|karaliene
|karaliste
|''Rex''
|Izplatīts tituls lielākās suverēnās valstīs.
|-
|[[cars]]
|cariene
|cariste
|lat. ''Caesar'', grieķ. ''kαῖσαρ''
|Krievijas (1547—1721), Bulgārijas, Serbijas monarhu tituls
|-
|[[hercogs|lielhercogs]]
|lielhercogiene
|lielhercogiste
|''Magnus Dux''
|Mūsdienās lieto: [[Luksemburga]]. Vēsturē lietots: [[Lietuva|Lietuvā]], [[Bādene|Bādenē (Vācija)]], [[Somijas lielhercogiste|Somijā]], [[Toskānas lielhercogiste|Toskānā]] u.c.
|-
|[[hercogs|erchercogs]]
|erchercogiene
|erchercogiste
|''Arci Dux''
|Vēsturē lietots: tikai [[Austrija|Austrijā]], Austrijas erchercogiste. Titulu lietoja [[Hābsburgi|Hābsburgu]] dinastijas loceklim.
|-
|[[princis]] ''arī'' firsts
|princese ''arī'' firstiene
|principāts
|''Princeps''
|Vai nu tuvs monarha radinieks, troņmantnieks, vai radinieks suverens valdnieks. Mūsdienās: [[Monako]], [[Lihtenšteina]], [[Velsa]]; [[Andora]]. Vēsturē: [[Serbija]]
|-
|[[hercogs]]
|hercogiene
|[[hercogiste]]
|''Dux''
|Titulu lietoja daudzu zemju valdnieki, arī [[Kurzemes un Zemgales hercogi]]
|-
|[[Kņazs|lielkņazs]] (statusa ziņā līdzvērtīgs karalim vai lielhercogam)
|lielkņaziene
|lielkņaziste
|<!-- ''Великий князь'' -->
|Vēsturē lietots: [[Maskavija|Maskavijā]], [[Lietuvas lielkņaziste|Lietuvas Dižkunigaitijā]], [[Polija|Polijā]].
|-
|[[kņazs]] (statusa ziņā līdzvērtīgs hercogam vai grāfam, atkarībā no vietas un laika)
|kņaziene
|kņaziste
|<!-- ''Kнязь'' -->
|Vēsturē lietots: [[Maskavija|Maskavijā]], [[Lietuvas lielkņaziste|Lietuvas Dižkunigaitijā]], [[Polija|Polijā]].
|}

== Tituli citos reģionos ==

* Āfrika
** [[virsaitis]] — cilts vadonis
** [[faraons]] — senajā [[Ēģipte|Ēģiptē]]
** ''negus'' — [[Etiopija|Etiopijā]]
** ''oba'' — [[Nigērija|Nigērijā]]
** ''eze'' — [[Nigērija|Nigērijā]]
** ''kabaka'' — [[Uganda|Ugandā]]
** ''almami'' — Rietumāfrimas umami ciltī
** ''omukama'' — dažu karaļu tituls [[Uganda|Ugandā]]
* Amerika
** ''cacique'' — aborigēnu tituls
** ''hueji tlatoani'' — Acteku impērijā
** ''Adžaw'' — maiju civilizācijā
** ''hapak inka'' — Inku impērijā
** ''morubiksaba'' — tupi ciltīs
** [[karalis]] — Amerikas kolonijās
** ''ša-kuan'' — Amerikas indiāņu ciltīs lietots tituls pasaules valdniekam
** [[imperators]] — sk. [[Nortons I]]
* Āzija
** ''arasan'' — [[Šrilanka|Šrilankā]]
** ''druk gjalpo'' — [[Butāna]]s karaļa pārmantojamais tituls
** čakravarti rādža — [[Šrilanka|Šrilankā]]
** ''čogjal'' — "dievišķais valdnieks", valdīja [[Sikima|Sikimā]] līdz [[1975]]. gadam
** ''kagan'' — centrālās Āzijas ciltīs
** ''hvangže'' — valstīs, kas aptvēra visu Koreju
** ''vang'' — Korejas valstīs, kas neaptvēra visu Korejas teritoriju
** ''huángdì'' — Ķīnas impērijā (imperators)
** ''susuhanan'' — Indonēzijas prinča valstī Surakartā, līdz tās likvidēšanai
** [[sultāns]] — [[Bruneja|Brunejā]], [[Java (sala)|Javā]], [[Omāna|Omānā]]
** [[mahārādža]] — [[Šrilanka|Šrilankā]]
** ''sumeramikoto'', ''okimi'' — karalis [[Japāna|Japānā]]
** ''tennō or mikado'' — imperators [[Japāna|Japānā]]
** [[sjoguns]] — japāņu [[diktators]], titulu lieto tikai [[samurajs]]
** ''vang'' — Ķīnā pirms impērijas
** ''patabenda'' — apakš-karalis [[Šrilanka|Šrilankā]]
** ''frabat somdej frahaojuhua'' — [[Taizemes karalis]] ([[Siāma]])
** ''datu'' — Filipīnās pirms kolonizācijas
** rādža — Filipīnās pirms kolonizācijas
** rādža — [[Šrilanka|Šrilankā]]
* Eiropa
** ''arka'' — armēņu karalis
** [[Basilejs]] — valdnieks senajā Grieķijā
** [[despots]] — Serbijā, cēlies no Bizantijas
** ''vezér'' — senajā Ungārijā
** ''fežedelem'' — viduslaiku Ungārijā
** [[vojevoda|vaivads]] (''vojvoda'') — Serbijā
** ''domn'' (rumāņu val.); [[gospodars]] (senslāvu val.) — viduslaiku Rumānijā ([[Moldova]], [[Valāhija]])
** ''rí'', ''rúirí'', ''rí rúireach'' un ''ard rí'' — pirmsnormāņu [[Īrija|Īrijā]]
** [[Kņazs|''kņaz/kņagiņa'']], ''kņez/kņegiņa'' (parasti tulko kā "princis") — Kijivas Krievzemē
** [[Karalis|''kral'']] — Horvātijā un Serbijā
** [[ķeizars]] (''Kaiser'') — Vācijas Impērijā
** [[Cars|''car/carica'']] — Bulgārijā, Krievijā un Serbijā
** ''kunigaikštis'' — [[Lietuva]]s, lielkņazs, lielhercogs
** ''župan'', arī ''veliki župan'' — Serbijā un Horvātijā
* Indija
** [[badšahs]] — Indijas imperators
** ''natan'' — virsaiša tituls
** ''ešman'' — virsaiša tituls unitāņiem un nambiriešiem Keralā
** mahārādža — karalis
** ''navab'', ''vali'' — prinču valstu islāma valdnieki Mugalu vai Britu impērijās.
** ''Nizam'' — musulmaņu valdnieki
** ''svargadeo'' — Asomas karaļi
** ''tampuran'' — karalis
* Tuvie Austrumi
** [[bejs]] — valdnieks Tunisijā
** [[kalifs]] — svēts tituls augstākajam musulmaņu vadītājam, pravieša vietniekam
** [[emīrs]] — svēts arābu tituls princim ([[Kuveita]], [[Apvienotie Arābu Emirāti]] un [[Katara]])
** [[hans]] — mongoļu, tjurku, afgāņu, paštunu vai citu centrālās Āzijas tautu valdnieks
** [[maliks]]/[[malika]] — arābu karalis ([[Jordāna]], [[Maroka]], [[Lībija]])
** [[mirza]] — persiešu, ziemeļafrikāņu vai turku valdnieku tituls, ko vēlāk persiešu ietekmē pārņēma mugalu impērija.
** [[melek]]/[[malka]] — Jūdu karalistes un Izraēlas karalistes karalis
** [[padišahs]] — Persijā, [[Osmaņu impērija|Osmaņu impērijā]], Mogulu valstī: imperators, augstākais monarhs
** [[faraons]] — senajā Ēģiptē
** [[šahs (monarhs)|šahs]] — Persijas, Irānas vai Afganistānas karalis
** [[šahenšahs]] — Persiešu vai Irāņu imperators
** [[šeihs]] — arābu vadonis, princis
** [[sultāns]]/[[sultana]] — arābu karalis ([[Omāna]], [[Bruneja]] un [[Osmaņu impērija]])
* Okeānija
** [[virsaitis]] — cilts vadonis
** ''tui'' — karalis ([[Tonga]], [[Vellisa un Futunas salas|Vellisa un Futunas salās]], [[Nauru]], [[Tonga|Tongā]])
** ''eiki'', ''matai'', ''alii'', ''tūlafale'', ''tavana'', ''ariki'' — vadoņu tituli un pakāpes dažādās Polinēzijas valstīs

=== Vispārējie monarhu tituli ===
* [[autokrāts]] — absolūta monarha vispārējs apzīmējums
* [[imperators]] — impērijas valdnieks
* [[hercogs|lielhercogs]] — lielhercogistes valdnieks
* [[karalis]] — karalistes valdnieks
* [[princis]] — neatkarīgas prinča valsts valdnieks
* neatkarīgs hercogs/grāfs/barons — neatkarīgas hercogistes/grāfistes/muižas valdnieks

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{pašreizējie monarhi}}
{{autoritatīvā vadība}}

[[Kategorija:Monarhi| ]]