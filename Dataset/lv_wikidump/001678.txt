{{Apdzīvotas vietas infokaste
|name                   = Jehvi
|native_name            = ''Jõhvi''
|settlement_type        = Apriņķa centrs
|image_flag             = Flag of Jõhvi.svg
|image_shield           = Jõhvi valla vapp.svg
|shield_size            = 80px
|flag_size              = 160px
|subdivision_name1      = [[Attēls:Ida-Virumaa lipp.svg|24px]][[Austrumviru apriņķis]]
|leader_name            = 
|area_total_km2         = 7.62
|population_total       = 12750
|population_footnotes   = 
|population_as_of       = 2012
|population_density_km2 = auto
|latd=59|latm=21|latNS=N|longd=27|longm=25|longEW=E
|image_skyline          = Johvi estonia.jpg
|imagesize              = 250px
|image_caption          = Jehvi. 2010. gads.
|subdivision_type       = [[Pasaules valstis|Valsts]]
|subdivision_name       = {{EST}}
|subdivision_type1      = [[Igaunijas apriņķi|Apriņkis]]
|timezone               = [[Austrumeiropas laiks|EET]]
|utc_offset             = +2
|timezone_DST           = [[Austrumeiropas vasaras laiks|EEST]]
|utc_offset_DST         = +3
|website                = [http://www.johvi.ee/ www.johvi.ee]
|established_title      = Pilsētas tiesības
|established_date       = 1938. gads
|pushpin_map            = Estonia
|pushpin_label_position = bottom
|pushpin_mapsize        = 280
|pushpin_map_caption    = Atrašanās vieta Igaunijā
|other_name             = 
|}}

'''Jehvi''' ({{val|et|Jõhvi}}) ir pilsēta [[Igaunija]]s ziemeļaustrumos, [[Austrumviru apriņķis|Austrumviru apriņķa]] administratīvais centrs. Pilsētas tiesības ieguvusi 1938. gadā, bet 1960. gada iekļauta [[Kohtla-Jerve]]s pilsētas sastāvā. Padomju industrializācijas periodā ziemeļaustrumu Igaunijas pilsētas piedzīvoja būtisku migrācijas vilni no citām [[Padomju Savienība|PSRS]] republikām, tāpēc [[Igauņi|igauņu]] iedzīvotāju īpatsvars Jehvē ir tikai viena trešdaļa no iedzīvotāju kopskaita.

1991. gadā Jehvi atguva patstāvīgas administratīvas vienības statusu un kļuva par apriņķa centru. Jehvi atrodas 10 km attālumā no [[Kohtla-Jerve]]s, 21 km attālumā no [[Sillamē]], 29 km attālumā no [[Pisi]], 32 km attālumā no [[Kivieli]], 48 km attālumā no [[Narva]]s un 165 km attālumā no valsts galvaspilsētas [[Tallina]]s.

== Vēsture ==

=== Pirmsākumi un viduslaiki ===
Rakstu avotos Jehvi pirmoreiz minēta 1241. gadā dāņu zemes taksācijas grāmatā ({{val|la|Liber Census Daniæ}}). Šajā dokumentā un arī vēlāk Jehvi nosaukums rakstīts [[Lejasvācu valoda|lejasvācu]] dialektā, kā ''Gewe''.
[[Attēls:Jõhvi Mihkli kirik vallikraaviga (2).JPG|thumb|left|250px|Jehvi Sv. Miķeļa luterāņu baznīca. 2012. gads.]]
Ap 1250. gadu Jehve tika izvēlēta par [[Dāņu Igaunija]]s draudzes apgabala centru, kas noteica Jehves turpmāko nākotni. Rakstiskos avotos Jehvi draudzes apgabals pirmoreiz minēts 1354. gadā, savukārt Jehves Miķeļa baznīca — 1367. gadā, kad tā tika nodedzināta krievu karaspēka gājienā uz [[Viruzeme|Virumā]]. Pēc uzbrukuma baznīca tika atjaunota un, vienlaikus, izveidota par fortificētu cietoksni, kļūdama par nozīmīgu atbalsta punktu aizsardzības līnijā starp [[Peipusa ezers|Peipusa ezeru]] un [[Somu jūras līcis|Somu jūras līci]].

1491. gadā baznīcas rakstu avotos parādās arī Jehvi muiža, tolaik [[Narva]]s cietokšņa pakļautībā. Pēc [[Livonijas karš|Livonijas kara]] muiža kādu laiku atradās [[Gustavs II Ādolfs|Zviedrijas karaļnama]] pakļautībā, bet kopš 1617. gada kļuva par privātu īpašumu.

18. gadsimta vidū Jehvi ciema zemes pārgāja Jehvi muižas īpašumā, bet ciema iedzīvotāji pārcēlās uz Tammiku un Puru ciemiem. Tolaik Jehvi muiža sastāvēja no muižas kompleksa ēkām. Muižas pakļautībā atrādās arī Jehvi krogs (rakstiskos avoto pirmoreiz minēts 1543. gadā) un ūdens dzirnavas (turpmāk pazīstamas ar nosaukumu ''Altveski'')

=== Satiksmes mezgla izveidošanās ===
Būtisks lūzums Jehvi attīstībā notika 1782. gadā, kad Saktpēterburgas-Rēveles pasta ceļš, kas agrāk stiepās gar [[Somu jūras līcis|Somu jūras līča]] krastu, tika novirzīts uz iekšzemi caur Jehvi. Vienlaikus no Jehvi atzarojās arī pasta ceļš uz [[Tartu|Tērbatu]] un [[Rīga|Rīgu]], tādejādi Jehvi kļuva par nozīmīgu satiksmes tranzītmezglu starp [[Krievijas Impērija]]s galvaspilsētu un rietumeiropu. Šajā pašā gadā Jehvi tika uzbūvēta arī zirgu pasta stacija.
[[Attēls:Johvi mois.jpg|thumb|300px|Jehvi muižas ēka ap 19./20/ gadsimta miju]]
18. gadsimta beigās Jehvi muiža bija izaugusi līdz nelielas apdzīvotas vietas apmēriem un šeit dzīvoja aptuveni 100 cilvēku — draudzes kalpotāji, zemnieki, pasta stacijas ierēdņi, muižas ļaudis. Jehvi praktizēja ārsts, darbojās citu profesiju pārstāvji — drēbnieks, kurpnieks, krodzinieks, dzirnavnieks u.c.

Pamazām Jehvi sāka veidoties par reģionālu tirdzniecības centru. Pirmais gadatirgus Jehvi tika sarīkots 1825. gadā, vienlaikus tika atvērtas arī pastāvīgas tirdzniecības vietas un veikali.

1852. gadā Jehvi draudzes mācītājs F. F. Meijers pie Sv. Miķeļa baznīcas izveidoja baznīcas skolu, kas pēc 10 gadiem pārtapa par Jehvi pagastskolu.

1869. gadā cauri Jehvi pagasta teritorijai tika būvēts Tallinas-Sanktpēterburgas dzelzceļs un pēc Jehvi muižas īpašnieka Igelstrēma pieprasījuma 3 km attālumā no muižas centra 1870. gadā tika ierīkota [[Jehvi (stacija)|Jehvi dzelzceļa stacija]].

Sakarā ar 1889. gada tiesu sistēmas reformu Jehvi kļuva par Alutaguzes tiesu apgabala centru.

=== Pārkrievošanas uzsākšana ===
Krievijas Impērijas uzsākta [[Baltijas pārkrievošana]]s kampaņa 19. gadsimta beigās skāra arī Jehvi. Toreizējais Igaunijas gubernators [[Sergejs Šahovskis]], kvēls pārkrievošanas politikas piekritējs ieverēji Jehvi izveidot par krievu pareizticības un kultūras cietoksni Igaunijas guberņā. 1888. gadā Jehvi tika uzbūvēta krievu skola, kas pēc pāris gadiem nonāca tiešā izglītības ministrijas pakļautībā. 1895. gadā skolā tika atklāts skolotāju seminārs, kas sagatavoju pagasta skolotājus apmācībai krievu valodā. Šajā pašā gadā Jehvi tika pabeigta arī krievu Augšāmcelšanās pareizticīgā baznīca. Jehvi atradās Baltijas guberņu pareizticīgo brālības sēdeklis.

Saskaņā ar 1897. gada tautas skaitīšanas datiem, Jehvi dzīvoja 828 cilvēku. Pilsētā bija divas baznīcas, trīs dzirnavas, ap 30 veikalu, [[Alus|alus brūzis]] un [[Spirts|spirta]] dedzinātava, kā arī krogs. Jehvi darbojās brīvprātīgo [[Ugunsdzēsējs|ugunsdzēsēju]] un [[Atturība|Atturībnieku]] biedrība.

=== Neatkarīgajā Igaunijas republikā ===
[[Attēls:Konstantin Pats Johvi.jpg|thumb|300px|[[Konstantīns Petss]] apmeklējot Jehvi]]
[[Attēls:Jõhvi Gümnaasjumihoone.jpg|thumb|300px|Jehvi ģimnāzija]]
[[Attēls:Johvi jaam 2.jpg|thumb|300px|[[Jehvi (stacija)|Jehvi stacijas]] ēka 1936. gadā]]
1917. gadā pēc [[Februāra revolūcija]]s un Krievijas pagaidu valdības izdotā likuma par ciematu tiesībām Jehvi radās iespēja paaugstināt savu administratīvo statusu. Jehvi šis jautājums izraisīja vispārēju sajūsmu un atbalstu. Pagasta sanāksmē no 777 balsstiesīgajiem tikai 4 neatbalstīja pilsētas tiesību pieprasīšanu Jehvi. Tomēr Viru apriņķa zemes sanāksme norādīja, ka pilsētas tiesību pieprasīšana Jehvi politiski nestabilajā laikā varētu būt pārāk sarežģīts uzdevums, tāpēc tā aprobežojās vien ar ciemata statusa atbalstīšanu.

1918. gada 1. martā Jehvi ienāca vācu karaspēks un palika pilsētā līdz 26. novembrim. No 1918. gada 6. decembra līdz 1919. gada 16. janvārim pilsētu kontrolēja [[Igaunijas darba komūna]].

Pēc Igaunijas republikas ''de facto'' nostiprināšanās Jehvi ciemats aktīvi turpināja virzīt savas ambīcijas, 1919. gada 12. jūlijā nākot klajā ar priekšlikumu par Alutaguzes apriņķa dibināšanu, tādējādi cerot, ka par šāda jauna apriņķa centru automātiski tiks izraudzīta Jehvi, kas kopš 1889. gada bija Alutaguzes tiesa apgabala centrs. No 9 nākamā apriņķa pagastiem Jehvi iniciatīvu atbalstīja visas pašvaldības, taču pēdējā brīdī kandidatūru uz apriņķa pilsētas statusa iegūšanu iesniedza arī [[Narva]].

1920. gada 15. septembrī valdības oficiālajā vēstnesī ''Riigi Teatajas'' (Valsts vēstnesis) tika izziņots likums "par Valgas un Alutaguzes apriņķu izveidošanu", kurā par Alutaguzes apriņķa centru tika noteikta Narva. Sakarā ar pretestību, ko rīkojumam izrādīja lielākā daļa apriņķa pagastu, likums 1921. gada aprīlī tika daļēji atcelts (likuma daļa, kas attiecās uz Alutaguzes apriņķi).

Igaunijas republikas periods iezīmēja aktīvu Jehvi attīstību. 1923. gadā tika uzbūvēta vidusskola, 1929. gadā pamatskola un cietes fabrika. 1930. gadā tika pabeigta universālveikals ''Saigi'' celtniecība.
Dzelzceļa stacija tika pārvietota blakus ciemata centram.
Individuālo māju celtniecība paplašinājās no Narvas šosejas apkaimes līdz Rakveres un Sompas ielu rajoniem.
Jehvi sabiedriskās dzīves aktivitāti raksturo fakts, kas 1936. gadā pilsētā aktīvi darbojās 32 sabiedriskās organizācijas un dibinājumi.

Saskaņā ar Igaunijas prezidenta [[Konstantīns Petss|Konstantīna Petsa]] 1938. gada 19. aprīļa rīkojumu Jehvi ieguva pilsētas tiesības. Ar valdības 1938. gada 29. aprīļa rīkojumu jaunā administratīvā veidojuma teritorija tika paplašināta, pievienojot tai bijušās Jehvi pagasta zemes, tai skaitā: 98.67 ha bijušās baznīcas zemes, 50.566 ha bijušās Jehvi muižas zemes un 5.96 ha bijušās Sompas muižas zemes. Uz 1938. gada 1. aprīli Jehvi dzīvoja 2525 iedzīvotāju.

Viens no galvenajiem jaunās pilsētas uzdevumiem bija pilsētas domes ēkas celtniecība. Tika iecerēts veidot piebūvi bijušajai zirgu pasta stacijai, taču sakarā ar 1940. gada notikumiem iecere palika nerelizēta. 1940. gada 17. jūnijā pilsētā ienāca sarkanās armijas karaspēks.

=== Otrais pasaules karš ===
1941. gada 13. augustā Jehvi ienāca vācu [[Vērmahts|vērmahta]] karaspēks, taču būtiski postījumi pilsētai netika nodarīti.

1943. gada 3. augustā bijušajā konfirmācijas ēkā izcēlās ugunsgrēks un uguns stipra vēja dēļ ātri sāka izplatīties uz blakus celtnēm. Kopumā uguns izpostīja 92 dzīvojamās ēkas un 129 palīgceltnes, respektīvi aptuveni vienu trešo daļu pilsētas. Nākamie smagie postījumi radās sākoties sarkanās armijas kontruzbrukumam un gaisa aviācijas uzlidojumiem, taču visbūtiskākie postījumi pilsētai tika nodarīta vērmahta karaspēka atkāpšanās laikā, kad 1944. gada 18. septembra naktī tika uzspridzināta dzelzceļa stacija, vidusskola, muižas ēka, alus brūzis, kā arī tika aizdedzinātas ēkas dzelzceļa stacijas tuvumā.

Kopumā [[Otrais pasaules karš|Otrā pasaules kara]] laikā Jehvi no 350 ēkām tika sagrautas vai nodedzinātas 250 ēkas.

=== Padomju okupācijas periods ===

==== Pēckara gadi ====
Pēc kara, 1945. gadā, Jehvi bija palikuši tikai 800 iedzīvotāju. 1946. gadā netālu no Jehvi tika atklāta slānekļa ieguves šahta Nr. 2, kas veicināja tūlītēju iedzīvotāju skaita pieaugumu. Lielākā daļa pienācēju bija migranti no citiem [[Padomju Savienība|PSRS]] reģioniem, pamatā no [[KPFSR|Krievijas]], [[Ukrainas PSR|Ukrainas]], [[Baltkrievijas PSR|Baltkrievijas]]. Jehvi teritoriju sāka apbūvēt ar viena līdz divu stāvu strādnieku tipa daudzdzīvokļu mājokļiem.

Mainījās arī Jehvi administratīvi teritoriālā situācija. 1949. gadā tika nodibināts Jehvi apriņķis, kas gadu vēlāk tika reorganizēts par Jehvi rajonu. Taču turpmākās administratīvi teritoriālās reformas noveda pie Jehvi pilsētas tiesību zaudēšanās.

Slānekļa ieguves attīstības plāns paredzēja visas reģiona pilsētas apvienot vienā administratīvā veidojumā.
Ar PSRS Ministru padomes 1961. gada 20. oktobra rīkojumu Nr. 418 "Par nepieciešamajiem mēriem sakarā ar vienota administratīvā centra izveidi slānekļa baseina teritorijā" tikā pārņemti Jehvi rajona, Jehvi pilsētas un Ahtmes pilsētas īpašumi un aktīvi un nodoti [[Kohtla-Jerve]]s pilsētai. Jehvi savas pilsētas tiesības zaudēja 1960. gada 5. novembrī.

==== Kohtla-Jerves sastāvā ====
Pēc iekļaušanas Kohtla-Jerves sastāvā Jehvi mikrorajons tika attīstīts atbilstoši tipiskas padomju pilsētas pilsētbūvniecības priekštatiem, apbūves stilistikai un mērogam. 70. gadu sākumā Narvas šosejā tika uzbūvēta grupa piestāvu dzīvojamo namu pēc tipveida projekta. Industriālā mājokļu būves politika jau 1969. gadā Jehvi mikrorajona iedzīvotāju skaitu bija palielinājusi līdz 14 000.

1975. gadā tika iznīcināta vēsturiskā zirga pasta stacijas ēka, kuras vietā pēc gada parādījās padomju mikrorajoniem raksturīgā centrālā pilsētbūvniecības dominante — universālveikals.

1978. gadā tika atklāta Oktobra pils — mikrorajona sabiedriskais un kultūras centrs.

1977. gadā daļa bijušās Jehvi pilsētas teritorijas tika pārveidota atsevišķā Kohtla-Jerves mikrorajonā — Jehvi-Ahtmē.

=== Pilsētas tiesību atjaunošana ===
Jehvi pilsētas tiesību atjaunošanas jautājums dienas kārtībā nonāca līdz ar pārmaiņu procesu uzsākšanos visā PSRS teritorijā. Šo procesu paātrināja 1989. gada 24. jūlijā [[Igaunijas PSR]] Augstākajā padomē pieņemtais administratīvo reformu likums. Tā paša gadā rudenī tika savākti vairāk kā 1000 vietējo iedzīvotāju parakstu, kas aicināja atjaunot Jehvi pilsētas tiesības.

Kohtla-Jerves izpildkomitejā savukārt pamatā tika turpināts atbalstīt padomju centralizācijas ideju, atvēlot Jehvi mikrorajonam zināmas pašnoteikšanās tiesības taču atrodoties vienotas Kohtla-Jervi pilsētas sastāvā.

1991. gada 23. augustā, līdz ar PSRS notikušā [[Augusta pučs|Augusta puča]] izgāšanos Igaunijas Republikas Augstākā padome nekavējoties atcēla PSRS laikā pieņemtos tiesiskos aktus, citu starpā arī par Jehvi pilsētas iekļaušanu Kohtla-Jerves sastāvā, līdz ar to faktiski ''de jure'' atzīstot gan Jehvi 1938. gadā iegūtās pilsētas tiesības, gan Jehvi kā Austrumviru administratīvo centru.
1992. gada 2. februārī norisinājās Jehvi pilsētas pašvaldības vēlēšanas, kurās Jehvi pilsētas atjaunošanas komitejas bloks ieguva 10 no 18 Jehvi pilsētas domes vietām.
1992. gada 17. jūnijā Igaunijas Republikas Austākās Padomes prezidijs ar oficiālu lēmumu izsludināja Jehvi pilsētas pašpārvaldes atjaunoto statusu.
1992. gadā Jehvi dzīvoja ap 16 400 iedzīvotāju, taču līdz ar slānekļa ieguves dramatisku kritumu nākamajos 10 gados strauji samazinājās ne tik vien tieši slānekļa industrijā iesaistīto pilsētu, bet arī bijušo "guļamrajonu", t.i. Jehvi iedzīvotāju skaits.

Jehvi pilsētas sociālo un ekonomisko klimatu no citām reģiona pilsētām atšķir tās apriņķa pilsētas statuss. Jehvi koncentrējas reģiona finanšu, ekonomiskās un kultūras aktivitātes. Tās iedzīvotāju skaits 2012. gadā bija 12 750.<ref>[http://www.johvi.ee/?q=node/1] {{Webarchive|url=https://web.archive.org/web/20171104212727/http://www.johvi.ee/?q=node%2F1 |date={{dat|2017|11|04||bez}} }} Jehvi pilsētas vēsture {{et ikona}}{{ru ikona}}</ref>

== Ģeogrāfija ==
Jehvi pilsēta atrodas [[Jehvi augstiene]]s ziemeļaustrumu malā, vietā, kur no [[Kohtla-Jerve]]s uz austrumiem stiepjas [[kaļķakmens]] paugurvalnis un strauji mainot virzienu pagriežas uz dienvidiem.

Uz ziemeļiem no vaļņa atrodas ūdeņiem bagāta [[Zemais purvs|zemo purvu]] zona, kurā izvietojušies mitri lapu koku meži. Vietām sastopamas atsevišķas bērzaudzes, kas mijas ar pārpurvotām pļavām.

Uz dienvidiem no smilšakmens vaļņa reljefs pakāpeniski pieaug. Šeit sastopamas auglīgas [[Augsne|karbonātaugsnes]] (rendzīnas), kas rada labvēlīgus priekšnoteikumus lauksaimniecībai.

== Klimats ==
{|class="wikitable"
|-
| align="center" colspan="15" bgcolor="#CCCCCC" | '''Jehvi meteoroloģiskie dati'''
|-
| align="center" colspan="15" | '''[[Gaisa temperatūra|Temperatūra]] ([[Celsija grāds|°C]])'''
|-
!width="200" style="background:#efefef;"| Mēnesis
!width="60" style="background:#efefef;" | [[Janvāris|Jan]]
!width="60" style="background:#efefef;" | [[Februāris|Feb]]
!width="60" style="background:#efefef;" | [[Marts|Mar]]
!width="60" style="background:#efefef;" | [[Aprīlis|Apr]]
!width="60" style="background:#efefef;" | [[Maijs|Mai]]
!width="60" style="background:#efefef;" | [[Jūnijs|Jūn]]
!width="60" style="background:#efefef;" | [[Jūlijs|Jūl]]
!width="60" style="background:#efefef;" | [[Augusts|Aug]]
!width="60" style="background:#efefef;" | [[Septembris|Sep]]
!width="60" style="background:#efefef;" | [[Oktobris|Okt]]
!width="60" style="background:#efefef;" | [[Novembris|Nov]]
!width="60" style="background:#efefef;" | [[Decembris|Dec]]
!style="background:#efefef;" |
!width="80" align="center" style="background:#efefef;" | Gadā
|-
| Absolūtais maksimums (°C)
|bgcolor=24f046 align="center"|8.9
|bgcolor=24f046 align="center"|7.5
|bgcolor=fee100 align="center"|15.1
|bgcolor=fe9600 align="center"|25.7
|bgcolor=e66400 align="center"|30.6
|bgcolor=e66400 align="center"|32.7
|bgcolor=dc4b1e align="center"|34.4
|bgcolor=e66400 align="center"|31.3
|bgcolor=fe9600 align="center"|26.8
|bgcolor=feaf00 align="center"|23
|bgcolor=92e50f align="center"|11.3
|bgcolor=92e50f align="center"|10.3
|
|bgcolor=dc4b1e align="center"|34.4
|-
| Augstākā vidējā temperatūra (°C)
|bgcolor=40ffc6 align="center"|-2.1
|bgcolor=40ffc6 align="center"|-2.4
|bgcolor=80ffc1 align="center"|1.9
|bgcolor=92e50f align="center"|9.6
|bgcolor=c8e308 align="center"|14.9
|bgcolor=fec800 align="center"|19.5
|bgcolor=feaf00 align="center"|22.7
|bgcolor=feaf00 align="center"|21.5
|bgcolor=fee100 align="center"|15.8
|bgcolor=92e50f align="center"|9.3
|bgcolor=80ffc1 align="center"|2.6
|bgcolor=40ffc6 align="center"|-0.7
|
|bgcolor=92e50f align="center"|9.4
|-
| Zemākā vidējā temperatūra (°C)
|bgcolor=00c8fe align="center"|-7
|bgcolor=00c8fe align="center"|-8.7
|bgcolor=00e6f0 align="center"|-5.6
|bgcolor=80ffc1 align="center"|0.5
|bgcolor=40ff83 align="center"|5
|bgcolor=92e50f align="center"|10.6
|bgcolor=c8e308 align="center"|13.6
|bgcolor=c8e308 align="center"|12
|bgcolor=24f046 align="center"|7.7
|bgcolor=40ff83 align="center"|3.7
|bgcolor=40ffc6 align="center"|-1.7
|bgcolor=00e6f0 align="center"|-5.4
|
|bgcolor=80ffc1 align="center"|2
|-
| Absolūtais minimums (°C)
|bgcolor=fa00fe align="center"| <span style="color:white;">-30.5</span>
|bgcolor=c800fe align="center"| <span style="color:white;">-29.7</span>
|bgcolor=6400fe align="center"| <span style="color:white;">-23.1</span>
|bgcolor=0064fe align="center"|-13.7
|bgcolor=00e6f0 align="center"|-5.8
|bgcolor=80ffc1 align="center"|0.0
|bgcolor=40ff83 align="center"|4.4
|bgcolor=40ffc6 align="center"|-1
|bgcolor=00e6f0 align="center"|-3.3
|bgcolor=0096fe align="center"|-10.9
|bgcolor=0032fe align="center"| <span style="color:white;">-17.9</span>
|bgcolor=fa00fe align="center"| <span style="color:white;">-30.7</span>
|
|bgcolor=fa00fe align="center"| <span style="color:white;">-30.7</span>
|-
| align="center" colspan="15" | '''Nokrišņu daudzums ([[Milimetrs|mm]])'''
|-
| Vidējais nokrišņu daudzums (mm)
|bgcolor=9ab1ff align="center"|38.9
|bgcolor=9ab1ff align="center"|32.2
|bgcolor=9ab1ff align="center"|30.3
|bgcolor=b1c4ff align="center"|25.2
|bgcolor=9ab1ff align="center"|35
|bgcolor=4c76ff align="center"|63.5
|bgcolor=819dff align="center"|49.9
|bgcolor=678afe align="center"|55.3
|bgcolor=819dff align="center"|47.2
|bgcolor=678afe align="center"|58.1
|bgcolor=819dff align="center"|46.3
|bgcolor=819dff align="center"|48.2
|
|bgcolor=819dff align="center"|530.1
|}

== Administratīvais dalījums ==
[[Attēls:Estonia, Jõhvi, Administration.jpg|thumb|350px|Jehvi pilsētas administrācijas ēka. 2011. gads.]]
Jehvi pašvaldības sastāvā ietilpst Jehvi pilsēta un vairāki tuvējie ciemi:
* Edizes ciems (''Edise küla'')
* Jehvi pilsēta (''Jõhvi linn'')
* Jehvi ciems (''Jõhvi küla'')
* Kahulas ciems (''Kahula küla'')
* Koze (''Kose'')
* Kotinuka (''Kotinuka'')
* Linnas ciems (''Linna küla'') 
* Pajualuze (''Pajualuse'') 
* Pargitaguze (''Pargitaguse'') 
* Pauliku (''Pauliku'') 
* Puru (''Puru'') 
* Sompa (''Sompa'')
* Tammiku (''Tammiku'')

== Etimoloģija ==
Viena no populārākajām, taču kļūdainākajām Jehvi vārda skaidrojuma versijām ir tā līdzība ar igauņu lietvārdu ''jõhvikas'' (dzērvene). [[Lingvistika|Lingvistiski]] šāda saistība nav pamatota.

20. gadsimta 30. gados novadpētnieks H. Kurba piedāvāja savu Jehvi vietvārda skaidrojumu, saistot to ar vārdu ''jõevesi'' (upes ūdens), pamatojot to ar faktu, ka cauri Jehvi kādreiz tecējis strauts, viena no [[Pihajegi]] ({{val|et|Pühajõgi}}) upes pietekām.

Savukārt somu lingvists L. Ketunens par Jehvi vietvārda pamatu izvēlējās igauņu lietvārdu ''jõhv'' (zirga astrs), kas mūsdienās ir viens no izplatītākajām Jehvi vietvārda izcelsmes skaidrojumiem. Šāds skaidrojums sasaucas ar faktu, ka Jehvi apkaime pirmskristietības laikmetā bija nozīmīga pagāniskā svētvieta, bet [[Zirgs|zirga]] astrs bija [[Somugri|somugru]] tautās pazīstams [[Pagānisms|pagānisko]] rituālu talismans.

== Iedzīvotāji ==
[[Attēls:Jõhvi-Tsentraal.jpg|thumb|250px|Tirdzniecības centrs Jehvi pilsētā]]
Saskaņā ar 2012. gada 1. janvāra datiem Jehvi pašvaldībā dzīvoja 12 750 iedzīvotāju, no tiem 11 060 — Jehvi pilsētā, bet 1690 — apkārtnes ciemos. No visu Jehvi pašvaldības iedzīvotāju kopskaita 5777, jeb 45.3 % bija vīrieši, bet 6973, jeb 54.7 % bija sievietes.

=== Nacionālais sastāvs ===
{{bar box
|width = 300px
|float = middle
|title = Iedzīvotāju nacionālais sastāvs Jehvi 2012. gadā<ref>[http://www.johvi.ee/?q=node/423] Jehvi nacionālais sastāvs/2012 {{et ikona}}{{ru ikona}}</ref>
|titlebar = #ddd
|bars =
{{bar percent|Krievi (6274)|red|49.2}}
{{bar percent|Igauņi (4039)|blue|31.6}}
{{bar percent|Baltkrievi (478)|violet|0.4}}
{{bar percent|Ukraiņi (387)|orange|0.3}}
{{bar percent|Somi (162)|blue|0.1}}
{{bar percent|Lietuvieši (40)|blue|0.03}}
{{bar percent|Poļi (39)|blue|0.03}}
{{bar percent|Tatāri (37)|blue|0.02}}
{{bar percent|Latvieši (30)|blue|0.02}}
{{bar percent|Vācieši (26)|blue|0.02}}
{{bar percent|Cita tautība (1238)|purple|9.7}}
}}

== Ekonomika ==
Salīdzinot ar [[Kohtla-Jerve|Kohtla-Jervi]] Jehvi ir mazāk industrializēta pilsēta un tās ekonomika balstīta galvenokārt uz pārstrādes rūpniecību, tirdzniecību, pakalpojumiem.

Jehvi darbojas ap 15 vidēji lieli uzņēmumi, galvenokārt pārtikas pārstrādes ražotnes, kas nodarbina ap 1000 darba ņēmēju. Jehvi ir attīstīta tirdzniecība un pakalpojumu nozare, savus pakalpojumus piedāvā daudzu komercbanku vietējās filiāles: [[Sampo (uzņēmums)|A/S Sampo]], [[Nordea|A/S Nordea]], [[Swedbank|A/S Swedbank]], [[SEB|A/S SEB]].

Nozīmīgākie Jehvi pārtikas pārstrādes uzņēmumi ir:
* Piena pārstrādes uzņēmuma ''Maag Piimatööstus'' ražotne.<ref>[http://www.maag.ee/maag-dairy-industry] {{Webarchive|url=https://web.archive.org/web/20121124233117/http://www.maag.ee/maag-dairy-industry |date={{dat|2012|11|24||bez}} }} ''Maag Piimatööstus'' mājas lapa {{et ikona}}{{en ikona}}</ref>
* Pārtikas pārstrādes (kečupi, majonēzes, sīrupi, etiķis, sinepes, zivju izstrādājumi) uzņēmuma ''Maadlex OÜ'' ražotne.<ref>[http://www.maadlex.ee/index_eng.php] {{Webarchive|url=https://web.archive.org/web/20140906065639/http://www.maadlex.ee/index_eng.php |date={{dat|2014|09|06||bez}} }} ''Maadlex OÜ'' mājas lapa {{et ikona}}{{en ikona}}{{ru ikona}}</ref>
* Tallinas bezalkoholisko dzērienu uzņēmuma ''AS Tallinna Karastusjoogid'' meitasuzņēmuma ''AS Viru Joogid'' limonāžu ražotne.<ref>[http://www.karastusjoogid.ee/en/company.aspx?id=3] {{Webarchive|url=https://web.archive.org/web/20130316075800/http://www.karastusjoogid.ee/en/company.aspx?id=3 |date={{dat|2013|03|16||bez}} }} ''AS Tallinna Karastusjoogid'' mājas lapa {{et ikona}}{{en ikona}}{{ru ikona}}</ref>

Jehvi ir bāzēta karjeru un šahtu aprīkojuma remonta uzņēmums ''EP Mäetehnika''.

== Transports ==
{{Skatīt arī|Jehvi (stacija)}}
[[Attēls:Ida-Viru maakonnaliini buss, 4. november 2012.jpg|thumb|250px|Austrumviru apriņķa satiksmes autobuss]]
Jehvi ir nozīmīgs transporta mezgls. Pilsētu administratīvās teritorijas robežās šķērso valsts nozīmes autoceļš Nr. 1 [[Tallina]]—[[Narva]] (pēc Eiropas autoceļu numerācijas — E 20), kā arī tam pieslēdzas valsts nozīmes autoceļš Nr. 3 Jehvi—[[Tartu]]—[[Valga]] (pēc Eiropas autoceļu numerācijas — [[Eiropas autoceļš E264|E 264]] Jehvi — [[Tartu]] — [[Valga]] — [[Valka]] — [[Valmiera]] — [[Inčukalns]]).

Jehvi šķērso dzelzceļa līnija Tallina—Narva.

Jehvi pilsēta uztur integrētu pilsētas sabiedriskā transporta tīklu ar kādreiz vienotās Kohtla-Jerves pilsētas daļām. 2012. gadā spēkā bija 12 autobusu maršruti.<ref>[http://www.peatus.ee/#city;kohtla-jarve] Sabiedriskā transports Kohtla-Jervē un Jehvi</ref> Regulāra pasažieru autobusu satiksme tiek nodrošināta arī ar citām [[Austrumviru apriņķis|Austrumviru apriņķa]] pilsētām: [[Narva|Narvu]], [[Sillamē]], [[Kivieli]] u.c., kā arī lielākajām Igaunijas pilsētām — [[Tallina|Tallinu]], [[Viljandi]], [[Tartu]], [[Otepē]], [[Veru]], [[Rakvere|Rakveri]], [[Valga|Valgu]].

Jehvi autoostā apstāšanos veic arī vairāki starptautisko autobusu maršrutu autobusi (uz [[Sanktpēterburga|Sanktpēterburgu]], [[Pleskava|Pleskavu]], [[Rīga|Rīgu]])

== Kultūra un izglītība ==
[[Attēls:Concert Hall in Jõhvi.jpg|thumb|250px|Jehvi koncertzāle]]
[[Attēls:Johvig peasissepaas.JPG|thumb|250px|Jehvi ģimnāzijas galvenā ēka]]
Jehvi pilsēta ir [[Austrumviru apriņķis|Austrumviru apriņķa]] kultūras centrs. Šeit atrodas daudzas kultūras iestādes, mākslas galerijas, muzeji. 1978. gadā celtajā Oktobra pilī, kas līdz 1994. gadam atradās slānekļa ieguves uzņēmuma ''Eesti Põlevkivile'' pakļautībā, 2005. gadā Igaunijas Kultūras ministrijas, Jehvi pašvaldības, celtniecības firmas ''AS FKSM'' (vēlāk ''YIT Ehitus AS''), kā arī Igaunijas valsts koncertapvienības ''Eesti Kontserdi'' sadarbībā tika pārbūvēta par [[Jehvi koncertzāle|Jehvi koncertzāli]] — nacionālas nozīmes kultūras infrastruktūras objektu, ap kuru mūsdienās koncentrējas visas ziemeļaustrumu Igaunijas kultūras dzīve.

=== Kultūras iestādes ===
* [[Jehvi konkcertzāle]] ({{val|et|Jõhvi kontserdimaja}}).<ref>[http://www.concert.ee/johvi-kontserdimaja-tutvustus] {{Webarchive|url=https://web.archive.org/web/20120908021143/http://www.concert.ee/johvi-kontserdimaja-tutvustus |date={{dat|2012|09|08||bez}} }} Jehvi koncertzāles profils {{et ikona}}</ref>
* Jehvi Kultūras un Hobiju centrs ({{val|et|Jõhvi Kultuuri-ja Huvikeskus}}).<ref>[http://www.huvikeskus.info/] Jehvi Kultūras un Hobiju centra mājas lapa {{et ikona}}{{ru ikona}}</ref>
* Jehvi Tautas nams.
* Tammiku Tautas nams.

=== Bibliotēkas ===
Jehvi pašvaldībā darbojas trīs [[bibliotēka]]s: Jehvi centrālā bibliotēka,<ref>[http://rk.johvi.ee/] Jehvi centrālās bibliotēkas mājas lapa {{et ikona}}{{ru ikona}}</ref> Jehvi filiālbibliotēka un Tammiku bibliotēka.

=== Izglītības iestādes ===
Jehvi atrodas viena pamata izglītības iestāde — Jehvi krievu pamatskola, kā arī divas vidējās mācību iestādes — Jehvi ģimnāzija (igauņu) un Jehvi krievu ģimnāzija.

Attīstīta interešu izglītība — mūzikas skola, sporta skola, mākslas skola, jauniešu interešu un hobiju centrs.

Jehvi darbojas Igaunijas uzņēmējdarbības universitātes filiāle ar studiju programmu igauņu un krievu valodā.<ref>[http://www.eek.ee/index.php?setlang=eng] Igaunijas uzņēmējdarbības universitātes mājas lapa {{et ikona}}{{ru ikona}}{{en ikona}}</ref>

== Sadraudzības pilsētas ==
Jehvi ir [[sadraudzības pilsēta|sadraudzības]] attiecības ar šādām pilsētām:

{| class="wikitable"
|-
| {{flaga|Vācija}} [[Norderštete]], [[Vācija]]
|-
| {{flaga|Zviedrija}} [[Stremsunda]], [[Zviedrija]]
|-
| {{flaga|Latvija}} [[Ogre]], [[Latvija]]
|-
| {{flaga|Nīderlande}} [[Oststelingverfa]], [[Nīderlande]]
|-
| {{flaga|Somija}} [[Kerava]], [[Somija]]
|-
|}

== Attēlu galerija ==
<gallery>
Johvi town, Estonia.jpg|Jehvi centrālais laukums naktī. 2012. gads
Estonia wiatrak.JPG|Vēdzirnavas Jehvi apkārtnē
Estonia, Jõhvi, bridge through the railway.jpg|Gaisa pārvads pie Jehvi stacijas. 2011. gads
Johvi Railway Station 2011.jpg|Jehvi dzelzceļa stacijas ēka
Pedestrian bridge near Jõhvi.JPG|Atoceļš E 20 un Jehvi gājēju pārvads
Bridge to Jõhvi from Narva.JPG|Autoceļu mezgs pie Jehvi pilsētas
Jõhvi Koidu 2b 01 September 2009.jpg|Tipiska Jehvi pilsētas padomju daudzstāvu apbūve. 2009. gads
Jõhvi Orthodox Church2.jpg|Jehvi pareizticīgo baznīca. 2011. gads
Estonia, Jõhvi, Rakvere 13.jpg|Apbūve Rakveres ielā. 2011. gads
</gallery>

== Skatīt arī ==
* [[Austrumviru apriņķis]]
* [[Jehvi (stacija)|Jehvi dzelzceļa stacija]]

== Ārējās saites ==
{{sisterlinks-inline}}
{{enciklopēdiju ārējās saites}}

== Atsauces ==
{{atsauces}}

{{Igaunijas pilsētas}}

{{autoritatīvā vadība}}

[[Kategorija:Igaunijas pilsētas]]
[[Kategorija:Austrumviru apriņķis]]