{{Rakstnieka infokaste
|        platums = 
|          vārds = 
|     vārds_orig = 
|         attēls = GermanisUldis.jpg
|     att_izmērs = 
|  att_nosaukums = 
|     dz_dat_alt =
|        dz_gads = 1915
|     dz_mēnesis = 10
|       dz_diena = 4
|       dz_vieta = {{vieta|Krievijas Impērija|Novaja Ladoga}}
|      m_dat_alt =
|         m_gads = 1997
|      m_mēnesis = 12
|        m_diena = 19
|        m_vieta = {{vieta|Zviedrija|Stokholma}}
|   dzīves_vieta = [[Rīga]], [[Stokholma]]
|      pilsonība = 
|        tautība = [[latvieši|latvietis]]
|        dzimums = 
|         vecāki = 
|          brāļi =
|          māsas =
|   dzīvesbiedrs = Mirdza Ģērmane
|          bērni = 
|       paraksts = 
|     pseidonīms =
|   nodarbošanās = rakstnieks, vēsturnieks
|rakstīšanas valoda = [[latviešu valoda|latviešu]], [[zviedru valoda|zviedru]], [[vācu valoda|vācu]], [[angļu valoda|angļu]]
|        periods =
|          žanri =
|         temati =
|   lit virzieni = 
|slavenākie darbi = ''Latviešu tautas piedzīvojumi''; ''The Latvian Saga''; ''Zili stikli, zaļi ledi''
|    ietekmējies = 
|     ietekmējis =
|     alma_mater = [[Latvijas Universitāte]], [[Stokholmas Universitāte]]
|    apbalvojumi =
|       piezīmes = 
|    kategorijas =    
}}

'''Uldis Ģērmanis''' (dzimis {{dat|1915|10|4}}, miris {{dat|1997|12|19}}<ref>[http://www.diena.lv/arhivs/miris-vesturnieks-un-publicists-uldis-germanis-10023279 Miris vēsturnieks un publicists Uldis Ģērmanis]</ref>) bija [[latvieši|latviešu]] vēsturnieks un rakstnieks. [[Latvijas Universitāte|Latvijas Universitātes Latvijas Zinātņu akadēmijas]] vēstures maģistrs ([[1943]]), [[Stokholmas Universitāte]]s vēstures doktors ([[1974]]), [[Latvijas Zinātņu akadēmija]]s ārzemju loceklis ([[1992]]). [[Triju Zvaigžņu ordenis|Triju Zvaigžņu ordeņa]] kavalieris (1995. gadā). Specializējies jaunāko laiku, it sevišķi [[Padomju Savienība]]s un [[Latviešu strēlnieki|latviešu strēlnieku]] vēsturē.

== Dzīvesgājums ==
Dzimis {{dat|1915|10|4}} teātra aktiera Jāņa Ģērmaņa un viņa sievas Augustes ģimenē [[Novaja Ladoga|Novaja Ladogā]], Krievijā, kur viņa vecāki bija devušies Pirmā pasaules kara bēgļu gaitās.

Mācījās Rīgas 23. pamatskolā un [[Rīgas pilsētas 2. ģimnāzija|Rīgas pilsētas 2. ģimnāzijā]]. Studēja [[Latvijas Universitāte]]s Filoloģijas un filozofijas fakultātē, uzņemts studentu korporācijā ''[[Fraternitas Livonica]]'' (1935). 1939. gadā viņš Latvijas studentu [[volejbols|volejboja]] komandas sastāvā ieguva zelta medaļu [[Monako]] pasaules studentu olimpiādē. Studijas pabeidza [[Latvijas okupācija (1941-1945)|Vācu okupācijas laikā]], kad 1943. gadā ieguva maģistra grādu par pētījumu [[Kurzeme]]s 18. gadsimta vēsturē.

[[Otrais pasaules karš|Otrā pasaules kara]] beigās 1944. gadā viņu iesauca Latviešu leģionā, kur viņš pildīja kara ziņotāja pienākumus. Īsi pirms [[Kurzemes cietoksnis|Kurzemes cietokšņa]] kapitulācijas 1945. gada 7. maijā viņš devās bēgļu gaitās uz [[Zviedrija|Zviedriju]].
Sākumā bija strādnieks lauka, meža un transporta darbos. Turpinot studijas Stokholmas Universitātē, viņš 1953. gadā ieguva maģistra grādu vēsturē.

Strādāja par skolotāju Zviedrijas vidusskolās, līdztekus nodarbojās ar Latvijas vēstures pētniecību un publicējās zviedru un latviešu presē, reizēm ar pseidonīmu Ulafs Jansons (arī Dr. Ulafs Jāņsons). Neparastu popularitāti ieguva Ulda Ģērmaņa "jauniem un veciem [[trimdas latvieši]]em" veltītā grāmata "Latviešu tautas piedzīvojumi" (1959). Pēc Latvijas apciemojuma uzrakstīja grāmatu "Zili stikli, zaļi ledi. Rīgas piezīmes" (1968-1969). Uzstājās ar priekšlasījumiem trimdas latviešu centros ASV un Austrālijā, savu ceļojumu aprakstus ar nolasīto referātu tekstiem publicēja grāmatās "Tā lieta pati nekritīs. Amerikas piezīmes" (1971) un "Tālu tālumā, lielā plašumā. Austrālijas piezīmes" (1977).

1974. gada 31. maijā ieguva doktora grādu ar pētījumu par [[Jukums Vācietis|Jukumu Vācieti]] un latviešu strēlniekiem Pirmā pasaules kara un [[Oktobra revolūcija]]s laikā, kas tika kritizēta [[Latvijas PSR]] presē.<ref>V. Šteins. Tendenciozi un neprecīzi. Dažas domas par U. Ģērmaņa disertāciju. "Dzimtenes Balss", 1978. gada 21.-27. decembrī</ref> Tajā pašā gadā vācu valodā iznāca viņa grāmata ''Oberst Vācietis un die lettischen Schuetzen im Weltkrieg und in der Oktoberevolution'' (1974).

Viņa autobiogrāfisko romānu "Pakāpies tornī" pirmo daļu publicēja 1987. gadā, otro − 1991. gadā. 
Pēc [[Latvijas neatkarības atjaunošana]]s publicēja rakstu krājumus "Ceļā uz Latviju. Raksti par mūsu vēsturi" (1990), "Izvērtēšanai. Par mūsu vēsturisko pieredzi" (1993), "Jaunie laiki un pagātnes ēnas. Fakti un vērtējumi 1991-1995" (1995).

Miris {{dat|1997|12|19}} Stokholmā.<ref>[http://jaunagaita.net/jg212/JG212_Kreslins-par-Germani.htm Jānis Krēsliņš.  ULDIS ĢĒRMANIS 1915-1997] "Jaunā Gaita" nr. 212, marts 1998.</ref>

== Darbi ==
Visvairāk izdotā Ulda Ģērmaņa grāmata "Latviešu tautas piedzīvojumi" pirmo reizi publicēta turpinājumos žurnālā "[[Jaunā Gaita]]" (nr. 8-21, 1957-1959). Kā grāmatu to pirmo reizi 1959. gadā publicēja Daugavas apgāds Stokholmā Normunda Hartmaņa grafiskā iekārtojumā, otro izdevumu (1974) ilustrēja Ēriks Magons, ceturto (1987), arī dažus nākamos, Gvido Brūveris. 1998. gada izdevumu ilustrēja Tenis Grasis. Kopumā grāmata izdota desmit reižu.<ref>[http://jaunagaita.net/jg221/JG221_Kreslins.htm Jānis Krēsliņš  LATVIEŠU TAUTAS PIEDZĪVOJUMI] [[Jaunā Gaita]] nr. 221, jūnijs 2000.</ref>

=== Bibliogrāfija ===
* Pa aizputinātām pēdām. Stokholma: Daugava (1956)
* Latviešu tautas piedzīvojumi. Stokholma: Daugava (1959). Klausāmgrāmata: [daugavasvanagi.ca]
* Pašportreti. Ņujorka: Grāmatu Draugs (1965)
* Zili stikli, zaļi ledi. Ņujorka: Grāmatu Draugs (1968) 
* Tā lieta pati nekritīs. Ņujorka: Grāmatu Draugs (1971) 
* ''Oberst Vācietis und die lettischen Schützen im Weltkrieg un in der Oktoberrevolution''. Stokholma: Almqvist & Wiksell (1974) 
* Tālu tālumā, lielā plašumā. Ņujorka: Grāmatu Draugs (1977)
* Zināšanai. Stokholma: Ziemeļzvaigzne (1985) 
* Divi portreti. Stokholma: Atvase (1985)
* Izvērtēšanai. Stokholma: Memento (1987)
* Laikmeta liecības. Stokholma: Memento (1988)
* Pakāpies tornī. Ņujorka: Grāmatu Draugs (1987). [[Klausāmgrāmata]]: [daugavasvanagi.ca] (1992) {{ISBN|91-87114-14-3}} 
* Pakāpies tornī. 2. daļa. Stokholma: Memento (1991)
* Ceļā uz Latviju. Raksti par mūsu vēsturi. Stokholma: Memento (1990, atkārtots izdevums Rīgā 1993) {{ISBN|91-87114-06-2}}, {{ISBN|9187711406}}
* Jaunie laiki un pagātnes ēnas. (1995) {{ISBN|91-87114-20-8}}, {{ISBN|5-7966-1030-5}}
* Mosties, celies, strādā! 99 + 1 domu grauds. Stokholma: Memento (1998), {{ISBN|91-87114-31-3}}, {{ISBN|978-91-87114-31-1}} 
* ''The Latvian Saga''. Rīga: Atēna (2007), {{ISBN|978-9984-34-291-7}}, [https://web.archive.org/web/20110722161119/http://www.atena.lv/index.php?zoomid=382 atena.lv] 
* Dialogi, vēstules un publikācijas, sarakste ar Eduardu Berklavu. Rīga: Valters un Rapa (2007), {{ISBN|9984-805-09-3}}
* Maiņu laika zīmes. Sarakste ar Didzi Liepiņu (1990-1997). Rīga: Valters un Rapa (2014), {{ISBN|978-9984-805-82-5}}

== Literatūra ==
* Jenss Zvirgzdgrauds. Vēsturnieka Ulda Ģērmaņa piemiņai pēc pārdomām sakarā ar piemiņas semināru Rīgā, Kara muzejā, 1998. gada 2. oktobrī. Žurnāls "Latvijas Vēsture" nr. 4 (1999)

== Atsauces ==
{{atsauces}}

{{Latvijas cilvēks-aizmetnis}}

{{Autoritatīvā vadība}}

{{DEFAULTSORT:Ģērmanis, Uldis}}
[[Kategorija:Latviešu rakstnieki]]
[[Kategorija:Latviešu vēsturnieki]]
[[Kategorija:Zviedrijas latvieši]]
[[Kategorija:Trimdas latviešu rakstnieki]]
[[Kategorija:Rīgas Valsts 2. ģimnāzijas absolventi]]
[[Kategorija:Latvijas Universitātes absolventi]]
[[Kategorija:Triju Zvaigžņu ordeņa virsnieki]]
[[Kategorija:Latviešu valodā rakstošie]]