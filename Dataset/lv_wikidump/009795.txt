{{Jūras infokaste
|jūra       = Baltā jūra
|attēls     = BaltaJura.JPG
|attēls_izm = 300
 |vietaskarte = Arktika
 |latd = 65 |latm =  |lats =  |latNS = N
 |longd = 36 |longm =  |longs =  |longEW = E
 |paraksta_izvietojums = top
 |relief = jā
| okeāns = Ziemeļu Ledus okeāns
|platība=90 800
|garums=
|platums=
|tilpums = 4400
|Max_dziļums = 340
|Vid_dziļums = 67
|valstis  = {{RUS}}
|pilsētas = [[Arhangeļska]]
}}
'''Baltā jūra''' ({{val|ru|Белое море}}, {{val|krl|Vienanmeri}}, {{val|yrk|Сэрако ямʼ}}) ir [[Ziemeļu Ledus okeāns|Ziemeļu Ledus okeānam]] piederīga [[malas jūra]] [[Eiropa]]s ziemeļaustrumu daļā. Daļa no [[Barenca jūra]]s. Faktiski Baltā jūra ir dziļš jūras [[līcis]].

== Robežas ==
Ziemeļos atrodas [[Kolas pussala]]s dienvidu piekraste, ziemeļaustrumos — savienojums ar Barenca jūru un [[Kaņina pussala]], austrumos un dienvidos — [[Arhangeļskas apgabals]], dienvidrietumos un rietumos — [[Karēlijas Republika]].

== Vispārējs apraksts ==
Lielākās jūrā ieplūstošās upes ir [[Mezeņa]] (33 km³ gadā), [[Oņega]] (21 km³ gadā), [[Ziemeļu Dvina]] (143 km³ gadā). Jūras ziemeļu daļu krievi dēvē ''Voronka'' (‘piltuve’) — šī daļa savieno Balto jūru ar Barenca jūru. Ziemeļu daļas platums ir 100—170 km, dziļums sasniedz 80 metrus, vidējais dziļums — 34 metri. Savukārt jūras dienvidu un centrālo daļu sauc ''Gorlo'' (‘kakls’),— tās dziļums ir 40—60 metri.

Ūdens virsējā slāņa temperatūra vasarā sasniedz 14—15 °C Kandalakšas līcī, 20—24 °C seklākos līčos un tikai 7—8 °C centrālajā daļā. Ziemā daļu no jūras klāj ledus, taču pilnībā jūra aizsalst reti. Ūdens virsējā slāņa temperatūra ziemā ir tuvu sasalšanas punktam, kas, atkarībā no sāļuma, ir 0 līdz -1,9 °C. Aptuveni 130 metru dziļumā ūdens temperatūra visu gadu ir nemainīga, ap -1,4 °C.

Jūras ūdens sāļums Baltajā jūrā ir atkarīgs no attāluma no lielo upju ietekām. Jūras centrālajā daļā ūdens virsējā slāņa sāļums ir 24—27 ‰, dziļumā — ap 30 ‰. Baltās jūras sāļums ir nedaudz mazāks, kā līdzās esošajai Barenca jūrai. Kopējā saldūdens pieplūde jūrā gadā ir 228 km³.

== Līči un salas ==
Baltajai jūrai ir četri galvenie līči:
* [[Kandalakšas līcis]] rietumos, vidējais dziļums — 109 metri. Kandalakšas līcī atrodas dziļākā Baltās jūras dzelme — 340 m dziļa.
* [[Oņegas līcis]] dienvidos, vidējais dziļums — 19 metri
* [[Dvinas līcis]] dienvidaustrumos, vidējais dziļums — 49 metri
* [[Mezeņas līcis]] ziemeļaustrumos, līdz 13 metrus dziļš

[[Attēls:Modis white sea.jpg|250px|thumb|Baltā jūra 2001. gada maijā un 2000. gada aprīlī]]
Jūras dienvidu daļā atrodas [[Solovecas salas]]. Oņegas līcī atrodas nelielā [[Kijas sala]], uz kuras atradās vēsturisks Krestnijas klosteris (1656—1922). Pie ieejas Mezeņas līcī atrodas [[Moržovecas sala]].

== Vēsture ==
Vairākus gadsimtus Baltā jūra bija Krievijas galvenais jūras savienojums ar pārējo [[Pasaules okeāns|Pasaules okeānu]]. Tirdzniecības sakarus ar pārējo pasauli nodrošināja [[pomorieši]], kuru galvenā osta atradās [[Holmogori|Holmogoros]] — tagad tas ir neliels ciematiņš 75 kilometrus dienvidaustrumos no [[Arhangeļska]]s.

[[Padomju Savienība]]s laikā Baltā jūra kalpoja par nozīmīgu jūras kara flotes un zemūdeņu flotes bāzi. Baltā jūra ir Krievijas iekšējie ūdeņi. Starp [[Baltijas jūra|Baltijas jūru]] un Balto jūru 1933. gadā tika izbūvēts [[Baltās jūras—Baltijas jūras kanāls]].

== Ekonomika ==
Galvenā osta Baltās jūras krastā ir [[Arhangeļska]]. Baltās jūras ostas ir aizsalstošas no oktobra—novembra līdz maijam.

Kandalakšas līcī atrodas vairākas bioloģisko pētījumu stacijas.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070213220553/http://wsbs-msu.ru/links.shtml Baltās jūras bioloģiskā stacija, Maskavas Lomonosova universitāte (krieviski)]
* [http://www.zin.ru/wsbs/ Baltās jūras bioloģiskā stacija, Krievijas Zinātņu Akadēmija (krieviski)]

{{Ziemeļu Ledus okeāna jūras}}

{{autoritatīvā vadība}}

[[Kategorija:Ziemeļu Ledus okeāns]]
[[Kategorija:Jūras]]
[[Kategorija:Krievijas jūras]]