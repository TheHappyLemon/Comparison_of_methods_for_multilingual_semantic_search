{{labs raksts}}
{{Valsts infokaste
|         vietējais_nosaukums = Ísland
|    pilnais_valsts_nosaukums = Islandes Republika
|            valsts_nosaukums = 
|               karoga_attēls = Flag of Iceland.svg
|            karoga_nosaukums = Islandes karogs
|              ģerboņa_attēls = Coat of arms of Iceland.svg
|           ģerboņa_nosaukums = Islandes ģerbonis
|             ģerboņa_platums = 85px
|                 valsts_moto = 
|                valsts_himna = ''[[Lofsöngur]]''
|               kartes_attēls = Iceland_(orthographic_projection).svg
|             kartes_paraksts = 
|               galvaspilsēta = [[Reikjavika]]
| latd=64 | latm=08 | latNS=N | longd=21 | longm=56 | longEW=W <!-- kordinātas galvaspilsētai -->
|             lielākā_pilsēta = galvaspilsēta
|              valsts_valodas = nav, (faktiski — [[islandiešu valoda]])
|             etniskās_grupas = 
|              valsts_iekārta = [[Parlamentāra republika]]
|        valsts_galvas_tituls = [[Islandes prezidentu uzskaitījums|Prezidents]]
|                valsts_galva = [[Gudni Torlācijs Johannesons]]
|       valsts_galvas_tituls2 = [[Islandes premjerministru uzskaitījums|Premjerministrs]]
|               valsts_galva2 = [[Katrina Jakobsdotira]]
|        neatkarības_iegūšana = Neatkarība
|         neatkarības_piezīme = [[Neatkarība]] no [[Dānija]]s [[1904]]. gada [[1. februāris|1. februārī]] pašpārvaldes likums. [[1918]]. gada [[1. decembris|1. decembrī]] suverenitāte. [[1944]]. gada [[17. jūnijs|17. jūnijā]] neatkarīga republika
|                 platība_km2 = 103 001
|               platība_rangs = 107.
|              procenti_ūdens = 2,7
|     iedzīvotāju_skaita_gads = [[2018. gads|2018]]
|          iedzīvotāju_skaits = 350 710
|    iedzīvotāju_skaits_rangs = 172.
|    apdzīvotības_blīvums_km2 = 3,1
|  apdzīvotības_blīvums_rangs = 230.
|                     IKP_PPP = 
|                IKP_PPP_gads = 
|               IKP_PPP_rangs = 
|          IKP_PPP_per_capita = 
|    IKP_PPP_per_capita_rangs = 
|                         HDI = {{increase}} 0,949
|                    HDI_gads = [[2019. gads|2019]]
|              HDI_kategorija = <font color=#009900>augsts</font>
|                   HDI_rangs = 4.
|                        Gini = 24,1
|                   Gini_gads = [[2016. gads|2016]]
|             Gini_kategorija = <font color="#009900">zems</font>
|                  Gini_rangs = 2.
|                      valūta = [[Islandes krona]]
|                valūtas_kods = ISK
|                  laika_zona = 
|                  utc_offset = +0
|              laika_zona_DST = 
|              utc_offset_DST = 
|                      domēns = [[.is]]
|              tālsarunu_kods = 354
|                iso_kods_num = 352
|              iso_kods_alfa2 = ISL
|              iso_kods_alfa3 = IS
|                    piezīmes = 
}}

'''Islande'''<ref>{{tīmekļa atsauce|url=http://nra.lv/latvija/75015-ka-tomer-ir-pareizi-islande-vai-islande.htm|title=Kā tomēr ir pareizi - Islande vai Īslande?|publisher='''[[Neatkarīgā Rīta Avīze]]'''|accessdate={{dat|2017|6|17||bez}}|author=|language=|archive-date={{dat|2020|08|14||bez}}|archive-url=https://web.archive.org/web/20200814002636/https://nra.lv/latvija/75015-ka-tomer-ir-pareizi-islande-vai-islande.htm}}</ref> ([[islandiešu valoda|islandiešu valodā]]: ''Ísland'') ir salu valsts [[Atlantijas okeāns|Atlantijas okeāna]] ziemeļos starp [[Grenlande|Grenlandi]], [[Norvēģija|Norvēģiju]] un [[Lielbritānija|Britu salām]], mazliet uz dienvidiem no [[Ziemeļu polārais loks|polārā loka]]. Islandē dzīvo apmēram 350 tūkstoši iedzīvotāju un tās kopējā platība ir 103 000 km<sup>2</sup>. Galvaspilsētā [[Reikjavika|Reikjavikā]] un tās apkaimē dzīvo apmēram puse no valsts iedzīvotājiem. Islande atrodas uz [[Vidusatlantijas grēda]]s, kas ir robeža starp [[Ziemeļamerika]]s un [[Eirāzija]]s [[Plātņu tektonika|tektoniskajām plātnēm]], tāpēc tai raksturīga augsta [[vulkāns|vulkāniskā]] un ģeoloģiskā aktivitāte. Pateicoties [[Golfa straume]]i, Islandes klimats ir pietiekoši mērens, lai vide būtu piemērota cilvēku dzīvei, neskatoties uz tuvumu polārajam lokam.

Daži pazīstamākie Islandes pārstāvji ir dziedātāja [[Bjorka]], viduslaiku dzejnieks un vēsturnieks [[Snorri Sturlusons]], kā arī šahists [[Bobijs Fišers]], kuram 2005. gada [[21. marts|21. martā]] Islande piešķīra pilsonību.

Islande bija pirmā pasaules valsts, kura [[1991]]. gada [[23. augusts|23. augustā]] atzina [[Latvijas neatkarības atjaunošana|Latvijas neatkarības atjaunošanu]].

== Vēsture ==
{{pamatraksts|Islandes vēsture}}
Saskaņā ar viduslaiku manuskriptu ''Landnámabók'', kas apraksta Islandes vēsturi, sākot ar pirmajiem ieceļotājiem, Islandes kolonizēšana sākās 874. gadā, kad norvēģu vadonis Ingolfs Arnarsons kļuva par pirmo pastāvīgo salas iedzīvotāju.<ref>{{Tīmekļa atsauce |url=http://www.personal.utulsa.edu/~marc-carlson/history/grontime.html |title=History of Medieval Greenland |access-date={{dat|2009|09|12||bez}} |archive-date={{dat|2009|10|16||bez}} |archive-url=https://web.archive.org/web/20091016235834/http://www.personal.utulsa.edu/~marc-carlson/history/grontime.html }}</ref> Nākamo gadsimtu laikā salā ieradās dzīvot citi [[Skandināvija|skandināvu]] izcelsmes ieceļotāji. Līdz [[20. gadsimts|20. gadsimtam]] islandieši nodarbojās ar [[zvejniecība|zveju]] un [[lauksaimniecība|lauksaimniecību]]. No [[1262]]. līdz [[1814]]. gadam sala piederēja Norvēģijai, pēc tam — [[Dānijas Karaliste]]i. [[19. gadsimts|19. gadsimtā]] Islandē sākās nacionālā atmoda, kuras mērķis bija Islandes neatkarība. Pakāpeniski Islande ieguva pašpārvaldes tiesības iekšpolitikā, Dānijai saglabājot tiesības lemt par ārpolitiku, līdz kamēr 1944. gadā Islande pasludināja sevi par neatkarīgu republiku.

== Topogrāfija ==
[[Attēls:Map of Iceland.svg|thumb|200px|left|Islandes karte ar galvenajām pilsētām]]
[[Attēls:Iceland satellite.jpg|thumb|200px|left|Islande no kosmosa, [[2004. gads|2004]]. gada [[29. janvāris|29. janvārī]] ([[Nacionālā aeronautikas un kosmosa administrācija|NASA]])]]
Islande atrodas [[Atlantijas okeāns|Atlantijas okeāna]] ziemeļos mazliet uz dienvidiem no [[Ziemeļu polārais loks|polārā loka]], kas šķērso nelielo Grimsijas salu, kas atrodas uz ziemeļiem no Islandes krasta. Atšķirībā no [[Grenlande]]s Islande pieder pie [[Eiropa]]s, nevis [[Ziemeļamerika]]s, lai arī ģeoloģiski sala ir daļa no abām kontinentālajām plātnēm. Kulturālo, ekonomisko un lingvistisko saišu dēļ Islande ir viena no skandināvu valstīm. Tuvākā sauszeme ir Grenlande (287 km) un [[Fēru Salas|Fēru salas]] (420 km). Vistuvākais Eiropas kontinenta krasts ir Norvēģija (970 km).

== Ģeogrāfija ==
Pēc teritorijas Islande ir pasaules 18. lielākā sala un otrā lielākā sala Eiropā (pēc Lielbritānijas). Galvenās salas teritorija ir 101,826 km<sup>2</sup>, kamēr kopējā valsts teritorija ir 103,000 km<sup>2</sup>. 62,7% teritorijas ir neauglīga zeme ([[tundra]], [[lava]], akmeņi un [[smiltis]]), 11,6% teritorijas aizņem [[ledājs|ledāji]], 2,7%&nbsp;— ezeri un tikai 23,1% no teritorijas ir auglīga zeme.<ref>[http://wayback.vefsafn.is/wayback/20070502104647/www.lmi.is/english/iceland-in-statistics/ National Land Survey of Iceland]</ref> Lielākie ezeri ir Tourisvahdns ''(Þórisvatn)'' (ūdenskrātuve)&nbsp;— 83–88 km<sup>2</sup> un Tingvadlavahdns ''(Þingvallavatn)''&nbsp;— 82 km<sup>2</sup>. Visdziļākais ezers ir Ēskjuvahdns ''(Öskjuvatn)''&nbsp;— tā dziļums sasniedz 220 m. Augstākais Islandes punkts ir Kvadnadalshnjugira ''(Hvannadalshnúkur)'' smaile (2109,6 m), kas ir [[Ēraifajēkitls|Ēraifajēkitla]] ''(Öræfajökull)'' vulkāna ziemeļrietumu mala.

Lai arī politiski Islande pieder pie Eiropas, ģeoloģiski tā nepieder nevienam kontinentam, bet gan ir [[Vidusatlantijas grēda]]s daļa, okeāna garozas pacēluma daļa virs jūras līmeņa.

4 970 km garo krasta līniju izrobo daudzie [[fjords|fjordi]]. Gar krastu izvietojas vairums apdzīvoto vietu, jo salas iekšzemi (Islandes augstieni) klāj smiltis un kalni, kas nav piemēroti dzīvei arī aukstuma dēļ. Galvenās pilsētas ir galvaspilsēta [[Reikjavika]] (119 547 iedzīvotāji uz 2009. gada 1. janvāri), [[Koubavogira]] (29 976 iedzīvotāji), [[Habnarfjerdira]] (25 850 iedzīvotāji) un [[Agireiri]] (17 522 iedzīvotāji).

Islandē ir trīs [[Nacionālais parks|nacionālie parki]]: ''Vatnajökull'' nacionālais parks, ''Snæfellsjökull'' nacionālais parks un ''Þingvellir'' nacionālais parks.

=== Ģeoloģija ===
[[Attēls:Erupting geysir.jpg|200px|thumb|Geizers Heikadaluras ''(Haukadalur)'' ielejā, vecākais zināmais geizers pasaulē]]
Islande atrodas uz Vidusatlantijas grēdas, daļēji uz Ziemeļamerikas plātnes un daļēji uz Eirāzijas plātnes. Robeža starp plātnēm iet no salas dienvidrietumiem uz ziemeļaustrumiem. Plātnes attālinās viena no otras ar ātrumu apmēram 2 cm gadā. Taču [[Zemes mantija|mantijas]] straume zem salas ar vulkānisma palīdzību gādā par jaunu izkusušu akmens materiālu piegādi salas vidienē.

Pašlaik uz salas ir ap 130 aktīvu vulkānu. Pēdējā gadsimta laikā vulkānu izvirdumi notiek vidēji reizi 4—5 gados. Tāpat ik gadus notiek tūkstošiem ar mērinstrumentiem piefiksējamu zemestrīču, lielākoties ar stiprumu 1-4 balles pēc [[Rihtera skala]]s, taču ik simts gados notiek dažas zemestrīces, kuru stiprums sasniedz 6—7 balles.<ref>Ari Trausti Guðmundsson. Lebende Erde: Facetten der Geologie Islands. Mál og menning, Reykjavík 2007 {{ISBN|9979-3-2778-3}}</ref> Islandē ir arī daudz [[geizers|geizeru]], ieskaitot Geizeru, kas devis nosaukumu šai dabas parādībai daudzās valodās, kā arī slaveno Strokuru, kurš izšaujas katras 4—8 minūtes.

Pateicoties ģeotermālajai enerģijai, kā arī tāpēc, ka daudzas upes un ūdenskritumi tiek izmantoti hidroenerģijas ražošanai, vairākumam iedzīvotāju ir iespēja lēti iegūt karsto ūdeni un apsildi. Pati sala sastāv galvenokārt no [[bazalts|bazalta]], zema satura [[silīcija dioksīds|silīcija dioksīda]] lavas.

Islandei pieder Surtsijas sala, kas ir jaunākā sala pasaulē. Tā pacēlās virs jūras līmeņa vulkāna izvirduma rezultātā. Laika posmā no 1963. gada līdz 1967. gadam vulkāna izvirdumu rezultātā sala pacēlās 150 m virs jūras līmeņa un veido gandrīz 3 km<sup>2</sup> lielu teritoriju. Salu drīkst apmeklēt tikai zinātnieki, kas pēta, kā flora un fauna attīstās uz šīs jaunās cietzemes.<ref>[http://iceland.vefur.is/iceland_nature/Volcanoes_in_Iceland/surtsey.htm "Surtsey volcano"] {{Webarchive|url=https://web.archive.org/web/20091208114622/http://iceland.vefur.is/iceland_nature/Volcanoes_in_Iceland/surtsey.htm |date={{dat|2009|12|08||bez}} }}, Iceland on the Web</ref>
[[Attēls:Eyjafjallajökull.jpeg|thumb|left|200 px|''Eyjafjallajökull'' glečers, viens no mazākajiem Islandes ledājiem]]

=== Klimats ===
Islandes krastos ir subpolārs jūras klimats. Siltā [[Golfa straume]] nodrošina salīdzinoši siltākas vidējās temperatūras nekā vairumā citu vietu, kas atrodas līdzīgos platuma grādos. Salas krasti neaizsalst visu ziemu.

Klimats atšķiras dažādās salas zonās. Vispārīgi runājot, dienvidu krasts ir siltāks, mitrāks un vējaināks nekā ziemeļu krasts, bet sniegs vairāk izkrīt ziemeļu krastā. Centrālās augstienes ir visaukstākā vieta valstī. [[Globālā sasilšana|Globālās sasilšanas]] dēļ vērojams neliels pieaugums vidējās temperatūrās, kā dēļ manāmi sarūk atsevišķi [[ledājs|ledāji]]. Vissiltākais laiks Islandē ir no jūnija vidus līdz augusta beigām. Vidējās dienas temperatūras svārstās starp 0 un 3[[Celsija grāds|°C]] ziemā un starp 12 un 15&nbsp;°C vasarā.

=== Flora un fauna ===
[[Attēls:IcelandicHorsesInWinter.jpg|thumb|right|200px|Islandes zirgu bars]]
Tikai nedaudz augu un dzīvnieku ir attīstījušies uz Islandes salas kopš [[Ledus laikmets|ledus laikmeta]]. Uz salas ir zināmi apmēram 1 300 dažādu [[kukaiņi|kukaiņu]], kas ir ļoti neliels skaits, salīdzinot ar jebkuru citu Eiropas teritoriju, kurās parasti dzīvo vairāk kā viens miljons dažādu veidu kukaiņu. Islandē nedzīvo [[dzēlējodi|odi]]. Līdz ar to gan pašiem islandiešiem, gan viņu dzīvniekiem ierodoties zemēs, kur dzīvo odi, bieži ir alerģiskas reakcijas uz odu kodumiem. Kad uz salas ieradās pirmie cilvēki, tad vienīgais zīdītājdzīvnieks, kas tur dzīvoja, bija [[polārlapsa]]. Uz salas nedzīvo nekādi rāpuļi.
[[Attēls:Icelandic sheep summer 06.jpg|thumb|left|180px|Islandes aita]]
Apmēram trīs ceturtdaļas salas ir bez [[augājs|augāja]]. Vietās, kur kaut kas aug, tā parasti ir zāle, kurā ganās Islandes mājdzīvnieki. Vienīgais koks, kas aug Islandē, ir ziemeļu bērzs ''Betula pubescens'', kas parasti aug Islandes dienvidos.

Cilvēku saimnieciskā darbība ir negatīvā veidā iespaidojusi trauslo Islandes ekosistēmu&nbsp;— vulkānisko augšņu ierobežotā augāja dzīvotspēju. Esošie meži tika intensīvi izcirsti apkures un celtniecības vajadzībām. Izzūdot mežiem, plānā augsnes virskārta tika pakļauta zemes erozijai, tādējādi samazinoties teritorijām, kurās koki spēja augt. Mūsdienās vairs tikai nelielās aizsargātās teritorijās aug ziemeļu bērzs. Salā tiek mēģināts atjaunot koku audzes, bet to ir ļoti grūti izdarīt, jo zeme ir zaudējusi augsnes virskārtu. Jaunstādītajos mežos islandieši cenšas ieviest arī jaunas koku šķirnes.

Uz salas audzē lauksaimniecības dzīvniekus: [[aita]]s, [[liellops|liellopus]], [[Mājas vista|vistas]], [[kaza]]s un izturīgos [[Islandes zirgs|Islandes zirgus]]. Islandes piekrastes [[okeāns|okeāna]] ūdeņos dzīvo daudz un dažādas zivis. Zivsaimniecība ir galvenā Islandes nodarbošanās. [[Zivjrūpniecība]] veido vairāk nekā 50% valsts [[eksports|eksporta]]. No [[savvaļas dzīvnieki]]em Islandes salā var sastapt polārlapsas, [[Eiropas ūdele|ūdeles]], [[peles]], [[žurkas]], [[trusis|trušus]] un [[ziemeļbriedis|ziemeļbriežus]]. Reizēm no [[Grenlande]]s uz salu ar [[aisbergs|aisbergu]] lediem atceļo [[polārlācis|polārlāči]].

Uz salas dzīvo dažādi [[putni]], īpaši daudz ir jūras putnu, kas vij ligzdas krasta klintīs. Islandē ir atļautas komerciālās [[vaļi|vaļu]] medības līdz ar vaļu medībām zinātnes vajadzībām. Kopš 1997. gada populāra ir vaļu vērošana, kas ekonomiski Islandei ir ienesīgāka nekā vaļu medības.

== Valdība ==
Islande ir parlamentāra republika. Parlaments mūsdienu izpratnē Islandē tika nodibināts [[1845]]. gadā un tas pildīja konsultatīvu funkciju Dānijas karalim. Pašlaik parlaments (saukts par altingu) sastāv no 63 locekļiem, kurus ievēl uz četriem gadiem. Valsts galva ir prezidents, kurš galvenokārt pilda reprezentatīvās funkcijas. Faktiski valsts un valdības vadītājs ir premjerministrs.

Tiesu sistēmai ir divi līmeņi. Apakšējo līmeni veido rajonu tiesas, bet augšējo līmeni augstākā tiesa, kas darbojas arī kā konstitucionālā tiesa.

Islande ir [[Apvienoto Nāciju Organizācija|ANO]] dalībvalsts kopš [[1946]]. gada, [[NATO]] dalībvalsts kopš [[1949]]. gada, EFTA dalībvalsts kopš [[1960]]. gada un [[Ekonomiskās sadarbības un attīstības organizācija|ESAO]] dalībvalsts kopš [[1961]]. gada. Islande ir pievienojusies Eiropas Ekonomiskajai Zonai, taču pagaidām nav [[Eiropas Savienība]]s dalībvalsts. 2009. gada jūlijā Islandes parlaments nobalsoja par pieteikšanos dalībai ES.

== Tautsaimniecība ==
Līdz 20. gadsimtam Islande bija viena no nabadzīgākajām valstīm Rietumeiropā un tās tautsaimniecība balstījās uz lauksaimniecību. Tautas skaitīšana 1703. gadā parādīja, ka 69% iedzīvotāju bija nodarbināti lauksaimniecībā un 30% bez lauksaimniecības piekopa arī zveju. 19. gadsimta beigās notika pāreja uz dziļjūras zveju un daudzi iedzīvotāji pārgāja no lauksaimniecības uz pilnu nodarbinātību šajā zvejniecībā. Pēdējos gadu desmitos valsts tautsaimniecība ir kļuvusi daudzveidīgāka, nozīmi gūstot pakalpojumu, tūrisma, finanšu un dažādiem tehnoloģiju attīstības un ražošanas sektoriem. 2007. gadā lauksaimniecībā bija nodarbināti tikai 3% kopējā darbaspēka, ražošanā 19% (no tiem apm. 7% zvejniecībā) un pakalpojumu sektorā 78% no darbaspēka.<ref name="autogenerated1">[https://www.cia.gov/library/publications/the-world-factbook/geos/ic.html Iceland] {{Webarchive|url=https://web.archive.org/web/20200518191543/https://www.cia.gov/library/publications/the-world-factbook/geos/ic.html |date={{dat|2020|05|18||bez}} }} The World Factbook. Central Intelligence Agency</ref>

Pirms 2008. gada krīzes Islande bija sasniegusi augstu ekonomiskās attīstības līmeni, bija vērojama tautsaimniecības izaugsme, zems bezdarbs un augsts labklājības līmenis. 2008. gada [[Tautas attīstības indekss|Tautas attīstības indeksā]] Islande ierindojās pirmajā vietā un islandieši bija trešajā vietā pēc vidējā [[dzīves ilgums|dzīves ilguma]] — 81,5 gadi.<ref>[http://hdrstats.undp.org/countries/country_fact_sheets/cty_fs_ISL.html 2007/2008 Human Development Report: Iceland] {{Webarchive|url=https://web.archive.org/web/20100420013146/http://hdrstats.undp.org/countries/country_fact_sheets/cty_fs_ISL.html |date={{dat|2010|04|20||bez}} }} UNDP</ref> Pateicoties skandināvu tipa sociālajai tirgus ekonomikai, Islandes sabiedrība ir arī viena no vienlīdzīgākajām, salīdzinot [[Džini koeficients|Džini koeficienta]] rādītājus.

Globālā finanšu krīze īpaši stipri skāra Islandi, sagraujot tās finanšu sistēmu un līdz ar to izraisot smagu ekonomikas krīzi. Pirms krīzes bankas piekopa riskantas ekspansijas stratēģijas, kas padarīja tās īpaši ievainojamas krīzes laikā.<ref>[http://www.oecd.org/document/59/0,3343,en_33873108_33873476_43569147_1_1_1_1,00.html Economic Survey of Iceland 2009] {{Webarchive|url=https://web.archive.org/web/20091015152909/http://www.oecd.org/document/59/0,3343,en_33873108_33873476_43569147_1_1_1_1,00.html |date={{dat|2009|10|15||bez}} }} OECD</ref> Trīs galveno banku parādsaistību apjoms desmit reizes pārsniedza valsts [[iekšzemes kopprodukts|IKP]], tāpēc valsts nespēja tās glābt.<ref name="autogenerated1" /> 2008. gada oktobrī valdība paziņoja par banku sektora pāriešanu valsts rokās. Islandes krona būtiski zaudēja vērtību attiecībā pret citām valūtām. Lai stabilizētu ekonomiku, Islande ir lūgusi [[Starptautiskais Valūtas fonds|SVF]] un citu valstu finansiālu palīdzību.

== Demogrāfija ==

=== Iedzīvotāju skaits ===
Tiek uzskatīts, ka kopš salas kolonizēšanas līdz 19. gadsimta vidum tās iedzīvotāju skaits svārstījās no 40 000 līdz 60 000. Tajā laikā iedzīvotāju skaitu vairākkārt būtiski samazināja aukstas ziemas, pelnu izbiršana uz zemes vulkānu izvirdumos un mēris. Pirmā tautas skaitīšana [[1703]]. gadā parādīja, ka Islandē dzīvo 50358 cilvēki. Pēc postošajiem vulkāna Laki izvirdumiem [[1783]].—[[1784]]. gados iedzīvotāju skaits saruka līdz apmēram 40 000. Dzīves līmeņa uzlabošanās veicināja strauju iedzīvotāju skaita pieaugumu kopš 19. gadsimta vidus — no apm. 60 000 [[1850]]. gadā līdz 320 000 2009. gadā.

Pēdējo desmit gadu laikā Islandē ievērojami palielinājies ārzemnieku īpatsvars. Ja [[1985]]. gadā iedzīvotāji ar ārzemju pilsonību veidoja 1,5% no iedzīvotāju kopskaita, tad 2008. gada sākumā to skaits bija 7,4% (23,4 tūkstoši). Ārzemnieku vidū visvairāk ir [[Polija|poļu]] (36% no kopējā ārzemnieku skaita, 2,7% no iedzīvotāju kopskaita), viņiem seko [[Vācija|vācieši]] (4,2% no ārzemnieku kopskaita), [[Dānija|dāņi]] (4,1%), [[Portugāle|portugāļi]] (3,8%) un [[Filipīnas|filipīnieši]] (3,2%). Desmitajā vietā pēc skaita ir [[Latvija|latvieši]]: 2008. gada sākumā Islandē dzīvoja 434 Latvijas pilsoņi (1,9% no kopējā ārzemnieku skaita). Ārzemnieku skaits būtiski pieauga ekonomikas izaugsmes laikā, kad Islandē bija darbaspēka trūkums, īpaši kopš [[2006. gads|2006]]. gada, kad tika atcelti brīvas darbaspēka kustības ierobežojumi jaunajām [[Eiropas Savienība]]s un [[Eiropas Ekonomikas zona]]s [[Austrumeiropa]]s dalībvalstīm.<ref>Lowana Veal. [http://www.ipsnews.net/news.asp?idnews=35572 "Iceland: Migration Appears Here Too"] {{Webarchive|url=https://web.archive.org/web/20110511062508/http://www.ipsnews.net/news.asp?idnews=35572 |date={{dat|2011|05|11||bez}} }} IPS, 22.11.2006</ref>
2008. gada finanšu krīzes dēļ gan daļa ārzemju darbaspēka, gan arī daudzi islandieši apsvēra iespēju pamest valsti.<ref>[http://news.bbc.co.uk/1/hi/world/europe/7680087.stm "Iceland faces immigrant exodus"] BBC News, 21.10.2008</ref><ref>[http://diepresse.com/home/wirtschaft/international/427065/index.do?from=rss "Island: Jeder Dritte überlegt Auswanderung"]{{Novecojusi saite}} DiePresse.com, 01.11.2008</ref>

=== Ģenealoģija un ģenētika ===
Islandes pamatiedzīvotājiem ir norvēģu un ķeltu izcelsme, ko apstiprina gan no kolonizēšanas laikiem saglabājusies literatūra, gan arī zinātniski pētījumi, kas balstās uz asins tipu un ģenētiskās informācijas analīzēm. Viens no ģenētiskajiem pētījumiem parādīja, ka vairumam vīriešu pirmo kolonistu vidū bija norvēģu izcelsme, kamēr vairumam sieviešu bija ķeltu izcelsme.<ref>Helgason, Agnar et al. [http://www.pubmedcentral.nih.gov/articlerender.fcgi?artid=1287529 "Estimating Scandinavian and Gaelic Ancestry in the Male Settlers of Iceland"] American Journal of Human Genetics, Institute of Biological Anthropology, University of Oxford, 2000</ref>
Islandē ir pieejama [[ģenealoģija|ģenealoģiskā]] informācija par tās iedzīvotājiem kopš [[17. gadsimts|17. gadsimta]] beigām un atsevišķos gadījumos kopš kolonizēšanas sākuma perioda. Biofarmaceitiskā kompānija ''deCODE Genetics'' finansēja ģenealoģijas datubāzes izveidošanu, lai veiktu pētījumus par [[ģenētika]] ģenētiku un slimību pārmantojamību. Islandes [[genoms]] ir īpaši interesants pētniekiem, jo Islandes populācija ir samērā maza, viendabīga un vēsturiski tā ir bijusi salīdzinoši izolēta, ir pieejami unikāla ģenealoģiska informācija, kā arī individuāli veselības aprūpes sistēmas dati kopš [[1915]]. gada. Taču šīs informācijas nodošana vienas privātas kompānijas rokās ir arī izraisījusi diskusiju par to, vai valsts var nodot šādu informāciju komerciālai organizācijai, vai netiek pārkāptas privātpersonu tiesības un informācija netiks izmantota ļaunprātīgi, kā arī par to, vai šādas informācijas monopols ir pareizs risinājums.<ref>Oksana Hlodan. [http://www.actionbioscience.org/genomic/hlodan.html For Sale: Iceland's Genetic History] {{Webarchive|url=https://web.archive.org/web/20090901213013/http://www.actionbioscience.org/genomic/hlodan.html |date={{dat|2009|09|01||bez}} }} ActionBioscience.org, 2000</ref>

=== Reliģija ===
[[Attēls:Hellnar church.jpg|thumb|right|[[Helnāra]]s ciemata baznīca, [[Snaifelsnesa]]s pussalas dienvidu daļā]]
Konstitūcija nosaka, ka Islandē ir ticības brīvība, taču tai pat laikā konstitūcijā ir rakstīts, ka valsts oficiālā baznīca ir [[evaņģēliski luteriskā Islandes Nacionālā baznīca]]. Nacionālajā reģistrā tiek fiksēta katra Islandes pilsoņa reliģiskā piederība. Saskaņā ar oficiālajiem statistikas datiem [[2023. gads|2023]]. gadā 58,6% iedzīvotāju ir luterāņi, Romas katoļu baznīcai piederēja 3,8% iedzīvotāju, Reikjavikas brīvajai baznīcai 2,6%, Hābnarfjērdiras brīvajai baznīcai 1,9%, bet pārējām reliģiskajām organizācijām, kuru Islandē ir vairāk par 30, sekotāju īpatsvars nepārsniedz 2% no kopējā iedzīvotāju skaita.<ref>{{tīmekļa atsauce|url = https://px.hagstofa.is/pxen/pxweb/en/Samfelag/Samfelag__menning__5_trufelog__trufelog/MAN10001.px |title=Populations by religious and life stance organizations 1998-2023 |publisher=Statistics Iceland |access-date= 7 Oktobris 2023}}</ref>

=== Valoda ===
{{main|Islandiešu valoda}}
Islandē tiek runāts [[Islandiešu valoda|I
islandiešu valodā]]. ''[[De facto]]'' tā ir valsts valoda, taču oficiāli nekad nav tikusi apstiprināta, jo nekad nav bijis tādas vajadzības. Islandiešu valoda ir [[ģermāņu valoda]], kas cēlusies no [[sennorvēģu valoda]]s. Salīdzinot ar citām skandināvu valodām, islandiešu valoda ir tuvāka sennorvēģu valodai, tā ir saglabājusi vairāk darbības vārdu un lietvārdu locījumu, kā arī tajā ir mazāk aizņēmumu no citām valodām. Tā ir vienīgā dzīvā valoda, kurā saglabājies [[rūnu raksts|rūnu rakstos]] izmantotais burts Þ. Vistuvākā radniecīgā valoda no dzīvajām valodām ir [[fēriešu valoda]]. Islandiešu valodā ir novērojams pastiprināts [[Pūrisms (valodniecībā)|pūrisms]], kad daudzu [[svešvārds|svešvārdu]] un [[aizgūts vārds|aizguvumu]] vietā tiek veidoti [[jaunvārds|jaunvārdi]].<ref>[http://www.vvk.lv/index.php?sadala=149&id=846&PHPSESSID=f2f2... Pūrisms un latviešu valoda] {{Webarchive|url=https://web.archive.org/web/20110527185241/http://www.vvk.lv/index.php?sadala=149&id=846&PHPSESSID=f2f2... |date={{dat|2011|05|27||bez}} }} {{lv ikona}}</ref>

Islandē vairumam cilvēku nav uzvārdu. Tā vietā tiek lietots tēvavārds vai, retāk, mātes vārds, pievienojot vārdu "meita" (''dóttir'') vai "dēls" (''son''), kas tiek saglabāti arī pēc laulībām. Tāpēc Islandes telefonu grāmatā cilvēki ir sakārtoti pēc vārda, nevis uzvārda, kā tas ir citās valstīs.

[[Angļu valoda]] tiek plaši lietota kā otrā valoda, bez tam vairākums islandiešu saprot [[dāņu valoda|dāņu valodu]]. Abas šīs svešvalodas ir obligātajā skolas programmā.<ref>[http://www.icelandexport.is/english/about_iceland/icelandic_language/ Icelandic language] {{Webarchive|url=https://web.archive.org/web/20061013003321/http://www.icelandexport.is/english/about_iceland/icelandic_language/ |date={{dat|2006|10|13||bez}} }} Iceland Trade Directory</ref>

== Kultūra ==
Islandiešu kultūra sakņojas skandināvu tradīcijās. Pasaulē vislabāk ir pazīstama islandiešu [[literatūra]] ar tās viduslaikos sarakstītajām sāgām un eddām.

Islandieši augstu vērtē neatkarību un pašpietiekamību; [[Eiropas Komisija]]s veiktā sabiedriskā viedokļa aptauja 2005. gadā parādīja, ka 85% islandiešu uzskata, ka neatkarība ir "ļoti svarīga" tai laikā, kad vidējais rādītājs [[Eiropas Savienība|Eiropas Savienībā]] bija 53%, Norvēģijā 47% un Dānijā 49%.<ref>[http://ec.europa.eu/public_opinion/archives/ebs/ebs_225_report_en.pdf Eurobarometer: Social values, Science and Technology Analysis] European Commission, June 2005, p.35</ref> Islande ir progresīva seksuālo minoritāšu jautājumos, atļaujot reģistrēt viendzimuma attiecības, kurām piešķir gandrīz visas tās pašas tiesības kā [[laulība]]i. Taču Islandē ir saglabājušies arī tradicionāli ticējumi. Tā, piemēram, daļa islandiešu nevēlas noliegt [[elfs|elfu]] pastāvēšanu.<ref>Sarah Lyall [http://www.nytimes.com/2005/07/13/international/europe/13elves.html?ex=1278907200&en=5e99759b563f81fe&ei=5090&partner=rssuserland&emc=rss "Building in Iceland? Better Clear It With the Elves First"] NY Times, 13.07.2005</ref>

=== Mūzika ===
{{main|Islandiešu mūzika}}
Islandiešu mūzikai ir raksturīga dinamiska, tautas un popmūzikas sintēze. Slavenākā Islandes izpildītāja, komponiste, producente un aktrise ir [[Bjorka]], bet starptautisku atzinību guvuši arī tādi mākslinieki kā elektroniskās mūzikas grupa ''[[GusGus]]'' un postroka pārstāvji ''[[Sigur Rós]]''. No islandiešu klasiskās mūzikas pārstāvjiem komponists un pianists, [[Jons Leifs]] (1899—1968) tiek uzskatīts par vienu no ievērojamākajiem māksliniekiem.<ref>Volfgangs Feits, Īslande, 2010 by Zvaigzne ABC Publishers, Riga [[{{ISBN|978-3-493-56849-3}}]]</ref><!--

=== Literatūra ===

=== Māksla ===

 -->

== Islandes valsts svētki ==
* [[1. janvāris]] — [[Jaungada diena]]
* [[1. maijs]] — [[Darba svētki]]
* [[17. jūnijs]] — [[Neatkarības diena]] (1944)
* [[24. decembris]] — [[Ziemassvētku vakars]]
* [[25. decembris]] — Pirmie [[Ziemassvētki]]
* [[26. decembris]] — Otrie [[Ziemassvētki]]
* [[31. decembris]] — Vecgada vakars
* [[Zaļā ceturtdiena]] (mainīgs datums)
* [[Lielā piektdiena]] (mainīgs datums)
* Pirmās [[Lieldienas]](mainīgs datums)
* Otrās [[Lieldienas]] (mainīgs datums)

== Skatīt arī ==
* [[Ziemeļvalstis]]
* [[Egila sāgas]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
{{Wikiatlas|Iceland|Island}}
* [https://web.archive.org/web/20090208022139/http://www.iceland.org/ Icelandic Government's Information & Services] {{en ikona}}
* [http://www.state.gov/r/pa/ei/bgn/3396.htm Background Note: Iceland] by U. S. Department of State {{en ikona}}
* [https://www.cia.gov/library/publications/the-world-factbook/geos/ic.html Iceland] {{Webarchive|url=https://web.archive.org/web/20200518191543/https://www.cia.gov/library/publications/the-world-factbook/geos/ic.html |date={{dat|2020|05|18||bez}} }} at the World Factbook {{en ikona}}
* [https://web.archive.org/web/20100611164845/http://ucblibraries.colorado.edu/govpubs/for/iceland.htm Iceland] at UCB Libraries GovPubs {{en ikona}}

{{Eiropa}}
{{NATO}}
{{Dānijas lielvalsts}}

{{autoritatīvā vadība}}

[[Kategorija:Islande| ]]
[[Kategorija:Skandināvija]]
[[Kategorija:Ziemeļeiropa]]
[[Kategorija:Salu valstis]]
[[Kategorija:Republikas]]