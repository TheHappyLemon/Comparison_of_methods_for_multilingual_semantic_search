{{Sultāna infokaste
| vārds            =Abdulmedžids I
| tituls           =Padišahs un visu ticīgo Kalifs
| attēls           =[[Attēls:Sultan Abdülmecid - Google Art Project.jpg|200px]]
| tugras-attēls    =[[Attēls:Tughra of Abdülmecid I.JPG|100px]]
| valdīšana        =[[1839]]. gada [[2. jūlijs]] —<br />[[1861]]. gada [[25. jūnijs]]
| investitūra      =[[1839]]. gada [[2. jūlijs]]
| citi tituli      =''Sultāns Hans''<br />''Padišahs''<br />Abu Zemju un Abu Jūru ''Hākans''<br />Osmaņu nama valdnieks<br />''Sultānu Sultāns''<br />''Hanu Hans''<br />Visu ticīgo ''Kalifs'' un Visuma Kunga pravieša pēctecis''<br />''Imperators''
| pilns vārds      =عبد المجيد اول [abdyl almedʒi:di evvel]<br />Abduls al Medžids
| priekštecis      =[[Mahmuds II]]
| pēctecis         =[[Abdulazizs]]
| pēctecības-veids =
| mantinieks       =
| haseki-sultan    =
| haseki-kadin     =
| ikbal            =
| has-odaliks      =
| gozde            =
| atvases          =
| karaļnams        =
| dinastija        =[[Osmaņu dinastija]]<br />[[Osmaņu kalifāts]]
| himna            =
| devīze           =
| tēvs             =[[Mahmuds II]]
| māte             =[[Bezmialeme Sultāne]]
| dzimšanas datums =[[1823]]. gada [[25. aprīlis]]
| dzimšanas vieta  =[[Attēls:Flag_of_the_Ottoman_Empire_(1517-1844).svg|20px]] [[Konstantinopole]]
| miršanas datums  =[[1861]]. gada [[25. jūnijs]]
| miršanas vieta   =[[Attēls:Flag of the Ottoman Empire (Thicker Crescent).svg|20px]] [[Konstantinopole]]
| apglabāšanas datums =[[1861]]
| apglabāšanas vieta =[[Attēls:Flag of the Ottoman Empire (Thicker Crescent).svg|20px]] [[Konstantinopole]]
|}}
'''Abdulmedžids I''' ([[Osmaņu turku valoda|osmaņu turku valodā]]: عبد المجيد اول [Abdyl-Medʒi:di evvel]) ([[1823]]. gada [[25. aprīlis]] — [[1861]]. gada [[25. jūnijs]]) kļuva par 31. [[Osmaņu impērija]]s [[sultāns|sultānu]] [[1839]]. gada [[2. jūlijs|2. jūlijā]], pēc sava tēva [[Mahmuds II|Mahmuda II]]. Viņa valdīšanas laikam raksturīga Osmaņu impērijas nacionālo kustību izaugsme. Abdumedžids II centās īstenot [[Osmanisms|Osmanismu]] separātisko nacionālo kustību vietā, lai apturētu to izaugsmi impērijā. Viņa centieni, ar likumdošanu un reformām integrēt ne-musulmaņus un ne-turkus vienotā Osmaņu sabiedrībā, bija neveiksmīgi. Sultāns centās nostiprināt sadarbību ar galvenajām Rietumeiropas varām, resp. Lielbritāniju un Franciju, kuras kopā ar Osmaņu impēriju karoja [[Krimas karš|Krimas karā]] pret [[Krievijas Impērija|Krieviju]]. [[1856]]. gada [[30. marts|30. martā]], saskaņā ar [[Parīzes kongress|Parīzes kongresa]] lēmumiem, Osmaņu impēriju oficiāli atzina par daļu no Eiropas kopienas. Abdulmedžida I lielākais sasniegums bija viņa tēva izstrādāto [[Tanzimats|Tanzimata]] reformu izsludināšana un īstenošana, ar kuru [[1839]]. gadā sākās [[Turcija]]s modernizācijas process.

Abdulmedžids I bija ieguvis Eiropas izglītību un tekoši runāja [[Franču valoda|franču valodā]]. Viņu, tāpat kā viņa pēcteci [[Abdulazizs|Abdulazizu]], interesēja literatūra un klasiskā mūzika. Aizstāvot ideju par reformām, viņam kā labs atbalsts bija progresīvi domājoši lielvezīri: Mustafa Rešits pašā, Mehmets Emins Ali pašā un Fuats pašā. Viņa valdīšanas laiks bija kā nepārtraukta cīņa pret konservatīvo sabiedrības daļu, kas pretojās viņa reformām. Viņš bija pirmais imperators, kas bija noteicis īpašu regulāru pieņemšanas dienu (piektdienās), kad uzklausīja sabiedrības sūdzības bez jebkādu birokrātu starpniecības. Abdulmedžids I bieži devās braucienos uz impērijas dažādiem reģioniem, lai nepastarpināti pārliecinātos par Tanzimata reformu īstenošanu dzīvē. [[1844]]. gadā viņš devās braucienos uz Izmitu, Mudanju, Bursu, Galipoli, Čanakkali, Lemnosu, Lesbu un Kiosu un [[1846]]. gadā — uz Balkānu pavalstīm.

Nokļūstot tronī, Osmaņu impērijas stāvoklis bija ārkārtēji kritiskā stāvoklī. Uzreiz, kad mira viņa tēvs, valsts galvaspilsētu [[Konstantinopole|Konstantinopoli]] sasniedza ziņa par armijas zaudējumu cīņā pret [[Ēģipte]]s kedive Mehmeta Ali separātistu spēkiem. Osmaņu kara flote bija ceļā uz [[Aleksandrija|Aleksandriju]], kur tā nonāca separātistu rokās un jaunā sultāna padomnieki jau bija pārdevušies [[Krievijas Impērija|Krievijai]]. Kad konflikta risināšanā iejaucās Eiropas lielvaras, Mehmetam Ali piespieda parakstīt vienošanos, kura nodrošināja Osmaņu impērijas tālāku apdraudēšanu un izdevās atjaunot pārvaldi pār Sīriju, Libānu un Palestīnu.

[[Attēls:Dolmabahce Ingresso.JPG|thumbnail|right|250px|[[Dolmabahčes pils]], pirmā eiropiešu stila pils [[Konstantinopole|Konstantinopolē]]. Abdulmedžids to uzbūvēja no [[1842]]. līdz [[1853]]. gadam un tas izmaksāja piecus miljonus Osmaņu zelta mārciņu, līdzvērtīgi 35 tonnām zelta. Pils ceremoniju zālē atrodas britu karalienes [[Karaliene Viktorija|Viktorijas]] dāvinātā pasaulē lielākā kristāla lustra. Pilī joprojām glabājas lielākā bohēmiešu un bakarata kristāla svečturu kolekcija, kā arī galvenās kāpnes izgatavotas no bakarata kristāla.]]

Saskaņā ar tēva atstātajiem norādījumiem, Abdulmedžids nekavējoties uzsāka reformas. 1839. gadā sultāns izdeva Gilhanes likumu (Tanzimata likumu), kurā tika kodificēti visi reformu likumi un noteikumi. Tuvojoties Krimas kara beigām, [[1856]]. gadā sultāns izdeva Reformu likumu ([[Turku valoda|turku valodā]]: ''Hatt-ı Hümayun'' [hattî hymajun]), ar kuru tika noteikts, ka visiem sultāna padotajiem tiek garantēta dzīves un īpašuma brīvība, kā arī tika noteikta godīga nodokļu sistēma un tiesu sistēmas pārvalde. Ar šī likuma palīdzību visiem padotajiem tika piešķirta reliģiskā un civiltiesiskā brīvība. Reformu likums radīja ļoti negatīvu reakciju no musulmaņu valdošās elites (''ulema'') un tādēļ to spēja īstenot tikai daļēji.

Svarīgākie sultāna reformu panākumi:
* pirmo papīra naudas zīmju emisija ([[1840]]);
* karaspēka reforma ([[1843]]-[[1844]]);
* valsts himnas un valsts karoga apstiprināšana ([[1844]]);
* valsts finanšu sistēmas reorganizācija, ieviešot franču modeli;
* jaunu civillikumu un krimināllikumu kodeksu pieņemšana pēc franču parauga;
* pirmā parlamenta izveidošana ([[Osmaņu turku valoda|osmaņu turku valodā]]: ''Meclis-i Maarif-i Umumiye'' [medʒlisi maarif umumije], [[1845]]);
* valsts izglītības padomes izveidošana ([[1846]]);
* pirmo laicīgo universitāšu un akadēmiju dibināšana ([[1848]]);
* atšķirīgu nodokļu atcelšana ne-musulmaņiem ([[1856]]);
* atļauja ne-musulmaņiem dienēt valsts militārajā dienestā ([[1856]]);
* valsts pārvaldes reorganizācija un komercdarbību sekmējošas reformas.

Viena no sabiedrībā redzamākajām reformām bija aizliegums nēsāt turbānus, tos aizvietojot ar [[fezs|fezu]] ([[Osmaņu turku valoda|osmaņu turku valodā]]: ''fez''). Viss galms sāka valkāt eiropeisku apģērbu. Fezu (sarkano cepurīti) [[1925]]. gadā, pēc sultanāta likvidēšanas un republikas proklamēšanas, atcēla [[Turcija]]s Lielā Nacionālā asambleja.

Abdulmedžida nāvi, tāpat kā viņa tēvam, 39 gadu vecumā izraisīja tuberkuloze un viņš mira [[1861]]. gada [[25. jūnijs|25. jūnijā]]. Pēc viņa par sultānu kļuva viņa brālis Abdulazizs, kuram sekoja Abdulmedžida dēli: [[Murads V]] un [[Abdulhamids II]].

{{Politiķis-aizmetnis}}
{{Osmaņu impērija-aizmetnis}}

{{autoritatīvā vadība}}

[[Kategorija:1823. gadā dzimušie]]
[[Kategorija:1861. gadā mirušie]]
[[Kategorija:Osmaņu impērijas sultāni]]
[[Kategorija:Osmaņu dinastija]]