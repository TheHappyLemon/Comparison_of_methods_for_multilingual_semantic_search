{{Apdzīvotas vietas infokaste
 | name                     = Verona
 | official_name            = ''Verona''
 | settlement_type          = [[Itālijas pilsētu uzskaitījums|Pilsēta]]
 | image_skyline            = VeronaPanoramaDaCastelSPietro1.jpg
 | image_caption            = Veronas vecpilsēta no augšas
 | image_flag               = Flag of Verona.svg
 | image_seal               = 
 | image_shield             = Verona-Stemma.svg
 | shield_link              = 
 | flag_link                = 
 | shield_size              = 
 | pushpin_map              = Itālija
 | pushpin_label_position   = left
 | map_caption              = 
 | subdivision_type         = Valsts
 | subdivision_name         = {{karogs|Itālija}}
 | subdivision_type1        = [[Itālijas reģioni|Reģions]]
 | subdivision_name1        = [[Attēls:Flag of Veneto.svg|23px]] [[Veneto]]
 | subdivision_type2        = [[Itālijas provinces|Province]]
 | subdivision_name2        = [[Veronas province]]
 | established_title        = 
 | established_date         = 
 | government_type          = 
 | leader_title             = 
 | leader_name              = 
 | area_magnitude           = 
 | area_total_km2           = 206.63
 | area_land_km2            = 
 | area_water_km2           = 
 | area_urban_km2           = 
 | area_metro_km2           = 1426
 | population_as_of         = 2008
 | population_footnotes     = 
 | population_total         = 265410
 | population_urban         = 
 | population_metro         = 714274
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | latd = 45 | latm =26  | lats =  | latNS =N 
 | longd =10  | longm =59  | longs =  | longEW =E 
 | postal_code_type         = Pasta kods
 | postal_code              = 37100
 | elevation_footnotes      = 
 | elevation_m              = 59
 | website                  = {{url|www.portale.comune.verona.it/}}
 | footnotes                = 
}}

'''Verona''' ({{val|it|Verona}}, {{val|vec|Veròna}}) ir pilsēta [[Itālija]]s ziemeļos, [[Veneto]] reģionā, [[Veronas province|Veronas provincē]] pie [[Adidže]]s upes. Atrodas vidēji 59 metrus virs jūras līmeņa, netālu no [[Gardas ezers|Gardas ezera]] un 412 kilometru attālumā no Itālijas galvaspilsētas [[Roma]]s. Veneto reģiona otrā lielākā pilsēta un Veronas provinces administratīvais centrs un lielākā pilsēta. Pilsētas kopējā platība ir 206,63 km², pēc 2008. gada datiem, pilsētā dzīvo 265 410 iedzīvotāji, bet pilsētas aglomerācijā dzīvo 
714 274 iedzīvotāji.

Viens no Itālijas ziemeļu daļas nozīmīgākajiem tūrisma centriem. 2000. gadā pilsētas vēsturiskais centrs ir iekļauts [[UNESCO Pasaules mantojuma saraksts|UNESCO Pasaules mantojuma sarakstā]].<ref>{{Tīmekļa atsauce|url=http://whc.unesco.org/en/list/797|title=City of Verona|publisher=whc.unesco.org}}</ref> Divu angļu dramaturga [[Viljams Šekspīrs|Viljama Šekspīra]] lugu -  "[[Romeo un Džuljeta]]" un "[[Divi džentlmeņi no Veronas]]" darbība norisinās Veronā. Tas veicinājis pilsētas atpazīstamību. Populāri tūrisma objekti pilsētā ir māja ar Džuljetas balkonu, pie kuras atrodas Džuljetas bronzas statuja, kā arī pilsētā ir vieta, kuru pieņemts uzskatīt par Džuljetas kapenēm.

== Vēsture ==
Savulaik būdama [[priekšalpu galli|priekšalpu gallu]] apmetne, 89. gadā p. m. ē. kļuva par romiešu koloniju, bet 49. gadā p. m. ē. par [[municipija|municipiju]]. Pilsētas straujo izaugsmi noteica tā atrašanās vieta ceļu krustpunktā. 403. gadā pie Veronas [[Stilihons]] pieveica [[vestgoti|vestgotus]] [[Alarihs|Alariha]] vadībā. 489. gadā pilsētu ieņēma [[goti]], 569. gadā — [[langobardi]], bet 774. gadā — [[Kārlis Lielais]].

Ap 1100. gadu Verona kļuva par komūnu, kuru vadīja [[podesta]]. 13. gadsimtā par Veronas valdniekiem izvirzījās [[Skaligeri]] dzimta. No 1277. līdz 1387. gadam Veronā valdīja [[Kangrande I]] (''Cangrande I della Scala''), kurš izvirzījās par [[gibellīni|gibellīnu]] frakcijas vadoni, pakļāva [[Paduja|Paduju]], [[Trevizo]] un [[Vičenca|Vičencu]]. Kangrade I atbalstīja [[Dante Aligjēri|Dantes]], [[Frančesko Petrarka|Petrarkas]] un [[Džoto di Bondone|Džoto]] darbību. Nākamais Veronas valdnieks Mastino II ieguva savā īpašumā [[Breša|Brešu]], [[Parma|Parmu]] un [[Luka|Luku]]. Tomēr 1337. gadā pret veroniešiem nodibinājās spēcīga koalīcija - [[Florence]], [[Venēcija]], [[Viskonti (dzimta)|Viskonti]], [[Esti]] un [[Gonzagas]]. Trīs kara gadu rezultātā Veronas pārvaldē palika tikai pati Verona un Vičenca.

1387. gadā Veronu pakļāva Milāna, bet 1405. gadā tā iekļāvās [[Venēcijas Republika]]s sastāvā. No 1509. gada līdz 1517. gadam Verona bija [[Svētā Romas impērija|imperatora]] [[Maksimuliāns I|Maksimiliāna I]] īpašums. 1797. gadā pilsētu ieņēma [[Napoleons Bonaparts|Napoleona]] karaspēks. Kaut arī iedzīvotāji sacēlās un padzina franču karaspēku, Napoleons likvidēja Venēcijas republiku un pēc [[Kampoformijas miera līgums|Kampoformijas miera līguma]] starp [[Francija|Franciju]] un [[Austrija|Austriju]] Verona iekļāvās Austrijas sastāvā. 1805. gadā pēc Presburgas miera līguma Verona nonāca Napoleona kontrolētās [[Itālijas karaliste (Napoleona)|Itālijas karaliste]]s sastāvā, bet pēc Napoleona sagrāves Verona atkal nokļuva Austrijas sastāvā.

1866. gadā Verona iekļāvās apvienotajā Itālijas valstī. [[Otrais pasaules karš|Otrā pasaules kara]] laikā, kad Itālijas ziemeļos nodibinājās [[Salo republika]], Veronā no 8. līdz 10. februārim notika prāva, kurā tiesāja fašistu politiķus, kuri bija atbalstījuši Musolīni atcelšanu no varas 1943. gada 24. jūlijā.

== Apskates objekti ==
Ievērojamākās vēsturiskās celtnes: 

Senā Roma:
* [[Veronas arēna]] (uzcelta ap 30. gadu)
* ''[[Ponte Pietra]]'' tilts (uzcelts ap 100. gadu p. m. ē.)
* [[Gavi arka]] (uzcelta 1. gadsimta pirmajā pusē)
* ''[[Porta Borsari]]'' (uzcelta 1. gadsimtā)
* ''[[Porta Leoni]]'' (uzcelta Romas republikas laikā)
Viduslaiki:
* ''Chiesa di Santa Anastasia'' (XIII - XIV)
* ''Chiesa di Santa Maria in Organo'' (VI - VIII gs.)
* ''Basilica di San Zeno'' (X - XI gs.)

== Cilvēki ==

Veronā dzimuši:

* [[Franko Donatoni]] (''Franco Donatoni'', [[1927]] - [[2000. gads|2000]]) - komponists
* [[Džirolamo Frakastoro]] (''Girolamo Fracastoro'', [[1478]] - [[1553]]) - fiziķis
* [[Romano Gvardīni]] (''Romano Guardini'', [[1885]] - [[1968]]) - filozofs
* [[Katulls]] (''Catullus'', ap [[84 pmē|84]]. p.m.ē. - ap [[84 pmē|54]]. p.m.ē.) - dzejnieks
* [[Čezāre Lombrozo]] (''Cesare Lombroso'', [[1835]] - [[1909]]) - kriminalogs
* [[Emilio Salgāri]] (''Emilio Salgari'', [[1862]] - [[1911]]) - rakstnieks
* [[Mikele Sanmikeli]] (''Michele Sanmicheli'', [[1484]] - [[1559]]) - arhitekts
* [[Paolo Veroneze]] (''Paolo Veronese'', [[1528]] - [[1588]]) - mākslinieks

== Atsauces ==
{{atsauces}}

{{Itālija-aizmetnis}}
{{Itālija UNESCO}}
{{Commonscat|Verona}}
{{autoritatīvā vadība}}

[[Kategorija:Veneto pilsētas]]