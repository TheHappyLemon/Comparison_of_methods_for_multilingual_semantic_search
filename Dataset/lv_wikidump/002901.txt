'''Elektroniskais pasts''' (saīsinājumā '''e-pasts''')<ref>{{Tīmekļa atsauce |title= E-pasts, epasts vai e-pasts? |year= 2007 |format=[[Pārnesams dokumentu formāts|PDF]] |publisher= [[Latviešu valodas aģentūra]] |url= http://www.valoda.lv/wp-content/uploads/docs/BUJ/Pareizrakstiba_.pdf#page=24 |accessdate= 2017. gada 10. maijā |quote=Līdztekus pilnformas terminam '''elektroniskais pasts''', LZA Terminoloģijas komisija ir apstiprinājusi arī saīsināto formu '''e-pasts''' (termina ''elektronisks'' saīsinājumu '''e''' ar defisi pievieno pamatvārdam). Arī ''Angļu-latviešu-krievu informātikas vārdnīcā'' (Rīga : Avots, 2001, 167. lpp.) ir minēta saīsinātā forma '''e-pasts''', bet nav minēta forma '''epasts'''. Teikuma sākumā terminu '''e-pasts''' vajadzētu rakstīt ar lielo sākumburtu. Forma '''epasts''' nav ieteicama.}}</ref> ir ziņojumu sastādīšanas, nosūtīšanas un saņemšanas metode, izmantojot [[elektronika|elektroniskās]] sakaru sistēmas. Terminu "e-pasts" attiecina gan uz [[Internets|Interneta]] e-pasta sistēmu, kas balstās uz [[SMTP]] protokolu, gan arī koplietošanas sistēmām, kas atļauj viena uzņēmuma vai organizācijas dalībniekiem apmainīties ar ziņojumiem savā starpā. Bieži vien koplietošanas sistēmas iekšienē izmanto nestandarta protokolus, taču ar dažādu [[vārteja|vārteju]] palīdzību tās ļauj nosūtīt un saņem Interneta e-pastu. Daudzas organizācijas izmanto Interneta protokolus arī iekšējai e-pasta sarakstei.

Ziņojumi, kas tiek sūtīti ar e-pasta palīdzību, nonāk pie adresāta sekunžu daļu ātrumā, atkarībā no tīkla un aparatūras apstrādes ātruma. Lai gan sākotnēji e-pasts bija paredzēts vienkāršu teksta ziņojumu nosūtīšanai citam lietotājam, mūsdienās ar to ir iespēja nosūtīt arī attēlus, mūzikas un citus [[fails|failus]].

== Interneta e-pasts ==

=== E-pasta darbība ===
[[Attēls:How e-mail works.png|thumb|E-pasta darbība]]
Pieņemsim, ka savā starpā vēlas sazināties Alise un Bobs. Vispirms ar [[E-pasta klients|vēstules lietotāja aģenta]] (''mail user agent — '''MUA''''') palīdzību tiek sagatavots teksts un saņēmēja [[e-pasta adrese|adrese]] [[e-pasta vēstules formāts|e-pasta vēstules formātā]]. Pēc sūtīšanas komandas palaišanas:
# Alises MUA izmanto [[SMTP]] protokolu, lai sūtītu ziņojumu uz lokālo [[vēstules pārsūtīšanas aģents|vēstules pārsūtīšanas aģentu]] (''mail transfer agent — '''MTA'''''), šajā gadījumā <tt>smtp.a.org</tt>, kas atrodas uz Alises [[interneta pakalpojumu sniedzējs|interneta pakalpojumu sniedzēja]] servera.
# MTA skatās mērķa adresi no SMTP protokola (ne no ziņojuma galvenes), šajā gadījumā <tt>bob@b.org</tt>. Interneta e-pasta adrese ir simbolu virkne formātā <tt>localpart@domain.example</tt>. Daļa pirms [[@ zīme]]s ir adreses "lokālā daļa", visbiežāk — [[lietotāja vārds]]; daļa pēc @ ir [[domēna vārds]]. MTA meklē šo domēna nosaukumu [[DNS (protokols)|DNS sistēmā]], lai atrastu [[e-pasta serveris|e-pasta serveri]], kurš pieņem šī domēna vēstules.
# [[DNS serveris]] <tt>ns.b.org</tt> atrod <tt>b.org</tt> domēnu un atbild ar [[MX ieraksts|MX ierakstu]], ka <tt>mx.b.org</tt> ir Boba e-pasta serveris.
# <tt>smtp.a.org</tt> nosūta vēstuli uz <tt>mx.b.org</tt>, izmantojot SMTP, kurš to nogādā lietotāja boba vēstuļu kastē.
# Kad Bobs palaiž komandu "saņemt vēstuli", MUA no servera saņem vēstuli, izmantojot [[POP3]] protokolu.

Šādā darbību secībā notiek e-pasta sūtīšana vairumā gadījumu, tomēr ir vairākas alternatīvas iespējas:
* Anna un Jānis var izmantot klientu, kas pievienojas korporatīvai e-pasta sistēmai, piemēram, [[IBM]] ''[[Lotus Notes]]'' vai ''[[Microsoft]]'' ''[[Microsoft Exchange Server|Exchange Server]]''. Šādām sistēmām bieži ir pašām savs iekšējais vēstuļu formāts un sūtīšanas protokols.
* Annai var nebūt savs MUA viņas datorā, tā vietā viņa var izmantot [[tīmekļa e-pasts|tīmekļa e-pasta]] pakalpojumus.
* Annas datorā var būt savs MTA, tādā veidā atkrīt 1. solis.
* Jānis var saņemt vēstuli vairākos veidos, piemēram, izmantojot [[IMAP]] protokolu vai izmantojot tīmekļa e-pasta pakalpojumus, ieejot <tt>mx.b.org</tt> un lasot vēstules tieši uz servera
* Domēniem parasti ir vairāki e-pasta serveri, tādā veidā tie turpina saņemt vēstules pat tad, ja galvenais serveris nav sasniedzams.

== Vēsture ==

=== E-pasta pirmsākumi ===
Sistēmas, kas līdzīgas elektroniskajam pastam, tika radītas jau 1960. gados, kas ļāva lietotājiem [[lieldators|lieldatoros]] nodot ziņojumus citiem lietotajiem. Sākotnēji ziņu teksta formātā varēja nodot tikai [[tiešsaiste]]s režīmā — tā uzreiz parādījās uz termināļa ekrāna attiecīgajam lietotājam. Vēlāk tika izstrādātas programmas, kas ļāva nodot ziņojumus arī lietotājiem, kuri tajā brīdī nebija iegājuši sistēmā, ziņojumi tika uzglabāti failā. Sākumā šādas iespējas bija tikai viena lieldatora ietvaros, pēc tam tika radīta programmatūra, kas ļāva ziņojumus nosūtīt arī uz citiem datoriem viena tīkla ietvaros, vēlāk arī starp tīkliem.

Par e-pasta rašanās gadu bieži tiek uzskatīts [[1971]]. gads, kad kompānijas ''Bolt Beranek and Newman, Inc.'' (BBN) darbinieks [[Rejs Tomlinsons]] (''Ray Tomlinson'') izstrādāja ziņojumu pārsūtīšanas programmu SNDMSG. Tajā pirmoreiz tika izmantots [[@|simbols @]] saņēmēja adresē ‹lietotāja_nosaukums›@‹datora_nosaukums›. Ziņojuma formāts jau līdzinājās mūsdienu [[e-pasta vēstules formāts|e-pasta formātam]]: galvenē tika noradīts autors, saņēmējs, datums, virsraksts, pēc tā sekoja pats ziņojuma teksts. Lietotāja sūtītais teksta ziņojums tika ierakstīts koplietošanas faila beigas, un tas bija redzams visiem lietotajiem. [[1972]]. gadā viņš pielāgoja savu programmu [[ARPANET]] tīklam.

[[1972]]. gadā Lerijs Robertss (''Larry Roberts'') uzrakstīja programmu, kas atviegloja darbu ar elektronisko pastu. Tā bija pirmā pasta klienta programma, kas ļāva darboties ar e-pastu arī nespeciālistiem, līdz ar to e-pasts kļuva populārs sazināšanās veids. Jau [[1973]]. gadā 75% ARPANET tīkla trafika aizņēma e-pasta sūtījumi. [[1975]]. gadā Džons Vitals (''John Vittal'') izstrādāja programmu ''MSG'', kura bija radīta pēc principa "viss iekļauts" (''all-inclusive'').

{{dat|1979|4|12}} Kevins Makenzijs (''Kevin MacKenzie'') kā joku ''Message Services Group'' (''MsgGroup'') nosūtīja vēstuli, kurā ierosināja "sausajos" vēstuļu tekstos iekļaut simbolus, kuri atspoguļotu [[emocijas]]. Vēlāk šos simbolus nosauca par [[Emotikons|smaidiņiem]] (''smiles'').

1970. gados bija mēģinājumi pasta sūtīšanu nodrošināt ar [[FTP]] protokolu (ieviešot papildu komandas, piemēram, ''MAIL'' un ''MLFL''), bet tas neguva atsaucību.

[[1979]]. gadā tika izlaista UNIX versija 7, kura bija iekļauts jauns protokols [[UUCP]], kas ļāva sūtīt datnes un arī e-pastu uz attālinātiem UNIX datoriem. Ziņojuma adresē jānorāda visas mašīnas, caur kurām jāiet vēstulei.

=== Mūsdienu protokoli ===
[[1980]]. gada septembrī tika publicēts [[Mail Transfer Protocol|MTP]] (''Mail Transfer Protocol'').
[[1981]]. gada novembrī tika publicēts "vienkāršotais MTP protokols" ({{RFC|821}}) — ''Simple Mail Transfer Protocol'' ([[SMTP]]). Tas izmantoja e-pasta vēstuļu sūtīšanu [[ARPANET]] [[E-pasta vēstules formāts|teksta ziņojumu standartā]] ({{RFC|821}}). Šie abi protokoli (ar papildinājumiem) tiek izmantoti arī mūsdienās.

[[1984]]. gadā [[ITU-T|Starptautiskā telegrāfa un telefona konsultatīvā komiteja]] (''CCITT'') izdeva ziņojumu sūtīšanas standartu [[X.400]], kam pamatā bija [[Atvērto sistēmu sadarbības bāzes etalonmodelis|OSI 7 slāņu modelis]]. Diemžēl X.400 izrādījās pārāk sarežģīts, un to bija grūti realizēt, tāpēc vairums organizāciju izvēlējās vienkāršākos un labāk pārdomātos ARPANET standartus.

Ja [[1980. gadi|1980. gados]] e-pastu galvenokārt izmantoja zinātniskajās organizācijās, tad [[1990. gadi|1990. gadu]] sākumā, līdz ar [[personālais dators|personālo datoru]] izplatību, tas kļuva populārs informācijas sūtīšanas veids arī plašākam lietotāju lokam.

[[1993]]. gadā tika publicēts paplašinātais SMTP protokols ''SMTP Service Extensions'' (''[[ESMTP]]''), kas saglabāja saderību ar iepriekšējām sistēmām. 1990. gadu vidū parādījās e-pasta vēstules formāta paplašinājumi [[Multipurpose Internet Mail Extensions|MIME]], kuri ļāva sūtīt no [[ASCII]] [[Rakstzīmju kodējums|kodējuma]] atšķirīgu tekstu, vēstulei pievienot ne teksta piesaistnes, vēstuli veidot no vairākiem ķermeņiem, u.c. Šie paplašinājumi tika izstrādāti tā, lai vestules jaunajos standartos varētu sūtīt arī ar vecajām sistēmām.

=== E-pasta pirmsākumi Latvijā ===
* [[1990]]. gada augusts — [[LU MII]] darbu uzsāka e-pasta pakalpojums.
* [[1991]]. gada jūlijs — e-pasta pakalpojumus sāka piedāvāt firma ''[[LvNet-Teleport]]''.
* 1991. gada novembris — e-pasta pakalpojumus sāka piedāvāt firma [[Versija (firma)|Versija]].
* [[1992]]. gads — tika nodrošināta e-pasta sūtīšana Latvijā no ''[[Fidonet]]'' uz Internet un otrādi.<ref>Sīkāk par vēsturi skatīt: [http://www.ailab.lv/test/internet.htm] {{Webarchive|url=https://web.archive.org/web/20090621061531/http://www.ailab.lv/test/internet.htm |date={{dat|2009|06|21||bez}} }}</ref>

== Atsauces ==
{{atsauces}}

== Skatīt arī ==
* [[E-pasta vēstules formāts]]
* [[IMAP]]
* [[MIME]]
* [[POP3]]
* [[SMTP]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{E-pasts navig}}

{{autoritatīvā vadība}}

[[Kategorija:E-pasts| ]]
[[Kategorija:Internets]]