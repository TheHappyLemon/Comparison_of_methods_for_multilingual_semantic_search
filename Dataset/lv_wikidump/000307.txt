{{Valsts infokaste
|         vietējais_nosaukums = ສາທາລະນະລັດປະຊາທິປະໄຕ ປະຊາຊົນລາວ<br />Sathalanalat Paxathipatai Paxaxon Lao
|    pilnais_valsts_nosaukums = Laosas Tautas Demokrātiskā Republika
|            valsts_nosaukums = Laos
|               karoga_attēls = Flag of Laos.svg
|            karoga_nosaukums = Laosas karogs
|              ģerboņa_attēls = Coat of arms of Laos.svg
|           ģerboņa_nosaukums = Laosas ģerbonis
|             ģerboņa_platums = 85px
|                valsts_himna = [[Pheng Xat Lao]]
|               kartes_attēls = Location_Laos_ASEAN.svg
|             kartes_paraksts = Laosa kartē
|               galvaspilsēta = [[Vjenčana]]
| latd=17 | latm=58 | latNS=N | longd=102 | longm=36 | longEW=E
|             lielākā_pilsēta = galvaspilsēta
|              valsts_valodas = [[lao valoda]]
|              valsts_iekārta = [[Sociālisms|Sociālistiska republika]]<br />Vienpartijas [[komunisms|komunistu]] valsts
|        valsts_galvas_tituls = [[Laosas prezidents|Prezidents]]
|                valsts_galva = [[Thongluns Sisulits]] (''Thongloun Sisoulith'')
|       valsts_galvas_tituls2 = [[Laosas premjerministrs|Premjerministrs]]                                  | valsts_galva2 = [[Phankham Viphavanh]]                         | valsts_galvas_tituls3 = [[Laosas viceprezidents|Viceprezidents]]
|               valsts_galva3 = [[Bounthong Chitmany]]<br />[[Pany Yathotou]]             
|        neatkarības_iegūšana = [[Laosas vēsture|Neatkarība]]
|         neatkarības_piezīme = no [[Francija]]s
|        neatkarības_notikums = Deklarēta
|          neatkarības_datums = {{dat|1949|7|19}}
|                 platība_km2 = 237 955
|               platība_rangs = 82.
|              procenti_ūdens = 2,0
|          iedzīvotāju_skaits = 6 889 826<ref>{{Tīmekļa atsauce |url=http://www.worldometers.info/world-population/laos-population/|title=Laos Population |publisher=worldometers|accessdate=22 October 2017}}</ref>
|     iedzīvotāju_skaita_gads = [[2017. gads|2017]]
|    iedzīvotāju_skaits_rangs = 106.
|    apdzīvotības_blīvums_km2 = 30
|  apdzīvotības_blīvums_rangs = 177.
|                     IKP_PPP = $13,792 miljardi
|                IKP_PPP_gads = 2008
|               IKP_PPP_rangs = 
|          IKP_PPP_per_capita = $2 204
|    IKP_PPP_per_capita_rangs = 
|                         HDI = {{palielinājās}} 0,608
|                    HDI_gads = 2008
|              HDI_kategorija = <font color="#ffcc00">vidējs</font>
|                   HDI_rangs = 130.
|                        Gini = 34,6
|                   Gini_gads = 2002
|             Gini_kategorija = <font color="#ffcc00">vidējs</font>
|                  Gini_rangs = 
|                      valūta = [[Laosas kips]]
|                valūtas_kods = LAK
|                  laika_zona = 
|                  utc_offset = +7
|              laika_zona_DST = 
|              utc_offset_DST = 
|                      domēns = [[.la]]
|              tālsarunu_kods = 856
|                iso_kods_num = 418
|              iso_kods_alfa2 = LA
|              iso_kods_alfa3 = LAO
}}

'''Laosas Tautas Demokrātiskā Republika''' ([[lao valoda|lao]]: ''Sathalanalat Paxathipatai Paxaxon Lao'') ir valsts [[Āzija]]s dienvidaustrumos. Tā atrodas uz [[Indoķīnas pussala]]s un tai nav pieejas jūrai. Ziemeļos tā robežojas ar [[Ķīna|Ķīnu]] un [[Mjanma|Mjanmu]], austrumos ar [[Vjetnama|Vjetnamu]], dienvidos ar [[Kambodža|Kambodžu]], bet rietumos ar [[Taizeme|Taizemi]]. Laosa ir viena no nedaudzajām pasaules valstīm, kurai joprojām ir [[sociālisms|sociālistiskā iekārta]] ar vienu [[vienpartijas sistēma|valdošo politisko partiju]].

Tajā ir vairāk kā sešdesmit dažādas etniskās grupas.<ref>[http://www.nationsencyclopedia.com/Asia-and-Oceania/Lao-People-s-Democratic-Republic-ETHNIC-GROUPS.html Ethnic groups - Lao People's Democratic Republic<!-- Bota izveidots nosaukums -->]</ref> Galvenā reliģija valstī ir [[budisms]].

== Vēsture ==
No 1353. līdz 1707. gadam Laosas teritorijā atradās [[Lānsānga]]s valsts (''Lān Xāng Hôm Khāo''), tulkojumā "Miljons ziloņu un Baltā saulessarga valsts".

1883. gadā Laosa kļuva par [[Francija]]s protektoriātu līdz 1945. gadam, kad to uz īsu brīdi okupēja [[Japāna]] neilgi pirms [[Otrais pasaules karš|Otrā pasaules kara]] beigām. 1946. gadā Francija atguva kontroli pār valsti. 1950. gadā Laosai tika piešķirta daļēja autonomija kā [[Francijas Savienība]]s dalībvalstij.<ref name="BBC profile of Laos">{{Tīmekļa atsauce |url=http://www.bbc.com/news/world-asia-pacific-15355605|title=Laos profile - timeline|publisher=BBC|accessdate=22 October 2017}}</ref>

1954. gadā Laosa ieguva pilnīgu neatkarību kā [[konstitucionālā monarhija]]. Sākās [[Laosas pilsoņu karš]] starp [[rojālisti]]em un [[Komunisms|komunistu]] grupu ''[[Pathet Lao]]''. 1960. gados Laosa bija pakļauta [[Amerikas Savienotās Valstis|ASV]] gaisa bombardēšanai [[Vjetnamas karš|Vjetnamas kara]] laikā. ASV spēki mēģināja iznīcināt [[Ziemeļvjetnama|ziemeļvjetnamiešu]] patvērumus un pārraut to piegādes ceļus, kas pazīstami kā [[Ho Ši Mina ceļš|Ho Ši Mina ceļi]]. 1973. gadā tika noslēgts pamiers starp rojālistiem un komunistiem, kurā valsti sadalīja starp abām pusēm. 1975. gadā ''Pathet Leo'' (tad pārsaukta par Laosas Tautas Fronti) ieguva varu. Karalis Savangs Vatthana atsacījās no troņa. Viņš vēlāk tika sagūstīts un mira. Tika pasludināta Laosas Tautas Demokrātiskā Republika ar Laosas Tautas revolucionāro partiju (LPRP) kā vienīgo likumīgo politisko partiju valstī.<ref name="BBC profile of Laos"/>

Laosa ir vissmagāk bombardētā vieta pasaulē, pateicoties ASV gaisa bombardēšanai Vjetnamas kara laikā. 9 gadu laikā (1964.-1973.) ASV nometa vairāk nekā 2 miljonus tonnu bumbu, no kurām aptuveni 30% neuzsprāga. Vēl joprojām Laosā ir liels skaits nesprāgušu bumbu, kas padara lielāko daļu zemes nederīgu [[lauksaimniecība]]i.<ref name="Facts about Laos">{{Tīmekļa atsauce |url=https://nomadicboys.com/facts-about-laos/|title=10 Interesting facts about Laos|accessdate=22 October 2017}}</ref>

1986. gadā, pateicoties [[Mihails Gorbačovs|Gorbačova]] reformām [[Padomju Savienība|Padomju Savienībā]], Laosā tika ieviestas dažas [[brīvā tirgus ekonomika]]s reformas. 1989. gadā notika pirmās vēlēšanas kopš 1975. gada. Visus kandidātus apstiprināja LPRP un komunisti palika pie varas.<ref name="BBC profile of Laos"/>

1991. gadā tika noslēgts drošības un sadarbības līgums ar Taizemi. Valsts pieņēma jaunu konstitūciju, kas pastiprināja LPRP lomu valstī. 1994. gadā tika atvērts ''draudzības tilts'' starp Laosu un Taizemi. 1995. gadā ASV atcēla 20 gadus ilgo atbalsta [[embargo]].<ref name="BBC profile of Laos"/>

1997. gadā Laosa kļuva par Dienvidaustrumāzijas Nāciju Asociācijas ([[ASEAN]]) dalībvalsti. Tajā pašā gadā valsts cieta no [[1997. gada Āzijas finansiālā krīze|Āzijas finansiālās krīzes]], kas samazināja Laosas valūtas (kipa) vērtību. 2000. gadā valdība uzsāka [[decentralizācija]]s procesu, piešķirot provincēm lielāku autonomiju.<ref name="BBC profile of Laos"/>

Laosas iesniedza pieteikumu dalībai [[Pasaules Tirdzniecības organizācija|Pasaules tirdzniecības organizācijai]] (PTO) 1997. gadā; 2013. gada 2. februārī tai tika piešķirta pilnīga dalība.<ref name="BBC profile of Laos"/>

== Ģeogrāfija ==
Laosa ir vienīgā valsts Indoķīnas pussalā, kurai nav pieejas jūrai. Valsts platība ir 237 955 km<sup>2</sup>, kas to ierindo 82. vietā pasaulē pēc platības. 
Tās reljefā dominē biezi [[Mežs|meži]] un [[Kalns|kalni]], no kuriem augstākais ir [[Phu Bia]] (2819 m augsts). [[Mekonga]] veido lielāko daļu no Laosas rietumu robežas ar Taizemi, savukārt [[Čionsona grēda|Čionsona kalnu grēda]] veido lielāko daļu no austrumu robežas ar Vjetnamu.

Valsts galvaspilsēta ir [[Vjenčana]], kas ir arī tās lielākā pilsēta.

=== Klimats ===
Laosai raksturīgs tropu klimats, kurā dominē [[musoni]]. Izteikta [[lietus sezona]] ir laikā posmā no maija līdz novembrim, tai seko sausā sezona no decembra līdz aprīlim.

=== Administratīvais iedalījums ===
{{pamatraksts|Laosas administratīvais iedalījums}}

Laosas administratīvo iedalījumu veido 17 provinces un galvaspilsētas prefektūra, kurā ietilpst valsts galvaspilsēta. Provinces sīkāk iedalās 142 distriktos.

== Politika ==
Laosa ir viena no 5 pasaules sociālistiskajām valstīm, kurās ir viena valdošā partija. Pārējās 4 ir [[Ķīna]], [[Vjetnama]], [[Ziemeļkoreja]] un [[Kuba]]. Pēc pilsoņu kara beigām 1975. gadā komunisti gāza [[Monarhija|monarhiju]] un kopš tā laika ir bijuši pie varas. Laosa ir vienas partijas valsts, kurā pie varas ir [[Laosas Tautas revolucionārā partija]].

== Ekonomika ==
1986. gadā Laosas valdība sāka decentralizēt kontroli pār tās ekonomiku un veicināt privātuzņēmumu darbību. No 1988. gada līdz 2008. gadam [[Ekonomikas izaugsme|ekonomiskā izaugsme]] vidēji bija 6% gadā, izņemot īslaicīgu kritumu, ko izraisīja Āzijas finanšu krīze, kas sākās 1997. gadā. [[Lauksaimniecība]], kurā dominē [[Rīsi|rīsu]] audzēšana, veido apmēram 25% no [[IKP|iekšzemes kopprodukta]] un 73% no kopējā darbaspēka.<ref name="Theodora">{{Tīmekļa atsauce |url=https://theodora.com/wfbcurrent/laos/laos_economy.html|title=Laos Economy 2017|publisher=Theodora|accessdate=22 October 2017}}</ref>

Laosa [[Eksports|eksportē]] [[koks|koka]] izstrādājumus, [[kafija|kafiju]], [[elektrība|elektrību]], [[alva|alvu]], [[varš|varu]], [[zelts|zeltu]] un [[manioka|manioku]]. Galvenie eksporta partneri ir Taizeme, Ķīna un Vjetnama. Taizeme saņem 30,4% no Laosas eksporta precēm. Valsts [[Imports|importē]] [[mašīna]]s un iekārtas, [[transportlīdzeklis|transportlīdzekļus]], [[degviela|degvielu]] un patēriņa preces.<ref name="Theodora"/>

== Iedzīvotāji ==
2017. gadā Laosā bija 6 889 826 iedzīvotāji. Tā ierindojas 106. vietā pasaulē pēc iedzīvotāju skaita. 43,1% iedzīvotāju dzīvo pilsētās. Vidējais iedzīvotāju vecums Laosā ir 23 gadi.<ref name="BBC profile of Laos"/>

2016. gadā vidējais dzīves ilgums valstī bija 64,3 gadi; 62,2 gadi vīriešiem un 66,4 gadi sievietēm.

== Atsauces ==
{{atsauces}}

{{Āzija}}
{{Padomju impērijas valstis}}
{{ASEAN}}

{{autoritatīvā vadība}}

[[Kategorija:Laosa| ]]
[[Kategorija:Āzijas valstis]]
[[Kategorija:ASEAN dalībvalstis]]
[[Kategorija:1953. gads]]