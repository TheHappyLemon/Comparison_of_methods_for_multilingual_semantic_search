{{Zinātnieka infokaste
|        platums = 
|          vārds = 
|     vārds_orig = ''Frédéric Joliot-Curie''
|         attēls = Joliot-fred.jpg
|     att_izmērs = 180px
|  att_nosaukums = Frederiks Žolio-Kirī 1935. gadā
|     dz_dat_alt = 
|        dz_gads = 1900
|     dz_mēnesis = 3
|       dz_diena = 19
|       dz_vieta = {{vieta|Francija|Parīze}}
|      m_dat_alt = 
|         m_gads = 1958
|      m_mēnesis = 8
|        m_diena = 14
|        m_vieta = {{vieta|Francija|Parīze}}
|   dzīves_vieta = 
|      pilsonība = Francija
|        tautība = 
|        dzimums = 
|         vecāki = 
|          brāļi = 
|          māsas = 
|   dzīvesbiedrs = [[Irēna Žolio-Kirī]]
|          bērni = [[Helēna Lanževēna-Žolio]]<br/>[[Pjērs Žolio]]
|       paraksts = 
|   darba_vietas = 
|     alma_mater = [[École supérieure de physique et de chimie industrielles de la ville de Paris|Parīzes pilsētas Industriālās fizikas un ķīmijas augstskola]]
|        zinātne = fizika
|    pasniedzēji = 
|       studenti = 
|     sasniegumi = [[Atoma kodols|atoma kodola]] pētījumi<br/>jaunu [[radioaktivitāte|radioaktīvo]] vielu sintēze
|    apbalvojumi = [[Nobela prēmija ķīmijā]] (1935)<br />[[Hjūza medaļa]] (1947)<br />[[Staļina Miera prēmija]] (1951)
|       piezīmes = 
|    kategorijas = 
}}
'''Žans Frederiks Žolio-Kirī''', dzimtais uzvārds '''Žolio''' ({{val|fr|Jean Frédéric Joliot-Curie}}, dzimis [[1900]]. gada [[19. marts|19. martā]] [[Parīze|Parīzē]], miris [[1958]]. gada [[14. augusts|14. augustā]] [[Parīze|Parīzē]]) bija [[Francija|franču]] fiziķis. Kopā ar sievu [[Irēna Žolio-Kirī|Irēnu Žolio-Kirī]] ([[Marija Sklodovska-Kirī|Marijas Sklodovskas-Kirī]] un [[Pjērs Kirī|Pjēra Kirī]] meitu) 1935. gadā ieguva [[Nobela prēmija ķīmijā|Nobela prēmiju ķīmijā]] par jaunu [[radioaktivitāte|radioaktīvo]] vielu sintēzi.<ref>{{tīmekļa atsauce |title=The Nobel Prize in Chemistry 1935 |publisher=Nobel Foundation |url=http://www.nobelprize.org/nobel_prizes/chemistry/laureates/1935/}}</ref> Devis svarīgu ieguldījumu radioaktivitātes, [[atoms|atoma]] uzbūves un [[ķēdes reakcija|ķēdes reakciju]] pētījumos.
== Agrīnie gadi ==
1923. gadā Žolio-Kirī pabeidza Parīzes pilsētas Industriālās fizikas un ķīmijas augstskolu (''[[École supérieure de physique et de chimie industrielles de la ville de Paris|ESPCI ParisTech]]'').<ref>[http://www.espci.org/fr/anciens/eleves/39/  ESPCI ParisTech Alumni 1923]</ref> No 1925. gada strādāja par Marijas Sklodovskas-Kirī asistentu, kur iepazinās un 1926. gadā apprecējās ar Sklodovkas-Kirī meitu Irēnu. Ģimenē piedzima divi bērni — meita [[Helēna Lanževēna-Žolio|Helēna]] (dzimusi 1927. gadā, kļuvusi par kodolfiziķi) un dēls [[Pjērs Žolio|Pjērs]] (dzimis 1932. gadā, kļuvis par biofiziķi).<ref>{{tīmekļa atsauce|url=http://www.eurekalert.org/features/doe/2003-07/djna-mp071103.php|title=Marie & Pierre Curie’s granddaughter, Hélène Langevin-Joliot, visits the United States|accessdate=2014-09-28|publisher=Eurekalert.org|archive-date=2014-12-13|archive-url=https://web.archive.org/web/20141213021019/http://www.eurekalert.org/features/doe/2003-07/djna-mp071103.php}} {{Webarchive|url=https://web.archive.org/web/20141213021019/http://www.eurekalert.org/features/doe/2003-07/djna-mp071103.php |date=2014-12-13 }}</ref>
== Zinātniskie pētījumi ==
Žolio-Kirī kopā ar sievu Irēnu Žolio-Kirī veica [[atoms|atoma]] struktūras pētījumus, pielietojot daļiņu sadursmes ar [[Atoma kodols|atoma kodolu]]. Šie pētījumi deva ieguldījumu [[neitrons|neitrona]] atklāšanā, ko 1932. gadā izdarīja [[Džeimss Čedviks]]. Par pētījumiem, kas noveda pie jaunu [[radioaktivitāte|radioaktīvo]] [[izotops|izotopu]] atklāšanas, 1935. gadā Frederiks un Irēna Žolio-Kirī saņēma [[Nobela prēmija ķīmijā|Nobela prēmiju ķīmijā]]. 1947. gadā Frederiks Žolio-Kirī tika apbalvots ar [[Hjūza medaļa|Hjūza medaļu]] par ieguldījumu [[kodolfizika|kodolfizikā]].
== Pēckara periods ==
[[Otrais pasaules karš|Otrā pasaules kara]] laikā Žolio-Kirī darbojās [[Franču Pretošanās kustība|Franču Pretošanās kustībā]]. Pēc kara bija pirmais Francijas Atomenerģētikas Komisariāta vadītājs, 1948. gadā uzraudzīja pirmās franču [[AES]] būvi. Bet tā kā Žolio-Kirī bija pārliecināts [[komunisti|komunists]], 1950. gadā viņam nācās pamest lielāko daļu no saviem pienākumiem. Tomēr viņš saglabāja profesora amatu augstskolā ''Collège de France''. Darbojās arī politikā, bija Vispasaules Miera padomes prezidents, 1951. gadā tika apbalvots ar [[Staļina Miera prēmija|Staļina Miera prēmiju]]. 1955. gadā Žolio-Kirī bija starp 11 zinātniekiem, kas parakstīja [[Rasela-Einšteina manifests|Rasela-Einšteina manifestu]], brīdinot par [[kodolieroči|kodolieroču]] izplatīšanās bīstamību un aicinot uz starptautisku konfliktu miermīlīgu noregulēšanu.

1956. gadā nomira Žolio-Kirī sieva Irēna. Viņš pats saslima ar [[Hepatīts|hepatītu]]. Tas novājināja viņa veselību, un 1958. gadā pēc operācijas viņš mira. Žolio-Kirī vārdā nosaukts [[krāteris]] uz [[Mēness]]. kā arī ielas vairākās pilsētās ([[Sofija|Sofijā]], [[Odesa|Odesā]], [[Obņinska|Obņinskā]], [[Dubna (Krievija)|Dubnā]]).

== Atsauces ==
{{atsauces}}
[[Attēls:Irène et Frédéric Joliot-Curie 1935.jpg|thumb|200px|[[Irēna Žolio-Kirī|Irēna]] un Frederika Žolio-Kirī savā laboratorijā 1935. gadā.]]
== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.nobelprize.org/nobel_prizes/chemistry/laureates/1935/joliot-fred-bio.html Frederika Žolio-Kirī biogrāfija Nobela prēmijas oficiālajā mājaslapā] {{en ikona}}
* [http://www.atomicarchive.com/Bios/Frederic.shtml Atomic Archive Biography] {{en ikona}}

{{Zinātnieks-aizmetnis}}

{{kastes sākums}}
{{s-balvas}}
{{Amatu secība | pirms = [[Harolds Jūrijs]]| virsraksts = [[Nobela prēmija ķīmijā]] | periods = [[1935]]<br />kopā ar [[Irēna Žolio-Kirī|Irēnu Žolio-Kirī]] | pēc = [[Peters Debajs]]}}
{{kastes beigas}}

{{Nobela prēmija ķīmijā}}
{{autoritatīvā vadība}}

{{DEFAULTSORT:Žolio-Kirī, Frederiks}}
[[Kategorija:1900. gadā dzimušie]]
[[Kategorija:1958. gadā mirušie]]
[[Kategorija:Parīzē dzimušie]]
[[Kategorija:Franču fiziķi]]
[[Kategorija:Komunisti]]
[[Kategorija:Ateisti]]
[[Kategorija:Nobela prēmijas laureāti ķīmijā]]