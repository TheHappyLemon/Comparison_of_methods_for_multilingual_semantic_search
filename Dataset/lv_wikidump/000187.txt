{{Inženiera infokaste
|        platums = 
|          vārds = Alfrēds Nobels
|     vārds_orig = ''Alfred Nobel''
|         attēls = AlfredNobel_adjusted.jpg
|     att_izmērs = 190px
|  att_nosaukums = Alfrēda Nobela portrets (fotogrāts ''Gösta Florman'')
|     dz_dat_alt = 
|        dz_gads = 1833
|     dz_mēnesis = 10
|       dz_diena = 21
|       dz_vieta = {{vieta|Zviedrija|Stokholma}}
|      m_dat_alt =
|         m_gads = 1896
|      m_mēnesis = 12
|        m_diena = 10
|        m_vieta = [[Sanremo]], [[Itālijas Karaliste (1861—1946)|Itālijas karaliste]]<br />(apglabāts [[Stokholma|Stokholmā]])
|   dzīves_vieta = 
|      pilsonība = 
|        tautība = [[zviedri|zviedrs]]
|        dzimums = 
|         vecāki = [[Imanuels Nobels]] (1801–1872)<br />Karolina Andriete Nobela (1805–1889)
|          brāļi = Roberts Nobels<br>Ludvigs Nobels<br />Emīls Nobels
|          māsas =
|   dzīvesbiedrs = 
|          bērni =
|       paraksts = Alfred Nobel Signature.svg
|         nozare = [[ķīmija]], [[inženierija]], militārā [[ražošana]]
|   darba_vietas =
|      izglītība =
|       projekti = [[Nobela prēmija]]s dibinātājs
|    izgudrojumi = [[dinamīts]]
|     sasniegumi =
|    apbalvojumi = 
|       piezīmes = 
|    kategorijas = nē
}}

'''Alfrēds Bernhards Nobels''' ({{val|sv|Alfred Bernhard Nobel}}, ([//upload.wikimedia.org/wikipedia/commons/0/00/Sv-Alfred_Nobel.ogg izruna]); dzimis {{dat|1833|10|21}} [[Stokholma|Stokholmā]], [[Zviedrija|Zviedrijā]], miris {{dat|1896|12|10}} [[Sanremo]], [[Itālijas Karaliste (1861—1946)|Itālijā]]) bija [[Zviedri|zviedru]] [[ķīmiķis]], [[inženieris]] un [[Izgudrojums|izgudrotājs]]. Pazīstams kā [[dinamīts|dinamīta]] izgudrotājs un [[Nobela prēmija]]s dibinātājs.<ref name="MWMIH">{{tīmekļa atsauce|title=The Man Who Made It Happen — Alfred Nobel|url=http://www.3833.com/wbn_nobel_alfred_bernhard|publisher=3833|accessdate=3 May 2012|archiveurl=https://web.archive.org/web/20140530180945/http://www.3833.com/wbn_nobel_alfred_bernhard|archivedate={{dat|2014|05|30||bez}}}}</ref>

Nobels nodarbojās ar [[sprāgstvielas|sprāgstvielu]] pētīšanu, kā arī ar [[nitroglicerīns|nitroglicerīna]] ražošanu. [[1867]]. gadā viņš patentēja nitroglicerīna maisījumu ar porainām vielām — dinamītu. Pavisam Nobels ieguvis 355 patentus.<ref>{{tīmekļa atsauce |title=Alfred Nobel 1833-1896 |publisher=Nobel Foundation |url=http://www.nobelprize.org/alfred_nobel/}}</ref>

Visbiežāk Nobela uzvārdu saista ar viņa vārdā nosaukto prēmiju — Nobela prēmiju. Par Nobela personību diskutēts daudz, jo tā bijusi spilgta un pretrunīga. Viņš bijis izcils izgudrotājs, veiksmīgs uzņēmējs, taču tāpat arī vientuļš cilvēks ar ilgām pēc literatūras.<ref name="autogenerated3">Ābeltiņa, A. (2008). ''Inovācija — XXI gadsimta fenomens.'' Rīga: SIA "Biznesa augstskola Turība". 70.lpp.</ref>

== Ģimene ==
Nobels dzimis [[Stokholma|Stokholmā]], zviedru inženiera un izgudrotāja [[Imanuels Nobels|Imanuela Nobela]] ([[1801]]-[[1872]]) un Karolinas Andrietes Nobelas ([[1805]]–[[1889]]) ģimenē. Alfrēds bija ceturtais dēls astoņu bērnu ģimenē, no kuriem pilngadību sasniedza tikai viņš un viņa trīs brāļi (Roberts, Ludvigs un Emīls). Pēc biznesa neveiksmēm Zviedrijā, [[1837]]. gadā tēvs devās uz [[Sanktpēterburga|Sanktpēterburgu]], kur atrada jaunas iespējas. Nobela tēvs Immnuels Nobels bija gan izgudrotājs, gan arī veidoja uzņēmumus, kur tika izgatavotas dažādas iekārtas, kā arī ražotas [[sprāgstvielas]].<ref name="autogenerated3" /> [[1842]]. gadā, kad Nobelam bija 9 gadi, visa ģimene pārcēlās uz Sanktpēterburgu.<ref name="kurz">{{tīmekļa atsauce|title=Nobela prēmijai 100 gadu|url=http://www.kurzemes-vards.lv/lv/laikraksts/numuri/2001/12/10/?p=5|publisher=Kurzemes vārds|access-date={{dat|2014|05|19||bez}}|archive-date={{dat|2015|10|22||bez}}|archive-url=https://web.archive.org/web/20151022095402/http://www.kurzemes-vards.lv/lv/laikraksts/numuri/2001/12/10/?p=5}}</ref>

== Izglītība ==
Nobela tēvs bija nodrošinājis ģimenei labklājību un varēja dot saviem četriem dēliem labas izglītības iespējas. Alfrēds Nobels atstāja Krieviju 1850. gadā, lai dotos studēt uz [[Parīze|Parīzi]], kur viņš pavadīja vienu gadu. Pēc tam viņš četrus gadus studēja [[Amerikas Savienotās Valstis|ASV]], kur specializējās ķīmijā.<ref>Carlisle, Rodney (2004). [http://books.google.com/books?id=pDbQVE3IdTcC&pg=PA256 ''Scientific American Inventions and Discoveries''], p. 256. John Wiley & Songs, Inc., New Jersey. {{ISBN|0-471-24410-4}}.</ref> Viņš brīvi pārvaldīja sešas valodas (zviedru, vācu, angļu, krievu, itāļu un franču). Nobels interesējās arī par literatūru, viņš daudz lasīja un rakstīja arī pats.<ref name="autogenerated3" />

== Ieguldījums zinātnē ==
1859. gadā Nobels kopā ar vecākiem un brāli Emīlu atgriezās Zviedrijā. Viņi pievērsās darbam ar sprāgstvielām, strādāja ar 1847. gadā atklāto [[nitroglicerīns|nitroglicerīnu]]. Nobels attīstīja tajā laikā jau zināmās sprāgstvielu izgatavošanas metodes un pamatoja to lietošanu ieroču rūpniecībā. Darbs bija bīstams. 1864. gada 3 septembrī nitroglicerīns izraisīja sprādzienu Stokholmas ražotnes noliktavā, kurā gāja bojā pieci darbinieki, tai skaitā arī Nobela jaunākais brālis Emīls.<ref name="kurz" />

Nobels tomēr turpināja darbu, cenšoties uzlabot sprāgstvielu stabilitāti. 1867. gadā Nobels pirmoreiz demonstrēja dinamīta iespējas. Dinamīta galvenā priekšrocība bija tāda, ka sava sastāva dēļ, tas nebija tik bīstams kā nitroglicerīns, kas [[Eiropa|Eiropā]] savas nestabilitātes dēļ tika aizliegts. Dinamītu nespēja uzspridzināt trieciens, pat ne uguns liesmas. Tā spridzināšanai bija vajadzīgs detonators. Pirmo detonatoru Nobels izgudroja 1863. gadā, bet uzlabotu modeli viņš izgudroja 1865. gadā. 1867. gadā Alfrēds Nobels ieguva patentu dinamītam un tas ļāva viņam gūt lielus finansiālos panākumus.<ref name="autogenerated3" />

1884. gadā Nobels tika ievēlēts [[Karaliskā Zviedrijas zinātņu akadēmija|Karaliskajā Zviedrijas zinātņu akadēmijā]]. 1893. gadā [[Upsālas Universitāte]] viņam piešķīra goda zinātņu doktora nosaukumu.

== Ieguldījums ražošanā ==
Nobela brāļi Roberts un Ludvigs bija attīstījuši veiksmīgu biznesu, iesaistoties [[Kaspijas jūra]]s naftas atradņu ekspluatācijā netālu no [[Baku]]. Arī Alfrēds Nobels tur investēja savus naudas līdzekļus un guva ievērojamu peļņu. Bez tam viņš bija nodibinājis 90 rūpnīcas sprāgstvielu un munīcijas ražošanai, kas bija ienesīgi uzņēmumi un deva peļņu. Tai pašā laikā Nobels pēc saviem uzskatiem bija [[pacifists]].

Kad 1888. gadā, atrodoties [[Francija|Francijā]] [[Kannas|Kannās]] nomira Nobela brālis Ludvigs, franču laikraksti publicēja [[nekrologs|nekrologu]], kļūdaini pieņemot, ka miris Alfrēds Nobels. Nekrologa nosaukums bija "Nāves tirgotājs ir miris" (''Le marchand de la mort est mort''). Iespējams, ka tas izraisīja Nobelam vēlēšanos nepalikt cilvēku atmiņā tikai kā dinamīta izgudrotājam. Pastāv uzskats, ka sava ietekme uz Nobela vēlēšanos atstāt par sevi atmiņā labu reputāciju, bijusi arī Nobela ilggadējai draudzībai ar izcilo austriešu pacifisti [[Berta fon Zutnere|Bertu fon Zutneri]] (1843—1914) (kas 1905. gadā kļuva par [[Nobela miera prēmijas laureāti]]).<ref name="Gale">{{tīmekļa atsauce |title=Alfred Bernhard Nobel|url=http://www.britannica.com/EBchecked/topic/416842/Alfred-Bernhard-Nobel |
publisher=''Encyclopædia Britannica''}}</ref>

== Nobela prēmija ==
[[Attēls:Nobel grav 2009.jpg|thumb|200px|Alfrēda Nobela kaps]]
Pēdējo savas dzīves posmu Nobels pavadīja [[Sanremo]]. Tur arī viņš saslima ar [[angīna|angīnu]] un 1896. gada 10. decembrī nomira no asinsizplūduma smadzenēs. Viņš ir apglabāts Stokholmā, ''Norra Begravningsplatsen'' kapsētā.

Apmēram gadu pirms nāves, 1895. gadā 27. novembrī Parīzē, Nobels bija parakstījis [[testaments|testamentu]], kas pēc viņa nāves bija pārsteigums gan ģimenes locekļiem un draugiem, gan sabiedrībai. Saskaņā ar testamentu, 31 miljons kronu tika ieguldītas fondā ar norādījumu, ka fonda nestā peļņa katru gadu jāpiešķir kā balva cilvēkiem, kas devuši ievērojamu ieguldījumu fizikā, ķīmijā, medicīnā un literatūrā, kā arī tiem cilvēkiem, kas veicinājuši mieru, darbojoties tautu sadraudzības labā, militārisma samazināšanā un miera kongresu rīkošanā.<ref name="MWMIH" /> Tika norādīts, ka četras pirmās balvas jāpasniedz Stokholmā, bet miera prēmija - [[Oslo]].<ref>Ābeltiņa, A. (2008). ''Inovācija - XXI gadsimta fenomens.'' Rīga: SIA "Biznesa augstskola Turība". 71.lpp.</ref> Nobela prēmija tiek pasniegta kopš 1901. gada katru gadu Nobela nāves dienā - 10. decembrī.

== Atsauces ==
{{commons|Alfred Nobel|Alfrēds Nobels}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.nobelprize.org/alfred_nobel/biographical/ Alfrēda Nobela biogrāfija Nobela prēmijas mājaslapā] {{en ikona}}

{{Nobela prēmija}}
{{Autoritatīvā vadība}}

{{DEFAULTSORT:Nobels, Alfrēds}}
[[Kategorija:1833. gadā dzimušie]]
[[Kategorija:1896. gadā mirušie]]
[[Kategorija:Zviedru izgudrotāji]]
[[Kategorija:Nobela prēmija]]
[[Kategorija:Stokholmā dzimušie]]