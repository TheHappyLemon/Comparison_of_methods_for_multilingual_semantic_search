{{Bijušās valsts infokaste
|vietējais_nosaukums    =
|nosaukums_latv_val     = Tālava
|sugasvārds             = senlatviešu valsts
|
|kontinents             = Eiropa
|reģions                = 
|valsts                 = Latvija
|laikmets               = 
|statuss                = {{val|la|terra Lettorum Tholowa}} 
|statusa_teksts         = [[Latīņu valoda|latīņu]]: ''Tholowa'', [[Latgaliešu valoda|latgaļu]]: ''Tuolova'', [[Krievu valoda|krievu]]: ''Толова'' vai ''Талаба''
|impērija               = 
|valdības_veids         = monarhijas paveids ar militārās demokrātijas iezīmēm 
|
|gads_sākums            = 10. gadsimts {{!}} pirms 10. gadsimta
|gads_beigas            = 1224
|
|event_start            = [[Letgaļi]] pakļāva pirms tam [[Baltijas somi|Baltijas somu]] apdzīvoto teritoriju   
|date_start             = pirms 10. gadsimta
|event_end              = Sadalīja [[Livonijas bīskapija]] (2/3) un [[Livonijas ordenis]] (1/3) 
|date_end               = 
|
|event1                 =  
|date_event1            = 
|event2                 = 
|date_event2            = 
|event3                 = 
|date_event3            = 
|event4                 = 
|date_event4            = 
|
|event_pre              = 
|date_pre               = 
|event_post             = 
|date_post              = 
|
|p1                     = 
|flag_p1                = 
|s1                     = 
|flag_s1                = 
|image_flag             = 
|flag                   = 
|flag_type              = 
|
|image_coat             = 
|symbol                 =
|symbol_type            = 
|
|image_map              = Talava.tif
|image_map_caption      = Tālavas zemju aptuvenais lielums
|
|galvaspilsēta          = [[Beverīna]] (''castrum Beverin''), vēlāk ''[[castrum Metimne]]'' ([[Valmiera]] vai [[Rubene]]), [[Trikāta]] (''Tricatua'')
|
|national_motto         = 
|national_anthem        = 
|kopīgas_valodas        = 
|reliģija               = baltu [[pagānisms]]
|nauda                  = 
|
|leader1                = [[Tālivaldis]] (''Thalibaldus de Tolowa'') 
|leader2                = [[Vladimirs Mstislavičs|Valdemārs]]
|leader3                = [[Rameka]], [[Druvvaldis]] un viņa brāļi
|leader4                = 
|year_leader1           = līdz 1211.
|year_leader2           = 1212—1214
|year_leader3           = 1214—1224
|year_leader4           = 
|leader                 = 
|title_leader           = 
|stat_year1             = 
|stat_platība1          = 
|stat_pop1              = 
|footnotes              = 
}}

'''Tālava''' ({{val|la|Tholowa}}, {{val|ltg|Tuolova}}) bija seno [[Latgaļi|letgaļu]] jeb [[latvieši|letu]] zeme mūsdienu [[Latgale|Ziemeļlatgales]] un [[Vidzeme|Ziemeļvidzemes]] teritorijās. Tai cauri gāja svarīgais Gaujas tirdzniecības ceļš no līvu zemēm uz [[Ugaunija]]s un [[Pleskava]]s zemēm. [[Indriķa hronika]]s tekstā Tālavas teritorija bieži apzīmēta kā „Letu zeme” (''terra Lettorum''), jo šo teritoriju apdzīvoja latgaļi.

== Tālavas teritorija ==
[[Attēls:Läti kivilinnused 1185-1230.jpg|thumb|200px|[[Jersika (valsts)|Jersikas]], [[Koknese (valsts)|Kokneses]] un Tālavas letgaļu zemes (1185-1230).]]
Par Tālavas zemes teritoriju vēsta vairāki teksti — [[Indriķa hronika]] un [[Tālavas dalīšanas līgums|dokuments par Tālavas dalīšanu]] 1224. gadā. No Indriķa hronikas var secināt, ka pie Tālavas piederēja [[Imera]]s zeme ar [[Beverīna]]s pili, kurā līdz 1211. gadam valdīja valdnieks [[Tālivaldis]]. No Tālavas dalīšanas līguma noprotams, ka 1224. gadā līdztekus pastāvēja divas letu zemes — Tālavas zeme (''terra, quae Tolowa dicitur'') un Agzeles zeme (''terra, quae Agzele dicitur''). Tālavā bija atsevišķi pilsnovadi, ko agrāk pārvaldīja Tālivalža dēli [[Rameka]], [[Drivinalds]], [[Varibuls]], kā arī [[Varigribs]] un [[Meluks]], no kuriem 1224. gadā pieminēta vienīgi viņa dēla un mantinieka [[Rameka]]s zeme ar [[Trikāta]]s pili, [[Burtnieki]]em un [[Vijciems|Vijciemu]]. Tāpat no dalāmās grāmatas noprotams, ka Tālavā ietilpa arī [[Smiltene]], [[Dzērbene]], [[Piebalga]], [[Gulbene]], un ar Tālavu bija saistītas arī [[Gaujiena]] (jeb [[Atzele]]), [[Bērzpils]], [[Ābelene]]s un Abrenes novadi.

[[Pleskavas ezers|Pleskavas ezeru]] vietējie iedzīvotāji sauc par Talabas ezeru<ref>{{Laikraksta atsauce |date= 2008. gads |title= Неславянская топонимия северо-западных районов Псковской области |author= Манаков Андрей Геннадьевич, Ветров Сергей Вячеславович |journal= Псковский регионологический журнал |volume= 159 |issue= № 6 |publisher= Псковский государственный университет |url= http://www.pskgu.ru/projects/pgu/storage/prj/prj_06/prj_06_22.pdf |language= krieviski |access-date= {{dat|2015|09|18||bez}} |archive-url= https://web.archive.org/web/20151117030247/http://www.pskgu.ru/projects/pgu/storage/prj/prj_06/prj_06_22.pdf |archive-date= {{dat|2015|11|17||bez}} }}</ref> un arī [[Izborska]]s (celts 862) cietoksnim ir Tālavas tornis un Tālavas ieejas vārti. Cietokšņa muzeja speciālisti uzskata, ka tā apkārtnē ir dzīvojusi latgaļu tauta (''толова'', vai ''талабы'').<ref>{{Tīmekļa atsauce |url=http://www.museum-izborsk.ru/ru/page/fortress |title=Изборская крепость. Башня Талавская. Талавский захаб |access-date={{dat|2015|09|18||bez}} |archive-date={{dat|2016|01|14||bez}} |archive-url=https://web.archive.org/web/20160114032320/http://www.museum-izborsk.ru/ru/page/fortress }}</ref>

== Tālavas robežas ==
{{Latvijas vēsture}}
Dienvidos Tālavas valsts robežojās ar mazo vendu zemi [[Cēsis|Cēsīs]] un latgaļu [[Autine]]s pilsnovadu [[Jersika (valsts)|Jersikas ķēniņvalstī]], kas līdz 1209. gadam atradās politiskā savienībā ar [[Polocka]]s kņazisti un [[Lietuva]]s kunigaišiem. Pēc [[Letijas dalīšanas līgums|Letijas dalāmās grāmatas]] (1211) ziņām var secināt, ka Tālava robežojās ar Jersikai piederošajiem [[Autine]]s, [[Negeste]]s un [[Cesvaine]]s pils novadiem.
  
Rietumos Tālavas novads Imera robežojās ar [[Idumeja]]s zemi, kurā jaukti dzīvoja gan līvi, gan latgaļi. Robeža ar līvu apdzīvoto [[Metsepole]]s zemi gāja pa Burtnieku ezeru un tajā ietekošo Briedes upi.

Tālava ziemeļos robežojās ar igauņu [[Sakala]]s un [[Ugaunija]]s zemēm. Tā aptuveni gāja pa Sedas upi no Burtnieku ezera līdz [[Valka]]i un tālāk virzienā uz Gaujienu pa Gaujas upi līdz [[Gaujienas pils|Atzeles (Gaujienas) pilij]], aiz kuras sākās [[Atzele]]s zeme, kas arī, visticamāk, bija Tālavas zemes sastāvdaļa.

Tālavas ziemeļu daļa starp Gauju, Burtnieku ezeru un Vijas upi [[Livonijas krusta kari|Livonijas krusta karu]] laikā bija pakļauta Tālivaldim un viņa dēliem.

Tālavas austrumu robeža stiepās no Gaujienas — Vidagas — Lejasciema apkārtnes līdz Gulbenei. Atzeles robežas ziemeļaustrumos saskārās ar [[Seti (etnoss)|setu]] zemi, austrumos — mūsdienu [[Pitalova]]s teritorijā ar [[Pleskavas kņazi]]em pakļautajām teritorijām, bet dienvidos ar [[Lotigola]]s zemi.

== Nosaukums ==
Pēc [[Henrijs Visendorfs|H. Visendorfa]] hipotēzes (1893) vārds ''Tolowa'' cēlies no senākā latgaļu zemes pašapzīmējuma ''Lotowa'' (Latvju zeme) metatēzes ceļā, tāpat kā vēlāk Latgales poliskais nosaukums ''Inflanty'' (Iekšzeme) metatēzes ceļā cēlies no oriģinālā nosaukuma ''Liflanty'' ([[Livonija|Līvzeme]]).

Pēc cita uzskata šī vārda sākotnējā nozīme bijusi "tāla vieta", norādot uz Tālavas zemes ģeogrāfisko lielumu, kas pletusies pat līdz mūsdienu [[Ostrova (Krievija)|Ostrovai]] tagadējās Krievijas teritorijā.

== Pirms krusta kariem ==
Tālava pirmo reizi minēta [[Indriķa hronika|Indriķa hronikā]] un pēc tam vairākos [[Latīņu valoda|latīņu valodā]] dokumentos kopš 1208. gada. Pirms tam šī zeme [[Pleskava]]s un [[Novgoroda]]s hronikās saukta vienīgi par Atzeli (''Очела''), domājams, tāpēc, ka tā bija Tālavas zemes robežteritorija ar Pleskavu. Šajā laikā tā atradās ciešā politiskā un kultūras mijiedarbībā ar [[igauņi|igauņu]] zemēm un [[Novgoroda|Novgorodas zemi]]. 1030. — 1192. gadā [[Novgorodas chronika]]s piemin kādus 15 [[Novgoroda]]s kara gājienus pret tagadējās Baltijas zemēm, no tiem 13 pret „čudiem” un 2 pret Atzeli / Tālavu. Novgorodieši par „[[čudi]]em” sauca somugru ciltis, kas dzīvoja uz rietumiem no Peipusa (''Чудское'') ezera, tāpat kā par varjagiem dēvēja visus, kas dzīvoja aiz Varjagu jeb Baltijas jūras. Tādēļ saprotams, kāpēc Novgorodas 4. hronikā teikts, ka kņaza [[Mstislavs Rostislavičs|Mstislava Rostislaviča]] 1179. gada karagājiens bijis vērsts pret „Čudu un Atzeli” (''на Чудь на Очелу''). Ticams, ka Tālava minēta arī arābu ģeogrāfa Ibn el Vardi (miris 1349. gadā) uz daudz senākiem dokumentiem balstītā ''[[Tabula Rogeriana]]'' aprakstā kā ortodoksai ticībai piederīga zeme ''Atlava'' ar galveno pilsētu ''Talu'' vai ''Talvu''.

== Krusta kari Tālavā ==
1206. gadā [[Cēsis|Cēsu]] pilsnovadā dzīvojošie [[Vendi (Livonija)|vendi]] un Tālavas valsts rietumu kaimiņzeme [[Idumeja]] labprātīgi izšķīrās par pāriešanu katoļticībā un pakļaušanos [[Livonijas bīskapija]]i. 1207. gada [[Indriķa hronika]]s notikumu aprakstā pieminēts, ka Atzele pēc zaudēta kara maksājuši meslus Pleskavai, no kuras viņi senāk jau bija saņēmuši ortodoksālo kristīgo ticību ([[pareizticība|pareizticību]]). 1208. gadā arī Imeras zemes letgaļi pārgāja katoļticībā un [[Rubene|Rubenē]] (Papendorfā) apmetās katoļu priesteris [[Latviešu Indriķis]], kas sīki aprakstījis tā laika notikumus Tālavas rietumu daļā. 1209. — 1210. gadā par Pleskavas kņazu kļuva [[Vladimirs Mstislavičs]] ([[Indriķa hronika]]s tekstā — Valdemārs), kas noslēdza militāru savienību ar Livonijas [[Alberts fon Bukshēvdens|bīskapu Albertu]] un izdeva savu meitu viņa brālim Teoderiham Bukshēvdenam par sievu. Ir versija, ka Valdemārs ir cēlies no dižciltīgajiem latgaļiem. Kopā ar savu vecāko brāli [[Novgorodas kņazi|Novgorodas kņazu]] [[Mstislavs Mstislavičs|Mstislavu Mstislaviču]] viņš devās karagājienā pret nekristītajiem [[ugauņi]]em. 1210. gadā ugauņi iebruka Tālavā un aplenca [[Cēsis]], pēc tam viņi sakāva līvu, letu un [[Zobenbrāļu ordenis|Zobenbrāļu ordeņa]] karaspēku [[Kauja pie Imeras|kaujā pie Imeras]]. 1212. gadā pēc padzīšanas no Pleskavas kņazs [[Vladimirs Mstislavičs|Valdemārs]] kļuva par bīskapa Alberta vasali, kas viņu iecēla par fogtu [[Idumeja]]s, [[Autine]]s un Tālavas zemēs. Tālivaldis uz laiku zaudēja varu un pārcēlās uz Trikātas pili. Tomēr Imeras un Idumejas priesteri nesamierinājās ar šo bīskapa lēmumu un panāca kņaza aizbraukšanu no Tālavas. 1213. gadā Tālavā iebruka lietuvieši un aizveda gūstā bijušo Tālavas valdnieku Tālivaldi, tomēr viņš izbēga no gūsta un atgriezās dzimtenē. 1213. — 1214. gada ziemā kņazs Valdemārs ar sievu un dēliem atkal atgriezās Idumejā un Imerā, kur priesteri [[Alebrands]] un [[Latviešu Indriķis|Heinrihs]] viņam sūtīja labību un dāvanas kā izlīguma zīmi. Viņš apmetās [[Metimnes pils|Metimnes pilī]] vēlākās [[Valmiera]]s apkaimē, kur sprieda tiesu un ievāca no šiem novadiem meslus. 1214. gadā Idumejas katoļu priesteris Alebrands pārmeta kņazam nabagu apspiešanu un musināšanu novērsties no katoļu ticības. Kņazs sašuta un ar savu karadraudzi nopostīja Alebranda māju. Pēc šī konflikta viņš bija spiests ar visu saimi atgriezties Pleskavā.

1214. gadā, redzēdami Pleskavas kņaza varas vājumu, jaunuzceltajā [[Turaidas evaņģēliski luteriskā baznīca|Turaidas baznīcā]] ieradās valdnieka [[Tālivaldis|Tālivalža]] dēli — [[Rameka]] un viņa brāļi, lai noslēgtu savienību ar bīskapu Albertu un kļūtu par viņa vasaļiem, apsolīdami no Pleskavas saņemto kristīgo ticību apmainīt pret latīņu rituālu un no katriem diviem zirgiem ik gadu maksāt mēru labības, lai „...bīskaps viņus allaž, kā miera, tā kara laikā, sargātu un viņi ar vāciešiem būtu viena sirds un viena dvēsele, un aizvien saņemtu to aizstāvību pret igauņiem un lietuvjiem”. Un bīskaps viņus ar prieku pieņēma un deva viņiem līdzi savu priesteri, kas bija netālu no Imeras, lai tas viņiem pildītu ticības sakramentus un viņus ievadītu kristīgajā mācībā. Var uzskatīt, ka no šī brīža Tālavas zemes valdnieku dzimta brīvprātīgi kļuva par vācu sabiedrotajiem. 1215. gadā sakalieši un ugauņi [[Trikāta]]s pilī sagūstīja veco valdnieku Tālivaldi un nežēlīgi dedzināja viņu dzīvu uz uguns, lai viņš uzrādītu visu savu naudu. Un viņš tiem sacīja: „Kaut arī es jums parādītu visu savu un arī savu dēlu naudu, jūs tomēr mani nededzinātu mazāk.” Tāpēc viņi to atkal pielika pie uguns un cepināja kā zivi, kamēr tas izlaida garu un nomira. Valdnieka Tālivalža dēli Rameka un Drivinalds (Druvvaldis) atriebjoties kopā ar krustnešiem izsiroja igauņu zemes, kā rezultātā igauņi piekrita kristīties katoļu ticībā. Tālavas karapulki bija tā izpostijuši Ugauniju un Sakalu, ka „tur neauga zāle...” 1216. gadā Pleskavas krievu valdniekiem beidzās nauda un tie izdomāja iemeslu meslu pieprasīšanai no ugauņiem par to, ka tie, nonievādami viņu kristību, bija pieņēmuši ''latīņu'' kristību un piedraudēja tiem ar karu. Bīskaps Alberts un [[Zobenbrāļu ordenis]] apsolīja kopā ar ugauņiem dzīvot un mirt, un apstiprināja, ka viņi esot neatkarīgi no krieviem, tāpat kā allaž bijuši neatkarīgi pirms kristības. Tad krievi, lai it kā ievāktu nodevas, kā parasti iebruka Tālavas zemē, un to izlaupījuši, nodedzināja arī [[Beverīna]]s pili. Tālavas karapulki bieži piedalijās atbildes karagājienos uz krievu zemēm, vēlāk arī kopā ar krustnešiem.

1224. gadā tika noslēgts [[Tālavas dalīšanas līgums]] starp zobenbrāļiem un bīskapu. Pēc Tālavas un Igaunijas sadalīšanas arī Novgorodas un Pleskavas krievi norīkoja sūtņus uz Rīgu un lūdza mieru. Rīdzinieki viņus pieņēma, salīga mieru un atjaunoja viņiem meslus, ko krievi bija laiku pa laikam saņēmuši Tālavā. 1225. gadā pāvesta legāts [[Vilhelms no Modenas]] ieradās valdnieku mītnē Trikātā, kur sapulcējās latgaļi no visas provinces, ko par Tālavu sauc (''provincia, que Tolowa vocatur''), un viņš tiem ar prieku sludināja Dieva vārdu un rūpīgi izklāstīja visus ticības sakramentus.<ref>{{val-la|"Post hoc e reversus est in terram Lettorum, et in Tricatua convenerunt Letti de tota provincia, que Tolowa vocatur, ad eum, quibus ipse verbum Dei predixit cum leticia et omnia fidei sacramenta diligenter exposuit".}} Citāts no [http://www.dmgh.de/de/fs2/object/display/bsb00000734_00274.html?sortIndex=010%3A070%3A0031%3A010%3A00%3A00&zoom=1.50&html=true Heinrici Chronicon Livoniae]{{Novecojusi saite}}</ref>

== Tālavas novadi pēc sadalīšanas (1224) ==

=== Livonijas bīskapa zemes ===

* [[Imera]] (Gaujas labajā krastā),
* [[Satekle]] (Gaujas kreisajā krastā),
* [[Smiltene]],
* [[Dzērbene]],
* [[Piebalgas pils|Piebalga]],
* [[Gulbene]].

=== Zobenbrāļu ordeņa zemes (t. s. "Gaujas koridors") ===
* [[Burtnieki]] (Gaujas labajā krastā),
* [[Trikāta]] (Gaujas kreisajā krastā),
* [[Vijciems]].

== Atsauces un piezīmes ==
{{atsauces}}

== Literatūra ==
* Arveds Švābe [https://web.archive.org/web/20160306000016/http://www.historia.lv/raksts/svabe-talava-sejejs-1936-nr2-135-141lpp-nr4-363-374lpp „Tālava”]. — Sējējs (№ 2, № 4), 1936.
* Artūrs Goba „Cel̦š uz Bitarīnu” — Sprīdītis, Rīga 1990. {{ISBN|541000678X}}
* Gints Skutāns „Ceļš uz Beverīnu?” — Latvijas Vēsture № 4, 1992.
* Jānis Mauliņš, Guntars Jēgeris „Tālava” — Sprı̄dı̄tis, Rīga 1990. {{ISBN|541000552X}}
* Edgars Dunsdorfs „Senie stāsti, Latvijas vēstures lasāmgrāmata”. — Austrālijas latvietis, Melbourne 1955.

== Ārējās saites ==
* [http://www.letonika.lv/groups/?title=T%C4%81lava/32120 Tālava]
* [http://www.home.lv/ice/kartes/Taalava%2012.gs.b.jpg Karte: Tālavas teritorijas aptuvenās robežas]{{Novecojusi saite}}
* [http://www.gulbenesbiblioteka.lv/bam/vesture/lidz_13_gs.html Gulbenes bibliotēkas mājas lapa par Tālavas un Gulbenes vēsturi]
* [http://www.home.lv/ice/cilveeki_latvieshi/virsaishi.jpg Ludolfs Liberts, Senlatvijas valdnieki 13. gs. sākumā (Rīgas pils griestu gleznas)]{{Novecojusi saite}}
* [https://web.archive.org/web/20160305000044/http://www.vmd.gov.lv/public/ck/files/VMD_Ziemelvidzemes_stasti_B(1).pdf Ziemeļvidzemes ainavas noklusētie stāsti]


{{Vēsture-aizmetnis}}
{{Senlatviešu valstis}}

[[Kategorija:Latvijas vēsture]]