{{Apdzīvotas vietas infokaste
 | name                     = Krakova
 | official_name            = ''Kraków''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Collage of views of Cracow.PNG
 | imagesize                = 
 | image_caption            = 
 | image_flag               = Flag of Kraków.svg
 | image_shield             = POL Kraków COA.svg
 | pushpin_map              = Poland
 | pushpin_label_position   = <!-- left/right -->
 | latd  = 50 | latm  = 3 | lats  = 41 | latNS  = N
 | longd = 19 | longm = 56 | longs = 18 | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Polija}}'''
 | subdivision_type1        = Vojevodiste
 | subdivision_name1        = [[Mazpolijas vojevodiste]]
 | subdivision_type2        = 
 | subdivision_name2        = 
 | area_total_km2           = 327
 | elevation_m              = 219
 | population_total         = 756267
 | population_as_of         = {{dat|2010|||SK|bez}}
 | population_rank          = 
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | area_code                = +48 12
 | website                  = {{url|http://www.krakow.pl/}}
 | footnotes                = 
}}
'''Krakova''' ({{val|pl|Kraków}}) ir pilsēta [[Polija]]s dienvidos, [[Mazpolijas vojevodiste]]s centrs [[Visla]]s krastos.

Pēc [[Varšava]]s, tā ir otra lielākā Polijas pilsēta. Krakovai ir īpaša nozīme [[poļi|poļu]] tautas apziņā, jo no 1038. līdz 1596. gadam tā bija Polijas valsts galvaspilsēta. Krakovā atrodas [[Vāvels|Vāvela]] paugurs ar [[Polijas karaļi|karaļu]] pili un [[Krakovas katedrāle|katedrāli]], kurā atrodas Polijas karaļu un izcilu poļu kapenes. Zinātnes, mākslas, kultūras un tūrisma centrs. Krakovā atrodas viena no vecākajām (dibināta 1364. gadā) un slavenākajām [[Eiropa]]s universitātēm — [[Jagaiļa Universitāte]]. Tā ir viena no nedaudzajām Polijas pilsētām, kuras vecpilsēta gandrīz necieta [[Otrais pasaules karš|Otrā pasaules karā]]. Pilsētas centrs ir iekļauts [[UNESCO Pasaules mantojuma saraksts|UNESCO Pasaules mantojuma sarakstā]].

== Vēsture ==

[[Vāvels|Vāvela]] paugurā ir atrastas cilvēka apdzīvotības pēdas jau no [[akmens laikmets|akmens laikmeta]], tomēr leģenda pilsētas dibināšanu saista ar prinča [[Kraks|Kraka]] vārdu. Krakova pirmoreiz rakstos minēta 966. gadā. Pirmais pilsētu Polijas sastāvā iekļāva [[Meško I Pjasts|Meško I]]. 1038. gadā Krakova kļuva par Polijas valsts galvaspilsētu. 1241. gadā, iebrūkot [[mongoļi]]em, tā tika gandrīz pilnīgi nopostīta. 1259. gadā mongoļi atkal nopostīja pilsētu. Trešais mongoļu uzbrukums notika 1287. gadā, tomēr to, pateicoties jaunajiem aizsardzības mūriem, izdevās atsist.

1364. gadā karalis [[Kazimirs III Lielais|Kazimirs III]] nodibināja universitāti. 15. un 16. gadsimtu var uzskatīt par Krakovas "zelta laikmetu" — Krakova ir bagātas un lielas valsts galvaspilsēta. Šeit tapuši daudzi [[renesanse]]s laikmeta mākslas un literatūras darbi. [[Kazimeža]]s rajonā uzplauka [[ebreji|ebreju]] kultūra. Pilsētā darbojās daudzi izcili mākslinieki (bieži no [[Nirnberga]]s). Tomēr [[Zviedrija|zviedru]] iebrukumi un [[mēris]] samazināja pilsētas iedzīvotāju skaitu un tās nozīmību, līdz karalis [[Sigismunds III Vāsa|Sigismunds III]] 1596. gadā pārcēla valsts galvaspilsētu uz [[Varšava|Varšavu]].

Polijas valstij novājinoties, 18. gadsimta beigās tā tika [[Polijas dalīšanas|sadalīta]] starp spēcīgākiem kaimiņiem — [[Austrija|Austriju]], [[Prūsija|Prūsiju]] un [[Krievija|Krieviju]]. Pirmā dalīšana notika 1772. gada 5. augustā, otrā — 1793. gada 23. janvārī. 1794. gadā Krakovā izcēlās [[Tadeušs Koscjuško|Tadeuša Koscjuško]] vadītā sacelšanās, kas cieta sakāvi. Polijas valsts tika 1795. gada 24. oktobrī pilnībā sadalīta trešoreiz un Krakova nokļuva Austrijas teritorijā [[Galīcijas un Lodomērijas karaliste]]s sastāvā — tās galvaspilsēta bija [[Lemberga]] (mūsdienu [[Ļviva]]).

1809. gadā [[Napoleons]] izveidoja [[Varšavas hercogiste|Varšavas hercogisti]], kuras sastāvā iekļāvās arī Krakova. Pēc Napoloena sakāves [[Vīnes kongress]] izveidoja [[Krakovas brīvpilsēta|Krakovas brīvpilsētu]]. Tā tika likvidēta un atkal iekļauta Austrijā pēc [[Krakovas sacelšanās]] apspiešanas 1846. gadā. 1866. gadā [[Galīcija]]i tika piešķrta zināma autonomija un Krakova kļuva par poļu "kultūras [[Atēnas|Atēnām]]". Šeit darbojās [[Jans Matejko]], [[Staņislavs Vispjaņskis]] un citi poļu kultūras darbinieki.

Sākoties [[Pirmais pasaules karš|Pirmajam pasaules karam]], [[Juzefs Pilsudskis]] Krakovā nodibināja poļu karaspēka daļas, likdams pamatus [[Poļu leģioni (1914—1918)|poļu leģioniem]]. 1918. gadā austrieši nodeva varu poļu varas iestādēm. Starp pasaules kariem Krakova vēl vairāk nostiprināja savu kultūras un izglītības centra statusu. Tika nodibināta tehniskā augstskola un mākslas akadēmija. Pilsēta bija arī ievērojams ebreju kultūras un [[cionisms|cionisma]] centrs. Pēc [[Polijas kampaņa|Vācijas iebrukuma]] Polijā, Krakova kļuva par [[Ģenerālgubernatūra]]s centru. To vadīja [[Hanss Franks]], rezidējot Vāvelas pilī. Tika represēti poļu kultūras darbinieki. Ebreji tika ieslodzīti [[ebreju geto|geto]], bet vēlāk gandrīz pilnīgi iznīcināti [[Aušvicas koncentrācijas nometne|Aušvicas koncentrācijas nometnē]]. Tajā laikā pilsētā darbojās vācu uzņēmējs [[Oskars Šindlers]].

Sociālistiskās Polijas laikā pilsētas jaunajā [[Nova Huta]]s rajonā tika uzcelts milzīgs metalurģiskais kombināts, kas radīja draudus pilsētas ekoloģijai. Līdz ievēlēšanai par pāvestu Krakovā darbojās [[Karols Vojtila]].

== Pilsētas pārvalde un administratīvais iedalījums ==

Pašvaldība sastāv no 43 ievēlētiem deputātiem. Tā tiek pārvēlēta ik pēc 4 gadiem. Pilsēta kopš 1999. gada tiek iedalīta 18 daļās (''dzielnica'', tām ir piešķirta arī romiešu ciparu numerācija) — Vecpilsēta (''Stare Miasto'', I), Gžegužki (''Grzegórzki'', II), Prondņika Červona (''Prądnik Czerwony'', III), Prondņika Bjala (''Prądnik Biały'', IV), Lobzova (''Łobzów'', V), Bronovice (''Bronowice'', VI), Zvežiņeca (''Zwierzyniec'', VII), Dembņiki (''Dębniki'', VIII), Legevņiki-Boreka Falencka (''Łagiewniki-Borek Fałęcki'', IX), Svošovice (''Swoszowice'', X), Podguže Duhacka (''Podgórze Duchackie'', XI), Bežanova-Prokocima (''Bieżanów-Prokocim'', XII), Podguže (Podgórze, XIII), Čižini (''Czyżyny'', XIV), Mistšejovice (''Mistrzejowice'', XV), Beņčice (''Bieńczyce'', XVI), Vzguža Kšeslavicka (''Wzgórza Krzesławickie'', XVII) un Nova Huta (Nowa Huta, XVIII).

== Saimniecība un transports ==

Krakova ir ievērojams [[saimniecība]]s centrs. Bezdarba līmenis pilsētā ir ap 5%, kas ir ievērojami mazāk nekā vidēji valstī. Krakovā darbojas daudzas starptautiskas kompānijas, to vidū — ''[[Google]]'', ''[[IBM]]'', ''[[Motorola]]'', ''[[Delphi]]'', ''[[MAN SE]]'', ''[[General Electric]]'', ''[[Hitachi]]'', ''[[Philip Morris]]'', ''[[Capgemini]]'', ''[[Sabre Holdings]]''.

Pilsētā ir daudzi satiksmes autobusu maršruti, 27 tramvaju maršruti (divi no tiem — ātrgaitas). 11 km no pilsētas centra atrodas Krakovas starptautiskā lidosta.

== Apskates objekti ==
* [[Koscjuško kurgāns]] (''Kopiec Kościuszki w Krakowie'')
* [[Krakovas Kazimežas rajons]] (''Kazimierz'')
* [[Krakovas vecpilsēta]] (''Stare Miasto w Krakowie'')
* [[Tiņecas klosteris]] (''Opactwo Benedyktynów w Tyńcu'')
* [[Vavelas pils]] (''Wawel'')

== Galerija ==
<gallery>
KopiecKościuszkiOrazKaplicaBłBronisławy-WidokZPołudnia-POL,_Kraków.jpg|Koscjuško kurgāns
Szeroka_street,_Kazimierz,_Krakow,_Poland.jpg|Krakovas Kazimežas rajons
Krakow_rynek_01.jpg|Krakovas vecpilsēta
Opactwo_Benedyktynów_w_Tyńcu_widziane_z_powietrza.jpg|Tiņecas klosteris
Wawel_castle.jpg|Vavelas pils
</gallery>

== Krakovā dzimuši ==
{{Pamatraksts|Krakovā dzimušo uzskaitījums}}

* [[Stefans Banahs]] (''Stefan Banach'', 1892—1945) — matemātiķis
* [[Andžejs Duda]] (''Andrzej Sebastian Duda'', 1972) — Polijas politiķis
* [[Boļeslavs III Greizmutis]] (''Bolesław III Krzywousty'', 1085—1138) — Polijas lielkņazs
* [[Aleksandrs Jagellons]] (''Aleksander Jagiellończyk'', 1461—1506) — Polijas karalis
* [[Kazimirs IV Jagellons]] (''Kazimierz IV Jagiellończyk'', 1427—1492) — Polijas karalis
* [[Vladislavs II Jagellons]] (''Vladislav Jagellonský'', 1456—1516) — Polijas karalis
* [[Jans I Olbrahts]] (''Jan I Olbracht'', 1459—1501) — Polijas karalis
* [[Svētais Kazimirs]] (''Święty Kazimierz/Šv. Kazimieras'', 1458—1484) — katoļu svētais
* [[Roberts Kubica]] (''Robert Kubica'', 1984) — autosportists
* [[Lāslo I Ārpāds|Lāslo I]] (''I. Szent László'', 1045-1095) — Ungārijas karalis
* [[Jans Matejko]] (''Jan Matejko'', 1838—1893) — gleznotājs
* [[Broņislavs Malinovskis]] (''Bronisław Malinowski'', 1884—1942) — antropologs
* [[Agņeška Radvaņska]] (''Agnieszka Radwańska'', 1985) — tenisiste
* [[Sigismunds II Augusts]] (''Zygmunt II August'', 1520—1572) — Žečpospolitas karalis
* [[Jans II Kazimirs Vāsa]] (''Jan II Kazimierz Waza'', 1608—1672) — Polijas karalis
* [[Vladislavs IV Vāsa]] (''Władysław IV Wasa'', 1595—1648) — Polijas karalis
* [[Staņislavs Vispjaņskis]] (''Stanisław Wyspiański'', 1869—1907) — dramaturgs

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20181214124236/http://www.tyniec.benedyktyni.pl/ Tiņecas klosteris]
* [https://web.archive.org/web/20190315130242/https://wawel.krakow.pl/ Vavelas pils]

{{autoritatīvā vadība}}

[[Kategorija:Polijas pilsētas]]
[[Kategorija:Hanzas pilsētas]]
[[Kategorija:UNESCO Pasaules mantojuma vietas Polijā]]
[[Kategorija:Mazpolijas vojevodistes apriņķi]]
[[Kategorija:Krakova| ]]
[[Kategorija:Bijušās galvaspilsētas]]