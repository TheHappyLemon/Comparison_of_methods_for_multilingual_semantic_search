{{Karoga infokaste
|Name = Lietuvas
|Article =
|Image = Flag of Lithuania.svg
|Use = 111100
|Symbol =
|Proportion = 3:5
|Adoption = {{dat|1989|3|20}}, 2004. gadā mainīta krāsu proporcija
|Design = Horizontālās trīs krāsu joslas: augšējā — [[dzeltens|dzeltena]], vidū — [[zaļš|zaļa]], apakšā — [[sarkans|sarkana]] josla.
|Type = National
}}
'''Lietuvas karogs''' sastāv no trim vienāda platuma horizontālām joslām. Augšējā josla ir [[dzeltens|dzeltena]], vidējā [[zaļš|zaļa]], bet apakšējā josla ir [[sarkans|sarkanā]] krāsā. Dzeltenā krāsa karogā apzīmē [[Lietuva]]s dzeltenos tīrumus, zaļā — tās laukus, bet sarkanā — visas par Lietuvu izlietās asinis.

== Vēsture ==

Mākslinieku radītais dzeltenzaļsarkanais karogs kā Lietuvas pagaidu karogs apstiprināts 1918. gadā. 1918. un 1919. gadā, notiekot diskusijām par Lietuvas simboliku, bija arī priekšlikums par valsts karogu atzīt jau dižkunigaiša [[Vītauts|Vītauta]] laika lietoto sudrabkrāsas jātnieku — [[Vītis|Vīti]] — uz [[sarkanā krāsa|sarkana]] fona, tomēr politisku iemeslu dēļ šis priekšlikums neguva atsaucību, kā vienu no iemesliem minot sarkanās krāsas saistību ar [[komunisms|komunismu]]. Vienlaikus dzeltenzaļsarkano karogu kritizēja tās [[zaļā krāsa|zaļās krāsas]] dēļ, kas no [[heraldika]]s viedokļa nederot Lietuvas simbola lomai un radot līdzību ar [[Āfrika]]s un [[Latīņamerika]]s valstu karogiem.<ref name="vēsturiskais karogs">{{Tīmekļa atsauce |title= Lietuva vēlas atgūt vēsturisko karogu |date= 2007. gada 22. janvāris |publisher= [[Diena (laikraksts)|Diena]] |url= https://www.diena.lv/raksts/pasaule/krievija/lietuva-velas-atgut-vesturisko-karogu-13026125 |accessdate= 2008. gada 25. jūnijā}}</ref>

[[Attēls:Flag of Lithuania (state).svg|200px|thumb|left|Lietuvas „vēsturiskais valsts simbols” — karogs ar sudrabkrāsas jātnieku — [[Vītis|Vīti]] — uz [[sarkanā krāsa|sarkana]] fona]]
1940. gadā prezidentam [[Antans Smetona|Antanam Smetonam]] tika iesniegts jauns karoga projekts — dzeltensarkanbalts karogs ar Vīti vienā pusē un [[Ģediminaišu stabi]]em otrā pusē, tomēr [[Lietuvas okupācija (1940)|Lietuvas okupācijas]] dēļ tas tā arī palika nepieņemts.<ref name="vēsturiskais karogs"/>

{{dat|1989|3|20}} Lietuvas PSR Augstākā padome kā valsts karogu atjaunoja dzeltenzaļsarkano karogu, bet 1992. gadā tā krāsas tika nostiprinātas konstitūcijā. [[2004. gads|2004]]. gadā [[Lietuvas Republikas Seims|Seims]] pieņēma jaunu likuma „Par karogu” redakciju, kurā noteikts, ka „vēsturiskais valsts simbols ir audekls, kurā uz sarkana fona attēlots sudraba jātnieks — bruņnesis baltā zirgā, kurš virs galvas paceltā labajā rokā tur sudraba zobenu”. Likumā arī noteikts, ka šim karogam pastāvīgi jāplīvo mastā pie [[Valdnieku pils]] [[Viļņa|Viļņā]], [[Traķu pils|Traķu pilī]] un laukumā pie [[Kauņas Kara muzejs|Kauņas Kara muzeja]], bet vēl vairākās vietās tas jāizkar piecos svarīgākajos valsts svētkos.<ref name="vēsturiskais karogs"/>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Lietuva-aizmetnis}}

{{Eiropas karogi}}

[[Kategorija:Nacionālie karogi]]
[[Kategorija:Lietuvas nacionālie simboli]]