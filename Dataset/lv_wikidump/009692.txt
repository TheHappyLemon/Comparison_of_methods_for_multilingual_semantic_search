{{pārvietot|Fernans Magelāns}}
{{Personas infokaste
|        platums = 
|          vārds = Fernāns Magelāns
|     vārds_orig = ''Fernão de Magalhães''
|         attēls = Retrato de Hernando de Magallanes.jpg
|     att_izmērs = 
|  att_nosaukums = 
|     dz_dat_alt = aptuveni [[1480]]. gads
|        dz_gads = 
|     dz_mēnesis = 
|       dz_diena = 
|       dz_vieta = {{vieta|Portugāle|Sabrosa}}
|      m_dat_alt = 
|         m_gads = 1521
|      m_mēnesis = 4
|        m_diena = 27
|        m_vieta = {{vieta|Filipīnas|Maktana}}
|   dzīves_vieta = 
|      pilsonība = 
|        tautība = [[portugāļi|portugālis]]
|   nodarbošanās = jūras braucējs
|  darbības_gadi = 
|        dzimums = 
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = Magellan Signature.svg
|       piezīmes = 
|    kategorijas = 
|    citas daļas = 
}}
'''Fernāns Magelāns'''{{efn|Saskaņā ar portugāļu īpašvārdu atveidi latviešu valodā '''Fernāns de Magaļaišs'''<ref>{{Grāmatas atsauce |title=Portugāļu īpašvārdu atveide latviešu valodā |author=Alla Placinska |year=2015 |publisher=[[Latviešu valodas aģentūra]] |location=Rīga |page=118 |isbn=978-9984-829-20-3}}</ref>}} ({{val|pt|Fernão de Magalhães}}, {{val|es|Fernando de Magallanes}}; dzimis aptuveni [[1480]]. gadā, miris {{dat|1521|4|27}}) bija [[portugāļi|portugāļu]] jūras braucējs, kurš [[Spānija]]s dienestā vadīja pirmo ekspedīciju, kurā tika apbraukts apkārt pasaulei. [[1519]]. gadā ar piecu kuģu eskadru devās uz [[Moluku salas|Moluku salām]], dodoties uz tām nevis ierastajā virzienā - uz austrumiem no Spānijas, bet gan uz rietumiem. [[Dienvidamerika|Dienvidamerikā]] viņš atklāja [[Patagonija|Patagoniju]] un šaurumu starp Patagoniju un [[Ugunszeme|Ugunszemi]], kas savieno [[Atlantijas okeāns|Atlantijas okeānu]] ar [[Klusais okeāns|Kluso okeānu]] (vēlāk nosaukts par [[Magelāna šaurums|Magelāna šaurumu]]).<ref>Beļģu vēsturnieks Marsels Bans Brisels uzskata, ka Magelāna šaurumu atklājis nevis pats Magelāns, bet gan viņa ekspedīcijas dalībnieks Roldans de Argote (''Roldan de Argote''). Skatīt http://www.inauka.ru/news/article74286.html {{Webarchive|url=https://web.archive.org/web/20070421054328/http://www.inauka.ru/news/article74286.html |date={{dat|2007|04|21||bez}} }}</ref> [[1521]]. gadā Magelāns atklāja [[Marianas salas]] un [[Filipīnas]]. Filipīnās Magelāns tika nogalināts.

Ceļojumu apkārt pasaulei Magelāna vietā pabeidza stūrmanis [[Huans Elkano]]. Spānijā 1522. gada 9. septembrī atgriezās tikai viens eskadras kuģis ''Victoria'' ar 18 jūrniekiem.

Magelāna ceļojumam bija liela nozīme, jo tika pierādīts, ka [[Klusais okeāns]], kas atdala [[Āzija|Āziju]] no [[Amerika]]s, ir daudz lielāks, nekā uzskatīja līdz tam, un tika noskaidrots, ka visi [[okeāns|okeāni]] ir savienoti.

== Biogrāfija ==
Fernāns Magelāns dzimis ap [[1480]]. gadu, visticamāk — Portugāles pilsētā [[Portu]].

No 1505. līdz 1512. gadam Fernāns Magelāns piedalījās Portugāles militārajās ekspedīcijās Austrumindijā un [[Malakas pussala|Malakā]], 1513. gadā — militārajā ekspedīcijā Marokā, kur tika ievainots.

1516. gadā Magelāns iesniedza [[Portugāles karaļi|Portugāles karalim]] [[Manuels I|Manuelam I]] priekšlikumu doties uz [[Moluku salas|Moluku (Garšvielu) salām]] pa rietumu ceļu, apkārt [[Amerika]]i. Plāns paredzēja [[Dienvidamerika]]s dienviddaļā atrast jūras šaurumu, kas savieno [[Atlantijas okeāns|Atlantijas okeānu]] un “Dienvidu jūru”. Saņēmis atteikumu, Magelāns [[1517]]. g. aizbrauca uz [[Spānija|Spāniju]], kur viņa plānu atbalstīja karalis [[Kārlis V Hābsburgs|Kārlis V]] un parakstīja līgumu. Spānija cerēja atrast īsāko rietumu ceļu uz “Garšvielu” salām un iegūt tās savā īpašumā.

1519. gada 20. septembrī no [[Sanlukara de Barrameda]]s ostas jūrā izgāja flotile, kurā bija 5 kuģi — flagmaņkuģis ''Trinidad'', kur vadīja [[flotiles admirālis]] Magelāns, lielākais kuģis ''San Antonio'', aiz tā ''Conception'', ''Victoria'' un ''Santiago''. Kuģu ekipāžā bija 265 cilvēki. Kuģi devās pāri Atlantijas okeānam uz dienvidaustrumiem. 29. novembrī tie sasniedza Brazīlijas krastus un turpināja burāt uz D. 1520. gada janvārī flotile izpētīja [[Laplatas līcis|Laplatas līci]] un [[Parana]]s upes lejteci Pirms došanās ekspedīcijā iepazinies ar vecām kartēm, Magelāns bija pārliecināts, ka tieši šeit atrodas jūras šaurums. Taču viņa ziņa izrādījās maldi: tā bija tikai ļoti plata upe. Tas izjauca visus Magelāna plānus un sarežģīja ekspedīcijas turpmāko likteni. Magelāns bija spiests virzīties tālāk uz dienvidiem. Viņš izpētīja vairāk nekā 2000 km piekrastes, ko nosauca par [[Patagonija|Patagoniju]]. Tuvojās dienvidu puslodes ziema, bet Magelāns nebija ticis ne soli tuvāk mērķim. No 30. marta līdz 24. augustam ekspedīcija bija spiesta pārlaist ziemu Sanhuliana līcī (pie [[Argentīna]]s).

Sanhuliana līcī trīs spāņu kapteiņi sacēlās pret Magelānu. Sacelšanos nežēlīgi apspieda. Kapteinis Huans de Kartagena, Magelāna vietnieks, tika izsēdināts tuksnesīgajā Patagonijas krastā un pazuda bez vēsts; kapteinis Luiss de Mendosa sarunu laikā tika nogalināts un viņa līķis sacirsts gabalos, kapteinim Kasparam Kesadam nocirta galvu. Pārējos sazvērestības dalībniekus apžēloja.

Maijā kuģis ''Santiago'' uzskrēja uz klintīm un nogrima. Augusta beigās flotile turpināja burāt gar piekrasti, un 21.oktobrī ekspedīcija beidzot atklāja jūras šaurumu starp Dienvidameriku un [[Ugunszemes arhipelāgs|Ugunszemes arhipelāgu]]. 38 dienas kuģi burāja caur 550 km garu šaurumu, kuru vēlāk nosauca par Magelāna šaurumu. Šeit eskadru pameta kuģis ''San Antonio'' un atgriezās Spānijā, kur dezertieri apvainoja Magelānu nodevībā.

28. novembrī 3 atlikušie kuģi izgāja [[Klusais okeāns|“Dienvidu jūrā”]]. Bija jauks laiks, pūta labs ceļavējš, un Magelāns jauno jūru nosauca par Kluso jūru (''El Mare Pacifico''). Taču jūrniekiem tālākajā ceļā uzbruka bads un cinga, jo uz dezertējušā eskadras lielākā kuģa "''San Antonio''" bija galvenie pārtikas krājumi. Ekskadras hronists vēsta, ka 3 mēnešus un 20 dienas cilvēkiem nebija svaigas pārtikas, viņiem bija jāsamierinās ar sausiņu atliekām. Pigafeta raksta: “Tie jau vairs nebija maizes sausiņi, bet putekļu un peļu urīna sajaukums, pa kuru ložņāja tārpi. Ūdens ādas maisos sasmacis un drausmīgi smird... Lai nenomirtu badā, mēs pēdīgi ēdām arī vēršādas gabalus, ar ko bija pārvilkta lielā rāja un kura pasargāja no sairšanas tauvas.” Vismaz 19 vīru šai braucienā briesmīgās ciešanās aizgāja bojā bada nāvē.

Vairāk nekā 17 tūkstoš kilometru garajā ceļā pāri okeānam kuģi sastapa tikai divas tuksnesīgas saliņas. Beidzot 1521. gada 21. martā rietumos parādījās vēl trīs kokiem apaugušas salas no [[Marianas salas|Marianas salu]] grupas. Magelāns tās nosauca par “Zagļu salām”, tāpēc ka iezemieši uzrāpās uz kuģiem un paķēra līdzi visu, ko varēja panest, un aizīrās Magelāna kuģa laivā. Lai atgūtu nozagtās mantas, spāņi sūtīja uz krastu četrdesmit apbruņotus matrožus.

Viņi nodedzināja vairākas būdas un nogalināja septiņus saliniekus. Iezemieši pretojās, jo nelaimīgajiem dabas bērniem nebija nekādas izpratnes par nonāvēšanas mākslu, un viņi sabēga mežā. Badā panīkušie [[spāņi]] savāca visu pārtiku, ko vien varēja atrast, ūdeni un atgriezās uz kuģiem.

16. martā kuģi piestāja pie lielu salu grupas, ko Magelāns nosauca par Lāzara salām (tagad [[Filipīnas|Filipīnu arhipelāgs]]). Tur jūras braucēji ieguva visu nepieciešamo pārtiku. [[Sebu sala|Sebu salā]] Magelāns vietējo valdnieku iecēla par Spānijas karaļa vasali. Taču, iesaistoties salu valdnieku savstarpējo nesaskaņu risināšanā, Magelāns kopā ar 7 jūrniekiem 1521. gada 27. aprīlī gāja bojā sadursmē ar iezemiešiem Maktanas salā. No visas Magelāna flotiles tikai kuģis ''Victoria'' [[Huans Elkano|Huana Sebastjana Elkano]] vadībā [[1522]]. g. septembrī atgriezās Spānijā. Uz kuģa bija 18 cilvēki. Šī bija pirmā ekspedīcija apkārt [[zemeslode]]i, eiropieši pirmo reizi šķērsoja Kluso okeānu. Ekspedīcija pierādīja, ka Zemes forma ir sfēriska un Pasaules okeāns — vienots.

== Atsauces un piezīmes ==

=== Piezīmes ===
{{notelist}}

=== Atsauces ===
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Cilvēks-aizmetnis}}
{{Autoritatīvā vadība}}

{{DEFAULTSORT:Magelāns, Fernāns}}
[[Kategorija:Lielie ģeogrāfiskie atklājumi]]
[[Kategorija:Portugāļu jūrasbraucēji]]
[[Kategorija:1480. gadā dzimušie]]
[[Kategorija:1521. gadā mirušie]]