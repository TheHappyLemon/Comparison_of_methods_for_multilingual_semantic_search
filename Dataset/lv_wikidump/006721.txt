{{BioTakso infokaste
|        attēls = NileCrocodile.jpg
| att_nosaukums = {{TaksoSaite|Crocodylus niloticus|Nīlas krokodils}}
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Reptilia
|      klase_lv = Rāpuļi
|    apakšklase = Diapsida
| apakšklase_lv = Diapsīdi
|    infraklase = Archosauromorpha
| infraklase_lv = Arhozaurveidīgie
|     virskārta = Crocodylomorpha
|  virskārta_lv = Krokodilveidīgie
|         kārta = Crocodilia
|      kārta_lv = Krokodili
|       kārta_r = Krokodilu kārta
|     izplatība = 
|    iedalījums =
* {{TaksoSaite|Crocodylidae|Krokodilu dzimta}}
* {{TaksoSaite|Alligatoridae|Aligatoru dzimta}}
* {{TaksoSaite|Gavialidae|Gaviālu dzimta}}
|      binomial = Crocodilia
}}

'''Krokodili''' (''Crocodilia'') ir lieli ūdenī dzīvojoši [[rāpuļi]], kas dzīvo [[Āfrika|Āfrikā]], [[Āzija|Āzijā]], [[Ziemeļamerika|Ziemeļamerikā]], [[Dienvidamerika|Dienvidamerikā]] un [[Austrālija|Austrālijā]]. Par krokodiliem uzskata vai nu tikai ''Crocodylidae'' dzimtas rāpuļus, vai arī visus ''Crocodilia'' kārtas pārstāvjus. Krokodili mēdz uzturēties [[saldūdens|saldūdenī]] (upēs, ezeros, pārmitrās zemēs, dažkārt arī iesāļā ūdenī). Dažas sugas, īpaši Austrālijas, Dienvidaustrumāzijas un Klusā okeāna salu [[sālsūdens krokodils]], uzturas arī piekrastē. Krokodili pamatā medī [[mugurkaulnieki|mugurkaulniekus]], piemēram, zivis, rāpuļus un zīdītājus, taču arī [[bezmugurkaulnieki|bezmugurkaulniekus]], piemēram, mīkstmiešus un vēžveidīgos (atkarībā no sugas). Krokodilu izcelsme ir ārkārtīgi sena, un tiek uzskatīts, ka tie maz mainījušies kopš [[dinozaurs|dinozauru]] laikiem.

== Morfoloģija ==
Krokodili ir visaugstāk organizētie mūsdienās sastopamie rāpuļi. Augstā organizācija izpaužas galvenokārt asinsrites sistēmas uzbūvē: sirdī ir divi kambari. Bez tam galvaskausam ir labi attīstītas sekundārās aukslējas, un zobi atrodas atsevišķās alveolās. Taču reizē ar to krokodiliem saglabājušās daudzas visai primitīvas pazīmes, kā, piemēram, divi vaiga loki galvaskausā, vēdera ribas u.c. Bez tam ir vairākas specializācijas pazīmes sakarā ar dzīvi ūdenī: peldplēves uz pakaļkājām, vārstules, kas aizver nāsis un ausu atveres, aukslēju bura — īpaša kroka, kas atrodas mutes dobuma dziļumā pirms rīkles. Tā var noslēgties, un tad dzīvnieks, izcēlis no ūdens tikai nāsis, var elpot ūdenī ar atplestiem žokļiem.

Krokodila ķermeni sedz ragvielas vairodziņi un plātnītes, zem kurām atrodas lieli kaula vairodziņi.

=== Skelets ===
[[Galvaskauss|Galvaskausā]] uzbūves visraksturīgākā īpatnība reizē ar diviem [[vaiga loki]]em un nekustīgo [[kvadrāta kauls|kvadrāta kaulu]] (primitīvas pazīmes, kopīgas ar hatēriju) ir spēcīgā sekundāro [[aukslējas|aukslēju]] attīstība. Tās ir izveidojušās no starpžokļa, augšžokļa, aukslēju un [[spārnveida kauli|spārnveida kaulu]] aukslēju izaugumiem, kuri saaug pa viduslīniju un sadala primāro mutes dobumu divos stāvos: apakšējā - sekundārajā mutes dobumā un augšējā - deguna-rīkles ejā, kurā no priekšas atveras primārās [[hoānas]], bet aizmugurē tā saistīta ar rīkli caur sekundārajām hoānām.

Īpašu uzmanību pelna tas, ka mugurkaulam ir pilnīgi attīstīts jostas nodalījums (2—4 skriemeļi) un skriemeļu ķermeņi ir procēlas formas. Ribām ir divkārša galviņa, un tās augšējā daļa veido locītavu ar skriemeļa šķērsizaugumu, bet apakšējā — ar skriemeļa ķermeni. Tāpat kā [[hatērija]]i, ir kāšveidīgie izaugumi — ''processi uncinati''. Plecu josla sastāv tikai no [[lāpstiņa]]s un [[korakoīds|korakoīda]]. [[Iegurnis|Iegurnī]] rāpuļiem ir ļoti plati [[zarnas kauli]] un liels [[slēdzējcaurums]] - ''foramen obturatum'', kas izveidojies, saplūstot [[zarnas-klēpja caurums|zarnas-klēpja caurumam]] ar [[slēdzējnerva caurums|slēdzējnerva caurumu]]. Liels slēdzējcaurums raksturīgs arī [[bruņurupuči]]em, taču vispār raksturīgs [[zīdītāji]]em.

[[Galvas smadzenes]] izceļas ar attīstītām [[smadzenītes|smadzenītēm]], kuras sastāv no vidējās un divām sānu daivām.
[[Zobi]] atrodas tikai uz starpžokļa, augšžokļa un zobu kauliem. Visi tie ir vientipiski, koniski, aug atsevišķās [[alveolas|alveolās]] (vienīgais gadījums starp mūsdienu [[rāpuļi]]em) un nolietojušies nomainās.

=== Iekšējie orgāni ===
Biezā, gaļīgā [[mēle]] ir nekustīgi piestiprināta pie [[mutes dobums|mutes dobuma]] dibena. [[Kuņģis]] labi diferencēts un dalās 2 daļās: priekšējā - plānsienainā un pakaļējā - biezsienainā muskuļainā daļā.Krokodilam kuņģa skābe ir desmit reizes stiprāka nekā cilvēkam.{{fact}} [[Plaušas]] ļoti lielas, ar sarežģītu alveolāru uzbūvi. [[Asinsrites sistēma]]i raksturīgs tas, ka starp kambariem ir pilna šķērssiena un [[venozais sinuss]] reducējies; muguras [[aorta]] neizveidojas, abiem aortas lokiem saplūstot, bet ir labā aortas loka turpinājums, ar labo loku kreisais loks tikai anastomozē (savienojas). [[Urogenitālie orgāni|Urogenitālo orgānu]] uzbūvē jāatzīmē nepāra dzimumloceklis - [[penis]] ar dziļu garenisku rievu. Kloākas atvere ir gareniskas spraugas veidā.

== Sistemātika ==
'''Krokodilu kārta''' (''Crocodilia'')
*{{TaksoSaite|Crocodylidae|krokodilu dzimta}}
** [[krokodilu apakšdzimta]] (''Crocodylinae'')
*** [[īstie krokodili]] (''Crocodylus'')
*** [[struppurna krokodili]] (''Osteolaemus'')
*** †''[[Aldabrachampsus]]''
*** †''[[Euthecodon]]''
*** †''[[Rimasuchus]]''
*** †''[[Voay]]''
** †''[[Mekosuchinae]]''
*** †''[[Australosuchus]]''
*** †''[[Baru]]''
*** †''[[Kambara]]''
*** †''[[Mekosuchus]]''
*** †''[[Pallimnarchus]]''
*** †''[[Quinkana]]''
*** †''[[Trilophosuchus]]''
*** †''[[Volia]]''
*{{TaksoSaite|Alligatoridae|aligatoru dzimta}}
** {{TaksoSaite|Alligator|aligatori}}
** {{TaksoSaite|Caiman|kaimani}}
*{{TaksoSaite|Gavialidae|gaviālu dzimta}}
** {{TaksoSaite|Gavialis|gaviāli}}
** {{TaksoSaite|Tomistoma|gaviālkrokodili}}
<!--
*kārta: Krokodili (''Crocodilia'')
**dzimta: ''Crocodylidae''
***ģints: Īstie krokodili (''Crocodylus'')
****suga: [[Amerikas krokodils]] (''Crocodylus acutus'')
****suga: [[Garpurna krokodils]] (''Crocodylus cataphractus'')
****suga: [[Orinoko krokodils]] (''Crocodylus intermedius'')
****suga: [[Austālijas krokodils]] (''Crocodylus johnstoni'')
****suga: [[Mindoras krokodils]] (''Crocodylus mindorensis'')
****suga: [[Morlē krokodils]] (''Crocodylus moreletii'')
****suga: [[Nīlas krokodils]] (''Crocodylus niloticus'')
****suga: [[Jaungvinejas krokodils]] (''Crocodylus novaeguineae'')
****suga: [[Purva krokodils]] (''Crocodylus palustris'')
****suga: [[Sāļūdeņu krokodils]] (''Crocodylus porosus'')
****suga: [[Kubas krokodils]] (''Crocodylus rhombifer'')
****suga: [[Siāmas krokodils]] (''Crocodylus siamensis'')

***ģints: Struppurna krokodili (''Osteolaemus'')
****suga: [[Struppurna krokodils]] (''Osteolaemus tetraspis'')

***ģints: Gaviālkrokodils (''Tomistoma'')
****suga: [[Gaviālkrokodils]] (''Tomistoma schlegelii'')

**dzimta: Aligatori (''Alligatoridae'')
***ģints: Aligatori (''Alligator'')
****suga: [[Amerikas aligators|Amerikas]] jeb [[Misisipi aligators]] (''Alligator mississippiensis'')
****suga: [[Ķīnas aligators]] (''Alligator sinensis'')
    
***ģints: Kaimani
****suga: [[Krokodilkaimans]] (''Caiman crocodilus'')
*****pasuga: Parastais krokodilkaimans (''Caiman crocodilus crocodilus'')
*****pasuga: Brūnais krokodilkaimans (''Caiman crocodilus fuscus'')
*****pasuga: Apaporijas krokodilkaimans (''Caiman crocodilus apaporiensis'')
****suga: [[Paragvajas kaimans]] (''Caiman yacare'')
****suga: [[Platpurna kaimans]] (''Caiman latirostros'')
    
***ģints: Gludpieres kaimani (''Paleosuchus'')
****suga: [[Muskusa kaimans]] (''Paleosuchus palpebrosus'')
****suga: [[Šneidera kaimans]] (''Paleosuchus trigonuatus'')

***ģints: Melnie kaimani (''Melanosuchus'')
****suga: [[Melnais kaimans]] (''Melanosuchus niger'')

**dzimta: Gaviāli (''Gavialidae'')
***ģints: [[Gaviāli]] (''Gavialis'')
****suga: [[Gangas gaviāls]] (''Gavialis gangeticus'')
-->

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}