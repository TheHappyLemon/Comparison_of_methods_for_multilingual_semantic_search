{{Rakstnieka infokaste
|        platums = 
|          vārds = Fjodors Dostojevskis 
|     vārds_orig = ''Фёдор Михайлович Достоевский''
|         attēls = Dostoevsky 1872.jpg
|     att_izmērs = 250px
|  att_nosaukums = Vasilija Perova "Fjodora Dostojevska portrets" (1872, Tretjakova galerija)
|     dz_dat_alt = {{dat VS|{{dat|1821|11|11}}|{{dat||10|30}}}}
| dz_gads = 1821
| dz_mēnesis = 11
| dz_diena = 11
| dz_vieta = {{vieta|Krievijas Impērija|Maskava}}
| m_dat_alt = {{dat VS|{{dat|1881|2|9}}|{{dat||1|28}}}}
| m_gads = 1881
| m_mēnesis = 2
| m_diena = 9
| m_vieta = {{vieta|Krievijas Impērija|Sanktpēterburga}}
| dzīves_vieta = 
| pilsonība = 
| tautība = [[krievi|krievs]]
| dzimums = v
| vecāki = Mihails Dostojevskis<br /> Marija Dostojevska
| brāļi = 
| māsas =
| dzīvesbiedrs = 
| bērni =
| paraksts = 
| pseidonīms = 
| nodarbošanās = [[prozaiķis]], [[žurnālists]], [[tulkotājs]] 
|rakstīšanas valoda = krievu
| periods = 1846—1880
| žanri = [[proza]], [[žurnālistika]]
| temati =
| lit virzieni = reālisms
|slavenākie darbi =
| ietekmējies =
| ietekmējis =
| alma_mater =
| apbalvojumi =
| piezīmes = 
| kategorijas = 
}}

'''Fjodors Dostojevskis''' (''Фёдор Михайлович Достоевский''; dzimis {{dat VS|{{dat|1821|11|11}}|{{dat||10|30}}}}, miris {{dat VS|{{dat|1881|2|9}}|{{dat||1|28}}}}) bija [[krievi|krievu]] [[proza]]iķis, [[žurnālistika|žurnālists]] un tulkotājs. Viņu uzskata par vienu no izcilākajiem pasaules rakstniekiem. Nozīmīgākie Dostojevska darbi ir romāni "[[Noziegums un sods]]" (''Преступление и Наказание'', 1866), "[[Idiots (romāns)|Idiots]]" (''Идиот'', 1868), "[[Velni (romāns)|Velni]]" ("Бесы", 1872) un "[[Brāļi Karamazovi]]" (''Братья Карамазовы'', 1880).

== Dzīvesgājums ==
Fjodors Dostojevskis piedzima 1821. gada 30. oktobrī [[Maskava|Maskavā]] ārsta Mihaila Dostojevska un viņa sievas Marijas, dzimušas Ņečajevas, ģimenē kā otrais no septiņiem bērniem. Viņa tēvs bija [[Polijas-Lietuvas kopvalsts]] muižnieku izcelsmes, strādāja slimnīcā un bija zemes īpašnieks.
1837. gadā no tuberkulozes nomira Fjodora Dostojevska māte, viņu kopā ar brāli Mihailu nosūtīja mācīties uz Pēterburgas Kara inženieru akadēmiju. 
1839. gadā nomira Dostojevska tēvs (viena no versijām vēsta, ka viņu nogalināja paša zemnieki). Dostojevskis ar savu mantojumu atpirkās no dienesta armijā un nodevās rakstniecībai. [[Sanktpēterburga|Sanktpēterburgā]] sākot savu rakstnieka karjeru, Dostojevskis no franču valodas iztulkoja [[Onorē de Balzaks|Onorē de Balzaka]] darbu "Eiženija Grandē" (''Eugenie Grandet''), savukārt literatūrā parādījās ar savu īsromānu "Nabaga ļaudis" (''Бедные Люди'', 1846).

Dostojevskis pievienojās [[Petraševska loks|Petraševska lokam]]. 1849. gada aprīlī nelegālā pulciņa locekļus apcietināja un pēc nopratināšanas viņu, kā arī citus Petraševska loka biedrus, notiesāja uz nāvi nošaujot. Sodu nemaz neplānoja izpildīt; valdība pēdējā brīdī apturēja soda izpildi ar vēstuli no cara, nomainot sodu uz četriem gadiem katorgā [[Sibīrija|Sibīrijā]] un pēcāku trimdu. Dostojevskis sodu izcieta [[Omska|Omskā]] (daļu laika - kā pacients cietuma slimnīcā). Tam bijusi liela ietekme uz viņa darbu "Piezīmes no Mirušo nama" (''Записки из мертвого дома'', 1862). Sibīrijā Dostojevskis apprecējās ar Mariju Isajevu, taču laulība nebija laimīga. Pēc katorgas termiņa beigām Dostojevskis kā ierindnieks tika iesaukts Sibīrijas 7. robežapsardzības bataljonā [[Semipalatinska|Semipalatinskā]]. Šajā laikā Dostojevskis kļuva dziļi konservatīvs un reliģiozs.

Pēc ķeizara Nikolaja I nāves 1855. gadā un [[Krievija]]s sakāves [[Krimas karš|Krimas karā]], jaunais valdnieks [[Aleksandrs II Romanovs|Aleksandrs II]] sāka salīdzinoša liberālisma ēru. Ar laiku Dostojevskim izdevās uzlabot savu situāciju trimdā un pat anonīmi publicēt dažas [[novele]]s. Galvaspilsētā viņam ļāva atgriezties 1859. gada beigās. Kopā ar savu brāli Mihailu Dostojevskis sāka publicēt žurnālu ''Время''.

1862. gadā Dostojevskis devās uz ([[Parīze|Parīzi]], [[Londona|Londonu]], [[Ķelne|Ķelni]], [[Šveice|Šveici]], [[Itālija|Itāliju]]) un nākamajā gadā publicēja "Ziemas piezīmes par vasaras iespaidiem" (''Зимние заметки о летних впечатлениях'', 1863). 1863. gadā Dostojevska žurnālu slēdza sakarā ar rakstu par poļu jautājumu. Tajā pašā gadā viņš vēlreiz devās uz rietumiem ar mīļāko.

1864. gada sākumā brāļiem Dostojevskiem tika dota atļauja izdot jaunu žurnālu — ''Эпоха''. Martā parādījās tā dubultnumurs ar Dostojevska stāstu "Piezīmes no pagrīdes" (''Записки из Подполья'', 1864). Tā paša gada aprīlī nomira viņa sieva Maša, bet jūlijā - brālis Mihails. Nākamajā gadā beidza publicēt ''Эпоха''.

1865. gadā Dostojevskis Vācijā nodevās azartspēlēm. Viņš iestiga parādos, un viņam nācās aizņemties naudu, lai varētu atgriezties Krievijā, taču tieši Vīsbādenē viņš sāka rakstīt romānu "Noziegums un sods". Viņa finansiālā situācija gan nebija saistīta tikai ar azartspēlēm; viņš bija uzņēmies visus ar žurnāla slēgšanu saistītos izdevumus, kā arī apņēmies rūpēties par brāļa ģimeni un savu padēlu no pirmās laulības, tāpēc noslēdza sev neizdevīgu darījumu ar izdevēju Stellovski, kas deva Stellovskim tiesības uz visiem Dostojevska publicētajiem darbiem, kā arī jaunu romānu (ja tas netiktu uzrakstīts laikā, Stellovskim būtu deviņus gadus ilgas tiesības uz visiem Dostojevska publicētajiem darbiem). Dostojevskis sāka darbu pie romāna "Spēlmanis" un, lai pagūtu pabeigt to laikā, nolīga sev stenogrāfisti Annu Sņitikinu, kurā drīz iemīlējās. 1867. gada februārī viņi apprecējās, taču Dostojevskis nespēja atteikties no azartspēlēm, tāpēc viņu laulības pirmie gadi bija nelaimīgi. Saasinājās arī Dostojevska [[epilepsija]]. Ar laiku Dostojevskis tomēr azartspēles pameta. Ģimene četrus gadus pavadīja ārzemēs ([[Vācija|Vācijā]], [[Šveice|Šveicē]], [[Itālija|Itālijā]], tad atkal Vācijā). 1868. gadā [[Ženēva|Ženēvā]] nomira Dostojevska pirmais bērns, Sonja. Ārzemēs Dostojevskis uzrakstīja romānu "Idiots", kā arī pirmo daļu romānam "Velni" (''Бесы'', 1872).

1873. gadā Dostojevskis kļuva par žurnāla ''Гражданин'' redaktoru. Viņš tajā arī rakstīja sleju "Rakstnieka dienasgrāmata". Sleja ieguva popularitāti, un 1876. gadā viņš to izdeva atsevišķi kā sava laika sociālo un politisko notikumu komentāru.

1875. gadā viņš publicēja romānu "Pusaudzis" (''Подросток'', 1875). "Rakstnieka dienasgrāmatas" ietvaros Dostojevskis publicēja arī daiļdarbus, piemēram, "Lēnprātīgā", "Smieklīga cilvēka sapnis", "Bulbulis" (''Бобок'', 1873) u.tml.

1878. gadā no epilepsijas lēkmes nomira Dostojevska dēls Aleksejs. Dostojevskis sērās devās uz Optinas Pustinas klosteri. 1879.—1880. gadā turpinājumos tika publicēts viņa romāns "Brāļi Karamazovi".

1881. gada janvārī Dostojevskis nomira no asinsizplūduma plaušās.

== Ievērojamākie darbi ==

* ''Бедные люди'' ''([[Nabaga ļaudis]])'' (1846)
* ''Двойник. Петербургская поэма'' (1846)
* ''Неточка Незванова'' (1849)
* ''Село Степанчиково и его обитатели'' (1859)
* ''Униженные и оскорбленные'' ''([[Pazemotie un apvainotie]])'' (1861)
* ''Записки из мертвого дома'' ''([[Piezīmes no Mirušo nama]])'' (1860)
* ''Скверный анекдот'' (1862)
* ''Записки из подполья'' ''([[Piezīmes no pagrīdes]])'' (1864)
* ''Преступление и наказание'' ''([[Noziegums un sods]])'' (1866)
* ''Игрок '' ''([[Spēlmanis (romāns)|Spēlmanis]])'' (1867)
* ''Идиот'' ''([[Idiots (romāns)|Idiots]])'' (1868)
* ''Бесы'' ''([[Velni]])'' (1872)
* ''Подросток'' ''([[Pusaudzis (romāns)|Pusaudzis]])'' (1875)
* ''Братья Карамазовы'' ''([[Brāļi Karamazovi]])'' (1880)

== Ārējās saites ==
{{sisterlinks-inline}}
{{enciklopēdiju ārējās saites}}
* [http://rvb.ru/dostoevski/ ''Федор Михайлович Достоевский'' {{krieviski}}] ''Русская виртуальная библиотека''
* [http://ilibrary.ru/author/dostoevski/index.html ''Федор Михайлович Достоевский'' {{krieviski}}] Dostojevska darbi interneta bibliotēkā ''Интернет-библиотекa Алексея Комарова''

{{autoritatīvā vadība}}

{{DEFAULTSORT:Dostojevskis, Fjodors}}
[[Kategorija:Maskavā dzimušie]]
[[Kategorija:Krievu rakstnieki]]
[[Kategorija:Krievu valodā rakstošie]]
[[Kategorija:Sanktpēterburgā mirušie]]
[[Kategorija:Krievijas Impērijas filozofi]]
[[Kategorija:Krievijas Impērijas rakstnieki]]