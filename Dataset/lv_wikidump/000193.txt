{{Valsts infokaste
|         vietējais_nosaukums = ''République française''
|    pilnais_valsts_nosaukums = Francijas Republika
|            valsts_nosaukums = France
|               karoga_attēls = Flag of France (1794–1815, 1830–1974, 2020–present).svg
|            karoga_nosaukums = Francijas karogs
|              ģerboņa_attēls = Armoiries république française.svg
|           ģerboņa_nosaukums = Francijas ģerbonis
|             ģerboņa_platums = 85px
|                 valsts_moto = "''Liberté, Égalité, Fraternité''"
|                valsts_himna = <br/>''[[Marseljēza|La Marseillaise]]''<small><br />''Marseljēza''</small><br/>[[attēls:La Marseillaise.ogg|center]]

|               kartes_attēls = EU-France.svg
|             kartes_paraksts = 
|               galvaspilsēta = [[Parīze]]
| latd=48 | latm=52 | latNS=N | longd=2 | longm=19 | longEW=E
|             lielākā_pilsēta = galvaspilsēta
|              valsts_valodas = [[franču valoda]]
|             etniskās_grupas = [[franči]], [[arābi]]
|        etniskās_grupas_gads = 
|              valsts_iekārta = [[Unitāra valsts|Unitāra]] [[pusprezidentālisms|pusprezidentāla]] [[republika]]
|        valsts_galvas_tituls = [[Francijas prezidents|Prezidents]]
|                valsts_galva = [[Emanuels Makrons]]
|       valsts_galvas_tituls2 = [[Francijas premjerministru uzskaitījums|Premjerministrs]]
|               valsts_galva2 = [[Gabriels Atāls]]
|        neatkarības_iegūšana = [[Francijas vēsture|Izveidošana]]
|         neatkarības_piezīme = 
|        neatkarības_notikums = [[Franku valsts]]
|          neatkarības_datums = 486. gadā
|       neatkarības_notikums2 = [[Rietumfranku valsts]]
|         neatkarības_datums2 = {{dat|843|8|10||bez}}
|       neatkarības_notikums3 = [[Francijas Karaliste]]
|         neatkarības_datums3 = {{dat|987|7|3||bez}}
|       neatkarības_notikums4 = [[Bastīlijas ieņemšana]]
|         neatkarības_datums4 = {{dat|1789|7|14||bez}}
|       neatkarības_notikums5 = [[Francijas Pirmā republika]]
|         neatkarības_datums5 = {{dat|1792|9|22||bez}}
|       neatkarības_notikums6 = [[Francijas Piektā republika]]
|         neatkarības_datums6 = {{dat|1958|10|4||bez}}
|          iestāšanāsESdatums = {{dat|1957|3|25}}
|                 platība_km2 = 674,843
|               platība_rangs = 40.
|              procenti_ūdens = 
|          iedzīvotāju_skaits = 65 821 885<ref name=population>{{fr ikona}} {{tīmekļa atsauce | url= http://www.insee.fr/fr/themes/document.asp?ref_id=ip1332|title=Bilan démographique 2010 | first= Francijas valdība | last= INSEE | accessdate= 2011-01-20}}</ref>
|     iedzīvotāju_skaita_gads = 2011
|    iedzīvotāju_skaits_rangs = 20.
|    apdzīvotības_blīvums_km2 = 116
|  apdzīvotības_blīvums_rangs = 89.
|                     IKP_PPP = $2,146 triljoni<ref name=imf2>{{en ikona}} {{tīmekļa atsauce | url= http://www.imf.org/external/pubs/ft/weo/2010/02/weodata/weorept.aspx?pr.x=85&pr.y=6&sy=2008&ey=2015&scsm=1&ssd=1&sort=country&ds=.&br=1&c=132&s=NGDP_R%2CNGDP_RPCH%2CNGDP%2CNGDPD%2CNGDPRPC%2CNGDPPC%2CNGDPDPC%2CPPPGDP%2CPPPPC&grp=0&a= | title= France | publisher= International Monetary Fund | accessdate= 2011-02-20}}</ref>
|                IKP_PPP_gads = 2010
|               IKP_PPP_rangs = 
|          IKP_PPP_per_capita = $34 092<ref name=imf2 />
|    IKP_PPP_per_capita_rangs = 
|                         HDI = {{palielinājās}} 0,903<ref>{{en ikona}} {{Tīmekļa atsauce | url= http://hdr.undp.org/en/media/HDR_2009_EN_Complete.pdf | title= Human Development Report 2009 | publisher= The United Nations | accessdate= 2009-10-05}}</ref>
|                    HDI_gads = 2021
|              HDI_kategorija = <font color="#009900">ļoti augsts</font>
|                   HDI_rangs = 28.
|                        Gini = 32,7
|                   Gini_gads = 2008
|             Gini_kategorija = 
|                  Gini_rangs = 
|                      valūta = [[eiro]], [[Klusā okeāna franks]]
|                valūtas_kods = EUR, XPF
|                  laika_zona = [[Centrāleiropas laiks|CET]]
|                  utc_offset = +1
|              laika_zona_DST = [[CEST]]
|              utc_offset_DST = +2
|                      domēns = [[.fr]]
|              tālsarunu_kods = 33
|                iso_kods_num = 250
|              iso_kods_alfa2 = FR
|              iso_kods_alfa3 = FRA
}}

'''Francija''' ({{val|fr|France}}, izrunā: {{IPA|[[IPA|[fʁɑ̃s]]]}}), oficiāli '''Francijas Republika''' (''République française'', {{IPA|[[IPA|[ʁepyblik fʁɑ̃sɛz]]]}}), ir [[valsts]] [[Rietumeiropa|Rietumeiropā]] ar dažām aizjūras salām un teritorijām, kas atrodas citos kontinentos.<ref group="P">Parasti, kad runā par Franciju, domā tikai par tās Eiropas daļu, nevis arī par tās aizjūras teritorijām.</ref> Francijas Eiropas daļa robežojas ar [[Beļģija|Beļģiju]], [[Luksemburga|Luksemburgu]], [[Vācija|Vāciju]], [[Šveice|Šveici]], [[Itālija|Itāliju]], [[Monako]], [[Spānija|Spāniju]] un [[Andora|Andoru]]. Dienvidos to apskalo [[Vidusjūra]], rietumos — [[Biskajas līcis]] ([[Atlantijas okeāns]]), bet ziemeļos — [[Ziemeļjūra]]. Franciju no [[Apvienotā Karaliste|Apvienotās Karalistes]] šķir [[Lamanšs|Lamanša]] šaurums, zem kura atrodas [[Lamanša tunelis|tunelis]], kas savieno abas valstis. Francijas kontrolē ir arī [[Korsika]]s sala Vidusjūrā un vairākas citas mazākas piekrastes salas. Francijas aizjūras departamenti robežojas ar [[Brazīlija|Brazīliju]], [[Surinama|Surinamu]] ([[Franču Gviāna]]) un ar [[Nīderlande]]s pakļautībā esošo [[Sintmārtena|Sintmārtenu]] ([[Senmartēna]]). Paši francūži savu valsti bieži dēvē par ''L’Hexagone'' ([[Sešstūris|Sešstūri]]), jo tā pēc kontūras atgādina šo ģeometrisko figūru.

Francija kopš [[17. gadsimts|17. gadsimta]] beigām ir viena no pasaules [[lielvara|lielvarām]]. [[18. gadsimts|18.]] un [[19. gadsimts|19. gadsimtā]] tā kļuva par [[kolonija|koloniālu impēriju]]. Tai piederēja [[Atkarīgā teritorija|aizjūras teritorijas]] [[Rietumāfrika|Rietumāfrikā]], [[Dienvidaustrumāzija|Dienvidaustrumāzijā]] un [[Mazās Antiļu salas|Mazajās Antiļu salās]]. Francija {{dat|1957|3|25}} bija viena no [[Eiropas Savienība]]s dibinātājvalstīm. No visām Eiropas Savienības valstīm tā pēc [[platība]]s ir vislielākā. Tā ir arī viena no [[Apvienoto Nāciju Organizācija]]s (ANO) dibinātājvalstīm, kā arī [[NATO]] un [[G7]] locekle, tā ir arī viena no piecām pastāvīgajām [[Apvienoto Nāciju Drošības padome|ANO Drošības Padomes]] loceklēm. Francija ir viena no septiņām pasaules valstīm, kurām ir legāli [[kodolieroči]], kā arī tajā atrodas daudzas [[atomelektrostacija]]s. Francija ir [[unitāra valsts|unitāra]] [[pusprezidentālisms|pusprezidentāla]] [[republika]].

Francijas [[galvaspilsēta]] ir [[Parīze]]. Valstī ir arī daudzas citas vēsturiskas un ievērojamas [[Francijas pilsētu uzskaitījums|pilsētas]]. Nozīmīgākās no tām ir [[Nica]], [[Marseļa]], [[Bordo]], [[Lille]], [[Liona]], [[Tulūza]], [[Strasbūra]] un [[Nante]]. Francija ir [[tūrisms|tūristu]] visiecienītākā valsts. Katru gadu to apmeklē vidēji 82 miljoni tūristu.<ref name="tourism.stat">{{fr ikona}} {{Tīmekļa atsauce|publisher=Direction du Tourisme (French government's tourism agency)|url=http://www.tourisme.gouv.fr/fr/z2/stat/tis/att00018288/TIS_EVE2007_2008-5.pdf|title=Le tourisme international en France en 2007|accessdate=2008-06-05|format=PDF|archiveurl=https://web.archive.org/web/20080624195206/http://www.tourisme.gouv.fr/fr/z2/stat/tis/att00018288/TIS_EVE2007_2008-5.pdf|archivedate=2008-06-24}}</ref> Francijā ir daudzi [[piemineklis|pieminekļi]], [[celtne]]s un citas ievērojamas apskates vietas, kā, piemēram, [[Luvra]], [[Eifeļa tornis]], [[Triumfa arka (Parīze)|Triumfa arka]], [[Versaļas pils]], [[Parīzes Dievmātes katedrāle]], un [[Monsoro pils]]. Administratīvi Francija sīkāk tiek iedalīta [[Francijas reģioni|reģionos]] un [[Francijas departamenti|departamentos]].

== Etimoloģija ==
Nosaukums ''Francija'' ir cēlies no [[latīņu valoda|latīņu]] vārda ''Francia'', kas burtiskā tulkojumā nozīmē "[[franki|franku]] zeme". Savukārt par šīs cilts nosaukuma rašanos ir vairākas teorijas. Viena no versijām ir tāda, ka šis nosaukums ir cēlies no senģermāņu vārda ''frankon'', kas nozīmē "[[šķēps]]" vai "[[pīķis]]".

== Vēsture ==
{{Pamatraksts|Francijas vēsture}}
Mūsdienu Francijas teritoriju jau pirms 200 000 gadiem apdzīvoja [[neandertālietis|neandertālieši]], kas izmira pirms aptuveni 30 000 gadiem, kad tos izkonkurēja [[saprātīgais cilvēks]], kas Francijā ienāca pirms 50 000 gadiem. [[Lasko|Lasko alā]] ir atrasti sienu zīmējumi, kas liecina par viņu klātbūtni tajā laikā. Aptuveni pirms 6500 gadiem sākās pāreja no [[paleolīts|paleolīta]] uz [[mezolīts|mezolīta]] laikmetu, kad dominēja mednieku-vācēju ciltis, uz [[neolīts|neolīta]] laikmetu.<ref name="History World">{{en ikona}} {{tīmekļa atsauce | url= http://www.historyworld.net/wrldhis/PlainTextHistories.asp?historyid=ab03 | title= History of France: Prehistory to Roman | publisher= History World | accessdate= 2011-04-14 | archiveurl= https://web.archive.org/web/20110214093029/http://www.historyworld.net/wrldhis/PlainTextHistories.asp?historyid=ab03 | archivedate= 2011-02-14 }} {{Webarchive|url=https://web.archive.org/web/20110214093029/http://www.historyworld.net/wrldhis/PlainTextHistories.asp?historyid=ab03 |date=2011-02-14 }}</ref>

=== Gallija ===
[[Attēls:Siege-alesia-vercingetorix-jules-cesar.jpg|thumb|Venkingetoriksa padošanās Jūlijam Cēzaram]]
[[Attēls:Map Gallia Tribes Towns.png|thumb|Gallijas administratīvais dalījums]]
[[6. gadsimts p.m.ē.|6. gadsimtā p.m.ē.]]<ref name="History World" /> no [[Centrāleiropa]]s Francijas teritorijā ienāca [[ķelti|ķeltu]] ciltis, kas zināmi kā [[galli]]. Senie romieši gallus iedalīja divās grupās — [[Transalpu Gallija|Transalpu gallos]] (galli aiz [[Alpi]]em), kas dzīvoja mūsdienu Francijā, un [[Cizalpijas Gallija|Cizalpijas gallos]], kas apdzīvoja teritoriju Itālijā starp [[Po (upe)|Po]] upi un Alpiem. Tā kā Cizalpijas galliem nebija nozīmīga loma Francijas vēsturē, tad ar "galliem" parasti apzīmē Transalpijas gallus.

Gallu ciltis bieži karoja ar [[akvitāņi]]em, kas dzīvoja dienvidos no [[Garonna]]s upes, un [[ģermāņi]]em, kas dzīvoja austrumos. 4. gadsimtā p.m.ē. galli iebruka pat [[Senā Roma|Senajā Romā]]. [[221. gads p.m.ē.|221]]. gadā p.m.ē. caur gallu teritoriju karagājienā uz Romu devās [[Kartāga|kartāgiešu]] karavadonis [[Hanibāls Barka]]. [[2. gadsimts p.m.ē.|2. gadsimta p.m.ē.]] beigās romieši sāka [[Gallija]]s iekarošanu. [[122. gads p.m.ē.|122]]. gadā p.m.ē. [[Romas Republika]] anektēja [[Provansa|Provansu]]. No [[58. gads p.m.ē.|58]]. līdz [[51. gads p.m.ē.|51]]. gadam p.m.ē. Galliju pilnībā iekaroja [[Jūlijs Cēzars]], pretestību kuram vadīja [[Verkingetorikss]].

Vairākas gallu apmetnes laika gaitā pārvērtušās par lielpilsētām — ''Lutetia Parisiorum'' (mūsdienās [[Parīze]]) un ''Burdigala'' ([[Bordo]]). Arī akvitāņu apmetnes vēlāk izaugušas par lielpilsētām, piemēram, ''Tolosa'' ([[Tulūza]]). Ilgi pirms romiešu iekarojumiem, [[Senā Grieķija|sengrieķi]] izveidoja savas kolonijas [[Provansa|Provansā]], Francijas dienvidos pie [[Vidusjūra]]s, kura piekrastē arī [[feniķieši]] dibināja ''Massalia'' ([[Marseļa]]) un ''Nikaia'' ([[Nica]]). Savukārt romieši nodibināja ''Lugdunum'' ([[Liona]]) un ''Narbonensis'' ([[Narbonna]]). [[Gallu valoda]]s sajaukšanās procesā ar [[latīņu valoda|latīņu valodu]] un vēlāko iebrucēju [[franku valoda|franku valodu]] radās [[franču valoda]], kurā vēl mūsdienās pastāv vairāki reģionālie dialekti.<ref>{{Grāmatas atsauce |title= Latvijas padomju enciklopēdija |last= |first= |authorlink= |coauthors= |year= 1986 |publisher= Galvenā enciklopēdiju redakcija |location= Rīga |isbn= |page= 405 |pages= |url= |accessdate= |volume= 3. sējums}}</ref>

No romiešu Gallijas provincēm nākuši [[Romas imperators|Romas imperatori]] [[Klaudijs]], [[Karakalla]] un [[Antonijs Pijs]]. Haotiskajā [[3. gadsimts|3. gadsimtā]] no [[260]]. līdz [[274]]. gadam pastāvēja pat [[Gallu impērija]], ko izveidoja provinces vietvaldis. Šajā laikā Gallijā no austrumiem sāka ienākt ģermāņu ciltis [[franki]] un [[alemaņi]]. 4. gadsimtā ķelti no Lielbritānijas masveidā pārcēlās uz [[Bretaņa|Bretaņu]], kurā joprojām pastāv savdabīga ķeltu kultūra.

Pavājinoties Romas impērijai, tā [[418]]. gadā Akvitānijas provinces teritoriju atdod [[vestgoti|vestgotu]] karalim, kas šeit izveido vienu no pirmajām [[Barbaru karaliste|barbaru karalistēm]]. Pēc [[Rietumromas impērija]]s pastāvēšanas beigām vestgoti iekaro Gallijas dienvidus un centru, kamēr [[burgundi]] dienvidaustrumos izveido savu karalisti, bet ziemeļaustrumus kontrolē franki.

=== Merovingu un Karolingu dinastijas ===
[[Attēls:Frankish Empire 481 to 814-en.svg|thumb|Franku iekarojumi no 481. līdz 814. gadam]]
[[Attēls:Carolingian empire 855.svg|thumb|Impērijas dalījums 855. gadā]]
Franku valdnieki drīz sāk iekarot lielākas teritorijas un ir pirmie no ģermāņu barbariem, kas kristiešu [[ariānisms|ariānisma]] vietā pieņem [[katoļticība|katoļticību]]. Franču valdnieki savu valsti vēlāk mēdza dēvēt par "Francijas viskristītāko karaļvalsti". [[486]]. gadā franku karalis [[Hlotārs I|Hlodvigs I]] pakļāva gallus un [[496]]. gadā pieņēma katoļticību, iegūstot Romas pāvestu atbalstu karam pret ariāņu vestgotiem. [[507]]. gadā Hlodvigs I sakāva vestgotus, sagrāba [[Akvitānija|Akvitāniju]] un vestgotu galvaspilsētu [[Tulūza|Tulūzu]]. Hlodvigs par savu galvaspilsētu izvēlējās [[Parīze|Parīzi]]. Pēc Hlodviga nāves viņa mantinieki pēc franku tradīcijas viņa karalisti sadalīja četrās daļās. Turpmākos 250 gadus franku valstī valdīja [[Merovingu dinastija]]s karaļi, kas [[751]]. gadā zaudē varu godkārīgajam augstmanim [[Pipins Īsais|Pipinam Īsajam]], kas kļuva par pirmo [[Karolingu dinastija]]s karali.

Franku valsts savu lielāko varenību sasniedza [[Kārlis Lielais|Kārļa Lielā]] varas laikā, kurš [[774]]. gadā pakļāva Itālijas [[langobardi|langobardus]], [[788]]. gadā iekaroja [[Bavārija|Bavāriju]], [[796]]. gadā sakāva [[avāri (senie)|avārus]] pie [[Donava]]s, [[801]]. gadā uzbruka [[musulmaņi|musulmaņu]] [[Spānija]]i un [[804]]. gadā pakļāva [[Lejassaksija|Lejassaksiju]]. [[800]]. gadā Romas pāvests Kārli Lielo kronēja par [[Svētā Romas impērija|Svētās Romas impērijas]] imperatoru.

Pēc viņa nāves franku impēriju vairākkārt dalīja viņa mantinieki. [[843]]. gadā noslēgtais [[Verdenas miera līgums]] impēriju sadalīja trīs daļās — [[Rietumfranku valsts|Rietumfranku]], [[Austrumfranku valsts|Austrumfranku]] un [[Vidusfranku valsts|Vidusfranku]] valstīs, taču 855. gadā notiek vēl viena dalīšana, kurā uz ilgāku laiku izveidojas [[Burgundijas karaliste]]. Pēc šīs dalīšanas pakāpeniski sāk veidoties neatkarīgas Eiropas karalistes, sākas Francijas Karalistes vēsture.

=== Francijas Karaliste ===
{{pamatraksts|Francijas Karaliste}}
[[Attēls:Map France 1477-fr.svg|thumb|Francija 1477. gadā]]
Karolingu dinastija beidz valdīt [[987]]. gadā, un par karali kļuva [[Hugo Kapets]] no [[Kapetingu dinastija]]s. Pēc Kapetingiem Francijā valdīja [[Valuā dinastija|Valuā]] un [[Burboni|Burbonu dinastijas]]. Viduslaiku Francija bija feodāli sadrumstalota valsts, kurā reģionu hercogi bija varenāki par karali, kuram piederēja tikai neliela teritorija ap Parīzi. Vēlīnajos viduslaikos valsti plosīja [[Simtgadu karš]], kura gaitā Francijas karaļiem izdevās nostiprināt savu varu un atvairīt angļu karaļu pretenzijas uz troni.

[[17. gadsimts|17.]] un 18. gadsimta mijā Francijā valdīja [[Luijs XIV]], kura laikā izveidojās [[Absolūtisms|absolūtā monarhija]]. Viņa varas laikā Francija bija Eiropas spēcīgākā valsts, ar lielāko iedzīvotāju skaitu un koloniālajām ambīcijām Ziemeļamerikā, [[Karību jūra|Karību jūrā]], Āfrikā un Indijā. Francijai bija vadošā loma Eiropas [[politika|politikā]], [[ekonomika|ekonomikā]] un [[kultūra|kultūrā]]. [[Franču valoda]] kļuva par Eiropas aristokrātu un diplomātu valodu, [[Apgaismība Francijā|Franču apgaismotāji]] ietekmēja filozofiju un literatūru. [[18. gadsimts|18. gadsimtā]] franču zinātnieki veica nozīmīgus atklājumus.

=== Revolūciju gadsimts ===
[[Attēls:French Empire 1919-1939.png|thumb|Francijas koloniālā impērija pēc 1919. gada]]
1789. gadā sākās [[Franču revolūcija]], kuras gaitā 1792. gadā krita monarhija un tika pasludināta [[Francijas Pirmā republika|Francijas Pirmās republikas]] izveidošana. [[1793]]. gadā gāztajiem [[Luijs XVI|Luijam XVI]] un [[Marija Antuanete|Marijai Antuanetei]] izpildīja [[nāvessods|nāvessodu]]. Pēc valsts apvērsuma [[1799]]. gadā par Francijas līderi kļuva [[Napoleons Bonaparts]], kurš 1804. gadā pasludināja [[Francijas Pirmā impērija|Francijas impērijas]] izveidošanu. 1815. gadā pie varas atgriezās [[Burboni|Burbonu dinastija]], kas valdīja līdz 1830. gada [[Jūlija revolūcija]]i, kad pie varas nāca [[Luijs Filips I]], kurš valdīja līdz [[1848. gada revolūcijas|1848. gada februāra revolūcijai]]. Revolucionāri pasludināja [[Francijas Otrā republika|Otrās republikas]] izveidošanu, kas pastāvēja līdz 1852. gadam, kad prezidents [[Napoleons III|Luijs-Napoleons]] pasludināja [[Francijas Otrā impērija|Otrās impērijas]] izveidošanu. Napoleonu III gāza 1870. gadā pēc sakāves [[Franču-prūšu karš|Franču-prūšu karā]]. Tika pasludināta [[Francijas Trešā republika|Trešās republikas]] izveidošana, Francijā nostiprinājās republikāniskā valsts iekārta.

[[19. gadsimts|19. gs]] Francija, sacenšoties ar Lielbritāniju, ieguva kolonijas lielā daļā Āfrikas, [[Franču Indoķīna|Indoķīnā]] un citur. Daudzās bijušajās franču kolonijās oficiālā valoda joprojām ir franču.

=== Jaunākie laiki ===
Neraugoties uz dzīvā spēka zaudējumiem un postījumiem, Francija bija viena no uzvarētājvalstīm [[Pirmais pasaules karš|Pirmajā pasaules karā]], taču tā bija par vāju, lai nostiprinātos Eiropā un pakāpeniski zaudēja politiskās pozīcijas, bet vēlāk arī [[Otrais pasaules karš|karu]] [[Nacistiskā Vācija|nacistiskajai Vācijai]], kas 1940. gada jūnijā uzsāka [[Kauja par Franciju|kauju par Franciju]]. Vācieši ātri guva uzvaru, kas noveda pie Trešās republikas sabrukuma un [[Višī Francija]]s izveidošanās. 1944. gada [[izcelšanās Normandijā]] iesāka Francijas atbrīvošanu, izveidojās pagaidu valdība [[Šarls de Golls|Šarla de Golla]] vadībā, kas pēc kara drīz demisionēja. Izveidojās [[Francijas Ceturtā republika]], kas sabruka 1958. gadā pēc krīzes, ko izraisīja [[Alžīrijas neatkarības karš]]. De Golls atgriezās pie varas un vadīja Franciju nākamos 10 gadus, izveidojot [[Francijas Piektā republika|Francijas Piekto republiku]], kas pastāv līdz mūsdienām.

== Ģeogrāfija ==
[[Attēls:France radar.jpg|thumb|200px|Francijas topogrāfiskā karte]]
Francija atrodas [[Rietumeiropa|Rietumeiropā]]. Tā robežojas ar [[Beļģija|Beļģiju]] (robežas garums 620 km), [[Luksemburga|Luksemburgu]] (73 km), [[Vācija|Vāciju]] (451 km), [[Šveice|Šveici]] (573 km), [[Itālija|Itāliju]] (488 km), [[Monako]] (4,4 km), [[Andora|Andoru]] (56,6 km) un [[Spānija|Spāniju]] (623 km).<ref name="CIA" /> Tā kā aizjūras teritorijas robežojas arī ar [[Brazīlija|Brazīliju]], [[Surinama|Surinamu]] un [[Nīderlande]]i piederošo [[Sintmārtena|Sintmārtenu]], tad arī šīs valstis var uzskatīt par Francijas kaimiņvalstīm. Pie Francijas robežām atrodas divas [[kalnu grēda]]s: [[Alpi]] un [[Pireneji]]. Francijā ir arī daudz [[upe|upju]]. Divas nozīmīgākās no tām ir [[Sēna]] un [[Luāra (upe)|Luāra]]. Francijas ziemeļos un rietumos ir daudz [[pakalns|pakalnu]] un [[upes ieleja|upju ielejas]]. Dažādās valsts vietās ir ļoti atšķirīgs [[klimats]]. To spēcīgi ietekmē [[Atlantijas okeāns]].

Francijas [[platība]] ir 674 843 [[kvadrātkilometrs|km²]], pie kuras ir pieskaitīta tās aizjūras departamentu teritorijas. Francijas Eiropas daļas platība ir tikai 551 695 km².

=== Klimats ===
Kopumā Francijā [[klimats]] ir mērens, bet jūtamas ir reģionālās atšķirības. Valsts ziemeļu un rietumu piekrastē vēji no Atlantijas okeāna atnes ļoti mitru gaisu. Laikapstākļi tur ir mainīgi, vasaras ir vēsas, ziema — maiga. Daudz kontinentālāks klimats ir Parīzes apkaimē, reģionā, kuru sauc par [[Ildefransa|Ildefransu]]. Šajā teritorijā ir daudz nokrišņu pavasarī un rudenī, bet vasarā dažkārt plosās pērkona negaiss. Francijas austrumos un Centrālā masīva reģionā ir lielākas ziemas un vasaras temperatūru starpība. Valsts dienvidos, bet īpaši dienvidaustrumos (Provansā) dominē siltais Vidusjūras klimats. Gaisa temperatūra vasarā mainās robežās no 17 °C līdz 29 °C, un ziemā ļoti reti nokrīt zem 0 °C. Francijas dienvidos ir jūtama [[mistrāls|mistrāla]] ietekme. Mistrāls rada zaudējumus zemkopībai. Francijas teritorijā ir vienmērīgs nokrišņu sadalījums. Dažas zemienes valsts daļas ziemeļos saņem mazāk nekā 300 mm nokrišņu gadā, bet atsevišķos kalnu rajonos nokrišņu daudzums pārsniedz 1300 mm gadā.

Par Francijas aizjūras teritoriju klimatu skatīt attiecīgo zemju rakstos.

=== Upes ===
{{pamatraksts|Francijas upju uzskaitījums}}

=== Administratīvais iedalījums ===
{{Pamatraksts|Francijas administratīvais iedalījums|Francijas reģioni|Francijas departamenti}}
{{atjaunot+}}
Francija tiek iedalīta 26 administratīvajos [[Francijas reģioni|reģionos]]. 22 no tiem atrodas metropoles Francijā (tas ir, Eiropā) un četri ir tā sauktie [[Francijas aizjūras departamenti|aizjūras reģioni]].

{| width=420px align=right
|-
|
{{Image label begin|image=France location map-Regions-2015.svg|width=420|float=none}}

{{Image label small|x=0.210|y=0.210|scale=500|text=[[Lejasnormandija]]}}
{{Image label small|x=0.420|y=0.070|scale=500|text=[[Nora-Padekalē|Nora-<br />Padekalē]]}}
{{Image label small|x=0.460|y=0.480|scale=500|text=[[Overņa]]}}
{{Image label small|x=0.270|y=0.550|scale=500|text=[[Akvitānija]]}}
{{Image label small|x=0.280|y=0.425|scale=500|text=[[Puatū-Šaranta|Puantū-<br />Šaranta]]}}
{{Image label small|x=0.370|y=0.420|scale=500|text=[[Limuzēna]]}}
{{Image label small|x=0.300|y=0.165|scale=500|text=[[Augšnormandija]]}}
{{Image label small|x=0.560|y=0.460|scale=500|text=[[Rona-Alpi]]}}
{{Image label small|x=0.580|y=0.590|scale=500|text=[[Provansa-Alpi-Azūra krasts|Provansa-Alpi-<br />Azūra krasts]]}}
{{Image label small|x=0.770|y=0.720|scale=500|text=[[Korsika]]}}
{{Image label small|x=0.370|y=0.580|scale=500|text=[[Dienvidi-Pireneji|Dienvidi-<br />Pireneji]]}}
{{Image label small|x=0.440|y=0.145|scale=500|text=[[Pikardija]]}}
{{Image label small|x=0.410|y=0.210|scale=500|text=[[Ildefransa]]}}
{{Image label small|x=0.150|y=0.260|scale=500|text=[[Bretaņa]]}}
{{Image label small|x=0.220|y=0.320|scale=500|text=[[Luāra (reģions)|Luāra]]}}
{{Image label small|x=0.490|y=0.330|scale=500|text=[[Burgundija]]}}
{{Image label small|x=0.600|y=0.210|scale=500|text=[[Lotringa]]}}
{{Image label small|x=0.380|y=0.310|scale=500|text=[[Centrs (Francijas reģions)|Centrs]]}}
{{Image label small|x=0.470|y=0.620|scale=500|text=[[Langdoka-Rusijona|Langdoka-<br />Rusijona]]}}
{{Image label small|x=0.600|y=0.350|scale=500|text=[[Franškontē]]}}
{{Image label small|x=0.690|y=0.250|scale=500|text=[[Elzasa]]}}
{{Image label small|x=0.510|y=0.235|scale=500|text=[[Šampaņa-Ardēni|Šampaņa-<br />Ardēni]]}}
{{Image label small|x=0.580|y=0.720|scale=500|text=''[[Vidusjūra|<span style="color: #3399cc;">Vidusjūra</span>]]''}}
{{Image label small|x=0.080|y=0.450|scale=500|text=''[[Biskajas līcis|<span style="color: #3399cc;">Biskajas līcis</span>]]''}}
{{Image label small|x=0.250|y=0.110|scale=500|text=''[[Lamanšs|<span style="color: #3399cc;">Lamanšs</span>]]''}}
{{Image label small|x=0.180|y=0.030|scale=500|text=''[[Apvienotā Karaliste|<span style="color: #a6997b;">Apvienotā Karaliste</span>]]''}}
{{Image label small|x=0.540|y=0.070|scale=500|text=''[[Beļģija|<span style="color: #a6997b;">Beļģija</span>]]''}}
{{Image label small|x=0.600|y=0.140|scale=500|text=''[[Luksemburga|<span style="color: #a6997b;">Luksemburga</span>]]''}}
{{Image label small|x=0.750|y=0.100|scale=500|text=''[[Vācija|<span style="color: #a6997b;">Vācija</span>]]''}}
{{Image label small|x=0.730|y=0.360|scale=500|text=''[[Šveice|<span style="color: #a6997b;">Šveice</span>]]''}}
{{Image label small|x=0.760|y=0.510|scale=500|text=''[[Itālija|<span style="color: #a6997b;">Itālija</span>]]''}}
{{Image label small|x=0.150|y=0.720|scale=500|text=''[[Spānija|<span style="color: #a6997b;">Spānija</span>]]''}}
{{Image label end}}
|}

{|
| valign="top" |
# [[Akvitānija]]
# [[Augšnormandija]]
# [[Bretaņa]]
# [[Burgundija]]
# [[Centrs (Francijas reģions)|Centrs]]
# [[Dienvidi-Pireneji]]
# [[Elzasa]]
# [[Franškontē]]
# [[Ildefransa]]
# [[Korsika]] (īpašs statuss)
# [[Langdoka-Rusijona]]
|
<ol start=12>
<li>[[Lejasnormandija]]</li>
<li>[[Limuzēna]]</li>
<li>[[Lotringa]]</li>
<li>[[Luāra (reģions)|Luāra]]</li>
<li>[[Overņa]]</li>
<li>[[Pikardija]]</li>
<li>[[Provansa-Alpi-Azūra krasts]]</li>
<li>[[Puatū-Šaranta]]</li>
<li>[[Rona-Alpi]]</li>
<li>[[Šampaņa-Ardēni]]</li>
<li>[[Ziemeļi-Padekalē]]</li>
|}

Francijas četras aizjūras teritorijas ir šādas:
# [[Gvadelupa]]
# [[Franču Gviāna]]
# [[Martinika]]
# [[Reinjona]]

Reģioni tālāk tiek iedalīti 100 [[Francijas departamenti|departamentos]]. Departamentus numurē, pārsvarā [[alfabēts|alfabēta]] kārtībā. Šos numurus izmanto, piemēram, pasta kodiem, automašīnu reģistrācijas numuriem. Savukārt departamenti tiek iedalīti 342 [[apgabals|apgabalos]] (''arrondissements''). Šīm teritoriālajām vienībām nav vēlētu varas orgānu. Nākamā iedalījuma vienība ir 4 035 [[kantons|kantoni]], kuru funkcijas ir ierobežotas. Smalkākā Francijas administratīvā vienība ir [[komūna]], kurām ir vēlēti pārvaldes orgāni.

== Valdība ==
Francijas valsts iekārta ir [[pusprezidentālisms|pusprezidentāla]] [[republika]], kas ir noteikts Francijas Piektās republikas [[konstitūcija|konstitūcijā]]. Šī konstitūcija tika apstiprināta ar [[referendums|referendumu]], kas notika {{dat|1958|9|28}}. Tajā valsts arī ir paziņoja, ka tā ir nesadalāma, pasaulīga, demokrātiska un sociāla republika. Tās konstitūcija paredz [[varas dalīšana|varas sadalīšanu]].

[[Izpildvara]] pieder gan [[Francijas prezidents|Francijas prezidentam]], gan [[Francijas premjerministrs|Francijas premjerministram]]. Prezidents tiek ievēlētas uz 5 gadiem, bet premjerministru amatā ieceļ valsts prezidents. [[Francijas parlaments|Francijas parlamentam]] ir [[likumdošanas vara]]. Tas sastāv no [[Francijas Nacionālā Asambleja|Nacionālās Asamblejas]] (''Assemblée Nationale'') un [[Francijas Senāts|Senāta]]. Nacionālajā Asamblejā ir 577 deputāti, bet Senātā — 343. Nacionālās Asamblejas deputāti tiek ievēlēti [[tiešas vēlēšanas|tiešās vēlēšanās]], bet Senāta locekļus uz 9 gadiem ievēl vēlētāju kolēģija no [[Francijas departamenti]]em.

== Bruņotie spēki ==
[[Attēls:Gaule96.jpg|thumb|200px|Lidmašīnu bāzes kuģis ''Charles de Gaulle''.]]
Francijas militārie spēki ir sadalīti četrās nozarēs:
# ''Armée de Terre'' ([[sauszemes bruņotie spēki]])
# ''Marine Nationale'' ([[Kara flote|flote]])
# ''Armée de l'Air'' ([[gaisa spēki]])
# ''Gendarmerie Nationale'' (militārie spēki, kas kalpo kā Nacionālā [[policija]])

Francijai ir aptuveni 359 000 karavīri. Militārajiem izdevumiem 2020. gadā tika tērēti 2,1% no [[IKP|iekšzemes kopprodukta]],<ref>{{Tīmekļa atsauce|url=https://data.worldbank.org/indicator/MS.MIL.XPND.GD.ZS?locations=EU|title=Military expenditure (% of GDP) - European Union {{!}} Data|website=data.worldbank.org|access-date=2022-08-02}}</ref> kas ievērojami pārniedza vidējos 1,6 procentus [[Eiropas Savienība|Eiropas Savienībā]]. Francija tērē aptuveni 22% no ES aizsardzības budžeta. 10% no Francijas aizsardzības budžeta tā iegulda [[kodolieroči|kodolieroču]] uzturēšanā.

== Starptautiskās attiecības ==
Francija ir [[Apvienoto Nāciju Organizācija]]s locekle. Tā ir arī viena no piecām pastāvīgajām [[ANO Drošības Padome]]s loceklēm un tai pieder [[veto]] tiesības. Francija ir arī [[Pasaules tirdzniecības organizācija]]s (WTO) locekle. Francija atrodas galvenās mītnes tādām starptautiskām organizācijām, kā [[ESAO]], [[UNESCO]], [[Interpol]] un citas.

Francija ir viena no [[Eiropas Savienība]]s dibinātājvalstīm. [[1960. gadi|1960. gados]] ar tās palīdzību franči centās iegūt varu pār kontinentālo [[Eiropa|Eiropu]], neļaujot to iegūt [[Apvienotā Karaliste|Apvienotajai Karalistei]]. Kopš [[1990. gadi]]em Francija ir kļuvusi draudzīgāka [[Vācija]]i. Tādējādi tika uzturēta konkurence Apvienotajai Karalistei un ierobežota [[Austrumeiropa]]s valstu ietekme. Francija ir arī [[Ziemeļatlantijas līguma organizācija]]s (NATO) locekle. [[1990. gadi|1990. gadu]] sākumā Francija tika kritizēta par tās pazemes [[koloieroču izmēģinājums|kodolieroču izmēģinājumiem]] [[Franču Polinēzija|Franču Polinēzijā]]. [[2003. gads|2003]]. gadā Francija nosūtīja lielu skaitu karavīrus uz [[Irāka|Irāku]], kur sākās [[Amerikas Savienotās Valstis|ASV]] uzbrukums irākiešiem. Francijai ir arī palikusi spēcīga politiskā un ekonomiskā ietekme uz tās bijušajām kolonijām [[Āfrika|Āfrikā]]. Piemēram, tā ir sūtījusi ekonomisko palīdzību un kareivjus miera uzturēšanai uz [[Kotdivuāra|Kotdivuāru]], [[Mali]] un [[Čada|Čadu]].

== Demogrāfija ==
Vairāk nekā 90% Francijas iedzīvotāju ir dzimuši šajā valstī, ir baltādainie un runā franču valodā. Pierobežas rajonos dzīvo etniski atšķirīgas iedzīvotāju grupas: bretoņi - [[Bretaņa (pussala)|Bretaņas pussalā]], elzasieši - [[Elzasa|Elzasā]], [[flāmi]] - ziemeļos, korsikāņi - [[Korsika|Korsikas salā]], [[baski]] un [[Katalāņi|katalonieši]] - [[Pireneji|Pireneju]] priekškalnēs. Atšķirībā no pārējām [[Rietumeiropa]]s valstīm Francijā ilgstoši bija relatīvi augsts iedzīvotāju dabiskais pieaugums, jo valdības demogrāfiskā politika veicināja dzimstību.<ref name=":0">{{Tīmekļa atsauce|url=https://gramatas.lndb.lv/periodika2-viewer/#panel:pp&#124;issue:642303&#124;article:DIVL1234|title=Pasaules ekonomiskā un sociālā ģeogrāfija vidusskolām|last=M. Kasparovica, Z. Melbārde, I. Mūrnieks, M. Rozīte.|first=A. Bauls, G. Berklavs, E. Birznieks, T. Eglīte, B. Frīdenbergs-Ansbergs, J. Jankevics,|date=1995|pages=169-173}}</ref> Tomēr uz 2021. gada sākumu bērnu skaits uz vienu sievieti arī Francijā bija krities līdz 1,84, kas ir zem dabiskās atjaunošanās līmeņa.<ref>{{Tīmekļa atsauce|url=https://www.insee.fr/fr/statistiques/5012724|title=Bilan démographique 2020 - Insee Première - 1834|website=www.insee.fr|access-date=2022-08-02}}</ref>

Tālā pagātnē Francija atradās tirdzniecības ceļu krustpunktā un tajā apmetās uz dzīvi dažādas ciltis — [[ķelti]], [[vestgoti]] no Itālijas un [[vikingi]]. [[Senā Grieķija|Senie grieķi]] pirms 2600 gadiem nodibināja tirdzniecības koloniju vietā, kur tagad atrodas lielākā ostas pilsēta [[Marseļa]]. Vēlāk liela daļa no Francijas nokļuva [[Romas impērija]]s pakļautībā. [[18. gadsimts|18]]. — [[20. gadsimts|20. gadsimtam]] Francija bija koloniāla lielvalsts. Tai piederēja lielākā daļa [[Ziemeļāfrika]]s, [[Rietumāfrika]]s, [[Karību reģions|Karību jūras reģions]], [[Dienvidaustrumāzija]]s, un tai piederēja daudzas salas [[Klusais okeāns|Klusajā okeānā]].

Francijā dzīvo daudz ieceļotāju no tās bijušajām kolonijām, īpaši no Ziemeļāfrikas. Liels ir iebraucēju skaits arī no [[Portugāle]]s, [[Itālija]]s, [[Spānija]]s un [[Turcija]]s.

'''Francijas [[iedzīvotāju skaits]]'''
* [[1900]] 40,5 milj.
* [[1964]] 48,1 milj.
* [[1978]] 53,2 milj.
* [[1987]] 55,5 milj.
* [[1998]] 58,5 milj.
* [[2005. gads|2005]] 60,8 milj.
* [[2008. gads|2008]] 61,9 milj.
* [[2021. gads|2021]] 67,4 milj.<ref>https://www.insee.fr/en/statistiques/serie/001641607</ref>

=== Reliģija ===
[[Attēls:NotreDameDeParis.jpg|thumb|150px|[[Parīzes Dievmātes katedrāle]].]]
Francijā [[reliģija]]s brīvību garantē tās konstitūcija.<ref>{{Tīmekļa atsauce| url=http://www.assemblee-nationale.fr/connaissance/constitution.asp|title=Constitution of 1958}}</ref> 51,1% iedzīvotāji ir [[Romas katoļi]], 39,6% ir [[agnosticisms|agnostiķi]] vai [[ateisms|ateisti]], 5,6% — [[musulmaņi]] un 0,8% ir [[jūdaisms|jūdaisma]] piekritēji. Atlikušie 2,9% pieder pie citām reliģijām vai nevēlas atklāt savu piederību.<ref>{{Tīmekļa atsauce|url=http://www.institutmontaigne.org/res/files/publications/a-french-islam-is-possible-report.pdf|title="A French Islam is possible" (PDF).|publisher=Institut Montaigne. 2016. p. 13.|access-date=2022-08-01|archive-date=2017-09-15|archive-url=https://web.archive.org/web/20170915201551/http://www.institutmontaigne.org/res/files/publications/a-french-islam-is-possible-report.pdf}}</ref>

=== Valoda ===
{{Pamatraksts|franču valoda}}
Francijas [[valsts valoda]] ir [[franču valoda]]. Tā pieder pie [[romāņu valodas|romāņu valodu]] saimes, pie kuras pieder arī [[spāņu valoda|spāņu]] un [[itāļu valoda]]. Visā Francijā ir vairāki franču valodas dialekti. No 17. līdz 19. gadsimtam franču valoda bija izplatīta [[diplomātija]]s valoda.

Daļa no Francijas iedzīvotājiem runā [[basku valoda|basku]], [[bretoņu valoda|bretoņu]], [[katalāņu valoda|katalāņu]], [[korsikāņu valoda|korsikāņu]], [[vācu valoda|vācu]], [[flāmu valoda|flāmu]] un [[oksitāņu valoda|oksitāņu valodās]].

=== Lielākās pilsētas ===
{{pamatraksts|Francijas pilsētu uzskaitījums}}
{{Francijas lielākās pilsētas}}

== Tautsaimniecība ==
Francija ir vadošās rūpniecības valstu grupas [[G7]] biedrs. Francija ir [[Valstu uzskaitījums pēc nominālā IKP|astotajā vietā pasaulē]] pēc [[iekšzemes kopprodukts|iekšzemes kopprodukta]]. {{dat|1999|1|1}} Francijā un vēl 11 Eiropas valstīs par nacionālo valūtu kļuva [[eiro]].<ref name="CIA">{{en ikona}} {{tīmekļa atsauce | url= https://www.cia.gov/library/publications/the-world-factbook/geos/fr.html | title= France | publisher= CIA - The World Factbook | accessdate= 2011-04-19 | archive-date= 2018-12-24 | archive-url= https://web.archive.org/web/20181224211127/https://www.cia.gov/library/publications/the-world-factbook/geos/fr.html }} {{Webarchive|url=https://web.archive.org/web/20181224211127/https://www.cia.gov/library/publications/the-world-factbook/geos/fr.html |date=2018-12-24 }}</ref>

Francijā ir reģistrēti gandrīz 2,9 miljoni uzņēmumi.<ref>{{en ikona}} {{Tīmekļa atsauce | url= http://www.journaldunet.com/management/repere/entreprises_france_type.shtml | title= Number of companies in France}}</ref> Valsts kontrolē ir uzņēmumi, kuri pārvalda [[dzelzceļš|dzelzceļu]], [[elektroenerģija|elektroenerģiju]], [[aviācija|aviāciju]] un [[telekomunikācija]]s. Nozīmīga kompānija gan [[lidmašīna|lidmašīnu]], gan [[kosmosa kuģis|kosmosa kuģu]] ražošanā ir ''[[Airbus]]''. Francija kosmosa kuģus palaiž no sava kosmodroma [[Franču Gviāna|Franču Gviānā]].

=== Lauksaimniecība, mežsaimniecība un zvejošana ===
Francijas plašās zemes platības — no kurām puse ir [[aramzeme]], bet ceturtdaļu klāj [[mežs|meži]] — dāvā plašas iespējas [[lauksaimniecība|lauksaimniecībā]] un [[mežsaimniecība|mežsaimniecībā]]. Valsts daudzveidīgais [[reljefs]] un [[augsne]], kā arī atšķirīgās [[klimatiskā zona|klimatiskās zonas]] tikai palielina šo potenciālu. [[Nokrišņu daudzums]] ir salīdzinoši augsts gandrīz visā valstī, tāpēc [[ūdens]] apgāde parasti nav problēma. Pietiekami daudz [[zivis|zivju]] [[Atlantijas okeāns|Atlantijas okeānā]] un [[Vidusjūra|Vidusjūrā]] nodrošina valsti ar papildu resursiem.

Lai gan lauksaimniecībā tiek nodarbināti salīdzinoši maz cilvēku (aptuveni 4% no [[darbaspēks|darbaspēka]]) un veido tikai 3% no [[iekšzemes kopprodukts|iekšzemes kopprodukta]], Francija ir vadošā Eiropas valsts lauksaimniecības produktu ražošanā un eksportēšanā. Šajā valstī tiek saražoti aptuveni 20% no visiem [[Eiropas Savienība]]s lauksaimniecības produktiem. Visvairāk tā eksportē [[kvieši|kviešus]], [[mājputni|mājputnus]], [[piens|piena produktus]], [[liellopi|liellopu]] un [[cūkas|cūkgaļu]]. Francijā ir attīstīta [[vīns|vīna]] ražošana. Šī valsts ir pirmajā vietā pasaulē pēc saražotā vīna daudzuma; tā saražo aptuveni vienu trešdaļu no visa Eiropas Savienībā saražotā vīna. Francijas zemnieki 2006. gadā no Eiropas Savienības saņēma 10 miljardus [[ASV dolārs|ASV dolārus]] subsīdijās.<ref name = BBCCap>{{Ziņu atsauce|url = http://news.bbc.co.uk/2/hi/europe/4407792.stm|title = Q&A: Common Agricultural Policy |publisher = BBC News|date = 20 November 2008}}</ref>

=== Derīgie izrakteņi un enerģija ===
[[Attēls:Golfech NPP cropped.jpg|thumb|175px|Elektroenerģija Francijā tiek plaši ražota atomelektrostacijās]]
Francija daudz līdzekļus iegulda [[kodolenerģija|kodolenerģijā]]. Tādējādi Francijā ir mazākā [[ogļskābā gāze|ogļskābās gāzes]] emisija starp septiņām [[rūpniecība|rūpnieciski]] attīstītākajām pasaules valstīm. Lielāko daļu no elektronerģijas (78%) saražo Francijas 59 [[atomelektrostacija|atomelektrostacijās]].<ref name="energy profile">{{Ziņu atsauce | last = EnerPub | title = France: Energy profile | work = Spero News | accessdate = 2007-08-25 | date = 2007-06-08 | url = http://www.speroforum.com/site/article.asp?idarticle=9839&t=France%3A+Energy+profile | archiveurl = https://web.archive.org/web/20071004212408/http://www.speroforum.com/site/article.asp?idarticle=9839&t=France%3A+Energy+profile | archivedate = 2007-10-04 }}</ref>

== Transports ==
Sazarotais un blīvais ceļu tīkls veidojies jau tālā senatnē, kad cauri Francijai gāja svarīgākie satiksmes ceļi uz [[Pireneju pussala|Pireneju]] un [[Apenīnu pussala|Apenīnu]] pussalu. Valsts transporta sistēmu veido ātrgaitas dzelzceļu un autoceļu maģistrāles, kas veiksmīgi kombinējas ar iekšējiem un ārējiem ūdensceļiem un cauruļvadu transportu. Dzelzceļu kopgarums pārsniedz 34 tūkstošus kilometru, autoceļu kopgarums - 805 tūkstošus kilometru. Ārējos sakarus nodrošina arī jūras transports (lielākās ostas - [[Marseļa]] un [[Havra]]) un aviotransports (lielākās lidostas - [[Šarla de Golla lidosta|Parīzē]], Nicā, Marseļā). Marseļas ostā sākas Eiropā lielākais transkontinentālais naftas vads, kas iet uz [[Karlsrūe]]s naftas pārstrādes uzņēmumiem. Pēc [[Lamanša tunelis|Eirotuneļa]] atklāšanas kļuva iespējama sauszemes satiksme starp kontinentu un [[Lielbritānija (sala)|Lielbritānijas salu]].<ref name=":0" />

== Kultūra ==
Lielāko daļu no tās vēstures Francijai ir bijusi nozīmīga loma Eiropas [[kultūra]]s dzīvē.

=== Literatūra ===
Franču literatūras pirmsākumi ir meklējami [[viduslaiki|viduslaikos]]. Francija šajā laikā bija sadrumstalota, tādēļ katra reģiona autori rakstīja savā stilā un gramatikā.

[[17. gadsimts|17. gadsimtā]] nozīmīgākie autori bija [[Blēzs Paskāls]] un [[Renē Dekarts]], kuru darbi ietekmēja [[aristokrātija|aristokrātiju]]. Tie iespaidoja arī vēlākos autorus.

Franču literatūras slavas laiks bija [[18. gadsimts|18.]] un [[19. gadsimts|19. gadsimtā]]. 18. gadsimtā ievērojamākie autori bija [[Voltērs]] un [[Žans Žaks Ruso]]. Vēl slavens kļuva bērnu literatūras rakstnieks [[Šarls Pero]]. Viņš ir uzrakstījis tādas pasakas, kā "[[Pelnrušķīte]]", "[[Runcis zābakos]]", "[[Sarkangalvīte]]", "[[Apburtā princese (pasaka)|Apburtā princese]]" un citas.

19. gadsimtā nozīmīgākie rakstnieki bija [[Viktors Igo]], [[Aleksandrs Dimā (tēvs)|Aleksandrs Dimā]] un [[Žils Verns]].

[[Nobela prēmija literatūrā|Nobela prēmiju literatūrā]] ir ieguvuši 13 franču rakstnieki: [[Silī Pridoms]], [[Frederiks Mistrāls]], [[Romēns Rolāns]], [[Anatols Franss]], [[Anrī Bergsons]], [[Rožē Martēns di Gārs]], [[Andrē Žids]], [[Fransuā Moriaks]], [[Albērs Kamī]], [[Senžons Pērss]], [[Žans Pols Sartrs]], [[Klods Simons]] un [[Žans Marī Gistavs Leklēzio]].

=== Mūzika ===
{{pamatraksts|Francijas mūzika|Francijas rokmūzika}}
Neskatoties uz [[Luī Kuperēns|Luī Kuperēna]] (''Louis Couperin''), [[Žans-Filips Ramo|Žana-Filipa Ramo]] (''Jean-Philippe Rameau'') un [[Žans-Batists Lilī|Žana-Batista Lilī]] (''Jean-Baptiste Lully'') [[klasiskā mūzika|klasiskās mūzikas]] darbiem, franču mūzika starptautiski kļuva slavena 19. gadsimta beigās un 20. gadsimta sākumā. Tādi komponisti kā [[Ektors Berliozs]], [[Kamijs Sensānss]], [[Moriss Ravēls]], [[Klods Debisī]] un [[Polija|Polijā]] dzimušais [[Frideriks Šopēns]] radīja frančiem raksturīgo mūzikas stilu, ko tālāk pilnveidoja 20. gadsimta komponisti, piemēram, [[Pjērs Bulēzs]] (''Pierre Boulez''), [[Darjī Mijo]] (''Darius Milhaud'') un [[Eriks Satī]]. 20. gadsimta beigās daudz eksperimenti tika veikti [[elektroniskā mūzika|elektroniskajā]] un [[akustiskā mūzika|akustiskajā mūzikā]]. [[IRCAM]] (Eksperimentu un pētījumu institūts mūzikā un akustikā), kas atrodas [[Parīze|Parīzē]], joprojām veic pētījumus un cenšas ieviest dažādus mūzikas jauninājumus.

Mūzikas profesiju apmācība ir palikusi nemainīga. Parīzē atrodas divas [[konservatorija]]s, bet pa vienai konservatorijai atrodas [[Strasbūra|Strasbūrā]], [[Bordo]], [[Nica|Nicā]] un [[Liona|Lionā]]. Parasti labākie talanti no reģionālajām konservatorijām dodas studēt uz [[Parīzes konservatorija|Parīzes konservatoriju]] (''Conservatoire de Paris''), kas tiek uzskatīta par labāko valstī. Kopš [[Otrais pasaules karš|Otrā pasaules kara]] tur ir mācījušies vairāki starptautiski izcili [[diriģents|diriģenti]], piemēram, [[Herberts fon Karajans]] un [[Daniels Barenboims]] (''Daniel Barenboim''), kuri ir atjaunojuši sabiedrības interesi par klasisko mūziku.

Francijā, galvenokārt jauniešu paaudzei, visvairāk interesē [[populārā mūzika]], īpaši [[Amerikas Savienotās Valstis|Amerikas Savienoto Valstu]] un [[Apvienotā Karaliste|Apvienotās Karalistes]] produkcija. Pašu franču izpildītās dziesmas galvenokārt ir tā sauktie [[šansons|šansoni]] (''chanson''), romantiskas franču [[balāde]]s. Slavenākie to izpildītāji ir [[Žuljeta Greko]] (''Juliette Gréco''), [[Edīte Piafa]], [[Šarls Aznavūrs]], [[Žoržs Brasess]] (''Georges Brassens'') un Beļģijā dzimušais [[Žaks Brels]].

=== Kino ===
{{pamatraksts|Francijas kino}}
Franču [[kino]] ir ieņēmis nozīmīgu vietu valsts kultūrā vairāk nekā simts gadus. 19. gadsimta beigās kustīgo attēlu tehnoloģiju izgudrotāji [[brāļi Limjēri|Ogists un Luī Limjēri]] (''August & Louis Lumière''), [[Alise Gī-Blaše]] (''Alice Guy-Blaché'') un citi kļuva par industrijas pionieriem. [[1920. gadi|1920. gados]] franču filmas kļuva slavenas ar savu poētiski reālisko sižetu, piemēram, [[Abels Ganss|Abela Gansa]] (''Abel Gance'') filmas. Ne mazāk slavenas kļuva arī [[Marsels Paņols|Marsela Paņola]] 1930. un 1940. gados filmētās filmas. Paaudze, kas vēlāk kļuva zināma kā ''[[Franču jaunais vilnis|nouvelle vague]]'' ("Jaunais vilnis", 1950. gadu beigas — 1960. gadi), deva tādus izcilus režisorus kā [[Žans Liks Godārs|Žanu Liku Godāru]] un [[Fransuā Trifo]].

Citi starptautiski slaveni franču kinorežisori ir [[Žans Renuārs]] (''Jean Renoir''), [[Žaks Tatī]] (''Jacques Tati''), [[Žans-Pjērs Melvils]] (''Jean-Pierre Melville''), [[Alēns Renē]] (''Alain Resnais''), [[Ēriks Romers]] (''Éric Rohmer''), [[Robērs Bresons]] (''Robert Bresson'') un [[Luī Mals]] (''Louis Malle'').

Slavenākie franču kinoaktieri ir sākot ar [[Fernandels|Fernandelu]] (''Fernandel''), [[Moriss Ševaljē|Morisu Ševaljē]], [[Arletī]] (''Arletty'') un beidzot ar [[Brižita Bardo|Brižitu Bardo]], [[Žerārs Depardjē|Žerāru Depardjē]] un [[Katrina Deneva|Katrinu Denevu]]. Katru gadu [[Kannas|Kannās]] notiek viens no prestižākajiem filmu festivāliem pasaulē — [[Kannu kinofestivāls]].

=== Tūrisms ===
Francija ir [[tūrisms|tūristu]] visapmeklētākā valsts pasaulē. 2007. gadā to apmeklēja aptuveni 81,9 miljons tūristu.<ref>{{Tīmekļa atsauce|url=http://www.tourisme.gouv.fr/fr/z2/stat/tis/att00018288/TIS_EVE2007_2008-5.pdf|title=Tourism in France|access-date={{dat|2009|01|11||bez}}|archiveurl=https://web.archive.org/web/20081228053958/http://www.tourisme.gouv.fr/fr/z2/stat/tis/att00018288/TIS_EVE2007_2008-5.pdf|archivedate={{dat|2008|12|28||bez}}}}</ref> Ja salīdzina ar [[Spānija|Spāniju]] un [[Amerikas Savienotās Valstis|ASV]], kuras ir nākamās apmeklētākās valstis, tad tās attiecīgi ir apmeklējuši 58,5 miljoni un 51,1 miljoni tūristu. Vienas no visvairāk apmeklētākajām apskates vietām ir [[Eifeļa tornis]] un [[Triumfa arka]].

Parīzes metropolē atrodas arī viena no [[Disnejlenda|Disnejlendām]].

=== Sports ===
[[Attēls:TourDeFrance_2005_07_09.jpg|thumb|200px|''[[Tour de France]]'']]
Populāri sporta veidi ir [[futbols]], [[regbijs]], [[teniss]] un atsevišķos reģionos [[basketbols]] un [[handbols]]. Francijā ir norisinājās [[1938. gada FIFA Pasaules kauss|1938]]. un [[1998. gada FIFA Pasaules kauss]], kā arī [[2007. gada Pasaules kauss regbijā]]. ''[[Stade de France]]'', kas atrodas Parīzē, ir lielākais stadions Francijā un tajā norisinājās 1998. gada FIFA Pasaules kausa fināls un arī 2007. gada Pasaules kausa regbija fināls 2007. gada oktobrī. Francijā arī notiek gadskārtējais ''[[Tour de France]]'', slavenākais [[velobrauciens]] pasaulē. Francija ir arī slavena ar savu [[Lemānas 24 stundu sacīkstes|Lemānas 24 stundu izturības sacīksti]] [[autosports|autosportā]], kas norisinās [[Sarta]]s departamentā. Daži lielākie tenisa turnīri arī tiek rīkoti Francijā, piemēram, [[Parīzes Masters]] un [[Francijas Atklātais čempionāts tenisā|Francijas atklātais čempionāts]], viens no četriem "[[Grand Slam (teniss)|Grand Slam]]" turnīriem.

Francija cieši sadarbojas ar [[Olimpiskās spēles|modernajām olimpiskajām spēlēm]]. Tieši franču aristokrāts barons [[Pjērs de Kubertēns]] ierosināja spēļu atjaunošanu 19. gadsimta beigās. Pēc tam kad [[Atēnas|Atēnām]] tika piešķirtas [[1896. gada vasaras olimpiskās spēles|pirmās spēles]], pamatojoties vēsturiski uz antīko spēļu izcelsmi Grieķijā, Parīzē norisinājās [[1900. gada vasaras olimpiskās spēles|1900. gada spēles]]. Parīze bija arī pirmās mājas [[Starptautiskā Olimpiskā komiteja|Starptautiskajai Olimpiskajai komitejai]] pirms tā pārcēlās uz [[Lozanna|Lozannu]]. Kopš 1900. gada spēlēm Francijā vēl ir notikušas četras olimpiskās spēles: [[1924. gada vasaras olimpiskās spēles]] atkal notika Parīzē un trīs [[ziemas olimpiskās spēles]] ([[1924. gada ziemas olimpiskās spēles|1924]]. gadā [[Šamonī]], [[1968. gada ziemas olimpiskās spēles|1968]]. gadā [[Grenoble|Grenoblē]] un [[1992. gada ziemas olimpiskās spēles|1992]]. gadā [[Albērvila|Albērvilā]]).

[[Francijas futbola izlase|Francijas futbola]] un [[Francijas regbija izlase|regbija izlase]] ir iesauktas par ''Les Bleus'' komandu formas tērpu krāsas dēļ, kas ir Francijas trīskrāsainā karoga krāsās. Futbola izlase ir viena no visveiksmīgākajām pasaulē, it īpaši laikā ap 21. gadsimtu, ar vienu uzvaru [[FIFA Pasaules kauss|FIFA Pasaules kausā]] 1998. gadā, vienu FIFA Pasaules kausa otro vietu 2006. gadā un diviem [[Eiropas Čempionāts futbolā|Eiropas čempionāta tituliem]] [[1984. gada Eiropas čempionāts futbolā|1984]]. un [[2000. gada Eiropas čempionāts futbolā|2000. gadā]]. Stiprākā valsts futbola līga ir ''[[Ligue 1]]''. Regbijs arī ir ļoti populārs, īpaši Parīzē un Francijas dienvidrietumos. Regbija izlase ir piedalījusies visās [[Pasaules kauss regbijā|Pasaules kausa regbija]] izcīņās un piedalās gadskārtējā [[Sešu Nāciju čempionāts|Sešu Nāciju čempionātā]]. Pateicoties [[Top 14|stiprajiem vietējiem turnīriem]] Francijas regbija izlase ir uzvarējusi sešpadsmit Sešu Nāciju čempionātos, ieskaitot astoņus ''Grand Slam'' un ir aizkļuvusi līdz pusfinālam un finālam [[Pasaules kauss regbijā|Pasaules kausā regbijā]].

== Atsauces un piezīmes ==

=== Atsauces ===
{{atsauces}}

=== Piezīmes ===
{{atsauces|group=P}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} {{tīmekļa atsauce | url= https://www.cia.gov/library/publications/the-world-factbook/geos/fr.html | title= France | publisher= CIA - The World Factbook | accessdate= 2011-04-19 | archive-date= 2018-12-24 | archive-url= https://web.archive.org/web/20181224211127/https://www.cia.gov/library/publications/the-world-factbook/geos/fr.html }} {{Webarchive|url=https://web.archive.org/web/20181224211127/https://www.cia.gov/library/publications/the-world-factbook/geos/fr.html |date=2018-12-24 }}
* {{fr ikona}} {{tīmekļa atsauce | url= http://www.lonelyplanet.com/france | title= France | publisher= Lonely Planet | accessdate= 2011-04-19}}

{{Eiropa}}
{{ES valstis}}
{{NATO}}
{{G8}}
{{Francijas reģioni}}
{{Francijas aizjūras departamenti un teritorijas}}

{{autoritatīvā vadība}}

[[Kategorija:Francija| ]]