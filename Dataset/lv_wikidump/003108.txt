[[Attēls:Kalkstein.jpg|thumb|Kaļķakmens]]
'''Kaļķakmens''' ir [[karbonātiezis]], kas sastāv galvenokārt no [[kalcīts|kalcīta]]. Kaļķakmeņus iedala pēc struktūras un sastāva.
Pēc struktūras īpašībām izšķir brahiopodu, oolītu, kristāliskos, kunkuļainos un citu veidu kaļķakmeņus. Ja dažādu veidu piemaisījumi kaļķakmeņos ir vairāk nekā 50%, tad tos iedala smilšainajos, mālainajos, kramainajos, dolomitizētos un glaukonītsaturošajos kaļķakmeņos.

== Veidošanās ==
Kaļķakmeņi galvenokārt ir veidojušies seklās jūrās. Sīkāk tos iedala biogēnos (ja ir bioloģiska izcelsme), hemogēnos, pārkristalizētos, kā arī drupu jauktas izcelsmes.

Metamorfisma procesā kaļķakmeņi pārvēršas par [[marmors|marmoriem]].

== Izmantošana ==
Būvmateriālu rūpniecībā kaļķakmeni izmanto [[Cements|cementa]] un kaļķu ražošanā.
Cukura rūpniecībā kaļķakmeni izmanto biešu jēlsulas attīrīšanai. [[Ķīmiskā rūpniecība|Ķīmiskajā rūpniecībā]] kaļķakmeni izmanto [[soda]]s, [[kalcija karbīds|kalcija karbīda]] un [[minerālmēsli|minerālmēslu]] ražošanā. [[stikls|Stikla]] ražošanā kaļķakmeni izmanto kā piedevu, lai uzlabotu stikla termisko un ķīmisko izturību. Lauksaimniecībā kaļķakmeni izmanto augsnes kaļķošanai un kā piedevu lopbarībā.

== Atradnes Latvijā ==
Latvijā kaļķakmens izpētītais krājums (A kategorija) tiek lēsts uz 180 miljoniem m<sup>3</sup>,<ref name=":0">[https://www.lu.lv/fileadmin/user_upload/lu_portal/projekti/vpp/mali_latvija/berniem/8_Latvijas%20derigie%20izraktenji.pdf lu.lv. V. Segliņš. Latvijas derīgie izrakteņi]</ref> bet novērtētais (N kategorija) uz 717 miljoniem, galvenokārt tas atrodams dienvidrietumu daļā ([[Saldus novads|Saldus]] un [[Dobeles novads|Dobeles]] novados).<ref name=":0" /> 2005. gadā tā ieguve bija 0,19 miljonu m<sup>3</sup>.<ref name=":0" /> 2011.gadā tika izdota atļauja to iegūt [[Kūmu karjers|Kūmu karjerā]] Saldus novada [[Novadnieku pagasts|Novadnieku pagastā]], kur ieguve tika plānota 0,86 miljonu m<sup>3</sup> gadā.<ref>{{Tīmekļa atsauce|url=https://www.vpvb.gov.lv/lv/ietekmes-uz-vidi-novertejumu-projekti/kalkakmens-ieguve-derigo-izraktenu-atradne-kumas|title=Kaļķakmens ieguve derīgo izrakteņu atradnē “ Kūmas” {{!}} Vides pārraudzības valsts birojs|website=www.vpvb.gov.lv|access-date=2023-06-09|language=lv}}</ref>

Latvijas teritorijā ir [[Ordoviks|ordovika]], [[Silūrs|silūra]], [[Devons|devona]], [[Perms|perma]] un [[Jura (periods)|juras]] periodos radušies kaļķakmeņi, kā arī kvartāra kaļķakmeņi jeb saldūdens kaļķieži. Hronoloģiski vecākie ordovika un silūra ieži atrodas lielā dziļumā un nav pieejami praktiskai izmantošanai. Arī devona kaļķakmeņi, kuri sastopami starp dolomīta slāņiem Latvijas ziemeļaustrumos, atrodas diezgan lielā dziļumā. Juras kaļķakmeņi zināmi tikai nedaudzās vietās Latvijas dienvidrietumu daļā kā lēcveidīgas starpkārtas starp citiem iežiem.<ref name=":1">{{Tīmekļa atsauce|url=https://videscentrs.lv/|title=Latvijas Vides, ģeoloģijas un meteoroloģijas centrs|website=videscentrs.lv|access-date=2023-06-09}}{{Novecojusi saite}}</ref>

Kvartāra saldūdens kaļķieži galvenokārt atrodami nelielās teritorijās pie avotiem un citās vietās, kur zemes virspusē izplūst ar kalciju bagāti pazemes ūdeņi, vai ezeros. Saldūdens kaļķiežiem Latvijas teritorijā īpaša uzmanība veltīta pagājušā 20. gadsimta vidū, tika apzinātas vairāk kā 300 atradnes, kuru ieži lietojami galvenokārt augšņu kaļķošanai. Tomēr lielākā daļa no izpētītajām atradnēm ir ekonomiski maznozīmīgas savu nelielo krājumu dēļ.<ref name=":1" />

Lielākā praktiskā vērtība ir perma kaļķakmeņiem, kas sastopami Latvijas dienvidrietumos — [[Auce]]s, [[Saldus]] un [[Nīgrande]]s apkaimē, kā arī [[Lietuva]]s ziemeļos. Latvijā izpētītas 7 perma perioda kaļķakmens atradnes — Kūmas, Auce, Nīgrande, [[Kursīši]], [[Pampāļi]], [[Pūteļkalns]] — Zirnāji un Tīdas. Vēl divas atradnes — Cieceres un Sātiņu—Sesiles — mūslaikos jau ir iztukšotas. Detalizēti izpētītajām Kūmu un Auces atradnēm piešķirts valsts nozīmes atradņu statuss, pateicoties to lielajiem krājumiem.<ref name=":1" />

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ģeoloģija-aizmetnis}}

{{autoritatīvā vadība}}

[[Kategorija:Nogulumieži]]
[[Kategorija:Derīgie izrakteņi]]