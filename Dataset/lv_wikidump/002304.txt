{{Citas nozīmes|ķīmisko elementu|urāns|urāns}}
{{Elementa infokaste
|                 tips = aktinīds
|      kārtas skaitlis = 92
|             7. čaula = 2
|             6. čaula = 9
|             5. čaula = 21
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = U
|             atommasa = 238,02891
|   valences elektroni = [Rn]5f<sup>3</sup>6d<sup>1</sup>7s<sup>2</sup>
|       tabulas attēls = [[Attēls:U-TableImage.svg|250px]]
|               attēls = [[Attēls:HEUraniumC.jpg|190px]]&nbsp;&nbsp;&nbsp;&nbsp;[[Attēls:Pichblende.jpg|170px]] <br />Urāna paraugs un [[uranīts]] (urāna rūda)
|  oksidēšanas pakāpes = +3, +4, +5, '''+6'''
|  elektronegativitāte = 1,38
|              blīvums = 19 100
|  kušanas temperatūra = 1405,3 K (1132,2&nbsp;°C)
| viršanas temperatūra = 4404 K (4131&nbsp;°C)
|  īpatnējā pretestība = (0&nbsp;°C) 2,80{{E|-7}}
|        skaņas ātrums = (20&nbsp;°C) 3155
}}

'''Urāns''' ir [[ķīmiskais elements]] ar simbolu '''U''' un [[atomskaitlis|atomskaitli]] 92. Tas ir sudrabpelēks, [[radioaktivitāte|radioaktīvs]] un smags [[metāls]], kurš pieder [[aktinīdi|aktinīdu]] ķīmisko elementu saimei. Urāna [[atoms|atomā]] ir 92 [[protons|protoni]] un tikpat [[elektrons|elektronu]], no kuriem 6 ir [[valences elektrons|valences elektroni]]. Savukārt [[neitrons|neitronu]] skaits mainās no 141 līdz 146. Urāns ir ar vislielāko [[atommasa|atommasu]] no visiem dabiskajiem ķīmiskajiem elementiem. Urāns ir aptuveni par 70% [[blīvums|blīvāks]] nekā [[svins]]. [[Daba|Dabā]] tas ir sastopams nelielā [[koncentrācija|koncentrācijā]] (ne vairāk kā miljonā daļā) gan [[augsne|augsnē]], gan [[ieži|iežos]], gan [[ūdens|ūdenī]], kā arī dažādu [[ķīmisks savienojums|savienojumu]] veidā. Nozīmīgākie urāna pielietojumi ir saistīti ar tā [[radioaktivitāte|radioaktivitāti]].

Urānam ir vairāki [[izotopi]]. Dabā visbiežāk ir sastopams urāna-238 izotops (99,2742% no kopējā daudzuma dabā).<ref name="jlab"/> Vēl ir sastopams urāna-235 (0,7204%) un urāna-234 (0,0054%) izotopi.<ref name="jlab"/> Pārējie izotopi tiek iegūti laboratorijas apstākļos. Urāns-238 ir visai stabils un normālos apstākļos neiesaistās kodolreakcijās, bet urānu-235 lieto par [[kodoldegviela|kodoldegvielu]] un [[kodolieroči|atomieročiem]] (vēsturiski). Parasti kodolreaktoru darbināšanai ir nepieciešama kodoldegviela ar urāna-235 koncentrāciju vismaz 3-4%, specifiskiem reaktoriem (un atomieročiem) — vairāk. Izotopa U-235 satura palielināšanu sauc par urāna bagātināšanu. Šādām vajadzībām vispirms iegūst [[Urāna heksafluorīds|urāna heksafluorīdu]] (UF<sub>6</sub>), kas ir relatīvi viegli gaistoša viela. Eksistē vairākas urāna bagātināšanas metodes, taču tās visas sadala gāzveida urāna savienojumus.

Savienojumos urānam visbiežāk ir oksidēšanas pakāpes +4 un +6. [[Uranilacetāts|Uranilacetātu]] UO<sub>2</sub>(CH<sub>3</sub>COO)<sub>2</sub> lieto [[analītiskā ķīmija|analītiskajā ķīmijā]] [[nātrijs|nātrija]] pierādīšanai.

[[Urāna dioksīds]] UO<sub>2</sub> ir urāna forma, kuru visbiežāk izmanto atomreaktorā. Tieši no šī materiāla veido kodoldegvielas tabletes, ar kurām piepilda stieņus, kas savukārt tiek sakomplektēti grupās un ievietoti [[Kodolreaktors|kodolreaktorā]].<ref>{{Tīmekļa atsauce|url=http://www.world-nuclear.org/info/Nuclear-Fuel-Cycle/Conversion-Enrichment-and-Fabrication/Fuel-Fabrication/|title=Nuclear Fuel Fabrication|publisher=World Nuclear Association|access-date={{dat|2014|09|28||bez}}|archive-date={{dat|2014|10|08||bez}}|archive-url=https://web.archive.org/web/20141008171149/http://www.world-nuclear.org/info/Nuclear-Fuel-Cycle/Conversion-Enrichment-and-Fabrication/Fuel-Fabrication/}}</ref>

Urāna atklāšana tiek saistīta ar vācu ķīmiķi [[Martins Heinrihs Klaprots|Martinu Heinrihu Klaprotu]]. Viņš 1789. gadā neieguva pilnībā tīru urānu, bet gan tā dioksīdu. 1841. gadā urānu tīrā veidā pirmais ieguva franču ķīmiķis [[Eugène-Melchior Péligot|Eižens-Melhiors Peligo]]. Savukārt to, ka urāns ir [[radioaktivitāte|radioaktīvs]], 1896. gadā atklāja franču fiziķis [[Anrī Bekerels]].

== Skatīt arī ==
* [[Kodolreaktors]]

== Atsauces ==
{{commonscat|Uranium|urāns}}
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso092.html | title= Isotopes of the Element Uranium | publisher= Jefferson Lab | accessdate= 2012-02-10 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Metāli]]
[[Kategorija:Aktinīdi]]