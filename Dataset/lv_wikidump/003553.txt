[[Attēls:Yggdrasil.jpg|thumb|250px|19. gadsimta ilustrācija, kurā attēlots Igdrasils]]
'''Igdrasils''' ({{val-non|Yggdrasill}}) [[skandināvu mitoloģija|senskandināvu mitoloģijā]] ir pasaules koks — milzīgs [[osis]], kas savieno deviņas skandināvu kosmoloģijas pasaules. Igdrasila zaros atrodas [[Asgarda]], [[Alfheima]] un [[Vānaheima]]. Igdrasila stumbrs iet cauri [[Midgarda]]i, ap kuru atrodas [[Jotunheima]]. Zem tās atrodas [[Svartalfheima]]. Trīs Igdrasila saknes sniedzas līdz [[Hēla (valstība)|Hēlai]], [[Nīflheima]]i un [[Mūspelheima]]i.

Zem Asgardas saknes atrodas avots [[Urds]] (''Urðabrunnr''), pie kura mitinās trīs [[nornas]], pār kurām nav varas pat dieviem un kuras katru dienu aplaista koku. Zem Jotunheimas saknes atrodas [[Mīmirs|Mīmira]] avots (''Mímisbrunnr''), savukārt zem Hēlas saknes — [[Hvērgelmīrs]]. Igdrasila zari sniedzas debesīs, un galotnē sēž ērglis [[Vedrfjelnirs]] (''Veðrfolnír''). Nīflheimā Igdrasila saknes grauž pūķis [[Nidhjegs]] (Igdrasils vēl stāv tikai tāpēc, ka nornas laista tās saknes ar Urda ūdeni; tas stāvēs līdz [[Ragnaroks|Ragnarokam]]). Pa stumbru skraida vāvere [[Ratatoska]], kas nodod apvainojumus no ērgļa Vedrfjelnira pūķim Nidhjegam un otrādi. Igdrasila mizu ēd arī četri brieži, kas reprezentē vējus.

Ragnaroku pārdzīvo tikai divi cilvēki — [[Liva]] un [[Livtrasirs]], kas izglābjas, paslēpjoties Igdrasilā.

== Vārda etimoloģija ==

Uzskata, ka vārds "Igdrasils" nācis no ''ygg'' 'briesmīgs' un ''drasil'' 'zirgs'. ''Yggr'' varētu būt bijis [[Odins|Odina]] epitets, un Igdrasils tātad varētu nozīmēt "Odina zirgs" (šī nozīme varētu būt saistīta ar mītu, ka Odins deviņas dienas karājies Igdrasilā, lai atklātu [[rūna]]s).

[[Poētiskā Eda|Poētiskajā Edā]] Igrasils dēvēts arī par Mīmameidu (''Mímameiðr'' - 'Mīmira koks'). Iespējams, tas identisks arī ar Leradu (''Læraðr'') — koku, kura lapas un zari noliecas līdz [[Valhalla]]i un no kura barojas kaza [[Heidrūna]] (''Heiðrún'') un briedis [[Eiktirnirs]] (''Eikþyrnir''), kas dzīvo uz tās jumta. Heidrūna pēc tam ar savu medaino pienu baro [[einheriji|einherijus]] Valhallā.

{{atsauces+}}

{{Skandināvu mitoloģija2}}

{{autoritatīvā vadība}}

[[Kategorija:Pasaules uzbūve skandināvu mitoloģijā]]