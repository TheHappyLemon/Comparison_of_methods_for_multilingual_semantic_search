{{Apdzīvotas vietas infokaste
| name = Valka
| settlement_type = Novada pilsēta
| image_skyline = File:Valka Luke kirik, 2014-1.jpg
| imagesize = 
| image_caption = Valkas (Lugažu) luterāņu baznīca
| image_flag = Flag of Valka.svg
| flag_link = Valkas karogs
| image_shield = Coat of Arms of Valka.svg
| shield_link = Valkas ģerbonis
| shield_size = 70px
| pushpin_map = Latvija
| pushpin_label_position = left
| latd = 57
| latm = 46
| lats = 30
| latNS = N
| longd = 26
| longm = 00
| longs = 36
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Valkas novads]]
| subdivision_type2 = 
| subdivision_name2 = 
| established_title = Pilsētas tiesības
| established_date = kopš 1584. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|de|Walk}}
| area_footnotes = 
| area_total_km2 = 14.36
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Valka}}
| population_as_of = {{iedzsk|dat}}
| population_rank = 
| population_density_km2 = auto
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4701<br />LV-4702
| area_code = 
| website = {{URL|www.valka.lv}}
| footnotes = 
}}
'''Valka''' ir pilsēta [[Vidzeme|Ziemeļvidzemē]], [[Valkas novads|Valkas novada]] administratīvais centrs [[Latvija|Latvijā]]. Ziemeļos Valka robežojas ar [[Igaunija|Igaunijas Republiku]] un savu dvīņu pilsētu [[Valga|Valgu]]. {{iedzsk|dat|dat_f=L}} Valkā bija {{iedzsk|dati|Valka|format=yes}} iedzīvotāji.<ref name="iedz skaits" />

== Etimoloģija ==
Pastāv uzskats, ka Valkas nosaukums, iespējams, saistīts ar [[latviešu valoda]]s darbības vārdiem "vilkt" un "valkāt", vai arī lietvārdu "valks", kas ir senāk lietots mitrāju teritoriju vai atsevišķu to elementu — staignāja, purva, arī strauta apzīmējums un kopumā raksturo Valkas apkārtnei raksturīgos ģeogrāfiskos apstākļus.<ref>[http://www.zudusilatvija.lv/objects/object/15515/ Zudusī Latvija - Valka] {{lv ikona}}</ref> Darbības vārds "valks" sākotnēji varējis apzīmēt laivu pārvilkšanas vietu [[aizvēsture|aizvēsturiskajos laikos]], kad laivas vai kravas no [[Gauja]]s upes baseina tika pārvilktas uz [[Pedele (upe)|Pedeles]] upi, pa kuru varēja nokļūt [[Emajegi]] upes baseinā un tālāk — uz Igaunijas ezeriem.

== Vēsture ==
{{Pamatraksts|Valkas vēsture}}
[[Viduslaiki|Viduslaikos]] Valka atradās izdevīgu satiksmes ceļu tuvumā, kas veda no [[Gauja]]s un [[Seda (upe)|Seda]]s uz [[Pedele (upe)|Pedele]]s ūdensceļu. Pirmās ziņas par Valku (tolaik Pedeli) atrodamas 1286. gada [[Rīga]]s parādu grāmatās. 1419. gadā [[Rīgas arhibīskapi (1255—1562)|Rīgas arhibīskaps]] [[Johans VI Ambundi]] panāca [[Livonijas Konfederācija]]s [[Livonijas landtāgs|landtāgu]] regulāru sasaukšanu Valkā. Pēc [[Pārdaugavas Livonijas hercogiste]]s izveides tā 1582. gadā nonāca [[Polijas—Lietuvas kopvalsts]] pārvaldē un 1584. gadā tai piešķīra pilsētas tiesības.
1627. gadā [[Poļu—zviedru karš (1600—1629)|Poļu—zviedru kara]] laikā Valku nopostīja, un tā nonāca [[Zviedru Vidzeme]]s sastāvā. Pēc [[Lielais Ziemeļu karš|Lielā Ziemeļu kara]] 1721. gadā [[Krievijas Impērija]]s pakļautībā.
1849. gadā no Valmieras uz Valku pārcēla [[Vidzemes skolotāju seminārs|Vidzemes skolotāju semināru]]. Pēc 1886. gada pilsēta izveidojās par lielu dzelzceļa līniju krustpunktu ar savienojumiem uz Rīgu, Tērbatu, Pleskavu, Pērnavu un Alūksni-Gulbeni-Pļaviņām.

1917. gada 2. decembrī Valkā [[Latviešu Pagaidu Nacionālā padome]] pieņēma [[1917. gada 2. decembra deklarācija par Latvijas autonomiju|deklarāciju par Latvijas autonomiju]], kurā tika oficiāli pasludināts, ka Latvija ir autonoma valstsvienība, kurā ietilpst [[Vidzeme]], [[Kurzeme]] un [[Latgale]]. Pēc [[Oktobra revolūcija]]s šeit tika izveidotas t.s. [[Iskolats|Iskolata Latvijas]] pārvaldes iestādes. [[Latvijas brīvības cīņas|Latvijas brīvības cīņu]] laikā, pēc [[Kauja pie Paju|Paju kaujas]] 1919. gada 31. janvārī Valku ieņēma Igaunijas karaspēks.

1920. gadā pa nelielo Varžupīti tika nosprausta [[Latvijas—Igaunijas robeža]], kā rezultātā igauņu pusē nonāca pilsētas vēsturiskais un saimnieciskais centrs, tai skaitā rātsnams, ģimnāzija, dzelzceļa stacija u.c. sabiedriski nozīmīgas ēkas, kamēr Latvijas pusē pilsētas rietumu nomale.

Pēc [[PSRS sabrukums|PSRS sabrukuma]] 1991. gadā tika atjaunota apsargājama valsts robeža starp Valku un Valgu. 2007. gadā [[Latvija]] un [[Igaunija]] pievienojās [[Šengenas līgums|Šengenas līgumam]], kā rezultātā robežkontroles un robežpārejas punkti atkal tika likvidēti un abas pilsētas faktiski kļuva par vienotu urbānu teritoriju ar divām atsevišķām pašpārvaldēm divās atsevišķās valstīs.

== Ģeogrāfija ==

Valka atrodas [[Sakalas augstiene|Sakalas augstienes]] Ērģemes paugurainē, ūdensšķirtnē apmēram 50 m vjl. Pilsētu ielejveida pazeminājumā šķērso [[Pedele]] (upes līmenis 43 m vjl.). Pa tās pieteku [[Varžupīte (Pedeles pieteka)|Varžupīti]] nosprausta robeža ar Igauniju. Valkas pilsētas teritorijā atrodas ezers — [[Zāģezers]], kas ir mākslīgi uzpludināta Pedeles gultnes daļa. Pilsētas rietumos Burgas paugurainē atrodas augstākās vietas līdz 90 m vjl. Uz dienvidiem no Valkas plešas Sedas līdzenums; netālu sākas un pa pilsētas robežu tek [[Seda (upe)|Seda]].<ref>{{Tīmekļa atsauce|url=https://www.valka.lv/lv/media/2944/download?attachment|title=Valkas novada teritorijas plānojuma (no 2017.gada)
grozījumu vides pārskats}}</ref><ref name=":0">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref>

Valka robežojas ar kaimiņpilsētu [[Valga|Valgu]] un vienlaikus — ar [[Igaunija|Igaunijas Republiku]]. Latvijas pusē to apņem [[Valkas pagasts]]. Valkas platība ir 14,36 km². Attālums līdz [[Rīga]]i — 160 km, līdz Valmierai — 50 km, līdz [[Tartu]] ([[Igaunija]]) — 90 km.
<gallery>
Attēls:Valka, Latgales iela (1).JPG|Latgales iela
Attēls:Valka, Semināra iela (3).JPG|Semināra iela
Attēls:Valka, Ausekļa iela (1).JPG|Ausekļa iela
</gallery>

== Iedzīvotāji ==
1821. gadā pilsētā bija tikai 451 iedzīvotājs, bet no šī laika tā auga nepārtraukti līdz [[Pirmais pasaules karš|Pirmajam pasaules karam]]. Īpaši strauji iedzīvotāju skaits pieauga 19. gadsimta beigās un 20. gadsimta sākumā, kad Valka kļuva par dzelzceļa mezglu. Valkas stāvoklis latviešu-igauņu etnisko telpu robežjoslā atspoguļojās tās iedzīvotāju sastāvā, un 1897. gadā no iedzīvotāju kopskaita 41% bija latvieši, 33% igauņi, 11% krievi un 10% vācieši.<ref name=":3">{{Grāmatas atsauce|title=Latvijas ģeogrāfija|last=Rutkis|first=J.|publisher=Apgāds Zemgale|year=1960}}</ref> Pirmā pasaules kara sākumā Valka bija kļuvusi par vidēji lielu pilsētu. Kara beigās tur bija apmetušies daudz bēgļu.<ref name=":0" />

Ar 1920. gada 1. jūlija lēmumu pilsētu pārdalot, tās lielākā daļa ar pilsētas centru un dzelzceļa mezglu tika piešķirta Igaunijai, bet Latvijai atstāja rietumu priekšpilsētu, kur 1920. gadā bija tikai 2964 iedzīvotāji.<ref name=":3" /> No Igaunijas daļas pārcēlās ap 2500 latviešu.<ref name=":0" /> Nelabvēlīgo apstākļu dēļ Valkas attīstība bija kavēta, kas atspoguļojās iedzīvotāju skaitā. Valsts robeža pārdalīja agrāko lauksaimniecības areālu, kas atradās pilsētas ietekmes sfērā. Latvijas pusē lauksaimniecības zeme bija ierobežota ar Burgas pauguraini uz rietumiem no pilsētas, kā arī ar purviem un mežiem. Bija mazinājusies arī dzelzceļa mezgla loma, un garš posms no Valkas-Gulbenes līnijas palika Igaunijā.<ref name=":3" />

=== Iedzīvotāju skaita dinamika ===
Esošajās robežās, līdz 1914. gadam ar [[Valga|Valgas]] pilsētu.<ref name=":3" /><ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1821|451
|1867|3545
|1881|4200
|1893|8430
|1897|10922
|1910|18500
|1914|21500
|1920|2964
|1925|3339
|1935|3268
|1943|3400
|1959|4872
|1970|7209
|1979|8023
|1989|8268
|2000|6782
|2011|5471
|2021|4510
}}

== Izglītība ==

Kā nozīmīgs izglītības centrs Valka izveidojās jau 19. — 20. gadsimta mijā. Kopumā Valkā darbojās 16 skolas: 10 dažāda tipa pamatskolas un reālskolas, 2 sieviešu ģimnāzijas, augstākā tautskola ar divgadīgiem pedagoģiskiem kursiem, 2 tirdzniecības skolas un privātā sieviešu proģimnāzija.

Starp Valkas mācību iestādēm īpaši jāizceļ latviešu un igauņu nācijām būtiskais [[Jānis Cimze|Jāņa Cimzes]] [[Vidzemes skolotāju seminārs]] (1849. — 1890. gads), kas sagatavoja pirmos izglītības darbiniekus plašu tautas masu izglītošanai un radīja priekšnoteikumus nacionālajai atmodai.

Nozīmīgs bija arī Pagasta skolu skolotāju seminārs (1871. — 1887. gads) (direktors Ādams Tērauds).

Kopš 1999. gadā pēc [[Latvijas Universitāte]]s un [[Tartu Universitāte]]s ierosinājuma Valkā tika dibināts [[Latvijas—Igaunijas institūts]], bet 2005. gadā atklāta [[Latvijas Universitāte]]s Valkas filiāle. 
Starp Valkas pilsētu un [[Latvijas Universitāte|Latvijas Universitāti]] izveidojusies veiksmīga sadarbība, realizēti vairāki projekti izglītības jomā, uzsākta Valkas Starptautiskā studiju centra (SSC) izveide.

2012. gadā Valkas pilsētā darbojās šādas izglītības iestādes: 
* Pirmsskolas izglītības iestāde "Pasaciņa"
* Speciālā pirmsskolas izglītības iestāde "Pumpuriņš"
* Kristīgā pirmsskolas izglītības iestāde "Gaismiņa"
* [[Valkas pamatskola]]
* [[Valkas ģimnāzija]]
* [[Jāņa Cimzes Valkas mūzikas skola]]
* [[Valkas mākslas skola]]
* Valkas rajona padomes bērnu un jauniešu interešu centrs
* Valkas rajona Bērnu — jaunatnes sporta skola
* [[Latvijas Universitāte]]s Valkas filiāle
* Biedrība "Latvijas—Igaunijas institūts"
* Mācību centrs "Buts"

== Sports ==
Valkā organizētā sporta pirmsākumi ir attiecināmi uz 1922. gadu, kad Valkā izveidojās pirmā sporta organizācija [[Valkas sporta biedrība]]. Šajā biedrībā ietilpa 10 sekcijas — futbola, šaha, tenisa, riteņbraukšanas, slēpošanas, makšķerēšanas, vieglatlētikas, sporta spēļu, tūrisma un galda tenisa. Valkas sporta biedrība kopumā pastāvēja 16 gadus, kad 1938. gadā, apvienojoties ar Alūksnes sporta biedrību, pievienojās [[7. Valkas aizsargu pulka sporta klubam]]. 7. Valkas aizsargu pulka sporta klubam ir divi laika posmi. no 1934. līdz 1938. gadam, kad tas bija patstāvīgs klubs, un no 1938. līdz 1940. gadam, kad tam bija pievienojusies Valkas sporta biedrība. Tad ilgu laiku Valkas sporta dzīvē bija manāms klusums, līdz 1959. gadā izveidojās [[Sporta biedrība "Vārpa"]]. "Vārpa" bija slavena ar savu sportistu labajiem sasniegumiem ne tikai rajona mēroga sacensībās, bet arī republikas mērogā. Lai arī oficiāli sporta biedrība "Vārpa" nav likvidēta, savu darbību tā pārtrauca 1999. gadā.
Valkā ir ļoti plaši pieejama sporta infrastruktūra: trīs mūsdienīgas sporta zāles, mūsdienīgs stadions (rekonstruēts 2006. gadā) ar mākslīgā seguma futbola laukumu, trenažieru zāles u.c. Tā kā Valka ir robežpilsēta ar Valgu, tad abu pilsētu iedzīvotāji var izmantot abu pilsētu sniegtos sporta infrastruktūras pakalpojumus. Pieejamā infrastruktūra ļauj valcēniešiem nodarboties ar daudziem sporta veidiem, vieglatlētiku, [[Futbols|futbolu]], šahu, [[Basketbols|basketbolu]], [[Volejbols|volejbolu]], [[Florbols|florbolu]] u.c. Visu šo sporta veidu treniņus nodrošina Valkas rajona bērnu un jaunatnes sporta skola, Valkas ģimnāzija, Futbola klubs [[FK Valka]] un Valgas sporta iestādes.

== Sadarbības partneri ==

Valkas pilsētas sadarbības pilsētas ir:
* {{flaga|Igaunija}} [[Valga]] (dvīņu pilsēta), [[Igaunija]]
* {{flaga|Somija}} [[Tornio]], [[Somija]]
* {{flaga|Zviedrija}} [[Haparanda]], [[Zviedrija]]
* {{flaga|Zviedrija}} [[Ekere]], [[Zviedrija]]
* {{flaga|Polija}} [[Aleksandrova Kujavska]], [[Polija]] 
* {{flaga|Krievija}} [[Pleskava]], [[Krievija]]

== Ievērojamas personības ==
Valkā dzimuši:
* [[Bruno Artmanis]] — arhitekts (1915-2007);
* [[Teodors Celms]] — filosofs (1893—1989);
* [[Pāvels Loskutovs]] — vieglatlēts (1969; pārstāv Igauniju);
* [[Einārs Tupurītis]] — vieglatlēts (1973);
* [[Aigars Fadejevs]] — vieglatlēts (1975).
* [[Andris Buiķis]] (1939—2022) — Latvijas matemātiķis un politiķis.
Valkā darbojušies:
* [[Jānis Cimze]] — pedagogs (1814—1881);
* [[Arturs Goba]] — publicists, dzejnieks (1932—2019).

== Atsauces ==
{{atsauces}}

== Ārējās saites ==
* [http://www.vietas.lv/index.php?p=11&id=8106 Valka portālā vietas.lv] {{lv ikona}}
* [http://www.walk.ee/ Valgas un Valkas avīze ] {{ru ikona}}
* [http://www.valka.lv Valkas pašvaldības mājaslapa] {{lv ikona}}

{{Valkas novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Valkas rajons}}
{{Valkas apriņķis}}
}}

{{autoritatīvā vadība}}

[[Kategorija:Vidzeme]]
[[Kategorija:Valka| ]]