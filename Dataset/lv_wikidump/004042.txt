{{Valsts amatpersonas infokaste
| vārds = Josifs Staļins
| vārds_orģ = იოსებ ბესარიონის ძე სტალინი
| attēls = Stalin Full Image.jpg
| mazs_att = 
| apraksts = Josifs Staļins 1937. gadā
| amats = PSKP CK ģenerālsekretārs
| term_sākums = {{dat|1922|4|3|N}}
| term_beigas = {{dat|1952|10|16|N}}
| viceprezidents = 
| vicepremjers = 
| vietnieks = 
| prezidents = 
| premjers = 
| priekštecis = 
| pēctecis = 
| amats2 = 
| term_sākums2 = 
| term_beigas2 = 
| viceprezidents2 = 
| vicepremjers2 = 
| vietnieks2 = 
| prezidents2 = 
| premjers2 = 
| priekštecis2 = 
| pēctecis2 = 
| dzim_dati = {{dat|1878|12|6}}
| dzim_vieta = {{vieta|Krievijas Impērija|Gori}} (tagad {{GEO}})
| dzīves_vieta = 
| mir_dati = {{miršanas datums un vecums|1953|3|5|1878|12|6}}
| mir_vieta = {{flaga|PSRS}} [[Kunceva]] pie [[Maskava]]s, [[KPFSR]] (tagad {{RUS}})
| apglabāts = 
| tautība = [[gruzīni|gruzīns]]
| partija = 
| dinastija = 
| tēvs = Vissarions Džugašvili
| māte = Jekaterina Džugašvili
| dzīvesb = [[Jekaterina Svanidze]] (1885—1907), [[Nadežda Alilujeva]] (1901—1932)
| bērni = [[Svetlana Alilujeva]], [[Vasilijs Staļins]], [[Jakovs Džugašvili]]
| profesija = 
| alma_mater = Tiflisas Teoloģiskais seminārs (nepabeidza, atskaitīts)
| reliģija = 
| paraksts = Signature of Joseph Stalin.png
| paraksts_izm = 
| piezīmes = 
}}
'''Josifs Džugašvili''' ({{val|ru|Иосиф Виссарионович Джугашвили}}, {{val|ka|იოსებ ჯუღაშვილი}}; dzimis {{dat|1878|12|6}}, miris {{dat|1953|3|5}}), kopš 1912. gadā lietoja pseidonīmu '''Josifs Staļins''' ({{val|ru|Иосиф Виссарионович Сталин}}, no ''сталь'' — '[[tērauds]]'), bija [[gruzīni|gruzīnu]] izcelsmes [[Padomju Savienība|padomju]] politiķis. [[PSKP CK ģenerālsekretārs]] ([[1922]]—[[1953]]), no 1920. gadu beigām faktiski valdīja kā neierobežots [[diktators]]. [[Lielais terors|Lielā terora]] laikā valstī tika ieviests Staļina [[personības kults]]. Papildus ģenerālsekretāra amatam no 1941. gada ieņēma arī PSRS Tautas Komisāru Padomes priekšsēdētāja amatu.

Staļina valdīšanas laikā tika izveidota centralizēta un militarizēta [[lielvalsts]], kas tiek uzskatīta par [[totalitārisms|totalitāras]] valsts paraugu. Vienlaikus [[Padomju Savienība|PSRS]], salīdzinoši ar [[Amerikas Savienotās Valstis|ASV]] un [[Eiropa]]s valstīm, izcēlās ar valsts iedzīvotāju zemo dzīves līmeni. Savu politisko un ekonomisko mērķu realizēšanai Staļins izmantoja plaša mēroga masu represijas un [[Gulags|Gulaga]] soda nometnēs ieslodzīto darbu kanālu, dzelzceļu un rūpnīcu būvē.

Tā kā visas ziņas par Josifu Staļinu viņa valdīšanas laikā tika stipri cenzētas un pārveidotas, ir maz ticamu avotu par Staļina patieso dzīvi un rīcības motīviem.

== Dzīvesgājums ==
Dzimis 1878. gada 6. decembrī<ref>1925. gadā Staļins lika savai sekretārei par oficiālo datumu minēt 1879. gada 21. decembri: no grāmatas Simon Sebag Montefiore. Young Stalin; Alfred A. Knopf, Publisher: New York, 2007, 23. lpp</ref> [[Gori]] kurpnieka Visariona Džugašvili ģimenē. Bērnībā saukts par "Soso", viņa divi vecākie brāļi nomira agrā bērnībā un viņš auga kā vienīgais bērns ģimenē. Tēvs strādāja apavu fabrikā [[Tbilisi|Tiflisā]], reti pavadīdams laiku ģimenē un alkohola reibumā viņš bieži sita gan savu sievu, gan dēlu, tāpēc kāds zēna bērnības draugs vēlāk rakstīja, ka Staļins izveidojās par cietu un bezsirdīgu personu, kuru neviens nekad nebija redzējis raudam. 1888. gadā Staļina tēvs pameta ģimeni un baumoja, ka viņš esot nosists kādā Tiflisas krogā.<ref name="Montefiore">Simon Sebag Montefiore. Young Stalin; Alfred A. Knopf, Publisher: New York, 2007, 22. lpp</ref>

Desmit gadu vecumā Džugašvili sāka mācīties vietējā baznīcas skolā, dziedāja korī un bija sava mūzikas skolotāja mīlulis. Savas lieliskās dziedāšanas dēļ viņu bieži nolīga dziedāt kāzās. Mācības notika [[krievu valoda|krievu valodā]], un Džugašvili bija sekmīgākais skolnieks klasē.
No skolas brīvajā laikā Džugašvili bija vadonis vienai no daudzajām Gori puišeļu bandām.<ref name="Montefiore"/>
Pateicoties mātes ietekmīgajiem draugiem, Džugašvili 1893. gada jūlijā nokārtoja iestājeksāmenus Tiflisas garīgajā seminārā. Pieradis pie brīvības, ielu kautiņiem un rāpšanās Goridžvari kalnā, zēns no Gori pēkšņi nonāca iestādē ar dzelžainu disciplīnu. Pasniedzēji visiem spēkiem centās skolniekos apslāpēt visu gruzīnisko — bija aizliegts runāt gruzīnu valodā un gruzīnu literatūra — pilnībā aizliegta.<ref name="Montefiore"/> Šajā laikā Džugašvili ar pseidonīmu "Soselo" sāka rakstīt dzeju, kas ar lieliem panākumiem tika publicēta vietējās gruzīnu avīzēs. Garīgajā seminārā Džugašvili, tāpat kā daudzi citi viņi skolas biedri, slepus lasīja aizliegto [[marksisms|marksistisko]] literatūru, tika neskaitāmas reizes pieķerts un sodīts par to. Arvien vairāk pievērsdamies marksistiskajai literatūrai, Džugašvili zaudēja interesi par studijām, līdz pameta tās pavisam, un 1899. gada maijā izslēgts par neierašanos uz eksāmeniem.<ref name="Montefiore"/> Džugašvili iestājās [[Krievijas Sociāldemokrātiskā Strādnieku partija|KSDSP]] un kļuva par profesionālu [[boļševiki|boļševiku]] partijas darbinieku, kurš nelegāli darbojās [[Aizkaukāzs|Aizkaukāza]] reģionā.

[[Attēls:Joseph Stalin 1911 mug shot.jpg|[[Krievijas slepenpolicija]]s Staļina uzskaites kartīte|thumb|250px]]
Pēc [[1905. gada revolūcija]]s Džugašvili vadīja banku aplaupīšanas partijas kases papildināšanas vajadzībām. 1909. gadā viņu arestēja un izsūtīja trimdā uz [[Sibīrija|Sibīriju]], no kurienes izbēga.
1912. gada [[Prāgas konference|Prāgas konferencē]] viņu ar segvārdu "Staļins" iekļāva Krievijas boļševiku partijas Centrālkomitejā. 1913. gadā viņu atkal arestēja un izsūtīja uz Turuhansku, tad uz Ačinsku, bet pēc [[Februāra revolūcija]]s viņš ieradās [[Petrograda|Petrogradā]].

Pirms [[Oktobra revolūcija]]s Staļins bija viens no boļševiku partijas vadošajiem darbiniekiem, tomēr nespēlēja galveno lomu bruņotās sacelšanās organizēšanā un vadīšanā, kurā lielāka nozīme bija [[Ļevs Trockis|Ļeva Trocka]] darbībai.
Staļina devums boļševiku politiskajā teorijā bija niecīgs — būdams emigrācijā [[Vīne|Vīnē]], viņš sarakstīja brošūru "Marksisms un nacionālais jautājums". Pirms sacelšanās pretēji [[Vladimirs Ļeņins|Ļeņinam]] uzskatīja, ka [[Aleksandrs Kerenskis|Kerenska]] valdība nav jāgāž.

Pēc revolūcijas uzvaras Staļinu iecēla par Nacionalitāšu lietu [[Tautas komisārs|Tautas komisāru]], un šo posteni viņš ieņēma līdz 1923. gadam. [[Krievijas pilsoņu karš|Krievijas pilsoņu kara]] laikā bija kara komisārs vairākās frontēs, arī [[Caricina]]s frontē pret kazaku atamana [[Pjotrs Krasnovs|Krasnova]] spēkiem.
1922. gada 3. aprīlī Staļinu ievēlēja par [[PSKP CK ģenerālsekretārs|VK(b)P CK ģenerālsekretāru]], un šo amatu viņš saglabāja līdz mūža beigām. Amats tolaik tika uzskatīts par ne pārāk nozīmīgu, tādu kā partijas "personāla pārvaldi", tomēr Staļina vadībā tas izveidojās par visietekmīgāko valstī.
<!--

== Ceļā uz varu ==

== Sabiedrības pārveide ==

=== Kolektivizācija ===

=== Industrializācija ===

=== Zinātne un kultūra ===

== Lielais terors ==

== Otrais pasaules karš ==

== Pēckara gadi ==
 -->

[[Attēls:Execute 346 Stalins resolution.jpg|thumb|180px|Staļina apstiprinājums nāvessodiem]] Staļina organizētajās represijās bojā gājuši apmēram 20 miljoni cilvēku. No 1929. līdz 1933. gadam pēc Staļina pavēles nogalināti 5 miljoni tā saucamo "kulaku" un citu zemnieku, kas pretojās [[kolektivizācija]]i. Staļina mākslīgi izraisītajā badā gāja bojā 3,941 miljoni ukraiņu ([[Holodomors|Holodomorā]]), 3,264 miljoni krievu un 1,258 miljoni kazahu. No 1933. līdz 1953. gadam pēc Staļina pavēles nošauti 5 miljoni militārpersonu, bet vēl 5 miljoni cilvēku miruši [[GULAG]] nometnēs, kā arī, veicot etnisko tīrīšanu, uz Sibīriju un Kazahstānu izvesti pilnīgi visi [[Krimas tatāri]], [[Volgas vācieši]] un [[čečeni]].

Staļina paraksts tikai 1937.—1938. gada [[Lielais terors|Lielā terora]] laikā bija uz vismaz 681 692 cilvēku nošaušanas pavēlēm. 1937. gadā Politbirojs atļāva nopratināšanā izmantot spīdzināšanu.
Sarkanajā armijā tika arestēti un nošauti 3 no 5 maršaliem, 13 no 15 armijas ģenerāļiem, 8 no 9 admirāļiem, 50 no 57 armijas korpusu komandieriem, 154 no 186 divīziju komandieriem, 16 no 16 armijas komisāriem, un 25 no 28 armijas korpusu komisāriem.

[[1953]]. gada 1. martā Staļina rezidencē viņu uz grīdas guļošu atrada apsardzes daļas darbinieks, taču tikai 2. martā ieradās ārsts un konstatēja ķermeņa labās puses paralīzi. 4. martā par Staļina smago stāvokli informēja sabiedrību. Nāve iestājās 5. marta 21.50 no komplikācijām, ko izraisīja asins izplūdums smadzenēs. Par Staļina nāvi paziņoja 6. marta rītā. Staļina bēres notika 9. martā, viņa zārku novietojot Ļeņina mauzolejā. Naktī uz 1961. gada 1. novembri Staļina mirstīgās atliekas iznesa no mauzoleja un apglabāja pie Kremļa sienas.

== Ģimene ==
1903. gadā Staļins aprecējās ar Jekaterinu Svanidzi — kāda gruzīnu boļševika māsu. 1907. gadā viņam piedzima dēls — Jakovs Džugašvili, tomēr 1907. gadā Jekaterina mira ar [[tuberkuloze|tuberkulozi]]. Staļins esot atzinis, ka pēc sievas nāves viņam vairs nebija nekāda žēluma pret cilvēkiem.{{nepieciešama atsauce}}

1919. gadā apprecēja sava paziņas dzelzceļnieka Sergeja Alilujeva meitu Nadeždu Alilujevu. Šis bija praktisks aprēķins, jo Alilujevu ģimene zināja daudzus Staļina bīstamākos jaunības gadu noslēpumus, un vislabākais veids, kā likt klusēt, bija kļūt par viņu radinieku. Bet, neraugoties uz ilgstošo draudzību ar šo ģimeni, Staļins nezināja, ka Nadeždas māte Olga ir garīgi slima, un ka to ir pārmantojusi arī pati Nadežda. 1932. gada 8. novembrī Nadežda, nespējot izturēt vīra nicinošo un pazemojošo attieksmi, pameta revolūcijas gadadienai veltīto banketu. Nākamajā rītā kalpone, ienākot viņas istabā, atrada to gulošu uz grīdas asins peļķē. Līdzās atrasta pistole, ko Nadeždas brālis bija atvedis viņai no Vācijas. Uzzinot par sievas pašnāvību, Staļins esot bijis apjucis un bezpalīdzīgs, pat nespējot organizēt viņas bēres.
Staļina laulībā ar Nadeždu Alilujevu dzimuši divi bērni — dēls Vasilijs un meita Svetlana. Staļina ģimenē auga arī pieņemtais (adoptētais) dēls Artjoms.

Staļina vecākais dēls Jakovs Džugašvili pēc krišanas vācu gūstā Otrā pasaules kara laikā, 1943. gadā gāja bojā [[Zaksenhauzenes koncentrācijas nometne|Zaksenhauzenes koncentrācijas nometnē]]. Staļins atteicās no Hitlera piedāvājuma apmainīt Jakovu pret ģenerālfeldmaršalu Frīdrihu fon Paulusu, kas bija saņemts gūstā Staļingradā pēc vācu 6. armijas kapitulācijas. Vidējais dēls Vasilijs bija pārmantojis mātes un vecāsmātes garīgo nelīdzsvarotību, un pārmērīgi daudz lietoja alkoholu. Pēc Staļina nāves PSRS gaisa spēku ģenerālleitnants, Vasilijs Džugašvili tika apcietināts, bet sakarā ar veselības stāvokļa strauju pasliktināšanos pēc vairākiem ieslodzījumā pavadītiem gadiem tika atbrīvots. Miris 1962. gada 19. martā. Savukārt meita Svetlana 1967. gadā uz visiem laikiem pameta [[Padomju Savienība|PSRS]]. 1970. gados apprecējusies, mainot uzvārdu, kļuvusi par Lanu Pītersu. Mirusi 2011. gada novembra vidū Anglijā.

== Skatīt arī ==
* [[Pēckara staļinisms]]
* [[Destaļinizācija]]

== Atsauces ==
{{papildu atsauces+}}
{{Atsauces}}

== Ārējās saites ==
{{Commons category|Joseph Stalin|Josifs Staļins}}
{{Enciklopēdiju ārējās saites}}
* [http://stalinism.ru/ Сталин: время, люди]

{{kastes sākums}}
{{s-amati}}
{{Amatu secība
 | virsraksts = [[PSKP CK ģenerālsekretārs]]
 | periods    = 1922—1953
 | pirms      = —
 | pēc        = [[Ņikita Hruščovs]]
}}
{{Amatu secība
 | virsraksts = [[PSRS līderi|PSRS Tautas Komisāru Padomes priekšsēdētājs]]<br /> no 1946. gada [[PSRS Ministru padome]]s priekšsēdētājs
 | periods    = 1941—1953
 | pirms      = [[Vjačeslavs Molotovs]]
 | pēc        = [[Georgijs Maļenkovs]]
}}
{{kastes beigas}}

{{Gada cilvēks (Time) 1927–1950}}
{{autoritatīvā vadība}}

{{DEFAULTSORT:Staļins, Josifs}}
[[Kategorija:1878. gadā dzimušie]]
[[Kategorija:1953. gadā mirušie]]
[[Kategorija:PSRS valdības vadītāji]]
[[Kategorija:PSKP ģenerālsekretāri]]
[[Kategorija:Padomju Savienības Varoņi]]
[[Kategorija:Sociālistiskā Darba varoņi]]
[[Kategorija:Gruzijas cilvēki]]
[[Kategorija:Otrais pasaules karš]]
[[Kategorija:Padomju Savienības maršali]]
[[Kategorija:Ar ordeni "Uzvara" apbalvotie]]
[[Kategorija:Ar Ļeņina ordeni apbalvotie]]
[[Kategorija:Ar Sarkanā Karoga ordeni apbalvotie]]
[[Kategorija:Ar Suvorova ordeni apbalvotie (PSRS)]]
[[Kategorija:Diktatori]]