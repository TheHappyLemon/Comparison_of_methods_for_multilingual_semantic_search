{{ezera infokaste
|ezers=Balhašs
|attēls=Lake Balkhash.jpg
|paraksts=Balhaša ainava
|karte=LakeBalkhash-EO.jpg
|kartes_paraksts=Balhaša satelītaina
|map = Kazahstāna
| plat_d=46 | plat_m=10 | plat_s= | plat_NS=N
| gar_d=74 | gar_m=20 | gar_s= | gar_EW=E
|vieta={{KAZ}}
|platība=18 200
|garums=605
|Vid_dziļums=5,8
|Max_dziļums=25,6
|tilpums=106
|augstums_vjl=341,4
|izteka=beznoteces
|baseins=413 000
|valstis=[[Kazahstāna]] - 85%<br />[[Ķīna]] - 15%
|salas=
|pilsētas=[[Balkaša]]
}}
'''Balhašs''' ({{val-kk|Балқаш}}, ''Balqaş'') ir liels [[ezers]] [[Kazahstāna]]s dienvidaustrumu daļā, otrs lielākais neizžūstošais [[sālsezers]] aiz [[Kaspijas jūra]]s. Daļa no liela beznoteces baseina [[Āzija]]s centrālajā daļā, kas ietver arī Kaspijas jūru un [[Arāla jūra|Arāla jūru]].

== Ģeogrāfija ==
Seno ķīniešu rakstītajos avotos Balhašs minēts jau 103. gadā p.m.ē., ķīnieši ezeru dēvēja Pu-Ku jeb Bu-Ku. Ezers bija [[Ķīna]]s teritorija, tās ziemeļrietumu robeža līdz [[1864]]. gadam, kad ezers tika pievienots [[Krievijas impērija]]i. Ķīna uzskata šo darījumu par netaisnīgu. Pēc [[Padomju Savienība|PSRS]] sabrukuma kopš [[1991]]. gada ezers atrodas [[Kazahstāna]]s teritorijā.

Mūsdienās, līdzīgi Arāla jūrai, Balhašs izžūst, jo ūdens no tajā ietekošajām upēm tiek novirzīts sauso Centrālāzijas augšņu apūdeņošanai. Ezera rietumu daļā ir [[saldūdens]] (nedaudz iesāļš), duļķaināks, savukārt austrumu daļā — [[sālsūdens]], šī daļa ir ievērojami dzidrāka, skaistā zilā krāsā. Abas daļas gandrīz pārdala Sariesikas [[pussala]]. Šaurums starp abām ezera daļām saucas [[Uzinarals]]. Galvenā ieteka ir [[Ili]] upe.<ref>{{Tīmekļa atsauce |url=http://www.ilec.or.jp/database/asi/asi-54.html |title=World Lakes Database - Lake Balkhash. International Lake Environment Committee Foundation. |access-date={{dat|2011|07|16||bez}} |archiveurl=https://web.archive.org/web/20110716085418/http://www.ilec.or.jp/database/asi/asi-54.html |archivedate={{dat|2011|07|16||bez}} }} {{Webarchive|url=https://web.archive.org/web/20110716085418/http://www.ilec.or.jp/database/asi/asi-54.html |date={{dat|2011|07|16||bez}} }}</ref>

Ezera ziemeļu piekraste ir stāva, kalnaina, savukārt dienvidu krasts — zems, smilšains, ar blīvām niedru audzēm. Ezerā maz [[sala|salu]], no kurām lielākās ir Basarala un Tasarala. Klimats bieži vējains, ezerā lieli viļņi. Balhašs parasti aizsalst novembra beigās un ledus iet aprīļa vidū.

Ezera [[fauna]] ir samērā bagāta. Ezerā dzīvo 36 sugu zivis, no kurām 5 sugas ir [[endēmisms|endēmas]] — dzīvo tikai Balhašā.<ref>{{Tīmekļa atsauce |url=http://www.iucn.org/themes/wani/eatlas/html/as4.html |title=Water Resources eAtlas - Watersheds of the World. AS03 Lake Balkhash |access-date={{dat|2006|12|04||bez}} |archive-date={{dat|2007|04|23||bez}} |archive-url=https://archive.today/20070423153027/http://www.iucn.org/themes/wani/eatlas/html/as4.html }} {{Webarchive|url=https://archive.today/20070423153027/http://www.iucn.org/themes/wani/eatlas/html/as4.html |date={{dat|2007|04|23||bez}} }}</ref>

Gan paša Balhaša ūdens, gan arī Ili upes ūdens ir ļoti nozīmīgi Kazahstānas ekonomikā. Uz [[Ili]] uzcelta [[hidroelektrostacija]], tās ūdens tiek izmantots [[irigācija]]i un rūpniecībai. Savukārt Balhašā notiek zveja. Pieaugot iedzīvotāju skaitam Balhaša baseina Ķīnas daļā, paredzams, ka pieaugs nesaskaņas starp abām valstīm par ezerā ietekošo upju ūdens izmantošanu. Ezerā notiek kuģu satiksme.

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20061018023138/http://www.grid.unep.ch/activities/sustainable/balkhash/index.php Apvienoto Nāciju Vides programma, aktivitātes saistībā ar Balhašu]

== Skatīt arī ==
* [[Pasaules lielāko ezeru saraksts]]

{{autoritatīvā vadība}}

[[Kategorija:Izzūdošie ezeri]]
[[Kategorija:Kazahstānas ezeri]]
[[Kategorija:Sālsezeri]]
[[Kategorija:Beznoteces ezeri]]