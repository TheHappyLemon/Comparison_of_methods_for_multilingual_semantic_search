{{BioTakso infokaste
|        attēls = Stork (Palic, Serbia).jpg
| att_nosaukums = 
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|     apakštips = Vertebrata
|  apakštips_lv = Mugurkaulnieki
|         klase = Aves
|      klase_lv = Putni
|         kārta = Ciconiiformes
|      kārta_lv = Stārķveidīgie
|        dzimta = Ciconiidae
|     dzimta_lv = Stārķu dzimta
|         ģints = Ciconia
|      ģints_lv = Stārķi
|          suga = Ciconia ciconia
|       suga_lv = Baltais stārķis
|      binomial = Ciconia ciconia <small>([[Kārlis Linnejs|Linnaeus]], 1758)</small>
|   kategorijas = nē
|     izplatība = [[Attēls:WhiteStorkMap.svg|center|240px]]<br />{{legend|green|Sastopams ligzdošanas sezonā}}{{legend|#0070BB|Sastopams ziemošanas sezonā}}
}}
'''Baltais stārķis''' jeb vienkārši '''stārķis''', arī '''svētelis''' (''Ciconia ciconia'') ir liela auguma [[stārķu dzimta]]s (''Ciconiidae'') [[putns]]. Izdala divas pasugas.<ref name=world>[https://www.worldbirdnames.org/bow/storks/ World Bird List: Storks, ibis, herons, 2020]</ref>

Stārķu blīvums liecina par [[daba]]s vides veselību un bagātību. Tur, kur vide ir noplicināta, piemēram, daudzās [[Rietumeiropa]]s zemēs, baltie stārķi kā ligzdotāji ir daļēji vai pilnīgi izzuduši.<ref>{{Tīmekļa atsauce |url=http://news.frut.lv/lv/scitech/science/54592 |title=Dānijā izmiruši baltie stārķi |access-date={{dat|2009|08|19||bez}} |archiveurl=https://web.archive.org/web/20110720193143/http://news.frut.lv/lv/scitech/science/54592 |archivedate={{dat|2011|07|20||bez}} }} {{Webarchive|url=https://web.archive.org/web/20110720193143/http://news.frut.lv/lv/scitech/science/54592 |date={{dat|2011|07|20||bez}} }}</ref> Baltie stārķi ir gājputni. Tie ligzdo visā [[Eiropa|Eiropā]], ir bieži sastopami putni [[Latvija|Latvijā]], [[Polija|Polijā]] un [[Lietuva|Lietuvā]]. Polijā dzīvo aptuveni 52 tūkstoši, Lietuvā un Latvijā ap 10 tūkstoši stārķu pāri.<ref name="la"/> Tā ligzdošanas ziemeļu robeža ir [[Igaunija]]s ziemeļi. Tas perē arī [[Āzija|Āzijā]] līdz [[Kazahstāna]]s dienvidaustrumiem un [[Āfrika]]s ziemeļrietumos. [[Ziema|Ziemu]] baltais stārķis galvenokārt pavada [[Āfrika]]s [[tropi|tropu]] daļā, bet tas migrē līdz pat [[Dienvidāfrika]]s dienvidiem, un ir sastopams arī [[Indija|Indijā]]. Tikai [[Spānija]]s dienvidrietumos, [[Vidusāzija]]s rietumos un Āfrikas dienvidos ligzdojošie stārķi paliek ziemot mītnes zemēs.<ref name="mi"/> Baltais stārķis ir [[Lietuva]]s [[Nacionālo dzīvnieku uzskaitījums|nacionālais putns]].

== Latvijā ==
Latvijā ligzdojošie 10 600 stārķu pāri<ref name="la"/> kopā veido ap 5 % no visas [[pasaule]]s baltajiem stārķiem. Ligzdu izvietojuma blīvums ir viens no augstākajiem Eiropā — līdz pat 65 ligzdām uz katriem 100 km² [[lauksaimniecība]]s zemju.<ref name="la">{{Tīmekļa atsauce |url=http://www.lob.lv/lv/g_putns/2004.php |title=Latvijas Ornitoloģijas biedrība. Gada putns |access-date={{dat|2009|08|19||bez}} |archiveurl=https://web.archive.org/web/20080303021452/http://www.lob.lv/lv/g_putns/2004.php |archivedate={{dat|2008|03|03||bez}} }} {{Webarchive|url=https://web.archive.org/web/20080303021452/http://www.lob.lv/lv/g_putns/2004.php |date={{dat|2008|03|03||bez}} }}</ref>

Baltie stārķi Latvijā ienākuši samērā nesen, kad izcērtot mežus, radās piemērotas vietas to ligzdošanai. 18. gadsimtā tie bijuši sastopami tikai Kurzemē un izplatības ziemeļu robeža bija Daugava. Kopš 19. gadsimta vidus tie ligzdo visā Latvijas teritorijā.<ref>[http://www.lob.lv/download/starku_brosura.pdf Stārķu brošūra] {{Webarchive|url=https://web.archive.org/web/20120803142841/http://www.lob.lv/download/starku_brosura.pdf |date={{dat|2012|08|03||bez}} }} Latvijas Ornitoloģijas biedrība</ref>

== Izskats ==
[[Attēls:Bristol.zoo.white.stork.head.arp.jpg|thumb|left|220px|Baltā stārķa portrets]]
[[Attēls:WhiteStorkGaulsh02.jpg|thumb|220px|left|Baltais stārķis lidojumā]]
Baltais stārķis ir liels putns. Tas ir 100—125 [[Centimetrs|cm]] augsts, [[spārnu plētums]] 155—200 cm, svars 2,3—4,5 [[Kilograms|kg]]. Tā spalvas pamatā ir [[Baltā krāsa|baltas]], ar [[melns|melnām]] spārnu lidspalvām. Stārķim ir [[sarkans]], garš [[knābis]] un [[kājas]]. Kamēr baltais stārķis nav pieaudzis, knābis un kājas ir melni. Lidojumā tā [[kakls]] ir izstiepts taisni uz priekšu, gaita uz zemes ir lēna un apdomīga.

== Ieradumi ==
Galvenokārt baltie stārķi ir mitru un atklātu [[biotops|biotopu]] iemītnieki, kas apdzīvo [[zemiene]]s, kaut gan [[Armēnija|Armēnijā]] un [[Maroka|Marokā]] to ligzdas atrastas pat 2500 m augstumā [[virs jūras līmeņa]].<ref name="mi">[http://latvijas.daba.lv/aizsardziba/augi_dzivnieki/putni.shtml Putni]</ref> Stārķi ligzdas visbiežāk iekārto uz [[koks|koku]] galotnēm un ēku jumtiem, tāpat izmanto arī cilvēku apzināti vai nejauši veidotus ligzdu pamatus. Ļoti retos gadījumos ligzdo klajumos mežā. Ligzdot cenšas atgriezties iepriekšējā vietā un daudzus gadus izmanto vienu un to pašu ligzdu. Dējumā ir 1—6 netīri baltas [[ola]]s, kuras sāk perēt uzreiz pēc izdēšanas, tādēļ stārķēni neizšķiļas vienlaicīgi. Inkubācijas periods ilgst 33—34 dienas.<ref name=lat>[http://www.latvijasdaba.lv/putni/ciconia-ciconia-l/ Latvijas Daba: Baltais stārķis]</ref> Mazuļi ir ligzdguļi un lidot sāk aptuveni divu mēnešu vecumā. Gadā viens perējums. Nelabvēlīgos apstākļos mazākos un vājākos mazuļus vecāki var izmest no ligzdas, retos gadījumos — apēst.<ref name=lat/>

Pirms aizlidošanas baltie stārķi lasās baros un kopīgi barojas. Stārķi ir gandrīz mēmi putni, izņemot brīdi, kad pieaugušie putni atgriežas ligzdā vai nakšņošanas vietā, tad tie parasti klabina knābi, paziņojot par savu ierašanos (no šī arī viens no sugas latviskajiem nosaukumiem: '''klabata'''). Dienu pirms aizlidošanas uz siltajām zemēm stārķu māte ligzdā dejo atvadu deju, kaut ko līdzīgu dzērvju [[deja]]i — gan paceļot [[kājas]], gan palecoties, gan pāris [[metrs|metrus]] paceļoties spārnos.<ref>{{Tīmekļa atsauce |url=http://www.lob.lv/lv/Putni_daba/16.4/laijere.php |title=Latvijas Ornitoloģijas biedrība |access-date={{dat|2009|08|19||bez}} |archiveurl=https://web.archive.org/web/20110722163404/http://www.lob.lv/lv/Putni_daba/16.4/laijere.php |archivedate={{dat|2011|07|22||bez}} }} {{Webarchive|url=https://web.archive.org/web/20110722163404/http://www.lob.lv/lv/Putni_daba/16.4/laijere.php |date={{dat|2011|07|22||bez}} }}</ref><!--

Ūdens āderu rīkstnieki apgalvo, ka stārķi savas [[ligzda]]s taisa [[ūdens]] [[ādere|āderu]] krustpunktos,<ref>[http://www.kasjauns.lv/lv/zinas/97637/rikstnieks-negativais-starojums-ir-mums-visapkart Rīkstnieks: negatīvais starojums ir mums visapkārt]</ref><ref>{{Tīmekļa atsauce |url=http://www.ludzaszeme.lv/news/ko-mums-rada-rikstite |title=Ko mums rāda rīkstīte |access-date={{dat|2013|08|02||bez}} |archiveurl=https://web.archive.org/web/20160304201624/http://www.ludzaszeme.lv/news/ko-mums-rada-rikstite |archivedate={{dat|2016|03|04||bez}} }}</ref><ref>[http://www.apollo.lv/zinas/redzet-acim-neredzamo/346045 Redzēt acīm neredzamo]{{Novecojusi saite}}</ref> tomēr līdz šim nav novērots neviens gadījums, kad stārķu ligzdā būtu iespēris [[zibens]]. Jau izsenis tiek uzskatīts, ka, ja stārķis ierīkojis ligzdu uz mājas jumta, tajā nekad nesper zibens.<ref>{{Tīmekļa atsauce |url=http://www.saulesjosta.lv/modules.php?op=modload&name=News&file=article&sid=158&mode=thread&order=0&thold=0 |title=Rīkstniecība latviešu tautas ticējumos |access-date={{dat|2010|10|12||bez}} |archiveurl=https://web.archive.org/web/20101128191258/http://saulesjosta.lv/modules.php?op=modload&name=News&file=article&sid=158&mode=thread&order=0&thold=0 |archivedate={{dat|2010|11|28||bez}} }}</ref> -->

Barību tie meklē mitrās [[pļava|pļavās]], tīrumos, [[ūdens|ūdeņu]] malās. Tie pārtiek no [[kukaiņi]]em un to [[kāpuri]]em, [[tārpi]]em, [[zivis|zivīm]], [[grauzēji]]em, [[abinieki]]em, [[rāpuļi]]em un citu putnu mazuļiem. Dažkārt ēd arī [[maita|maitu]].<ref name="mi"/>

== Migrācija ==
[[Attēls:Cigogne blanche MHNT.jpg|thumb|180px|Baltā stārķa ola]]
Garajos migrēšanas pārlidojumos baltais stārķis orientējas pēc karstā [[gaiss|gaisa]] masām, kas atrodas virs [[sauszeme]]s. Īsākais ceļs uz Āfriku tiem būtu tieši pāri [[Vidusjūra]]i, bet stārķi cenšas nepamest sauszemi. Iespējas tikt uz Āfriku kļūst ļoti ierobežotas, uz austrumiem stiepjas [[Arābijas pussala]]s [[tuksnesis]], kur [[ūdens]] un pārtikas resursi ir ļoti ierobežoti, bet rietumos [[Atlantijas okeāns]]. Stārķi izmanto 2 šaurus koridorus: austrumos [[Bosfora šaurums|Bosfora šaurumu]] [[Turcija|Turcijā]] un rietumos [[Gibraltāra šaurums|Gibraltāra šaurumu]]. Lai taupītu lidojumā enerģiju, stārķi ne tikai orientējas, bet arī izmanto lidošanai karstā gaisa masas.<ref>Alexander, R. Mcneill (1992). Exploring Biomechanics, Animals in Motion. New York: Scientific American Library. {{ISBN|0-7167-5035-X}}</ref>

== Sistemātika ==
Baltajam stārķim ir divas pasugas:<ref name=world/>
* Parastais baltais stārķis (''Ciconia ciconia ciconia'') — [[Eiropa]], [[Āfrika]]s ziemeļrietumi, [[Āzija]]s rietumi, ziemo Āfrikā;
* Āzijas baltais stārķis (''Ciconia ciconia asiatica'') — [[Āzija]]s centrālā daļa, ziemo [[Indija|Indijā]].

Kādreiz uzskatīja, ka [[melnknābja stārķis]] (''Ciconia boyciana'') ir baltā stārķa pasuga, tomēr mūsdienās tas ir izdalīts kā atsevišķa [[suga]].

== Interesanti fakti ==
* Latvijā lielākā un Eiropā vistālāk uz ziemeļiem esošā balto stārķu kolonija atrodas [[Matīšu pagasts|Matīšu pagastā]], lapegļu alejā Valmieras — Mazsalacas šosejas malā. Tajā ir apmēram 30 stārķu ligzdas.<ref>[http://visit.valmiera.lv/categories-lv/interesantas-vietas/valmieras-apkartne/burtnieki/balto-starku-kolonija Valmieras tūrisma mājaslapa]{{Novecojusi saite}}</ref>
* [[Staicele]]s pilsētas simbols ir stārķa ligzda "Profesora nams", kurā katru gadu ligzdo stārķi. Kopš 1992. gadā Staicele kļuva par pilsētu, tās ģerbonī attēlots baltais stārķis.<ref>{{Tīmekļa atsauce |url=http://www.staicelesnovads.lv/2007_2012/turisms/profesora_ligzda.php |title=Staicele. Tūrisma objekti |access-date={{dat|2014|05|12||bez}} |archiveurl=https://web.archive.org/web/20151030053113/http://www.staicelesnovads.lv/2007_2012/turisms/profesora_ligzda.php |archivedate={{dat|2015|10|30||bez}} }}</ref>
* 2001. gadā Staicelē tika nodibināta starptautiska organizācija, kas apvieno Eiropas pilsētas, kuru ģerboņos attēlots stārķis (arī [[melnais stārķis]]) — '''Eiropas stārķu pilsētu organizācija'''. Tajā apvienotas 11 pilsētas un ciemi — Staicele un [[Demenes pagasts|Demene]] no Latvijas, [[Buska]] no [[Ukraina]]s, Komarovce no [[Slovākija]]s, Luka pie Jihlavas no [[Čehija]]s, Storkova no [[Vācija]]s, [[Stoļina]] no [[Baltkrievija]]s, Kongaza no [[Moldova]]s, [[Ramīgala]], Taujēni un Neveroņi (melnais stārķis) no [[Lietuva]]s.<ref>{{Tīmekļa atsauce |url=http://www.staicelesnovads.lv/2007_2012/esco/ |title=Eiropas stārķu pilsētu organizācija |access-date={{dat|2014|05|12||bez}} |archiveurl=https://web.archive.org/web/20160305051049/http://www.staicelesnovads.lv/2007_2012/esco/ |archivedate={{dat|2016|03|05||bez}} }}</ref>

<center><gallery widths="150px" heights="100px" perrow="4">
Attēls:Staicele gerb.png|[[Staiceles ģerbonis]]
Attēls:Буськ герб.png|Buskas ģerbonis
File:Storkow (Mark) - Wappen.png|Storkovas ģerbonis
File:LIT Remigoła COA.png|Ramīgalas ģerbonis
</gallery></center>

== Skatīt arī ==
* [[Melnais stārķis]]

== Atsauces ==
{{Atsauces}}

== Ārējās saites ==
* [https://web.archive.org/web/20090826170453/http://www.ornitofaunistika.com/lvp/lvp_ciccic.htm Baltais stārķis Latvijā]
* [http://www.putnubildes.lv/main.php?g2_itemId=175 Baltā stārķa foto]
* [https://web.archive.org/web/20110720192648/http://www.saimnieks.lv/Atputa/1248 Lattelecom un baltais stārķis]
* [http://www.la.lv/sis-gads-starku-populacijai-veiksmigakais-pedejo-25-30-gadu-laika/ Šis gads Latvijas stārķiem ir bijis veiksmīgākais pēdējo 25 un 30 gadu laikā]

{{autoritatīvā vadība}}

[[Kategorija:Stārķveidīgie]]
[[Kategorija:Latvijas putni]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]