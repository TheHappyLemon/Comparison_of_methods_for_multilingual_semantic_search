{{papildu atsauces+}}
{{POV}}
[[Attēls:Gutenberg Bible.jpg|thumbnail|260px|right|[[Gūtenberga bībele]]]]
'''Bībele''' ({{val|hbo|תנ״ך}}, ''tanakh'', {{val|el|ἡ Βίβλος}}, ''hē biblos'' — ‘grāmata’) ir nosaukums, kuru lieto [[jūdaisms|jūdaistu]], [[kristietība|kristiešu]] un dažu mazāk izplatītu reliģiju (piemēram, [[Samarieši|samariešu]] un [[rastafari]]) [[svētie raksti|svēto tekstu]] apzīmēšanai.

Jūdu un kristiešu teksti (kristiešu tradīcijā — "Svētie Raksti") ir dažādu reliģisko tekstu jeb grāmatu apkopojums. Gan jūdi, gan kristieši par svētiem uzskata tos tekstus, kurus attiecīgā reliģija vai konfesija atzīst par [[Dievs|Dieva]] iedvesmotiem. Šo tekstu autorība tiek piedēvēta vienlaikus Dievam un cilvēkiem — cilvēks, ļaujoties Dieva iedvesmai, sev raksturīgā stilā ir rakstiski fiksējis vai diktējis pierakstītājam saturu, ko pats atzinis par patiesu Dieva atklāsmi, kopā ar to notikumu aprakstu, kas veidojuši šo atklāsmi. Laika gaitā ticīgo kopiena sadarbībā ar garīdzniekiem un teologiem vēlreiz izvērtējusi šīs atklāsmes autentiskumu un atzinusi to par Dieva iedvesmotu tekstu. Daļa senāko Vecās Derības tekstu ir gadsimtiem ilgi pastāvējuši tautā un no paaudzes paaudzē nodoti tikai mutvārdos, dziesmu un lūgšanu veidā (piemēram, "Psalmi"), līdz tikuši pierakstīti un arī tulkoti.

Jūdu Bībele tiek saukta par Tanahu (pēc tās trīs daļu nosaukumu pirmajiem burtiem: ''Torah'' — "Mācība", ''Nevi'im'' — "Pravieši", ''Ketuvim'' — "Raksti"), un tā ietver 24 grāmatas.

Kristiešu Bībelē ir ietverta [[Vecā Derība]] (grāmatas par jūdu tautas dzīvi un attiecībām ar [[Dievs|Dievu]] pirms [[Jēzus Kristus|Kristus]] dzimšanas) un [[Jaunā Derība|Jauno Derību]] (grāmatas, kuras stāsta par Jēzus Kristus dzīvi, kā arī dažas [[apustuļi|apustuļu]] vēstules un [[Jāņa atklāsmes grāmata]]).

Bībele ir visizplatītākā grāmata pasaulē. Abas Bībeles daļas ir iztulkotas vairāk nekā 2100 valodās, kas ir vairāk nekā jebkura cita grāmata. Uzskata, ka kopš 1815. gada ir pārdoti un izplatīti bez maksas vairāk nekā 5 miljardi Bībeles kopiju un atsevišķu Bībeles daļu eksemplāru.

Tādēļ, ka kristietības paustajām idejām ir bijusi vadoša loma uz [[Eiropa]]s sabiedrību kopš vēlīnās [[Roma]]s laikmeta līdz [[Apgaismības laikmets|Apgaismības laikmetam]], Bībele ir ietekmējusi ne tikai reliģiju, bet arī valodu, likumus un Eiropas civilizācijas domāšanu. Apgaismības laikmets un zinātnes revolūcija Eiropā un [[Amerika|Amerikā]] radīja skeptisku attieksmi pret Bībeles dievišķo izcelsmi un vēsturisko precizitāti. Tomēr Bībele ir spēcīgs vēstures dokuments, daļu no kuras pamato materiālie (piemēram, [[arheoloģija|arheoloģiskie]]) un nemateriālie (piemēram, vēsturisko dokumentu uzticamības izvērtēšanas kritēriji) pierādījumi.{{nepieciešama atsauce}}

== Nosaukums ==
Vārds "Bībele" pašos Svētajos Rakstos nav sastopams un pirmoreiz to pielietoja kā svēto grāmatu apkopojuma apzīmējums austrumos IV gadsimtā [[Joans Hrizostoms|Jānis Zeltamute]] un [[Epifānijs no Kipra]]s.

Ebreji savas sakrālās grāmatas apzīmēja ar nosaukumiem: "Raksti", "Svētie Raksti", "Derība", "Derības grāmatas", "Likums un Pravieši". Kristieši Jaunās Derības grāmatas apzīmēja ar nosaukumiem "Evaņģēlijs" un "Apustulis".{{fact}}

== Bībeles kanons ==
Svēto rakstu kanoni, t.i. Dieva iedvesmoto un pilnībā uzticamo Rakstu kopums ir gadsimtu gaitā un dažādās ticīgo grupās ir mainījies daudzkārt, sākot jau ar dažādām jūdaisma skolām un turpinot ar dažādiem kristietības un citu reliģiju novirzieniem. Pašā Bībelē nav uzskaitītas tajā iekļaujamās grāmatas, jo "Svētie Raksti" tika gadsimtu gaitā pastāvīgi papildināti, un ticīgie visos laikos ir izmantojuši dažādus tekstu krājumus, daļu no tiem atzīstot par uzticamiem, bet citus noraidot. [[Romas Katoļu baznīca|Katoliskajā Baznīcā]] Vecās un Jaunās Derības sarakstu oficiāli apstiprināja [[Tridentes koncils|Tridentes koncilā]] 1545.-1563. gados [[Trento]], atbildot uz [[Reformācija|reformāciju]], kura apšaubīja dažu iepriekš apritē esošu un atzītu Bībeles grāmatu iedvesmotību. Vecās Derības grāmatas, kuras ir iekļautas katoļu un Austrumu kanonā, sauc par deiterokanoniskajām grāmatām. Katoļu Bībelē ir 46 Vecās Derības grāmatas, bet protestantu kanonā ir tikai 39. Pareizticīgo konfesijās nav vienota autoritatīva kanona.

Attiecībā uz Jauno Derību kristīgajām konfesijām ir vienprātība — tā sastāv no 27 grāmatām: četri kanoniskie evaņģēliji, "Apustuļu darbi", 21 apustuļu vēstule un "Atklāsmes grāmata", lai gan vēsturiski ir bijis daudz strīdu par to, kuras no grāmatām atzīt par Dieva iedvesmotām.

Protestantismā Bībeles kanonam ir būtiska nozīme, jo ticība ir pamatota uz ''Sola Scriptura'' principu, kas nosaka, ka ticībai pilnībā jāpamatojas tikai uz Bībeli. Tādēļ ir izšķiroši, kuras grāmatas ir un kuras nav iekļautas Bībelē. Savukārt Katoliskajā Baznīcā un Austrumu Baznīcas patriarhātos, kuru ticība pamatojas ne tikai uz Bībeli, bet arī uz kristīgo Tradīciju un Baznīcas mācību jeb Maģistēriju, Bībeles kanonam nav izšķirošas nozīmes.

== Bībeles grāmatas ==
Bībeles grāmatas sastāv no Vecās un Jaunās Derības grāmatām. Kristiešu Bībeles grāmatu skaits variējas no protestantu kanona (66 grāmatas) līdz Etiopijas ortodoksās baznīcas kanonam (81 grāmata).

=== Vecā Derība ===
Pamatraksts: '''''[[Vecā Derība]]'''''

Vecā Derība sastāv no ebreju Bībeles grāmatām ([[Tanahs]]) un papildus grāmatām, kuru skaits dažādās kristīgajās baznīcās ir atšķirīgs. [[Krievu Pareizticīgā baznīca|Krievijas Pareizticīgajā Baznīcā]] tās tiek sauktas par nekanoniskajām, grieķu pareizticīgajās baznīcās (Konstantinopoles, Aleksandrijas, Antiohijas, Jeruzalemes, Grieķijas, Kipras) — "anaginoskomena" ([[Grieķu valoda|grieķu]]: ἀναγιγνωσκόμενα, tas ir "ieteicamas lasīšanai"), katolicismā tās tiek sauktas par otrajām kanoniskajām. Protestantismā tās tiek sauktas par [[apokrifi]]em un vai nu vispār netiek iekļautas Bībelē, vai tiek pievienotas kā pielikums.

Dažādās tradīcijās pastāv atšķirīgs Bībeles grāmatu izkārtojums. Ebreju Bībele ([[Tanahs]]) ietver 24 grāmatas: 5 Toras grāmatas ("Mācība" vai "Likums", vai "Piecas grāmatas"), kas sevī ietver Radīšanas, Izceļošanas, Levitu, Skaitļu un Atkārtoto likumu grāmatu; 8 praviešu grāmatas (''Nevi'im'' — "Pravieši") un 11 pārējo rakstu grāmatas (''Ketuvim'' — "Raksti"). Tanahā praviešu grāmatas atrodas pirms "Rakstiem" un ietver "agro praviešu" grāmatas: Jozuas, Soģu, 1. un 2. Samuēla un 1. un 2. Ķēniņu, kuras kristiešu tradīcijā tiek uzskatītas par vēsturiskajām, kopā ar Laiku grāmatām. Turklāt, jūdu tradīcijā Daniēla grāmata tiek uzskatīta nevis par pravietojumu grāmatu, bet par Rakstu daļu.

== Bībeles tulkojumi ==
[[Attēls:Tas Jaunais Testaments 1685.jpg|thumb|200px|Jaunā Derība ("Tas Jaunais Testaments") latviski ([[Gliks]], 1685).]]
[[Attēls:Tā Svētā Grāmata 1689.jpg|thumb|200px|Vecā un Jaunā Derība ("Tā Svētā Grāmata") latviski (Gliks, 1689).]]
[[Vecā Derība]] tika sarakstīta [[ivrits|ivritā]] (dažas tās daļas [[aramiešu valoda|aramiešu valodā]]). Jaunās Derības raksti tika sarakstīti 1. gadsimta otrā pusē, sākotnēji [[grieķu valoda]]s ''[[koine]]'' variantā (Mateja evaņģēlijs, iespējams, tika vispirms sarakstīts [[Aramiešu valoda|aramiešu valodā]] un vēlāk pārtulkots uz grieķu valodu).

Senākais Vecās Derības tulkojums [[grieķu valoda|grieķu valodā]] ir pazīstams kā [[Septuaginta]].
[[Tora]] (Vecās Derības pirmās piecas grāmatas) tika iztulkotas 3. gadsimta p.m.ē. vidū, savukārt pārējo grāmatu tulkošana tika pabeigta 2. gadsimtā p.m.ē.

Senākie Bībeles tulkojumi [[latīņu valoda|latīņu valodā]] pazīstami ar nosaukumu ''Vetus Latina''. 4. gadsimta beigās — 5. gadsimta sākumā tika veikts jauns tulkojums, kas pazīstams kā [[Vulgāta]]. Sākot ar 7. gadsimtu tas kļuva par populārāko Bībeles latīnisko variantu.

1961. gadā [[Jehovas liecinieki]] (''Watch Tower Bible and Tract Society'') izdeva Bībeles tulkojumu ar nosaukumu "Jaunās pasaules tulkojums" (New World Translation of the Holy Scriptures).

=== Tulkojumi latviešu valodā ===
Latviešu valodā visu Bībeli pirmoreiz iztulkoja [[Ernsts Gliks]], [[Alūksne]]s luterāņu draudzes mācītājs, 1685. gadā. Šis tulkojums publicēts daudz reižu, vairākkārt rediģēts. Par pēdējo šā tulkojuma redakciju var uzskatīt 1965. gada Londonas tulkojumu (tulkojums tika iesākts jau Latvijā 1931. gadā), tā galvenais valodas redaktors bija profesors [[Ernests Blese]]. Šis tulkojums pēc Latvijas neatkarības atgūšanas publicēts arī Latvijā 1997. gadā. Šajā izdevumā vairs netiek lietoti pirmskara un trimdas latviešu sabiedrībā ierastie "ch" un "ŗ".

1995. gadā Latvijas Bībeles biedrība uzsāka darbu pie jauna Bībeles tulkojuma. 1999. gadā tika izdoti Evaņģēliji un Apustuļu darbi, 2001. gadā — Vēstules un Jāņa atklāsmes grāmata, 2007. gadā — visa Jaunā Derība. Izdevniecība "Zinātne" izdevusi vairākas Vecās Derības grāmatas atsevišķos izdevumos. 2005. gadā LBB izdevusi Deiterokanoniskās grāmatas, ko daļa kristīgo konfesiju atzīst par autoritatīviem tekstiem. {{dat|2012}} izdots pabeigts LBB jaunais Bībeles tulkojums. Tas izdots divos salikumos — ar un bez deiterokanoniskajām grāmatām.<ref>[http://www.tvnet.lv/zinas/latvija/439911-dazas_dienas_izpirkta_visa_jauna_bibeles_tulkojuma_tiraza Dažās dienās izpirkta visa jaunā Bībeles tulkojuma tirāža] tvnet.lv {{dat|2012|10|17|SK|bez}}</ref>

2020. gadā jaunu Bībeles tulkojumu latviešu valodā izdeva Jehovas liecinieki.<ref>[https://www.jw.org/lv/bibliot%C4%93ka/b%C4%ABbele/ JW.org. Jehovas liecinieku Bībeles tulkojums]</ref>

== Bībeles grāmatas ==
Bībele sastāv no vairākām tematiski sakārtotām grāmatām.

{| border=1 cellspacing=0 cellpadding=5
|+<font size="+1">Vecās Derības grāmatas</font>
|-
!Likumu grāmatas||Vēstures grāmatas||Dzejas un gudrības grāmatas||Praviešu grāmatas
|-
| valign=top | [[Radīšanas grāmata|Pirmā Mozus grāmata]]

[[Izceļošanas grāmata|Otrā Mozus grāmata]]

[[Levitu grāmata|Trešā Mozus grāmata]]

[[Skaitļu grāmata|Ceturtā Mozus grāmata]]

[[Atkārtotā likumu grāmata|Piektā Mozus grāmata]]
| valign=top | [[Jozuas grāmata]]

[[Soģu grāmata]]

[[Rutes grāmata]]

[[Pirmā Samuēla grāmata]]

[[Otrā Samuēla grāmata]]

[[Pirmā Ķēniņu grāmata]]

[[Otrā Ķēniņu grāmata]]

[[Pirmā Laiku grāmata]]

[[Otrā Laiku grāmata]]

[[Ezras grāmata]]

[[Nehemijas grāmata]]

[[Esteres grāmata]]
| valign=top |[[Ījaba grāmata]]

[[Psalmi]]

[[Zālamana Pamācību grāmata|Zālamana Pamācības]]

[[Zālamans Mācītājs]]

[[Augstā dziesma|Zālamana Augstā dziesma]]
|[[Jesajas grāmata]]

[[Jeremijas grāmata]]

[[Raudu Dziesmas]]

[[Ecēhiēla grāmata]]

[[Daniēla grāmata]]

[[Hozejas grāmata]]

[[Joēla grāmata]]

[[Āmosa grāmata]]

[[Obadjas grāmata]]

[[Jonas grāmata]]

[[Mihas grāmata]]

[[Nahuma grāmata]]

[[Habakuka grāmata]]

[[Cefanjas grāmata]]

[[Hagaja grāmata]]

[[Caharijas grāmata]]

[[Maleahija grāmata]]
|}

{| border=1 cellspacing=0 cellpadding=5
|+<font size="+1">Jaunās Derības grāmatas</font>
|-
!Vēstures grāmatas||Vēstules||Pravieša grāmata
|-
| valign=top | [[Mateja evaņģēlijs]]

[[Marka evaņģēlijs]]

[[Lūkas evaņģēlijs]]

[[Jāņa evaņģēlijs]]

[[Apustuļu darbi]]
| valign=top | [[Pāvila vēstule romiešiem]]

[[Pāvila 1. vēstule korintiešiem]]

[[Pāvila 2. vēstule korintiešiem]]

[[Pāvila vēstule galatiešiem]]

[[Pāvila vēstule efeziešiem]]

[[Pāvila vēstule filipiešiem]]

[[Pāvila vēstule kolosiešiem]]

[[Pāvila 1. vēstule tesaloniķiešiem]]

[[Pāvila 2. vēstule tesaloniķiešiem]]

[[Pāvila 1. vēstule Timotejam]]

[[Pāvila 2. vēstule Timotejam]]

[[Pāvila vēstule Titam]]

[[Pāvila vēstule Filemonam]]

[[Vēstule ebrejiem]]

[[Jēkaba vēstule]]

[[Pētera 1. vēstule]]

[[Pētera 2. vēstule]]

[[Jāņa 1. vēstule]]

[[Jāņa 2. vēstule]]

[[Jāņa 3. vēstule]]

[[Jūdas vēstule]]
| valign=top | [[Jāņa atklāsmes grāmata]]
|}

== Neprecizitātes Bībeles tulkojumos ==
Dažos tulkojumos ir minēts, ka Ieva dod Ādamam nogaršot ābolu, tomēr vietā, kur norisinās šī darbība, ir tāda klimatiskā josla, kur ābeles neaug. Turklāt pēc augļa apēšanas viņi piesedzas ar vīģes lapām, nevis ābeles lapām. Teksts liecina, ka bija aizliegts ēst laba un ļauna atzīšanas koka augļus.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bibele.lv/bibele/bibele.php Bībeles teksts latviešu valodā ar meklēšanas iespējām]
* [https://bibele.ebaznica.lv/ Bībele latviski]

== Atsauces ==
{{atsauces}}

{{autoritatīvā vadība}}

[[Kategorija:Bībele| ]]
[[Kategorija:Jūdaisms]]
[[Kategorija:Kristietība]]
[[Kategorija:Reliģiskie teksti]]