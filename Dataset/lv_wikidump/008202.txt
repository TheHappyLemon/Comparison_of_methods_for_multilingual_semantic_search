{{Ezera infokaste
|ezers=Bogorijas ezers
|attēls=Lake bogoria2.jpg
| map = Kenija
| vieta        = {{KEN}}
| plat_d=0 | plat_m=15 | plat_s= | plat_NS=N 
| gar_d=36 | gar_m=6 | gar_s= | gar_EW=E
|platība=34
|garums=34
|Vid_dziļums=5
|Max_dziļums=10
|tilpums=0,18
|augstums_vjl=960
|izteka=Nav
|baseins=700
|valstis=[[Kenija]]
|salas=
|pilsētas=
}}
'''Bogorijas ezers''' ({{val-en|Lake Bogoria}}, agrāk ''Lake Hannington'') - [[sālsezers]] ar lielu [[sārms|sārmu]] saturu, atrodas [[Kenija]]s centrālajā daļā, ap 285 km ziemeļziemeļrietumos no [[Nairobi]].

[[Attēls:LakeBogoria.jpg|200px|left|thumb|Flamingi Bogorijas ezerā]]
Ezers atrodas Austrumāfrikas [[Lielā Rifta ieleja|Lielajā Rifta ielejā]] dienvidos no [[Baringo ezers|Baringo ezera]]. Ūdens pieplūst galvenokārt no aptuveni 200 [[karstais avots|karstajiem avotiem]], arī no Sandai un Emsosas upes. Ezera krastā (gk. rietumu krastā) atrodas vismaz 17 aktīvi [[geizers|geizeri]] - Āfrikā lielākais geizeru lauks. Ziemeļos Kesubu purvs, austrumos - Siraho krauja. Sāls saturs - līdz 100 g/l, sārmainums - 10,5 pH. Ezera virsējā daļā ūdens mazāk sāļš.

Kaut arī ezera ūdens ir ļoti sāļš, tajā daudz [[cianobaktērija|cianobaktēriju]] ''Arthrospira fusiformis'' - no tām pārtiek flamingi. Ezers pazīstams ar savu ārkārtējo putnu bagātību, tai skaitā milzīgajiem [[flamings|flamingu]] bariem, kas ezeru no attāluma lūkojoties nereti iekrāso sārtā krāsā. Ezera apkaimē daudz [[Zebras|zebru]] un citu dzīvnieku. Viss ezers kopš [[1973]]. gada iekļauts [[Bogorijas nacionālais rezervāts|Bogorijas nacionālajā rezervātā]]. [[Ramsāres vieta]].

Ezers ne vienmēr bijis sāļš. Nogulumu izpēte liecina, ka pēdējo 10 000 gadu laikā ezerā vairākkārt bijis saldūdens un tā līmenis bijis līdz 9 m augstāks, kā tagad. Brīžiem ezera ūdens plūdis uz ziemeļiem, uz Baringo ezeru.

Ezera krastā agrāk dzīvoja endoroisu tauta, kurus 1970. gados piespieda atstāt savu zemi.

== Atsauces ==
{{Atsauces}}
{{atsauces+}}

[[Kategorija:Kenijas ezeri]]
[[Kategorija:Sālsezeri]]