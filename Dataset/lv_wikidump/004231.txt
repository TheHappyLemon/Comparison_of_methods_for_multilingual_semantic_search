[[Attēls:Transistors.agr.jpg|right|200px|thumb|Dažādi tranzistori]]
'''Tranzistors''' ({{Val-en|transistor}}, no ''trans''fer (pārnest) + re''sistor'' ([[rezistors]])) - [[pusvadītājs|pusvadītāju]] ierīce, kas tiek izmantota [[elektronika|elektronikā]] signālu pastiprināšanai, modulēšanai, ģenerēšanai u. c.

Izšķir tranzistorus ar divām [[elektronu-caurumu pāreja|pusvadītāju pārejām]] ([[bipolārais tranzistors|bipolārie tranzistori]] jeb tā saucamie ''pnp'' un ''npn'' tranzistori) un [[lauktranzistors|lauktranzistorus]] (FET).

Bipolārajiem tranzistoriem parasti ir 3 izvadi (emiters,bāze un kolektors), lai arī ir iespējami optiskie tranzistori, kur vadības elektroda vietā ir optiskā ieeja. Ir arī speciāli daudzemiteru tranzistori ar papildus emiteru izvadiem. Augstfrekvences tranzistoriem bieži ir ceturtais izvads, kas savienots ar tā korpusu. Lauktranzistoru 3 izvadus sauc par izteci, noteci un aizvaru. 
[[Attēls:Veci_germaanija_tranzistori.jpg|200px|thumb|70. gados PSRS ražoti mazjaudīgi germānija tranzistori.]]

== Vēsture ==
[[Attēls:Bardeen Shockley Brattain 1948.JPG|thumb|left|[[Džons Bardīns]], [[Viljams Šoklijs]] un [[Volters Brateins]] Bella laboratorijās, 1948. gadā.]]
Lauktranzistora darbības princips pirmo reizi tika patentēts 1928. gadā Vācijā (Jūlijs Edgars Lilienfelds). Lauktranzistoru kā reālu ierīci pirmais patentēja vācu fiziķis Oskars Heils 1934. gadā. Lai arī lauktranzistora darbības princips ir daudz vienkāršāks nekā bipolārajam tranzistoram, tikai 1960. gadā tika izgatavots tāda tipa MOS (''Metal-Oxide-Semiconductor'' jeb ''Metāls-Oksīds-Pusvadītājs'') tranzistors, kādi tagad ir mūsdienu [[dators|datoru]] darbības pamatā, un tikai 20. gadsimta 90. gados MOS tehnoloģija sāka dominēt pār bipolāro tehnoloģiju.

Pasaulē pirmais bipolārais tranzistors tika demonstrēts 1947. gada 16. decembrī Bella laboratorijās ASV. Tā izgudrotāji bija [[Viljams Šoklijs]], [[Džons Bardīns]] un [[Volters Brateins]]. Visi trīs 1956. gadā par to saņēma [[Nobela prēmija fizikā|Nobela prēmiju fizikā]]<ref>{{cite web |title=The Nobel Prize in Physics 1956 |publisher=Nobel Foundation |url=http://www.nobelprize.org/nobel_prizes/physics/laureates/1956/}}</ref>. Tā bija kārtējā revolūcija [[elektronika|elektronikā]], kas vēlāk ļāva atteikties no vakuuma [[elektronu lampa|elektronu lampām]] gandrīz visās elektronikas sfērās, radīt uz tranzistoru pamata arvien sarežģītākas [[integrētā shēma|integrētās shēmas]] un attīstīt datoru tehnoloģijas.

Sākumā jaunās ierīces dēvēja par pusvadītāju triodēm vai kristāltriodēm, bet vēlāk Bella laboratorijās tika nolemts tās saukt par tranzistoriem, kas burtiski nozīmēja ''pārnesamu'' vai ''maināmu'' pretestību.

== Tranzistora darbības princips ==
Tranzistorā strāva divu elektrodu ķēdē tiek vadīta ar trešā elektroda palīdzību. Neliela strāvas (bipolārajā tranzistorā) vai sprieguma (lauktranzistorā) izmaiņa uz vadības elektroda (bāzes vai aizvara) izsauc lielas strāvas vai sprieguma izmaiņas vadāmajā ķēdē. Tādējādi iespējams pastiprināt elektrisko signālu, kā arī izmantot tranzistoru par bezkontakta pārslēgu.

== Tranzistoru tipi ==
Tranzistori galvenokārt iedalās [[bipolārais tranzistors|bipolārajos tranzistoros]] un [[lauktranzistors|lauktranzistoros]].
Bez tam ir dažādi speciāli tranzistoru tipi - [[vienpārejas tranzistors|vienpārejas tranzistori]], [[fototranzistors|fototranzistori]], saliktie tranzistori (sk. [[Dārlingtona tranzistors]]), [[jonjutīgais lauktranzistors|jonjutīgie lauktranzistori]] un daudzi citi.

[[Attēls:Bezkorpusa_tranzistors.jpg|left|200px|thumb|Bezkorpusa tranzistors transportēšanas tarā.]]

Pēc izmantojamā pusvadītāju materiāla tranzistori iedalās [[germānijs|germānija]] un [[silīcijs|silīcija]] tranzistoros. Vēsturiski pirmie bija germānija tranzistori, kuri mūsdienās vairs tikpat kā netiek izmantoti. Kā pusvadītāju materiālus tranzistoru izgatavošanai lieto arī [[gallija arsenīds|gallija arsenīdu]] GaAs, silīcija un germānija sakausējumu, pusvadītāju polimērus. Tiek eksperimentēts ar [[oglekļa nanocaurulītes|oglekļa nanocaurulīšu]] izmantošanu tranzistoru izgatavošanā.

Pēc tranzistoru izpildījuma izšķir diskrētos (korpusa un bezkorpusa) tranzistorus un tranzistorus, kas ietilpst integrēto shēmu sastāvā. Diskrētos korpusa tranzistorus savukārt iedala pēc korpusa veida - ir metāla, keramiskie, plastmasas, stikla korpusi; virsmas montāžas korpusi; jaudīgu tranzistoru korpusi, kas paredzēti siltuma aizvadīšanas [[radiators|radiatoru]] stiprināšanai.

Svarīgs tranzistora parametrs ir tā [[jauda]] - ir mazjaudīgi tranzistori, kas var izkliedēt milivatos mērāmu jaudu, vidējas jaudas tranzistori (ar 0,1 līdz 1 [[vats|vata]] jaudu) un lieljaudas tranzistori ar jaudu virs 1 vata. Jo jaudīgāks tranzistors, jo lielāki ir tā izmēri.

Dažādi tranzistori var darboties dažādās frekvencēs. Izšķir zemfrekvences (lieto skaņas pastiprināšanā, spriegumu stabilizēšanā) un augstfrekvences (lieto radiotehnikā) tranzistorus.

== Tranzistoru praktiskā pielietošana ==
[[Attēls:Augstfrekvences_tranzistori.jpg|left|200px|thumb|Lieljaudas augstfrekvences tranzistori radioraidītāja izejā.]]
Tranzistorus lieto kā elektroniskos bezkontakta pārslēgus dažādos barošanas avotos un loģiskajās shēmās, kā skaņas vai radiofrekvenču signālu pastiprinātājus, dažādu signālu pārveidošanai un apstrādei elektroniskajās shēmās.
Visvairāk tranzistorus izmanto kā integrēto shēmu elementus (pasaulē ik sekundi tiek saražots ap pusmiljards mikroskopisku tranzistoru).

== Atsauces ==
{{Atsauces}}

== Ārējās saites ==
* [http://datuve.lv/raksts/1570/Elektronika:_Bipolarie_tranzistori Datuve.lv] {{Webarchive|url=https://web.archive.org/web/20071008090617/http://datuve.lv/raksts/1570/Elektronika:_Bipolarie_tranzistori |date={{dat|2007|10|08||bez}} }} - Elektronika: Bipolārie tranzistori. ([[latviešu valoda|latviešu val.]])
* [https://web.archive.org/web/20190902065147/http://gramatas.lndb.lv/periodika2-viewer/view/index-dev.html#issue:/g_001_0309017634|issueType:B Tranzistors?..Tas ir ļoti vienkārši!] Liesma, Rīga, 1966. gads.

{{commonscat|Transistors|Tranzistori}}

{{Elektronika-aizmetnis}}

{{Elektroniskie komponenti|state=collapsed}}
{{autoritatīvā vadība}}

[[Kategorija:Pusvadītāju ierīces]]