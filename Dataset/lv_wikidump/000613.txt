[[Attēls:Suecia 1-006 ; Nova et accvrata orbis arctoi tabvla geographica.png|thumb|300px|Zviedrijas provinces ar ģerboņiem ([[Ēriks Dālbergs]], 1667. gada zīmējums)]]
[[Attēls:Kardisas miera līguma ratifikācijas grāmata.jpg|thumb|300px|Kardisas miera līguma un Pļusas vienošanās ratifikācijas grāmata, ko karalis [[Kārlis XI]] 1684. gadā nosūtīja Krievijas līdzvaldniekiem [[Ivans V|Ivanam V]] un [[Pēteris I|Pēterim I]]. Labajā pusē redzami arī [[Zviedru Igaunija]]s un [[Zviedru Vidzeme]]s ģerboņi]]

'''Zviedrijas vēsturiskās zemes un provinces''' ir četras kultūrvēsturiskās zemes ([[Svēlande]], [[Jētalande]], [[Norlande]] un [[Estelande]]) un aizjūras provinces bijušās [[Zviedrija]]s [[lielvalsts]] teritorijā, kas pēc 1634. gada administratīvi teritoriālās reformas tika sadalīta [[lēne|lēnēs]]. Sadalījums zemēs pastāvēja līdz 1809. gada reformai. 
Par [[Baltijas provinces|Baltijas jūras provincēm]] tolaik dēvēja [[Zviedru Vidzeme|Zviedru Vidzemi]], [[Zviedru Igaunija|Zviedru Igauniju]] un [[Ingrija|Ingriju]], zviedru karalim pakļāvas arī [[Zviedru Pomerānija]], [[Karēlija (novads)|Zviedru Karēlija]] un citas atkarīgās teritorijas.

Arī mūsdienās tiek lietoti Zviedrijas seno zemju nosaukumi, tautastērpi un heraldika.

== Vēsture ==
[[Viduslaiki|Viduslaiku]] [[Zviedrijas valdnieki|Zviedrijas ķēniņu]] valsts sākotnēji veidojās no relatīvi patstāvīgām valdnieka vasaļu zemēm, kurās bija savi likumi ({{val|sv|landskapslag}}). Kad 14. gadsimtā izveidojās centralizēta monarhija, tika ieviesta ķēniņa zemes "izlienēšana" jeb sadalīšana "lēnēs" ({{val|sv|län}}). Valdnieka oficiālais tituls bija "zviedru, gotu un vendu ķēniņš" (''Sverigis, Göthes och Wendes Konung''), kam pievienoja iekaroto provinču valdnieka titulus, piemēram, [[Juhans III]] bija "lielhercogs Somijā, Karēlijā, Votu piektdaļā un Ingrijā Krievijā un igauņu Livonijas hercogs" (''Storfurste till Finland, Carelen, Wåtzski Petijn och Ingermanland i Rysland, och öffuer the Eester i Liffland Hertigh''). 
Savukārt karaļa ģimenes locekļi lietoja Zviedrijas provinču hercogu titulus, piemēram, vēlākais karalis [[Kārlis IX]] līdz kronēšanai 1607. gada tika dēvēts par [[Sēdermanlande]]s, Nerkes un [[Vermlande]]s hercogu (''Hertigh til Sudermanneland, Närke och Wermeland'').

1645. gadā Zviedrija atņēma Dānijai [[Gotlande|Gotlandi]], bet 1658. gadā pēc [[Otrais Ziemeļu karš|Otrā Ziemeļu kara]] [[Skone|Skoni]], [[Hallande|Hallandi]], [[Blēkinge|Blēkingi]], kā arī [[Būhuslēne|Būhuslēni]], Herjedāleni un Jemtlandi. Pēc [[Vestfālenes miera līgums|Vestfālenes miera līguma]] 1648. gadā Zviedrija ieguva Brēmenes un Ferdenas (''Bremen-Verden'') bīskapijas, bet [[Lielais Ziemeļu karš|Lielā Ziemeļu kara]] laikā 1719. gadā tās pievienoja [[Hannovere|Hanoveres kūrfirste]]i.
1809. gadā Krievija iekaroja Esterlandi, [[Ālandu salas]], kā arī daļu no Norlandes, un nodibināja tur [[Somijas lielhercogiste|Somijas lielhercogisti]]. Napoleona karu laikā 1814. gadā Zviedrija ieguva Norvēģiju, kura atguva neatkarību 1905. gadā.

== Vēsturiskās provinces ==

<gallery>
Attēls:Zviedrijas zemes.png|Zviedrijas provinces līdz 1634. gadam.
Attēls:Sweden in 1658.PNG|Zviedrijas lielvalsts ar domīnijām 1658. gadā.
Attēls:Sverigekarta-Landskap Text.svg|Zviedrijas mūsdienu teritorija ar vēsturiskajām zemēm.
</gallery>
* '''[[Svēlande]]''' (''Svealand'') jeb "Zviedru (sveju) zeme"
:* [[Dālarna]] (''Dalarna'')
:* [[Nērke]] (''Närke'')
:* [[Sēdermanlande]] (''Södermanland'')
:* [[Uplande]] (''Uppland'')
:* [[Vermlande]] (''Värmland'')
:* [[Vestmanlande]] (''Västmanland'')
:* [[Ālandu salas]] (''Åland'') līdz 1809. gadam

* '''[[Jētalande]]''' (''Götaland'') jeb "Gotu (jetu) zeme"
:* [[Esterjētlande]] (''Östergötland'')
:* [[Vesterjētlande]] (''Västergötland'')
:* [[Dālslande]] (''Dalsland'')
:* [[Smolande]] (''Småland'')
:* [[Ēlande]] (''Öland'')
:* [[Bohuslēne]] (''Bohuslän'') no 17. gadsimta
:* [[Blēkinge]] no 17. gadsimta
:* [[Gotlande]] (''Gotland'') no 17. gadsimta
:* [[Hallande]] (''Halland'') no 17. gadsimta
:* [[Skone]] (''Skåne'') no 17. gadsimta

* '''[[Norlande]]''' (''Norrland'') jeb "Ziemeļu zeme" 
:* [[Ongermanlande]] (''Ångermanland'')
:* [[Jestriklande]] (''Gästrikland'')
:* [[Elsinglande]] (''Hälsingland'')
:* [[Herjedālene]] (''Härjedalen'') no 17. gadsimta
:* [[Jemtlande]] (''Jämtland'')
:* [[Lapzeme]] (''Lappland'')
:* [[Medelpada]] (''Medelpad'')
:* [[Ēsterbotene]] (''Österbotten'')
:* [[Vesterbotene]] (''Västerbotten'')

* '''[[Esterlande]]''' (''Österland'') jeb "Austrumu zeme"
:* [[Īstā Somija]] (''Egentliga Finland'')
:* [[Karēlija]] (''Karelen'')
:* [[Nīlande]] (''Nyland'')
:* [[Satakunta]] (''Satakunda'')
:* [[Savonija]] (''Savolaks'')
:* [[Tavastija]] (''Tavastland'')

== Zviedrijas domīnijas un pakļautās zemes (17. gadsimts) ==
* [[Karēlija (novads)|Zviedru Karēlija]] (Keksholma)
* [[Ingrija]] (''Ingermanland'')
* [[Zviedru Igaunija]] (''Estland'')
* [[Zviedru Vidzeme]] (''Livland'')
* [[Zviedru Pomerānija]]
* [[Brēmene]] un [[Ferdena]]
* [[Skone]], [[Gotlande]] un [[Bohuslēne]] no 1658. gada
* [[Trondelaga]] (''Trøndelag'') neilgi 1658.-1660. gadā

{{Zviedrijas lēņi}}
{{Zviedrijas aizjūras provinces}}
{{Ģeogrāfija-aizmetnis}}

[[Kategorija:Zviedrija|Zemes un provinces]]
[[Kategorija:Ar Zviedriju saistīti uzskaitījumi|Zemes un provinces]]
[[Kategorija:Administratīvo iedalījumu uzskaitījumi]]
[[Kategorija:Valstu administratīvais iedalījums]]