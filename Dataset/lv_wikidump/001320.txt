{{Personas infokaste
|          vārds = Brandenburgas Vilhelms
|     vārds_orig = ''Wilhelm von Brandenburg''
|         attēls = Wilhelm von Brandenburg-Ansbach.jpg
|     att_izmērs = 
|  att_nosaukums = 
|     dz_dat_alt = 
|        dz_gads = 1498
|     dz_mēnesis = 6
|       dz_diena = 30
|       dz_vieta = Ansbaha
|      m_dat_alt = 
|         m_gads = 1563
|      m_mēnesis = 2
|        m_diena = 4
|        m_vieta = [[Rīgas brīvpilsēta]]
|   dzīves_vieta = 
|      pilsonība = 
|        tautība = 
|   nodarbošanās = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}
[[Attēls:Riga thaler 1559.jpg|thumb|200px|Brandenburgas Vilhelma attēls un lielais ģerbonis uz 1559. gadā Rīgā kalta [[dālderis|dāldera]]. Apliecošais uzraksts :GVILHELMVS*D*G*ARCI EPISCPOPVS RIGEN (Vilhelms Rīgas arhibīskaps)]]

'''Brandenburgas Vilhelms''' vai '''Brandenburgas markgrāfs Vilhelms''' ({{val|de|Wilhelm von Brandenburg}}, {{val|la|Guilhelmus Marchio Brandenburgiensis}}; [[1498. gads|1498]]—[[1563. gads|1563]]) bija pēdējais [[katoļticība|katoļu]] [[Rīgas arhibīskapija|Rīgas arhibīskaps]] ([[1539. gads|1539]] — [[1563. gads|1563]]. gada [[4. februāris|4. februārī]]) pirms [[reformācija]]s sākuma.

Uz [[Livonijas ordenis|Livonijas ordeņa]] vājuma rēķina mēģināja palielināt savu politisko ietekmi un paplašināt [[Rīgas arhibīskapija]]s teritoriju. Viņa nepiepildītais sapnis bija kļūt par pirmo visas [[Livonijas hercogi|Livonijas hercogu]], tāpat kā viņa brālis [[Albrehts Hoencollerns|Albrehts I]] kļuva par pirmo [[Prūsijas hercogiste|Prūsijas]] hercogu [[Polijas—Lietuvas ūnija|Polijas-Lietuvas]] protektorātā.

== Dzīvesgājums ==
Dzimis 1498. gada 30. jūnijā, Ansbahā, Vācijā kā viens no 17 bērniem Brandenburgas-Ansbahas markgrāfa Frīdriha II ģimenē, kas piederēja [[Hoencollernu dinastija]]i. Viņa māte Sofija bija [[Polijas karaļi|Polijas karaļa]] [[Kazimirs IV Jagellons|Kazimira IV]] meita.

No 1516. līdz 1519. gadam viņš studēja [[Ingolštate]]s universitātē. 1520. gadā iestājās Vācu ordenī, bija [[Mainca]]s un [[Ķelne]]s domkungs. 1529. gadā ievēlēts par Rīgas arhibīskapa koadjuktoru, no 1530. gada uzturējies savā rezidencē [[Raunas viduslaiku pils|Raunas pilī]]. 1539. gadā kļuva par Rīgas arhibīskapu, tajā pašā laikā viņa brālis Albrehts I kļuva par pirmo [[Prūsijas hercogiste]]s valdnieku. Arhibīskapa galvenās rezidences bija [[Koknese]]s pils un [[Rīgas Doms]]. Viņš karoja pret [[Sāmsalas-Vīkas bīskapija|Sāmsalas-Vīkas bīskapu]], okupēja visu Vīku un ieņēma [[Lodes pils|Lodes]], [[Leale]]s un [[Hāpsala]]s pilis.

1556. gadā Livonijas ordeņa mestrs [[Heinrihs fon Gālens]] uzbruka arhibīskapa rezidencei [[Kokneses pils|Kokneses pilī]], apcietināja arhibīskapu un veselu gadu turēja viņu [[Smiltenes pils|Smiltenes cietoksnī]] par apvainojumiem mēģinājumā nodot protestantisko Livoniju katoliskās Polijas karaļa protektorātā. 1561. gadā veicināja [[Livonijas Konfederācija]]s valstu padošanos Polijas-Lietuvas karalim Sigismundam Augustam ([[Viļņas ūnija]]). Arī pēc [[Livonijas hercogiste]]s nodibināšanas Vilhelms saglabāja Rīgas arhibīskapa titulu un tiesības uzturēties arhibīskapijas cietokšņos. Hercogistē saglabājās arhibīskapijas pārvaldības struktūra ar [[Rīgas domkapituls|Rīgas domkapitulu]] un štiftogtiem.

Nomira 1563. gada 4. februārī, 64 gadu vecumā. Apglabāts [[Rīgas Doms|Rīgas Domā]].

== Dokumenti ==
{{quotation|[[Rusova hronika]]:<br />
[[Attēls:RussowChronicle.jpg|100px|left]]
<blockquote>
"1556.gada vasarā izcēlās kaŗš starp [[Rīgas arhibīskapi (1255—1562)|Rīgas virsbiskapu]] '''Vilhelmu Brandenburgu''' un mestri (Gālenu), kuŗš bija dabūjis zināt, ka virsbiskaps vedis sarunas ar landmāršalu [[Jaspers fon Minsters|Kasparu Minsteri]] par Livonijas atdošanu zem [[Polijas karaļi|Polijas ķēniņa]] apsardzības. Tā kā mestris lielā vecuma dēļ nevarēja piedalīties kaŗa gājienā, tad par kaŗa vadoni iecēla mestŗa palīgu [[Vilhelms Firstenbergs|Vilhelmu Firstenbergu]].

Kad landmāršals Kaspars Minsters redzēja, ka ordenis ķeras nopietni pie lietas, viņš aizbēga uz Poliju un rakstiski mēģināja pierādīt savu nevainību. Virsbiskapu un viņa palīgu hercogu [[Mēklenburgas Kristofs|Kristaforu Meklenburgu]] ielenca [[Kokneses pils|Kokneses pilī]] un sagūstīja. Hercogu attaisnoja un nosūtīja uz Vāciju, bet virsbiskapu ieslodzīja cietumā [[Smiltene|Smiltenē]], kur viņu turēja veselu gadu. Šis apstāklis pamudināja Polijas ķēniņu [[Sigismunds II Augusts|Sigismundu Augustu]], virsbiskapa tēvoci, [[Brandenburgas markgrāfi|Brandenburgas markgrafu]] un [[Prūsijas hercogi|Prūsijas hercogu]] Albertu, virsbiskapa brāli, uzsākt kaŗu ar ordeni, lai atsvabinātu virsbiskapu no cietuma.

Ziņa par gaidāmo kaŗu ļoti uztrauca Livonijas iedzīvotājus, jo tapa teikts, ka virsbiskaps un viņa brālis Prūsijas hercogs varot nejauši ierasties ar daudziem kuģiem un izdarīt uzbrukumu. Tādēļ laida ziņu pēc ziņas muižniekiem nekavējoši pēc muižu skaita apbruņot kareivjus un sūtīt viņus sargāt ostas un krastus. No kaŗa atradušiem muižniekiem nebija ne kareivju, ne ieroču pēc muižu skaita. Tādēļ visā ātrumā tapa bruņoti [[nevāci|nevācu]] zirgu puiši, veci “sešvērdiņu” kalpi, nederīgi tapuši dzeršanas dēļ un apprecējušies, kuŗi savā dzīvē varbūt reizi bija ar bisi rīkojušies. Pirms vilkt sarūsējušās bruņas mugurā, viņi vēl pamatīgi piedzērās. Tādā stāvoklī sēdās viņi zirgos, lai dotos uz kaŗalauku. Ne ostās, ne jūŗmalā nebija neviena ienaidnieka. Iztukšojuši provianta vāģus un alus mucas, viņi atgriezās mājās kā varoņi.

Livonijas pilsētu iedzīvotājiem arī bija maz jēgas no kaŗa gaitām, tā ka bija jāņem palīgā landsknechti, bet bundziniekus bija gŗūti sameklēt. Ja gadījās atrast bundzinieku, tad arī pie kaŗa gaitām nepieradušie amatnieki pievienojās viņam un teicās labākie kareivji esot. Vispār sakot, ļaudis tā bija atraduši no kaŗa, ka izdzirduši bungu troksni, viņi atstāja ēdienu, pat dievkalpošanu, un skrēja uz tirgus laukumu skatīties landsknechtos. Tik neparasta lieta toreiz bija kaŗš. Rudenī ieradās no Vācijas daudzi jātnieki un kājnieki palīgā ordenim un pilsētām. Muižnieki arī apgādājās ar labiem algotiem kareivjiem. Tāds salasīts kaŗaspēks devās [[Bauska]]s virzienā uz robežām, pretī Polijas ķēniņam un Prūsijas hercogam.

Pēc vesela gada nostāvēšanas nometnēs, abas puses samierināja Romas ķeizars Ferdinands. Uz [[Pasvales līgums|Pasvaldes līguma]] pamata mestris samaksāja Polijas ķēniņam kaŗa izdevumus 60.000 dāldeŗu, atsvabināja no cietuma virsbiskapu, ieceldams viņu agrākā godā un atdeva viņam visas atņemtās pilsētas, cietokšņus un pilis. Tas bija 1557. gadā, kad nomira arī mestris [[Heinrihs fon Gālens|Galens]]. Valdīja viņš 6 gadus.

Uzskats, it kā kaŗš būtu izcēlies tādēļ, ka virsbiskaps nav gribējis pieņemt Lutera mācību, nav pareizs, jo virsbiskaps sprediķoja Lutera garā un bija viņa piekritējs, tāpat kā mestris un visi ordeņkungi. Tāpat nav arī taisnība, ka pa miera sarunu laiku [[Pasvale|Pasvaldē]] Livonijas kārtas būtu vedušas sarunas par padošanos Polijas ķēniņam. Tikai vēlāk, kad krievi bija Livoniju gandrīz jau uzvarējuši un no [[Svētās Romas impērijas ķeizari|Romas ķeizara]] palīdzības nebija, padevās daži [[Dānija]]s, daži [[Polija]]s, daži [[Zviedrija]]s ķēniņam".
</blockquote>}}

== Skatīt arī ==
* [[Rīgas arhibīskapi (1255—1562)]]

{{Vēsture-aizmetnis}}

{{kastes sākums}}
{{s-amati}}
{{s-rel}}
{{Amatu secība | pirms = [[Tomass Šēnings]] | virsraksts = [[Rīgas arhibīskapi (1255—1562)|Rīgas arhibīskaps]] | periods = [[1539. gads|1539]]—[[1563. gads|1563]]† | pēc = [[Mēklenburgas Kristofs]] <br>(neapstiprināts) }}
{{kastes beigas}}
{{Autoritatīvā vadība}}

[[Kategorija:Valdnieki Latvijas teritorijā]]
[[Kategorija:1498. gadā dzimušie]]
[[Kategorija:1563. gadā mirušie]]
[[Kategorija:Livonija]]
[[Kategorija:Rīgas arhibīskapi]]