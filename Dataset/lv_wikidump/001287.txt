{{Cita nozīme|universitāti|basketbola klubu|Latvijas Universitāte/Universitātes sports}}

{{Universitātes infokaste
|native            = Latvijas Universitāte
|image             = [[Attēls:Latvijas Universitāte.JPG|220px]]
|latin_name        = Universitas Latviensis
|motto             = Scientiae et patriae (''Zinātnei un tēvijai'')
|tagline           = 
|established       = 1919
|vision            = 
|type              = Publiska
|calendar          = 
|endowment         = 
|rector            = [[Gundars Bērziņš (ekonomists)|Gundars Bērziņš]]
|faculty           = 
|staff             = 1388 (2018)<ref name="lu 2012">{{Tīmekļa atsauce|url=http://www.lu.lv/par/dokumenti/statistika/|title=Statistika un reitings|publisher=LU.lv|accessdate={{dat|2013|9|18||bez}}|archiveurl=https://web.archive.org/web/20130914060351/http://www.lu.lv/par/dokumenti/statistika/|archivedate={{dat|2013|09|14||bez}}}}</ref>
|students          = 15 200 (2018)<ref name="lu 2012" />
|postgrad          = 
|doctoral          = 118 (2018)
|divinity          = 
|residents         = 248 (2011)
|other             = 
|profess           = 
|alumni            = 
|location          = {{vieta|Latvija|Rīga}}
|country           = 
|address           = 
|sports            = 
|colors            = 
|colours           = 
|nickname          = 
|mascot            = 
|fightsong         = 
|athletics         = 
|affiliations      = 
|nobel_laureates   = 
|website           = {{URL|lu.lv}}
|logo              = LU logo LV horiz.png
|publictransit     = 
|footnotes         = 
}}
'''Latvijas Universitāte''' ('''LU'''; {{val|la|Universitas Latviensis}}) ir [[Latvijas Republika]]s akadēmiskās un profesionālās augstākās izglītības un zinātnes institūcija, kurā kopš 1919. gada ir apvienots studiju un zinātniskās pētniecības potenciāls dabas, tehnisko, humanitāro un sociālo zinātņu jomā. LU uzdevums ir nodrošināt iespēju iegūt akadēmisko un profesionālo augstāko izglītību, veikt fundamentālus un lietišķus pētījumus humanitārajās, dabas, tehniskajās un sociālajās zinātnēs.<ref>{{Tīmekļa atsauce|url=https://www.lu.lv/fileadmin/user_upload/LU.LV/www.lu.lv/Dokumenti/Dokumenti_LV/3._STUDIJU_UN_ZINATNES_PROCESU_REGLAMENTEJOSIE_DOKUMENTI/Latvijas_Universitates_Studiju_programmu_un_talakizglitibas_programmu_nolikums.pdf|title=Latvijas Universitātes studiju programmu un tālākizglītības programmu nolikums|last=Latvijas Universitāte|first=|access-date=10.07.2020|date=28.10.2019}}</ref><ref>[https://www.biblioteka.lu.lv/fileadmin/user_upload/lu_portal/projekti/lu_biblioteka/Par_biblioteku/Publikacijas/rakstu_bibliografiskais_raditajs_2007.pdf Latvijas Universitātes rakstu bibliogrāfiskais rādītājs (1921—1943)]</ref> Pēc studentu skaita LU ir Latvijas lielākā [[universitāte]] un viena no lielākajām universitātēm [[Baltijas valstis|Baltijas valstīs]].
Universitātes galvenā ēka atrodas [[Raiņa bulvāris (Rīga)|Raiņa bulvārī 19]] Rīgā. LU atklāšanas diena — 28. septembris — ir LU svinamā diena.

== Pārvalde ==
[[Attēls:LU ēka 2008.jpg|thumb|270px|right|LU galvenā ēka [[2008. gads|2008]]. gada [[novembris|novembrī]]]]
[[1996]]. gada 29. martā LU Satversmes sapulce pieņēma trešo Satversmi, kuru apstiprināja Latvijas Republikas Saeima ar likumu 1998. gada 5. februārī. Latvijas Universitāte pārstāja būt valsts augstskola,<ref>LR Augstskolu likuma 7. pants nosaka, ka valsts augstskolu statuss ir tikai [[Latvijas Policijas akadēmija]]i un [[Latvijas Nacionālā aizsardzības akadēmija|Latvijas Nacionālajai aizsardzības akadēmijai]], bet pārējās augstskolas, kuru dibināšanā valsts var būt un var nebūt piedalījusies, ir "atvasinātas publiskas personas".</ref> kļūstot par atvasinātu publisku personu, autonomu pašpārvaldes institūciju, kura ir iepriekšējo periodu tiesību un juridisko saistību mantiniece. Atbilstoši savai Satversmei, LU nosaka savu iekšējo kārtību, ņemot vērā tradicionālo, starptautiski atzīto universitāšu telpu un teritorijas neaizskaramību. LU vadību un pārvaldi veic izveidotās pārstāvības institūcijas, ievēlēts rektors un struktūrvienību pārvaldes amatpersonas. Pārvaldi veic arī prorektori, direktori (prorektoru un direktoru skaitu nosaka rektors), kanclers un dekānu padome. LU pārvaldes, vadības un galvenās lēmējinstitūcijas ir:
* LU Satversmes sapulce;
* LU Senāts;
* Rektors;
* Akadēmiskā šķīrējtiesa.<ref>Kopš 17.07.2011. „Grozījumiem Augstskolu likumā”, grozīts šī likuma 12.pants — no augstskolas pārstāvības un vadības institūciju un galvenās lēmējinstitūciju uzskaitījuma svītrota revīzijas komisija.</ref>

LU nekustamos īpašumus pārvalda SIA Latvijas Universitātes Nekustamā īpašuma aģentūra. Kā nodokļu maksātāja LU ir pielīdzināta nodibinājumiem, un tai ir tiesības saņemt nodokļu atvieglojumus saskaņā ar spēkā esošajiem normatīvajiem aktiem.

=== Struktūrvienības ===
{{Pamatraksts|Latvijas Universitātes struktūrvienības}}

LU akadēmiskās struktūrvienības ir fakultātes, zinātniskie institūti, nodaļas, katedras, laboratorijas, kā arī LU Bibliotēka, LU Akadēmiskā bibliotēka, [[Latvijas Universitātes Botāniskais dārzs|Botāniskais dārzs,]] Zinātnes un tehnikas vēstures muzejs, Akadēmiskais apgāds. Savu uzdevumu veikšanai LU ir tiesības veidot arī filiāles, centrus, skolas u.c., kā arī struktūrvienības organizatoriskā, saimnieciskā un apkalpojošā darba veikšanai. LU struktūrvienībām nav juridiskas personas statusa.

==== Fakultātes ====
Līdz 2023. gadam LU sastāvā bija 13 fakultātes: [[Latvijas Universitātes Bioloģijas fakultāte|Bioloģijas]], [[Latvijas Universitātes Biznesa, vadības un ekonomikas fakultāte|Biznesa, vadības un ekonomikas]], [[Latvijas Universitātes Datorikas fakultāte|Datorikas]], [[Latvijas Universitātes Fizikas, matemātikas un optometrijas fakultāte|Fizikas, matemātikas un optometrijas]], [[Latvijas Universitātes Ģeogrāfijas un Zemes zinātņu fakultāte|Ģeogrāfijas un Zemes zinātņu]], [[Latvijas Universitātes Humanitāro zinātņu fakultāte|Humanitāro zinātņu]], [[Latvijas Universitātes Juridiskā fakultāte|Juridiskā]], [[Latvijas Universitātes Ķīmijas fakultāte|Ķīmijas]], [[Latvijas Universitātes Medicīnas fakultāte|Medicīnas]], [[Latvijas Universitātes Izglītības zinātņu un psiholoģijas fakultāte|Izglītības zinātņu un psiholoģijas]], [[Latvijas Universitātes Sociālo zinātņu fakultāte|Sociālo zinātņu]], [[Latvijas Universitātes Teoloģijas fakultāte|Teoloģijas]], kā arī [[Latvijas Universitātes Vēstures un filozofijas fakultāte|Vēstures un filozofijas fakultāte]].

Universitātei ir arī [[Latvijas Universitātes struktūrvienības#Institūti|24 institūti]], tai skaitā plašu starptautisku ievērību guvušais [[LU Cietvielu fizikas institūts]]. Tāpat universitātei ir arī [[Latvijas Universitātes struktūrvienības#Studiju centri|14 studiju centri]] un [[Latvijas Universitātes struktūrvienības#Citas struktūrvienības|citas struktūrvienības]].

2023. gada novembrī Latvijas Universitātes padome atbalstīja LU rektora piedāvājumu izveidot piecu fakultāšu modeli, izveidojot Medicīnas, dabaszinātņu, matemātikas un datorikas fakultāti, Ekonomikas un sociālo zinātņu fakultāti, Humanitāro zinātņu fakultāti, Izglītības zinātņu un psiholoģijas fakultāti, Juridisko fakultāti.<ref>[https://www.lsm.lv/raksts/zinas/latvija/17.11.2023-konsolidacijas-procesa-lu-fakultasu-skaitu-samazinas-lidz-piecam.a532081/ Konsolidācijas procesā LU fakultāšu skaitu samazinās līdz piecām] lsm.lv 2023. gada 17. novembrī</ref> Lai nodrošinātu LU darbības nepārtrauktību, pāreju uz jauno struktūru plānots veikt pakāpeniski laika posmā no 2024. gada 2. janvāra līdz 1. septembrim.

== LU Akadēmiskais centrs ==
Latvijas Universitāte turpina aktīvu darbu pie Akadēmiskā centra izveides Rīgā, [[Torņakalns|Torņakalnā]]. Akadēmiskā centra attīstības programmas projektu īstenošana tiek realizēta trīs posmos.

Pirmā posma projekts — [[Latvijas Universitātes Dabas māja|Dabas māja]] — durvis vērusi 2015. gadā. Dabas māja dod iespēju gan studentiem, gan akadēmiskajam personālam veikt pasaules līmeņa pētījumus. Plašajās laboratorijās zinātnieki no dabā esošiem elementiem ir radījuši virkni jaunu zinātnisku izstrādājumu un patentu. Praktiskā sadarbība starp ģeogrāfiem, ķīmiķiem un citu nozaru pārstāvjiem Dabas mājā ļauj attīstīt starpnozaru pētījumus.

Otrais posms ietvēra divu ēku — [[Latvijas Universitātes Zinātņu māja|Zinātņu mājas]] un [[Latvijas Universitātes Rakstu māja|Rakstu mājas]] — izbūvi. Zinātņu māju nodeva ekspluatācijā 2019. gada janvārī. Tajā koncentrēti visi LU eksakto, medicīnas un dzīvības zinātņu nozaru pētniecības un studiju virzieni. Tā nodrošina gan infrastruktūras, gan cilvēkresursu efektīvu izmantošanu un veicina studiju un pētniecības nozaru sinerģiju. Pēc tam sākās Rakstu mājas projektēšanas un būvniecības pakalpojumu iepirkuma darbi.
[[Attēls:Latvijas Universitātes Akadēmiskais centrs.jpg|thumb|270px|Latvijas Universitātes Akadēmiskā centra Zinātņu un Dabas mājas]]
Rakstu mājas atklāšana bija plānota 2023. gada rudenī, taču būvniecība aizkavējās. Šobrīd notiek otrā posma realizācija, savukārt trešā posma projekti atrodas priekšizpētes stadijā.

Akadēmiskā centra attīstības programmas trešā posma projekti ir:

* [[Latvijas Universitātes Viesu māja|Studentu un Viesu māja]];
* [[Latvijas Universitātes Čempionu māja|Sporta māja]];
* [[Latvijas Universitātes Tehnoloģiju māja|Tehnoloģiju māja]];
* [[Latvijas Universitātes Veselības māja|Veselības māja]].

2023. gadā LU Akadēmiskā centra metu konkursā uzvarēja Polijas arhitektu birojs SBS "''Engineering Group SP. ZOO''", konkursa pirmajā kārtā bija iesniegti seši darbi, no kuriem žūrija konkursa otrajai kārtai virzīja četrus.

Attīstības programmas trešā posma projektu priekšizpētē iekļauti papildinoši infrastruktūras modernizācijas projekti:

* Latvijas Universitātes Botāniskais dārzs;
* Latvijas Universitātes Akadēmiskā bibliotēka.

== Vēsture ==
[[Attēls:Riga polytechnikcum university of latvia.jpg|thumb|270px|Tagadējā LU galvenā ēka vecā 19. gadsimta pastkartē]]
[[Attēls:Latvijas Augstskolas atklāšana 1919.jpg|thumb|270px|Latvijas Augstskolas atklāšana 1919. gada 28. septembrī]]
Senākā Latvijas Universitātes struktūrvienība ir [[Latvijas Universitātes Akadēmiskā bibliotēka|LU Akadēmiskā bibliotēka]], kas kā ''[[Bibliotheca Rigensis]]'' dibināta jau [[1524]]. gadā un ir viena no vecākajām publiskajām grāmatu krātuvēm Eiropā. Latvijas Universitātes sākotne ir saistīta ar [[1862]]. gadā dibināto [[Rīgas Politehnikums|Rīgas Politehnikumu]], ko 1896. gadā pārveidoja par [[Rīgas Politehniskais institūts (1896-1919)|Rīgas Politehnisko institūtu]]. 1909. gadā pēc profesora Oto Hofmaņa projekta uzcēla ēkas spārnu gar Arhitektu ielu.

[[1919]]. gada 8. februārī [[Latvijas SPR]] valdības priekšsēdētājs [[Pēteris Stučka]] un izglītības komisārs [[Jānis Bērziņš (diplomāts)|Jānis Bērziņš]] parakstīja dekrētu par vācu okupācijas iestāžu dibinātās [[Baltijas Tehniskā augstskola|Baltijas Tehniskās augstskolas]] likvidēšanu un '''Latvijas Augstskolas''' dibināšanu uz tās bāzes ar izglītību latviešu valodā. Augstskolas svinīgā atklāšana norisinājās 20.02.1919. bijušā Rīgas Politehniskā institūta (RPI) galvenās ēkas aulā Raiņa bulvārī 19 (toreiz Kārļa Marksa bulvāris). 1919. gada 7. martā tika apstiprināti 80 profesori un asistenti, no kuriem vismaz 60 bija reevakuētā [[Rīgas Politehniskais institūts (1896—1918)|RPI]] mācībspēki. Studentu uzņemšana turpinājās līdz 20. martam, kad kopējais uzņemto studentu skaits pieauga līdz 3078, no tiem 2123 studijas uzsāka 1. kursā. Vispopulārākie bija Lauksaimniecības nodaļā (apmēram 1100 studentu) un Ķīmijas nodaļā (apmēram 600), no tiem tikai 1563 64 % bija ar vidējo izglītību. Lai sagatavot studentus apmācībai, katra nodaļa noorganizēja kursus. Latvijas Augstskolas padomes priekšsēdētājs bija [[Pauls Valdens]] (07.05.1919.—22.05.1919.).<ref>{{Tīmekļa atsauce|url=https://enciklopedija.lv/skirklis/107733|title=Padomju Latvijas augstskola|last=Rozīte|first=Zane|website=enciklopedija.lv|access-date=2021-06-26|date=2021-06-02|language=lv}}</ref>

Reālā Latvijas Augstskolas atklāšana notika tikai 1919. gada 28. septembrī pēc tam, kad kontroli pār Rīgu atguva [[Latvijas Pagaidu valdība|Kārļa Ulmaņa valdība]]. Augstskolas Satversme ar Latvijas Republikas Saeimas likumu pieņemta trijos lasījumos 1923. gada 16. martā, bet [[Valdības Vēstnesis|Valdības Vēstnesī]] Nr. 66 izsludināta [[1923]]. gada 28. martā, piešķirot augstskolai nosaukumu '''Latvijas Universitāte''' ({{val|de|Die lettländische Universität in Riga}}).<ref>{{Tīmekļa atsauce|url=https://nra.lv/viedokli/kristine-jarinovska/289518-augstskolas-autonomijas-anatomija-briva-latvija-briva-universitate.htm|title=Augstskolas autonomijas anatomija: brīvā Latvijā brīva Universitāte|last=Jarinovska|first=Kristīne|website=nra.lv|access-date=2020-10-09|date=2019-08-19|language=lv}}</ref> Ar Satversmes apstiprināšanu Latvijas Augstskolā tika ielikti augstskolu autonomijas un pašpārvaldes pamati.<ref name=":0">{{Tīmekļa atsauce|url=https://enciklopedija.lv/skirklis/10214|title=Augstākā izglītība Latvijā|last=|first=|website=enciklopedija.lv|access-date=2020-10-09|date=|language=lv}}</ref> Par studijām pārsvarā bija jāmaksā. Sākuma maksa bija 2500 rubļu par semestri.<ref>{{Publikācijas atsauce|last=|first=|date=1921-07-01|title=Latvijas Universitātes materiālais stāvoklis|url=http://www.periodika.lv/periodika2-viewer/view/index-dev.html?lang=fr#panel:pa&#124;issue:/p_001_izmm1921n07&#124;article:DIVL538&#124;query:Universit%C4%81t%C4%93%20m%C4%81ks%C4%81%20maksu%20Latvijas%20Universit%C4%81tes&#124;issueType:P|journal=Izglītības ministrijas mēnešraksts|volume=7|pages=|via=LNB Periodika|access-date=2020-10-09|archive-date=2019-05-15|archive-url=https://web.archive.org/web/20190515001310/http://periodika.lv/periodika2-viewer/view/index-dev.html?lang=fr#panel:pa{{!}}issue:/p_001_izmm1921n07{{!}}article:DIVL538{{!}}query:Universit%C4%81t%C4%93%20m%C4%81ks%C4%81%20maksu%20Latvijas%20Universit%C4%81tes{{!}}issueType:P}}</ref>

No 1919. līdz 1940. gadam Universitāte ir Latvijā lielākais augstākās izglītības, zinātnes un kultūras centrs, kuru atbalstīja valsts. 1935. gadā atklāja iekšpagalmā uzcelto [[Latvijas Universitātes Lielā aula|Lielo aulu]], zem kuras atrodas garderobe un studentu ēdnīca (arhitekts [[Ernests Štālbergs]]).

Latvijas Universitātē pirmo reizi pasaulē ir iespēja iegūt augstāko izglītību latviešu valodā. Tās 12 fakultātēs varēja studēt humanitārās (ieskaitot teoloģiju), tehniskās, eksaktās un dabas zinātnes. Latviešu mācību valodas ieviešana neliecināja par cittautiešu noniecināšanu, bet studentu nacionālais sadalījums atšķīrās no tā [[Veidne:Latvijas iedzīvotāju etniskais sastāvs|valstī]] jo 1937./ 1938. studiju gadā no 6780 LU studentiem 86% bija latvieši (76,9% iedzīvotāju pēc 1935. gada [[Tautas skaitīšana]]s), 6,4% — ebreji (4,9%), 3,8% — vācieši (3,3%), 2,8% — krievi (8,8%), 0,4% — poļi (2,6%), 0,3% — lietuvieši (1,2%), 0,3% — igauņi (0,4%) un 1% — citu tautību studenti (1,9%).<ref name=":0" />

[[1938]]. gadā no Latvijas Universitātes tika nodalīta Lauksaimniecības un Mežsaimniecības fakultāte, pārceļot tās uz [[Jelgava|Jelgavu]] un izveidojot [[Jelgavas Lauksaimniecības akadēmija|Jelgavas Lauksaimniecības akadēmiju]].

1940. gada jūnijā pēc [[Latvijas okupācija (1940)|Latvijas okupācijas]] izveidotā [[Kirhenšteina valdība]] likvidēja augstskolas autonomo statusu, atcēla tās Satversmi un pārdēvēja to par '''Latvijas Valsts universitāti'''. No 1939. līdz 1941. gadam uz Vāciju izceļoja daudzi vācbaltiešu zinātnieki un mācībspēki, 1941. gadā uz PSRS deportēja un nogalināja daudzus LU strādājošos zinātniekus un sabiedriskos darbiniekus. Nacistiskās okupācijas laikā 1942. gadā augstskolai piešķīra s [[Rīgas Universitāte]]s nosaukumu, šajā laikā gāja bojā ebreju izcelsmes LU mācībspēki, bet 1944.—1945. gadā uz Vāciju, tālāk uz ASV, Kanādu, Austrāliju un citām valstīm bēgļu gaitās devās līdz 60 — 65% Latvijas Universitātes mācībspēku.<ref>{{Tīmekļa atsauce |url=http://vip.latnet.lv/lpra/stradins.htm |title=Totalitārie okupācijas režīmi pret Latvijas zinātni un akadēmiskajām aprindām (1940 - 1945) |access-date={{dat|2010|08|21||bez}} |archiveurl=https://web.archive.org/web/20090707034548/http://vip.latnet.lv/LPRA/stradins.htm |archivedate={{dat|2009|07|07||bez}} }}</ref>

No [[1958]]. līdz [[1990]]. tās nosaukums bija '''Pētera Stučkas Latvijas Valsts Universitāte''' ({{val|ru|Латвийский государственный университет им. П. Стучки}}). [[1950]]. gadā uz LU Medicīnas fakultātes bāzes tika izveidots [[Rīgas Medicīnas institūts]], kas mūsdienās ir kļuvis par [[Rīgas Stradiņa universitāte|Rīgas Stradiņa universitāti]]. [[1958]]. gadā no Universitātes tika nodalītas tehnisko zinātņu fakultātes. Šīs fakultātes tika apvienotas [[Rīgas Politehniskais institūts|Rīgas Politehniskajā institūtā]].

[[1990]]. gadā 19. martā Universitāte atguva nosaukumu '''Latvijas Universitāte'''. [[1991]]. gada 15. maijā Latvijas Universitātes Satversmes sapulce pieņēma augstskolas otro Satversmi, kuru ar [[Latvijas Republikas Augstākā Padome|Latvijas Republikas Augstākās Padomes]] lēmumu apstiprināja 1991. gada 18. septembrī.

2014. gadā uzsāka jaunas LU studentu pilsētiņas jeb kampusa būvi Torņakalnā, kā pirmo pabeidza [[Latvijas Universitātes Dabas māja|Dabas mājas]] (2015) un [[Latvijas Universitātes Zinātņu māja|Zinātņu mājas]] (2019) celtniecību, 2022. gadā sāka [[Latvijas Universitātes Rakstu māja|Rakstu mājas]] būvi.

2020. gados universitāte saskārās ar reputācijas problēmām. Vairāki profesori pieķerti plaģiātismā.<ref>{{Tīmekļa atsauce |title=Izvērtējot plaģiātismu, soda Kūli un Šuvajevu • IR.lv |url=https://ir.lv/2010/04/30/izveerteejot-plagjiaatismu-soda-kuuli-un-shuvajevu/ |access-date=2023-04-17 |website=ir.lv}}</ref><ref name="ir.lv">{{Tīmekļa atsauce |title=Profesors, pētnieks un plaģiāts • IR.lv |url=https://ir.lv/2023/03/22/profesors-petnieks-un-plagiats/ |access-date=2023-04-17 |website=ir.lv}}</ref> Universitātes rektors bija apsūdzēts finanšu pārkāpumos.<ref>{{Tīmekļa atsauce |title=LU rektoram uzrāda apsūdzību par iespējamu nelikumīgu pabalstu izmaksu augstskolā |url=https://www.lsm.lv/raksts/zinas/latvija/lu-rektoram-uzrada-apsudzibu-par-iespejamu-nelikumigu-pabalstu-izmaksu-augstskola.a461308/ |access-date=2023-04-17 |website=www.lsm.lv |language=lv}}</ref> Ierosināts kriminālprocess par iespējamu Eiropas fondu līdzekļu izkrāpšanu bijušā universitātes satversmes sapulces vadītāja vadītā projektā.<ref name="ir.lv"/>

== Statistiskie rādītāji ==
Latvijas Universitātē 2019. gadā mācījās 15 250 studentu, no kuriem 850 bija ārvalstu studenti, bet absolventu skaits bija 3360.<ref>{{Tīmekļa atsauce|url=https://www.lu.lv/par-mums/skaitli-un-fakti/|title=Skaitļi un fakti|last=Latvijas Universitāte|first=|access-date=10.07.2020|date=}}</ref> Augstskola piedāvā visu līmeņu (bakalaura, maģistra, doktora) 151 akreditētu studiju programmu, kas aptver 28 zinātņu nozares un 22 studiju virzienus.

2013. gadā Latvijas Universitāte kā pirmā no [[Latvijas augstskolu reitingi|Latvijas augstskolām]] pirmo reizi iekļuva [[QS pasaules universitāšu reitings|QS pasaules universitāšu reitingā]], ieņemot 701.— 800. vietu.<ref>[http://www.topuniversities.com/university-rankings/world-university-rankings/2013#sorting=rank+region=140+country=178+faculty=+stars=false+search= QS World University Rankings 2013]</ref>

2018. gadā Latvijas Universitātes darbinieki bija 2344 zinātnisko publikāciju autori, 620 no tām bija iekļautas ''[[Scopus]]'' un ''[[Web of Science]]'' datubāzē, četri ziņojumi publicēti žurnālā ''[[Nature]]''.
2018. gadā LU saņēma 13 523 studētgribētāju pieteikumus, no tiem 3492 to norādīja kā pirmo prioritāti. 2019. gadā augstskola saņēma 16 150 pieteikumus, un pirmajā prioritātē LU bija izvēlējušies 4062 reflektantu. Pēc 2019. gadā studētgribētāju pieteikumu skaita uz budžeta vietām starp populārākajām programmām LU 1. vietā bija datorzinātnes, 2. vietā — tiesību zinātne, 3. vietā — psiholoģija, 4. vietā — komunikācijas zinātne, 5. vietā — vadības zinības.

2019. gadā Latvijas Universitāte (LU) tika pirmo reizi iekļauta ''[[Times Higher Education]]'' (THE) Eiropas mācīšanas reitingā un ieņēma 201+ vietu. Reitingā LU atzīmēta kā Latvijā vadošā universitāte sadarbībā ar studentiem, tāpat reitings augstu novērtējis Universitātes studiju vidi, kas veicina mācīšanos.

== Universitātes rektori ==
{{pamatraksts|Latvijas Universitātes rektoru uzskaitījums}}

== Ievērojami zinātnieki ==
Starp ievērojamākajiem zinātniekiem, kas strādā Latvijas Universitātē, ir minami:
* [[Andris Ambainis]] — datorzinātnieks
* [[Mārcis Auziņš]] — fiziķis
* [[Andrejs Cēbers]] — fiziķis
* [[Gunārs Duburs]] — ķīmiķis
* [[Ruvins Ferbers]] — fiziķis
* [[Elmārs Grēns]] — molekulārbiologs
* [[Mihails Hazans]] — ekonomists
* [[Vjačeslavs Kaščejevs]] — fiziķis
* [[Jevgeņijs Kotomins]] — fiziķis
* [[Dace Markus]] — filoloģe
* [[Oļģerts Nikodemus]] — vides ģeogrāfs
* [[Valdis Pīrāgs]] — medicīnas zinātnieks
* [[Silvija Radzobe]] — teātra zinātniece
* [[Linards Skuja]] — fiziķis
* [[Andrejs Veisbergs]] — valodnieks
* [[Pēteris Vanags]] — valodnieks

== Atsauces ==
{{atsauces}}

== Ārējās saites ==
{{Commons category|University of Latvia|Latvijas Universitāte}}
* [http://www.lu.lv/ Oficiālā mājaslapa]
* [https://www.timeshighereducation.com/world-university-rankings/university-Latvia timeshighereducation.com]
* [http://www.likumi.lv/doc.php?id=46864&from=off Latvijas Universitātes Satversme]
* [http://lusp.lv/ Latvijas Universitātes Studentu padome (LU SP)]

{{izglītība-aizmetnis}}
{{LV augstskolas}}
{{Baltijas valstu universitātes}}
{{Autoritatīvā vadība}}

[[Kategorija:Latvijas Universitāte| ]]
[[Kategorija:Augstskolas Rīgā]]
[[Kategorija:Universitātes Latvijā]]