{{atveidošana+}}
{{Mūzikas žanra infokaste
| nosaukums              = Pankroks
| krāsa                  = white
| fona_krāsa             = crimson
| stila_izcelsme         = [[rokenrols]], ''[[rockabilly]]'', [[garāžroks]], [[protopanks]], [[psihedēliskais roks]], [[pabroks]], [[glemroks]]
| kultūras_izcelsme      = [[1970. gadi|1970. gadu]] vidus, [[Apvienotā Karaliste]], [[Amerikas Savienotās Valstis|ASV]] un [[Austrālija]]
| instrumenti            = [[vokāls]], [[elektriskā ģitāra]], [[basģitāra]], [[bungas]]
| popularitāte           = Plaša popularitāte [[1970. gadi|1970. gados]], [[1990. gadi|1990.]] un [[2000. gadi|2000. gados]] starptautiski komerciāli panākumi [[poppanks|poppankam]] un [[skapanks|skapankam]].
| atvasinātās_formas     = [[postpanks]], [[jaunais vilnis (mūzikas žanrs)|jaunais vilnis]], [[alternatīvais roks]], [[trokšņu roks]]
| apakšžanri             = ''[[anarcho-punk]]'', [[ārtpanks]], ''[[crust punk]]'', [[garāžpanks]], [[gotiskais roks]],  [[glempanks]], [[smagais pankroks]], ''[[horror punk]]'', [[kristiešu pankroks]], [[nacistiskais pankroks]], ''[[oi!]]'', ''[[Riot Grrrl]]'', ''[[skate punk]]''
| jauktie_žanri          = ''[[2 Tone]]'', [[antifolks]], [[avanpanks]], ''[[chicano punk]]'', ''[[Cowpunk]]'', ''[[deathrock]]'', [[folkpanks]], [[gēlu pankroks]], [[čigānu pankroks]], [[ķeltu pankroks]], [[poppanks]], ''[[psychobilly]]'', [[pankblūzs]], [[pankdžezs]], [[ska pankroks]]
| reģionos               =
| vietējā_estrāde        = 
| citas_tēmas            =
}}
'''Pankroks''' ir [[rokmūzika]]s žanrs un kustība, kura radās [[1970. gadi|1970. gadu]] vidū. [[1960. gadi|1960. gados]] un 70. gadu sākumā parādījās dažādu [[protopanks|protopanku]] mūzikas paveidi, savukārt pankroks attīstījās tikai starp [[1974]]. un [[1976]]. gadu [[Amerikas Savienotās Valstis|Amerikas Savienotajās Valstīs]], [[Apvienotā Karaliste|Apvienotajā Karalistē]] un [[Austrālija|Austrālijā]], kad grupas, piemēram, kā ''[[Ramones]]'', ''[[Sex Pistols]]'' un ''[[The Clash]]'', tika atpazītas kā jaunās mūzikas kustības priekšgājēji. Līdz [[1977]]. gadam pankroks bija jau plaši izplatījies pa visu [[pasaule|pasauli]].

Latvijas spilgtākie pankroka pārstāvji ir tādas grupas, kā [[Inokentijs Mārpls]], [[Travolta (grupa)|Travolta]], [[PND]], [[Konservētie Stringi]], ''[[Drunk Punk]]''.

Pankroks ir [[rokmūzika]]s paveids, kam atšķirībā no [[klasiskais roks|klasiskā roka]] ir raksturīgs vienkāršots instrumentālais izpildījums un nihilistiski dziesmu teksti, bieži vien ar [[politika|politisku]] pieskaņu.

== Izcelsme ==
15. gadsimtā Anglijā vārdam ''punk'' bija tikai viena nozīme — [[prostitūta]]. Vēlāk ar šo vārdu sāka apzīmēt cilvēkus bez goda un vērtības, bieži vien attiecinot to gan uz ielasmeitām, gan blēžiem, gan arī uz ikvienu jaunu cilvēku ar negatīvu attieksmi pret autoritātēm. Ietverot arī nozīmi "iesācējs", šis vārds savos mūzikas nozīmes sākumos tika piešķirts neprofesionālam, uz ģitāru un vokālu balstītam, ASV grupu spēlētam rokenrolam sešdesmito gadu vidū (par pankroka grupām tajā laikā tika dēvētas tādas grupas kā ''[[The Standells]]'', ''[[The Sonics]]'' un ''[[The Seeds]]'' — grupas, kuras tagad tiek klasificētas kā [[garāžroks]]).

[[Attēls:Patti Smith Copenhagen 1976.jpg|thumb|200px|[[Petija Smita]] koncerta laikā 1976. gadā]]
Pašu terminu ''punk'' mūzikas žurnāla ''[[Creem]]'' 1971. gada maija izdevumā pirmo reizi lietoja rokmūzikas kritiķis ''[[Dave Marsh]]'', lai aprakstītu grupas ''[[? and the Mysterians]]'' mūziku. Šo nosaukumu pieņēma daudzi rokmūzikas žurnālisti, piemēram, kritiķis un ģitārists ''[[Lenny Kaye]]'' 1972. gada albuma - antoloģijas ''[[Nuggets (albums)|Nuggets]]'' bukletā to attiecināja gan uz sešdesmito gadu garāžroka grupām, gan arī uz tumšāku un primitīvāku sešdesmito gadu [[psihedēliskais roks|psihedēliju]]. Drīz pēc tam ''Lenny Kaye'' kopā ar avangarda dzejnieci [[Petija Smita|Petiju Smitu]] izveidoja grupu. Petijas Smitas grupa un viņas debijas albums ''[[Horses]]'', izdots 1975. gadā, tieši iedvesmoja daudzus septiņdesmito gadu vidus pankrokerus, tātad tas ir viens no ceļiem, kā termins varēja pārvietoties uz mūziku, kas tagad ir pazīstama kā pankroks.

Papildus iedvesmai no sešdesmito gadu ''garage'' grupām, pankroka saknes stipri ietekmēja arī asais, disonējošais ''[[The Velvet Underground]]'' stils, ''[[The Who]]'' un ''[[The Rolling Stones]]'' attieksme un agresija, [[Mičigana]]s grupu ''[[The Stooges]]'' un [[MC5]] seksualitāte, politiskā konfrontācija un vardarbība uzstāšanās laikā, Lielbritānijā pastāvošais [[pabrkos|pabroka]] stils un politiski noskaņotās pagrīdes grupas, tādas kā ''[[Mick Farren & the Deviants]]'', kā arī [[Ņujorka]]s [[glemroks|glemroka]] grupa ''[[New York Dolls]]'' un daži britu septiņdesmito gadu sākuma glemroka un [[ārtorks|ārtroka]] izpildītāji, to skaitā [[Deivids Bovijs]], ''[[Gary Glitter]]'' un ''[[Roxy Music]]''. Agrajā pankrokā ir saskatāma arī citu mūzikas stilu, tādu kā [[regeja|regejs]], [[ska]], [[fankmūzika]]s un ''[[rockabilly]]'' ietekme, pateicoties tam, ka stila tīrs definējums tad vēl nebija tā īsti radies, un grupas varēja brīvi eksperimentēt ar dažādiem mūzikas stiliem, nepazaudējot savu pankroka būtību. Kā spilgtu piemēru tam varētu minēt Ņujorkas grupu ''[[Suicide]]'', vokālista un taustiņinstrumentālista duetu, kas savā mūzikā pilnībā iztika bez pankroka tradicionālajām ģitārām, radot oriģinālu, neatkārtojamu skanējumu.

[[Attēls:Clash_21051980_12_800.jpg|thumb|200px|''[[The Clash]]'' uzstājoties 1980. gadā]]
Regeja gadījumā saikne starp šiem diviem stiliem izveidojās tik cieša gan abu kustību politisko uzskatu līdzības dēļ, gan arī tādēļ, ka Lielbritānijā tieši regejs bija tā mūzika, kas tika spēlēta dažādos pagrīdes pasākumos biežāk nekā pankroks. Tas notika vienkāršu iemeslu dēļ — pankroka ieraksti no ASV nebija viegli iegūstami, un savu pankroka ierakstu britiem tad vēl tikpat kā nebija, turpretī Jamaikas regeja un tā paveida ''dub'' ieraksti bija brīvi pieejami. Kā viens no paradoksiem bija tas, ka mūzika, kuru klubu ''[[100 Club]]'' apmeklējošie pankrokeri (to skaitā abu slaveno grupu ''Sex Pistols'' un ''The Clash'' dalībnieki) pasūtīja dīdžejam bija nevis importētais pankroks, bet gan tieši regejs. Kā apliecinājumu regeja ietekmei pankrokā var minēt ''The Clash'' kaverversiju ''[[Junior Murvin]]'' regeja dziesmai ''[[Police and Thieves]]'', kā arī vēlāku ''The Clash'' daiļradi (piemēram, ''[[White Man (In Hammersmith Palais)]]'' un ''[[The Guns of Brixton]]'').

Interesanti, ka saikne ar regeju bija atgriezeniska. Slavenais regeja mūziķis [[Bobs Mārlijs]], uzzinājis par šo jauno Lielbritānijas mūzikas kustību un tās ciešajām saitēm ar regeju, izteica jaunajām panku grupām savu atzinību, sarakstot dziesmu ''[[Punky Reggae Party]]'', kuras vārdos pieminētas grupas ''[[The Damned]]'', ''[[The Jam]]'' un ''The Clash''. Pateicoties šai mūzikas kustību sadarbībai, pankroka vilnis Apvienotajā Karalistē septiņdesmito gadu beigās radīja ska atdzimšanas kustību ''[[2 Tone]]'', kas palīdzēja tādām ska grupām kā ''[[The Beat]]'', ''[[The Specials]]'', ''[[Madness]]'' un ''[[The Selecter]]'' iegūt lielu popularitāti.

Pankroks radās ne vien sociālo apstākļu dēļ. Tas radās kā atbildes reakcija pret septiņdesmitajos gados pastāvošajām populārās mūzikas tendencēm, to skaitā vieglo, virspusējo disko mūziku un rokmūziku pārņemušajām [[smagais metāls (mūzikas žanrs)|smagā metāla]], [[progresīvais roks|progresīvā roka]] un [[arēnroks|arēnroka]] formām. Panku kultūra noliedza arī [[hipiji|hipiju]] kultūras ziedu laiku atstāto muzikālo mantojumu. Tādas grupas kā ''[[Jefferson Airplane]]'', kas bija turpinājušas darbību kopš sešdesmitajiem gadiem, panku uztverē bija kļuvušas bezjēdzīgas un bija tikai apkaunojums viņu sākotnējai radikalitātei. [[Ēriks Kleptons|Ērika Kleptona]] parādīšanās televīzijā alus reklāmā septiņdesmito gadu vidū bieži tika minēta kā piemērs tam, kā sešdesmito gadu roka ikonas bija “pārdevušās” tai pašai sistēmai, kurai kādreiz bija sevi pretnostatījušas.

Pastāvošās kultūras kritika un revolucionāras rīcības stratēģija, radusies Eiropas [[Starptautisko situacionistu biedrība|situacionistu]] (''Situationist'') kustībā divdesmitā gadsimta piecdesmitajos un sešdesmitajos gados, kalpoja par iedvesmas avotu britu pankroka [[avangards (māksla)|avangarda mākslai]]. Situacionisms bija pirmā mākslas kustība, kas mēģināja mākslu integrēt dzīvē pilnībā. Māksla neaprobežojās ar mākslas darbiem, tā ietvēra arī dzīvesveidu, dažādas darbības — [[performance]]s, politiskos uzskatus — [[anarhija|anarhiju]]. Parīzes situacionisti bija pirmie mākslinieki, kas ar savu mākslu mēģināja ietekmēt lielākas cilvēku masas, iesaistot mākslas darbus pilsētvidē. Tieši Parīzes metro bija pirmā vieta, kur parādījās sienu gleznojumi, kurus tagad pazīstam ar nosaukumu grafiti.

Situacionistu kustība Lielbritānijā nostabilizējās septiņdesmito gadu sākumā, pateicoties pilsētu iedzīvotāju vispārējai neapmierinātībai ar bezdarbu un sociālajiem apstākļiem. Situacionistu apvienību izdotās avīzes parasti pauda izaicinājumu cīnīties ar pastāvošo valsts sistēmu ar dažādiem paņēmieniem, no kuriem daži ieteicamie bija huligānisms, laupīšana un pat slepkavība. Lieki teikt, šī kustība ar saviem postulātiem neguva lielu piekrišanu, bet savā ziņā tā sagatavoja augsni panku kustībai.

Modes dizaineri ''[[Malcom McLaren]]'' un ''[[Vivienne Westwood]]'' iespaidojās no situacionistu idejām, veidojot pankroka stilu apģērbos. Galvenā apģērbu ideja bija šokēt apkārtējos, tālab tika izmantoti [[Nacionālsociālisms|nacisma]] simboli, [[pornogrāfija|pornogrāfiski]] attēli, aizvainojoši saukļi un vēl dažādi izteiksmes līdzekļi, no kuriem kā vienu interesantu varu minēt vistu kaulu izmantošanu, veidojot uzrakstus uz apģērba. Arī jaunā stila apģērbu veikala nosaukums, proti, “Sex” bija izvēlēts, lai atstātu pēc iespējas lielāku iespaidu uz sabiedrību. Kā vienu no veidiem savas idejas izplatīšanai ''Malcom McLaren'' izveidoja grupu ''Sex Pistols'', vienlaikus kļūstot gan par tās menedžeri, gan par stilistu, gan par tās vēstījuma sabiedrībai autoru. No situacionistu vizuālās mākslas ietekmējās arī mākslinieks ''Jamie Reid'', kurš vēlāk veidoja ''Sex Pistols'' ierakstu vizuālo noformējumu, ieviešot grafiskajā dizainā mūsdienās ar pankroku tik ļoti asociētos nevienādo burtu salikumus.

== Vēsture ==
[[Attēls:CBGB_club_facade.jpg|thumb|200px|[[CBGB]] klubs 2005. gadā]]
Mūzikas virziens, kas tika apzīmēts ar vārdu ''punk'' parādījās [[Ņujorka|Ņujorkā]] 1974. — 1976. gadā. Tas galvenokārt balstījās uz grupām, kas regulāri uzstājās klubos ''[[Max Kansas City]]'' un "[[CBGB]]", to skaitā bija tādas grupas kā ''[[Ramones]]'', ''[[Television]]'', ''[[Blondie]]'', ''[[Johnny Thunders and the Heartbrakers]]'', ''[[Richard Hell and the Voidoids]]'', ''[[Talking Heads]]'' un ''[[Suicide]]''. Panku nosaukums šīm grupām tika piedēvēts 1976. gada sākumā, kad pirmo reizi parādījās žurnāls ''[[Punk (žurnāls)|Punk]]'', kas savos rakstos ietvēra šīs jaunās grupas līdzās jau pazīstamajiem mūziķiem kā [[Lū Rīds]] (kas bija uz ''Punk'' pirmā izdevuma vāka) un [[Petija Smita]] (kas bija uz vāka otrajam izdevumam).

Tajā pašā laika posmā arī citās valstīs izveidojās grupas, kas vēlāk tika atzītas par pankroka grupām, piemēram, ''[[The Saints]]'' Brisbeinā, [[Austrālija|Austrālijā]] un ''[[The Stranglers]]'' un ''[[Sex Pistols]]'' [[Londona|Londonā]]. Šīs agrās grupas ar savu nelielo atbalstītāju, [[panku subkultūra|panku]], pulku bija tieši atkarīgas no entuziastiem, kuri bija vai nu atvēruši savu klubu, vai arī organizēja koncertus citos klubos. Citos gadījumos grupas vai to menedžeri improvizēja, paši izveidojot vietas, kur uzstāties pamestās pilsētas nomales mājās vai citās izmantojamās vietās. Klubi nodrošināja jaunā stila mūziķiem gan vietu, kur uzstāties, gan arī vietu, kur satikt līdzīgi domājošos. Pazīstamākie no pirmajiem panku klubiem bija Londonas ''100 Club'', Ņujorkas CBGB un Holivudas ''The Masque''.

Kamēr Londonas grupas bija spēlējušas salīdzinoši mazu lomu agrā pankroka skanējuma noteikšanā, Londonas pankroka kustība definēja un iemiesoja dumpīgo panku kultūru. ''Sex Pistols'' kļuva par panku kulta grupu, iegūstot daudzus piekritējus, kuru pamatā bija kliķe, pazīstama ar nosaukumu ''Bromley Contingent'' (pēc nomales, kur daudzi no viņiem bija uzauguši, nosaukuma), kas sekoja grupai koncertos visā valstī.

Bieži pieminēts notikums pankroka vēsturē ir ''Ramones'' koncerts Londonā. Daudzi no Apvienotās Karalistes nākotnes pankroka līderiem guva iedvesmu no šī koncerta, un Lielbritānijas pankroka kustība uzplauka visā krāšņumā. Jau 1976. gada nogalē daudzi grupas ''Sex Pistols'' fani bija izveidojuši paši savas panku grupas, tostarp ''[[The Clash]]'', ''[[Siouxie & the Banshees]]'', ''[[The Adverts]]'', ''[[Generation X]]'', ''[[The Slits]]'' un ''[[X-Ray Spex]]''. Citas britu grupas, kas parādījās šajā mūzikas vidē, bija ''[[The Damned]]'' (pirmā Lielbritānijas pankroka grupa, kura izdeva singlu), ''[[The Jam]]'', ''[[The Vibrators]]'', ''[[Buzzcocks]]'' un arī atbilstoši nosauktā ''[[London (grupa)|London]]''.

1976. gada decembrī ''Sex Pistols'', ''The Clash'', ''The Damned'' un ''Johnny Thunders & the Heartbrakers'' apvienojās Lielbritānijas koncertturnejai ''Anarchy Tour'' (Anarhijas turneja) Daudzi no koncertiem tika atcelti pēc tam, kad mediju pārstāvji sāka izplatīt sensacionālus stāstus.

== Struktūra ==
Pankroks akcentēja vienkāršu dziesmu muzikālo struktūru, dziesmas parasti ir īsas. Pirmais pankroka žurnāls Lielbritānijā ''[[Sniffin Glue]]'' 1977. gadā mēdza iekļaut savos rakstos zīmējumus, kuros bija attēloti trīs ģitāras akordi. Piebilde šiem attēliem bija: “Šis ir akords, šis ir cits, šis ir trešais. Tagad dibini grupu!” Panku grupu skanējums bieži bija tuvs sešdesmito gadu [[garāžas roks|garāžas roka]] grupu skanējumam. Parastais instrumentālais sastāvs bija: [[bungas]], viena vai divas [[elektriskā ģitāra|elektriskās ģitāras]] ar lielu uzsvaru uz [[distorsija]]s efekta izmantošanu, [[basģitāra]] un [[vokāls]]. Pankroka dziesmas reti bija garākas par trim minūtēm, bieži — tikai deviņdesmit sekundes garas. Parasti to taktsmērs bija četras ceturtdaļas, un dziesmā tika izmantota struktūra “pantiņš—piedziedājums”.

Pankroka dziesmu vārdi pauda brīvu un izaicinošu radošo izpausmi, kā arī atsauces uz sociālajiem un politiskajiem apstākļiem, kuru pietrūka tā laika [[populārā mūzika|populārajā mūzikā]]. Dziesmu tēmas ietvēra [[bezdarbs|bezdarbu]], [[garlaicība|garlaicību]] un citus [[pilsētas dzīve]]s realitātes aspektus, dažās dziesmās atklāti tika kritizēta [[valdība]] un [[monarhija]], piemēram, ''Sex Pistols'' dziesmas ''[[God Save the Queen]]'' un ''[[Anarchy in the UK]]''. Citas ar pankroku asociētās dziesmu tēmas iekļauj pretošanos bez domu pakļautības ideoloģijai.

== Apakšžanri ==
=== Pamatžanri ===
* ''[[Anarcho-punk]]''
* ''[[Crust punk]]''
* ''[[Garāžpanks]]''
* ''[[Glam punk]]''
* [[Smagais pankroks]]
* ''[[Horror punk]]''
* [[Kristīgais pankroks]]
* [[Nacistiskais pankroks]]
* ''[[Riot Grrrl!]]''
* ''[[Skate punk]]''
* ''[[Street punk]]''
* ''[[Taqwacore]]''
* ''[[Trallpunk]]''
* [[Trokšņu roks]]

=== Jauktie žanri ===
* ''[[2 Tone]]''
* [[Ķeltu pankroks]]
* ''[[Chicano punk]]''
* ''[[Cowpunk]]''
* ''[[Dance-punk]]''
* [[Dedroks]]
* [[Folkpanks]]
* [[Poppanks]]
* ''[[Psychobilly]]''
* [[Pankblūzs]]
* [[Pankmetāls]]
* [[Ska pankroks]]

== Skatīt arī ==
* [[Panku subkultūras vēsture]]

{{roka apakšžanri}}

{{autoritatīvā vadība}}

[[Kategorija:Pankroks| ]]
[[Kategorija:Rokmūzikas žanri]]