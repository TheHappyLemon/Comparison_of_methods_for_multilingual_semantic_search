[[Attēls:Aulus_Gabinius.jpg‎|right|thumb|300px|Romas impērijas Sīrijas provincē kalta monēta (64.-34. g. p.m.ē.)]]
'''Monēta''' ({{val|la|moneta}}) ir no [[metāls|metāla]] ([[zelts|zelta]], [[sudrabs|sudraba]], [[varš|vara]] vai to sakausējumiem, [[dzelzs]], mūsdienās - vara, [[niķelis|niķeļa]], [[alumīnijs|alumīnija]] u.c. sakausējumiem) izgatavota (kalta, štancēta vai lieta) apaļa, ovāla, kvadrātveida vai daudzšķautņaina metāla plāksnīte, kas ir [[nauda]]s vienība. Abās pusēs izgrebts (izkalts, izliets, izštancēts) kāds [[attēls]] (izgatavotājas valsts vai administratīvās vienības ģerbonis, devīze, kādas personas attēls, vārds, tituls) un leģenda (kas norāda valstisko piederību, izgatavošanas gadu, nominālu).

[[Latvijas Banka]]s kaltās monētas ir eiro un centi.

== Vēsture ==
Monētas radās un izplatījās, attīstoties tirdzniecībai un preču apgrozījumam, un ar laiku kļuva par universālu maksāšanas līdzekli. Pirmās monētas sāka kalt aptuveni VII-VIII gs. p.m.ē. gandrīz vienlaicīgi [[Ķīna|Ķīnā]], [[Mazāzija|Mazāzijā]] (Līdijā) un [[Senā Grieķija|Grieķijā]]. Visam [[Vidusjūra]]s baseinam nonākot [[Romas impērija]]s pakļautībā, monētu kalšana koncentrējās [[Roma|Romā]], dievietes Junonas Monētas tempļa kaltuvē. Pēc Romas impērijas sabrukuma Rietumeiropā monētas atsāka kalt tikai X gs. Viduslaiku Eiropā monētas kala gan valstu, gan pilsētu kaltuvēs - tiesības kalt savas monētas liecināja par politiskās suverenitātes pakāpi.

== Apraksts ==
Monētas priekšpuse tiek saukta par “[[averss|aversu]]”, mugurpuse - par “[[reverss|reversu]]”, bet mala par “jostu”.

Daudzu monētu malās atrodamās rieviņas sākotnēji tika ieviestas, lai izvairītos no monētu "noskūšanas" - vērtīgā metāla nogriešanas no monētu malām. Rieviņas liecināja, ka monēta ir vesela. Dažkārt monētas "noskūšanas" rezultātā zaudēja pat pusi sava svara.

Monētas vērtība var būt ļoti maza - tai var nepiemist vēsturiska vērtība vai [[tirgus vērtība]]. Tirgus vērtība savukārt var būt atkarīga no diviem apstākļiem - tā var būt [[valdība]]s noteikta vai arī atbilst monētas [[metāls|metāla]] vērtībai. Šobrīd monētu kalšana ir [[valsts]] [[monopols]], uz kā pamata valsts realizē monētu likumdošanu: apstiprina monētas nominālu, nosaka monētas nosaukumu, nominālu, metālu ''raudzi'', masu, izmērus, ārējās pazīmes. Ieviešoties (pēc [[Ķīna]]s parauga) papīra naudai, monētas zaudējušas galvenā maksāšanas līdzekļa funkciju. Dārgmetālu monētas mūsdienās tiek izlaistas reti, pamatā tās ir tikai kādam īpašam notikumam veltītas reprezentācijas monētas.

Monētas bieži mēdz izmantot kā vienkāršotu [[metamais kauliņš|metamo kauliņu]]. Monētas [[averss|aversu]] monētas mešanā mēdz dēvēt par "ciparu", savukārt [[reverss|reversu]] - par "ērgli" vai "ģerboni". Atsevišķām monētām, piemēram, [[Beļģija]]s [[eiro monētas|eiro monētām]], viena puse ir smagāka par otru, tādēļ biežāk tiek uzmesta viena no monētas pusēm.

== Piemiņas monētas ==
Mēdz kalt arī [[piemiņas monētas]], ko var izmantot [[tirdzniecības darījumi]]em, bet kas parasti tiek iegādātas dāvināšanai vai krāšanai. Šo monētu [[mazumtirdzniecība]]s cena parasti vairākkārt pārsniedz to [[nominālvērtība|nominālvērtību]]. [[Latvijas Banka]] regulāri izgatavoja [[lata piemiņas monētas]].

== Monētas Latvijā ==
{{pamatraksts|Latvijas nauda}}
Starptautiskās monētu programmas "Millennium" ietvaros [[Latvijas Banka]] 1999. gada 1. decembrī laida apgrozībā 1 [[lats|lata]] jubilejas monētu pogas izskatā. 2004. gadā [[Latvijas Banka]] izlaida unikālu [[Bimetāls|bimetāla]] monētu ar nosaukumu "Laika monēta". Tās kalšanā izmantots [[sudrabs]] un [[niobijs]] - [[metāls]], kura atklāšanā nozīmīga loma bijusi [[Heinrihs Roze|Heinriham Rozem]], kurš savu [[ķīmiķi|ķīmiķa]] karjeru sācis kādā [[Jelgava]]s aptiekā.

== Bibliogrāfija ==
* Ducmane K., Vēciņš Ē. Nauda Latvijā. - Rīga, 1995.

== Ārējās saites ==
* [http://sogdcoins.narod.ru/publications/babayarov.html Monētas Centrālāzijā (krievu val.)]
* [http://www.charm.ru/novgorod/articles/bibliography/bibliography.shtml Tālo Austrumu numismātikai veltīta bibliogrāfija (krievu val.)]

{{autoritatīvā vadība}}

[[Kategorija:Nauda]]
[[Kategorija:Vēsture]]