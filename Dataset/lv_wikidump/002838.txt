{{Valsts amatpersonas infokaste 
| vārds               =Mindaugs
| vārds_orģ           =Mindaugas
| attēls              =Mindaugas.jpg
| amats               =[[Lietuvas dižkunigaitis]], Lietuvas karalis
| term_sākums         =pirms [[1236 gads|1236. gada]]
| term_beigas         =[[1263. gads]]
| priekštecis         =[[Živinbuds]] vai<br /> [[Dausprungs]]
| pēctecis            =[[Tranaitis]]
| dzim_dati           =ap [[1200. gads|1200. gadu]]
| dzim_vieta          =
| mir_dati            =[[1263. gads]]
| mir_vieta           =
| tautība             =
| partija             =
| tēvs                =nav zināms ([[Daugerūts]]?)
| māte                =
| dzīvesb             =[[Marta (Lietuvas ķēniņiene)|Marta]]
| bērni               =[[Vaišvilks]], <br />meita, precējusies ar [[Švarns|Švarnu]]<br /> Gerstuks, Replis, Ruklis, Rupeiķis 
| profesija           =
| alma_mater          =
| reliģija            =[[Baltu reliģija]], [[katolicisms]]
| paraksts            =
| piezīmes            =
}}
'''Mindaugs''', agrākajos tekstos '''Mintauts''' ({{val|lt|Mindaugas}}, senkrievu: ''Мидогъ'', {{val|la|Myndowe, Mendoch, Mendog, Mendolgus, Mendolfus}}; dzimis ap 1200. gadu, nogalināts 1263. gada 12. septembrī) bija agrīnās [[Lietuvas valsts vadītāji|Lietuvas valdnieks]] gan kā [[dižkunigaitis]] no 1236. gada, gan kā [[Lietuvas karalis]] no 1253. gada. Mindauga vadībā notika seno [[Lietuvieši|lietuviešu]] zemju apvienošanās, tādēļ uzskatāms par Lietuvas valsts izveidotāju.

== Tituli ==
[[Attēls:Seal of Mindaugas.jpg|thumb|200px|left|Vienīgais iespējamais oriģinālais Mindauga attēls uz valsts zīmoga, kas piestiprināts [[Sēlija]]s dāvinājuma rakstam (1255).]]
Latīniski rakstītā dokumentā viņš 1253. gadā dēvēts kā "Mindaugs, no Dieva žēlastības Lietuvas (Letovijas) karalis" (''Mindowe dei gratia rex Lettowiae'').<ref>[http://eurulers.angelfire.com/lithuania.html Titles of European hereditary rulers]</ref> Vēlāk viņa tituls nedaudz mainījās: 1255. gadā — ''Myndowe dei gracia Primus Rex Lettowie'' (ar Dieva žēlastību pirmais "Letovijas" karalis), bet 1261. gada augusta dokumentā — ''Mindowe, Dei gratia rex Littowie'' (ar Dieva žēlastību "Litovijas" karalis).

== Vārds un izcelsme ==
{{Pamatraksts|Mindauga dzimta}}
Personvārds Mindaugs varētu būt cēlies no divu vārdu salikuma. Vārda otrā daļa "daugs" neapšaubāmi latviski tulkojama kā "daudz", bet pirmā daļa nozīmējusi vai nu "miņa" (lietuviešu ''menąs'') vai "pieminēšana" (lietuviešu ''minimas''),<ref>Salys, Antanas (1953—1966). "Mindaugas". Lietuvių enciklopedija. XXVIII. Boston, Massachusetts: Lietuvių enciklopedijos leidykla. pp. 493—495.</ref> tātad Mindauga vārds latviski varētu būt nozīmējis "atminīgais" vai "daudz minētais" (t.i. Mindaudzis).

Mindauga izcelsme nav skaidra, bet tā noteikti ir saistīta ar kādu no Lietuvas austrumu daļas [[Aukštaitija]]s kunigaišu dzimtām. [[Vecākā atskaņu hronika|Vecākās Atskaņu hronikas]] autors pieminējis, ka Mindauga vārdā nenosauktais tēvs ir bijis "dižs ķēniņš" (''ein kunic grôß''). Baltkrievu vēsturnieks Vjačaslavs Nasēvičs izteicis hipotēzi, ka Mindauga tēvs ir bijis [[Nalsene]]s zemes kunigaitis [[Daugerūts]],<ref>Насевіч В. Пытанняў больш, чым адказаў // Беларускі гістарычны агляд. Т. 5. Сш.1(8). Мн., 1998. С. 210—226. Рэцензія: Краўцэвіч А. Стварэнне Вялікага княства Літоўскага. Мн.: Беларуская навука, 1998. 208 с.</ref> kas no 1209. līdz 1213. gadam vadīja leišu karagājienus pret [[Alberts fon Bukshēvdens|Livonijas bīskapu Albertu]]. Tādā gadījumā Mindaugs ir bijis [[Jersika (valsts)|Jersikas]] ķēniņa [[Visvaldis|Visvalža]] sievasbrālis un viņa plašo zemju potenciālais mantinieks.

== Viens no leišu kunigaišiem ==
Mindaugs ir pieminēts [[Galīcijas-Volīnijas hronika|Galīcijas-Volīnijas hronikā]] kā viens no pieciem leišu "vecākajiem kņaziem", kas 1219. gadā noslēdz miera līgumu ar [[Galīcijas-Volīnijas kņaziste|Galīcijas-Volīnijas kņazisti]]. Tas norāda uz to, ka leišu zemēs pastāv kunigaišu federācija, kurā vēl nav izvirzījies viens valdnieks, taču vara centrējas vienas radinieku dzimtas rokās. Kā pārējie "vecākie kņazi" hronikā pieminēti [[Živinbuds]] (jeb Živibunds), [[Dausprungs]], [[Daujots]] un [[Viligailis]]. Domājams, ka viņi bijuši radinieki, jo Dausprungs bija Mindauga vecākais brālis, bet Daujots un Vilikaila bija Daugerūta mantinieka [[Steksis|Stekša]] dēli.<ref>Baranauskas, Tomas. "Brandieji viduramžiai: II dalis (1183-1283 m.)"</ref>

== Kļūšana par dižkunigaiti ==
[[Attēls:Mindaugas Lithuania (Voruta).png|thumb|250px|Mindauga valsts kodols, tumši zaļā.]]
Paralēli aukštaišiem, spēcīgs leišu militārais centrs veidojās [[Žemaitija|Žemaitijā]], kuras kunigaitis [[Vikints]] 1236. gadā uzvarēja [[Saules kauja|Saules kaujā]]. 1236. gadā Mindaugs kļuva par dižkunigaiti un 1238. gadā Mindaugs pirmo reizi rakstiskos avotos minēts kā Lietuvas valdnieks. 1244. gadā Mindaugs ar lielu karaspēku iebruka dziļi [[Kursa (valsts)|Kursā]], bet cieta sakāvi [[Embūtes kauja (1244)|Embūtes kaujā]] pret [[Livonijas ordenis|Livonijas ordeni]].

== Cīņa par varu ==
1247. gada ziemā Mindaugs nosūtīja savus brāļadēlus kunigaišus [[Tautvils|Tautvilu]] un [[Ģedvīds|Ģedivīdu]] un viņu mātes brāli [[Vikints|Vikintu]] karagājienā pret krievu kņaziem. Radinieku promtbūtni viņš izmantoja, lai sagrābtu viņu zemes un nostiprinātu savu varu. 1248. gada 15. janvārī [[Kauja pie Protvas|kaujā pie Protvas]] upes leišu karaspēks uzvarēja [[Zelta Orda]]s vietvalža, Maskavas un Suzdaļas lielkņaza [[Mihails Jaroslavičs|Mihaila Jaroslaviča]] vadīto karaspēku; kaujā krita arī pats kņazs Mihails. Nākamajam [[Vladimiras-Suzdaļas kņazi|Vladimiras-Suzdaļas lielkņazam]] [[Svjatoslavs Vsevolodovičs|Svjatoslavam Vsevolodovičam]] izdevās piespiest lietuviešus atkāpties pēc uzvaras kaujā pie Zubcovas. Kad sakautie kunigaiši atgriezās Lietuvā, Mindaugs pret tiem nosūtīja savu karaspēku. 1249. gadā Tautvils, Ģedivīds un Vikints bēga uz [[Galīcijas-Volīnijas kņazi]]sti, kuras valdnieks tajā laikā bija Ģedivīda un Vikinta sievastēvs kņazs Daņils. Lai gūtu atbalstu cīņai pret Mindaugu, Vikints devās pie [[jātvingi]]em, uz [[Žemaitija|Žemaitiju]] un [[Rīga|Rīgu]], bet Tautvils devās uz Rīgu. Lai iegūtu poļu kņazu atbalstu, tika runāts par nepieciešamību sākt krusta karu pret savstarpējos ķīviņos ieslīgušajiem Lietuvas pagāniem. Lai iegūtu [[Rīgas bīskaps|Rīgas bīskapa]] un ordeņa atbalstu, Tautvils Rīgā pieņēma kristietību.<ref name="tevtonskii-orden-i-obrazovanie-velikogo-kniazhestva-litovskogo">[https://cyberleninka.ru/article/n/tevtonskiy-orden-i-obrazovanie-velikogo-knyazhestva-litovskogo/viewer ТЕВТОНСКИЙ ОРДЕН И ОБРАЗОВАНИЕ ВЕЛИКОГО КНЯЖЕСТВА ЛИТОВСКОГО]</ref>

== Kristīšanās un kļūšana par Lietuvas karali ==
{{see also|Lietuvas vēsture (1219—1295)}}
[[Attēls:Papal bull regarding Lithuanian ruler Mindaugas 1251.jpg|thumb|250px|[[Romas pāvests|Romas pāvesta]] [[Inocents IV|Inocenta IV]] bulla par to, ka Lietuva atrodas katoļu baznīcas aizgādnībā un nepieciešams organizēt Mindauga kronēšanu par karali.]]
[[Attēls:Mindoŭh, Vit. Міндоўг, Віт (XVII).jpg|thumb|200px|right|Rīgas bīskaps Alberts II un Kulmas bīskaps Indriķis krista Mindaugu un Martu (nezināms autors, 17. gadsimts).]]
1250. gadā Livonijas ordeņa karaspēks vairākas reizes iebruka Mindauga pārvaldītajās teritorijās. Livonijas ordeni atbalstīja arī Tautvils ar savu karaspēku, ko sagādāja kņazs Daņils. Šo notikumu rezultātā Mindaugs nolēma uzlabot attiecības ar ordeni un pieņemt kristietību, tādējādi atņemot Livonijas ordenim formālo iemeslu iebrukumiem Lietuvā. Viņš nosūtīja savu sūtni pie [[Livonijas ordeņa mestrs|Livonijas ordeņa mestra]] [[Andreass no Felves|Štīrijas Andrasa]] un uzaicināja to viesos. 1251. gada pavasarī Ordeņa mestrs pēc dzīrēm piedāvāja Mindaugam pieņemt kristietību, pretī apsolot karaļa kroni. Mindaugs ar mestru Andreasu noslēdza vienošanos, kurā apsolīja Ordenim nodot daudz zemju. Tajā pašā gadā Livonijas ordenis no Rīgas padzina Tautvilu, kura mēģinājums 1252. gadā ar volīniešu un jātvingu karaspēka palīdzību ieņemt Mindauga pili [[Voruta|Vorutā]] izgāzās, un Tautvils bēga uz Volīniju. Mindaugs atriebjoties devās karagājienā uz Žemaitiju.

1251. gada 17. jūlijā Milānā [[Romas pāvests|pāvests]] [[Inocents IV]] pasludināja, ka Lietuva atrodas [[Svētais Pēteris|Sv. Pētera]] aizgādnībā, un deleģēja Livonijas mestram kronēt Mindaugu par Lietuvas karali. Rīgā tika izgatavoti divi zelta kroņi ķēniņam un viņa sievai [[Marta (Lietuvas ķēniņiene)|Martai]]. [[Helmno|Kulmas]] [[bīskaps]] no [[Prūsija]]s tika aicināts piedalīties kronēšanas ceremonijā. Pēc Mindauga kristīšanās no viņa pretinieku savienības izstājās arī poļu kņazi. Mindauga kronēšana notika 1253. gadā. Rīgas un vācu tirgoņiem Mindaugs piešķīra pilnīgas tirgošanās brīvības privilēģiju. 1255. gada oktobrī, dāvinot [[Sēlija]]s zemes Livonijas ordenim, Mindaugs īpaši pieminēja un pateicās ordenim par palīdzību pāvesta pārliecināšanā par nepieciešamību viņu kronēt par karali. Sēlijas dāvinājums bija kā pateicība un nodrošināšanās uz ordeņa turpmāko militāro palīdzību.

1253. gadā Inocents IV izsludināja jaunu krusta karu pret mongoļu valdnieku [[Batuhans|Batuhanu]], aicinot tajā piedalīties kristītos [[Livonija]]s, [[Bohēmija]]s, [[Morāvija]]s, [[Serbija]]s, [[Pomerānija]]s un [[Lietuva]]s valdniekus.

1253. gada 6. jūlijā notika Mindauga kronēšana (iespējams, tas notika pilskalnā pie [[Latava (upe)|Latavas upes]]). Mindaugs saņēma no Livonijas mestra Lietuvu kā feodālo lēni, bet viņam bija jāatdod Livonijas ordenim lielu daļu [[Žemaitija]]s, [[Sēlija]]s un [[jātvingi|jātvingu]] teritorijas. 1253. gada jūlijā, lai iegūtu ordeņa palīdzību cīņā pret žemaišu kunigaiti [[Vikints|Vikintu]], Mindaugs ordenim piešķīra jaunas zemes — pusi [[Raseiņi|Raseiņu]], [[Laukava]]s (lietuviski ''Laukuva''), [[Betigola]]s (lietuviski ''Betygala''), [[Eragola]]s (lietuviski ''Ariogala'') un [[jātvingi|jātvingu]] apdzīvotās [[Dainava (zeme)|Dainavas]], kā arī visu Kuleni (lietuviski ''Kolainiai''), [[Karšuva|Kārsavu]] (lietuviski ''Karšuva''), [[Kraži|Kroši]] (lietuviski ''Kražiai''), [[Nadruva|Nederavu]], [[Vizaine|Vizaini]] un Vangu (lietuviski ''Ivangėnai'') abos [[Nemuna]]s lejteces krastos. 1253. gada 21. augustā pāvests Inocents IV apstiprināja Vācu ordenim zemes Lietuvā, ko, sakarā ar savu kronēšanu, viņam dāvinājis karalis Mindaugs: visu Kārsavu un Vangu, kā arī pusi Dainavas un Raseiņus. Pāvests Inocents IV uzdeva Livonijas un Prūsijas arhibīskapam [[Alberts II (Rīga)|Albertam II]] iesvētīt un nozvērināt Vācu ordeņa brāli Kristiānu par Lietavas bīskapu, saskaņā ar karaļa Mindauga vēlēšanos. 1254. gada 12. martā ar savu dēlu piekrišanu Mindaugs piešķīra bīskapam Kristiānam kā baznīcas devu pusi Raseiņu, Betigolas un Laukavas zemju.

1254. gadā Mindaugs noslēdza mieru ar Galīcijas-Volīnijas kņazisti un [[Tautvils|Tautvilu]]. 1258. gadā Lietuvas un [[Polocka]]s karaspēks uzbruka [[Smoļenska]]i un [[Toržoka]]i. Tā paša gada ziemā [[Zelta Orda]]s karaspēks sakāva lietuviešus un izpostīja Lietuvas zemi.<ref>[http://krotov.info/acts/12/pvl/novg07.htm ''Тои же зимы взяша Татарове всю землю Литовьскую, а самѣхъ избиша.'' — fragments no Novgorodas Pirmās hronikas par 1258. gada notikumiem]</ref>

== Atsacīšanās no savienības ar Livonijas ordeni un nāve ==
Mindaugam kristietības pieņemšana bija tikai viens no līdzekļiem savas varas nostiprināšanai, no kuras viņš atteicās, tiklīdz tā kļuva nevajadzīga. Daudz nopietnāk kristietību uztvēra viņa dēls un mantinieks Vaišvilks. Mindauga pirmās sievas bērni nebija kristieši, kurpretim karaliene Marta un viņas bērni bija katoļi. Mindauga vecākais dēls Vaišvilks, kura valdīšanā bija nodota Melnā Krievija, pieņēma šeit valdošo pareizticību. Vaišvilka pakļautībā bija [[Sloņima]] un [[Vavkaviska|Volkoviska]]. Vaišvilks noslēdza mieru ar kņazu Daņilu, atteicās no vairākām pilsētām un izdeva savu māsu par sievu Daņila dēlam Švarnam. Ar 1254. gada miera līgumu Vaišvilks Novogrudoku, Sloņimu un Volkovisku nodeva kņaza Daņila dēliem Romanam un Gļebam, kas kļuva par Mindauga vasaļiem. Pats Vaišvilks atteicās no laicīgās varas un iestājās pareizticīgo klosterī. Iespējams, šī uzvedība demonstrēja viņa konfliktu ar tēvu. Vaišvilks atdeva kņazam Daņilam vairākas Mindaugam svarīgas pilsētas un pieņēma kristību nevis kā katolis, bet pareizticīgais.<ref name="tevtonskii-orden-i-obrazovanie-velikogo-kniazhestva-litovskogo" />

1260. gadā Vaišvilks un Tautvils sagūstīja un nogalināja Romanu. Atriebjoties par to, kņazs Daņils iebruka [[Paņemune|Paņemunē]]. 1260. gada 13. jūlijā žemaišu karaspēks smagi sakāva Livonijas ordeņa karaspēku [[Durbes kauja|Durbes kaujā]], kas bija lielākā ordeņa sagrāve 13. gadsimtā. Pēc šīs kaujas daudzās [[balti|baltu]] apdzīvotajās teritorijās sākās plaši nemieri pret krustnešu varu. 1261. gadā Mindaugs pārņēma Žemaitiju savā pakļautībā, atteicās no kristietības un savienības ar Livonijas ordeni.

Pēc sievas Martas nāves Mindaugs pie sevis uzaicināja viņas māsu, kunigaiša [[Daumants|Daumanta]] māsu, un piespieda viņu kļūt par savu sievu. Apkaunotais Daumants pievienojās karavadoņa [[Tranaitis|Tranaiša]] sazvērestībai, un 1263. gada 12. septembrī Mindaugs tika nogalināts kopā ar diviem mazgadīgiem dēliem.

Luterāņu mācītāja [[Johans Rīvijs (skolotājs)|J. F. Rīvija (Rivius)]] hronikā esot minēts, ka 1618. gadā, novācot kāda torņa drupas, [[Aglona|Aglonā]] atrasta marmora plāksne, uz kuras bijis uzraksts latīņu valodā: "Šeit atdusas Mindaugs, kunigaitis, lietuvietis..."<ref>{{Tīmekļa atsauce |url=http://www.catholic.lv/aglona/abb191.html?chapter=basilica_history |title=Basilica Aglonensis |access-date={{dat|2010|08|15||bez}} |archiveurl=https://web.archive.org/web/20090821220605/http://www.catholic.lv/aglona/abb191.html?chapter=basilica_history |archivedate={{dat|2009|08|21||bez}} }}</ref> Mūsdienās tiek uzskatīts, ka Rīvija hronika ir 19. gadsimtā tapis viltojums,<ref>[http://books.google.lv/books?id=a5zKQM7eEMgC&pg=PA218&lpg=PA218&dq=j.f.+rivius&source=bl&ots=iqCdWGunz2&sig=60CVbZgu9A4FgKtnX4qrneu6nW4&hl=lv&ei=jQNoTMy1FsqNjAebw4jUBA&sa=X&oi=book_result&ct=result&resnum=1&ved=0CBMQ6AEwAA#v=onepage&q=j.f.%20rivius&f=false Giedre Mickunaite. Making a Great Ruler: Grand Duke Vytautas of Lithuania. Central European University Press; 2006, 337 p.]{{Novecojusi saite}}</ref> tādēļ Aglona, kā Mindauga noslepkavošanas un apbedīšanas vieta, uztverama kā nepārbaudāma leģenda.

== Dokumenti ==
{{Citāts|Romas pāvesta Inocentija IV rīkojums par Lietuvas bīskapa iesvēti 1253. gada 24. jūnijā:
<blockquote>
"Tā kā jaunkristītais Lietavas karalis [Mindaugs] izteicis vēlēšanos, lai viņa valstī tiktu nodibināts neatkarīgs bīskapa sēdeklis, kā arī apņēmies uzcelt katedrāli un to apgādāt, pāvests Inocentijs IV uzdod Livonijas un Prūsijas archibīskapam [Albertam II] minētā karaļa izraudzītu kandidātu, kam būtu pietiekoši piedzīvojumi garīgās un laicīgās lietās, iesvētīt par [[Lietuvas bīskapija|Lietavas bīskapu]], asistējot diviem vai trim kaimiņu bīskapiem, un pēc tam ar pievienoto formulu nozvērināt uzticībā pāvestam un Romas baznīcai."
</blockquote>}}

{{Citāts| [[Rusova Livonijas hronika]] par Mindauga kronēšanu:
[[Attēls:RussowChronicle.jpg|120px|left]]
<blockquote>
"[[Lietava]]s ķēniņš Mintauts arī sūtīja pie mestŗa Andrēja sūtņus, kuŗi ziņoja, ka ķēniņš vēloties vest sarunas. Mestris, apspriedies ar saviem brāļiem un bruņniekiem, ieradās pie ķēniņa noteiktā vietā. Viņu satikšanās bija ļoti sirsnīga, un kad viņi bija izrunājušies, ķēniņš lika sagatavot lepnas dzīres un ielūdza mestri uz šīm dzīrēm. Pie galda mestris veda ar ķēniņu gaŗas sarunas un pierunāja ķēniņu, tā ka viņš apsolījās kristīties. Ķēniņš prasīja, lai mestris panāktu pie pāvesta to, ka viņu un viņa sievu tūliņ pēc kristības kronētu kā kristīgu ķēniņu un ķēniņieni. Mestris viņam to arī svinīgi apsolīja. Ķēniņš ļoti priecājās un apsolīja dāvāt ordenim vienu gabalu zemes. Ķēniņš un mestris šķirās ļoti draudzīgi. Mestris, pārnācis mājās, tūliņ paziņoja visu to pāvestam [[Inocents IV|Inocentam]]. Pēdējais ļoti priecājās un izdeva mestŗam pilnvaru kronēt ķēniņu pēc kristīgo iekārtas.
</blockquote>

<blockquote>
Tajā laikā [[Rīgas bīskapija]]s priekšgalā bija [[Alberts fon Bukshēvdens|Alberts II]]., pēc skaita piektais Rīgas biskaps, agrāk [[Brēmene]]s domkungs un [[Lībeka]]s biskapijas administrators. Biskaps Alberts un mestris [[Andreass no Felves|Štuklands]] lika izgatavot divus greznus kroņus un kopā ar [[Helmno|Kulmas]] biskapu Indriķi un daudz citiem biskapiem, daudziem kaŗeivjiem un bruņniekiem lielā greznībā devās uz Lietavu pie ķēniņa, kuŗš viņus saņēma ar lielu godu un sarīkoja lepnas dzīres.
</blockquote>

<blockquote>
Ķēniņš Mintauts un ķēniņiene [[Marta (Lietuvas ķēniņiene)|Marta]] pieņēma kristīgo ticību, un mestris un biskaps Alberts pēc kristīgas ticības iekārtas kronēja viņus. Mestris uz pāvesta vēlēšanos atdeva ķēniņam visu Lietavu par lēni. Kristījās arī ļoti daudz tautas. Kad tas bija padarīts, biskapi un mestris atgriezās mājās".
</blockquote>}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://viduramziu.istorija.net/en/state.htm Tomas Baranauskas: "Lietuvos valstybės ištakos". Vilnius, 2000, 317 p. (angliskais kopsavilkums)] {{Webarchive|url=https://web.archive.org/web/20090416022111/http://viduramziu.istorija.net/en/state.htm |date={{dat|2009|04|16||bez}} }}
* [https://web.archive.org/web/20090519003201/http://www.gudrinieks.lv/referati/petniecisks-darbs/martina-ziverta-luga-vara.html Mārtiņš Zīverts: "Vara". Luga (1944) par Lietuvas senvēsturi 13. gadsimtā.]
* [https://web.archive.org/web/20100927000602/http://letonika.lv/literatura/read.aspx?f=1&r=197 Rainis: "Indulis un Ārija". Luga (1911) par Livonijas un Lietuvas senvēsturi 13. gadsimtā.]
* [http://doris.orb.lv/profile/?id=172318&show=blog&entry=85979 Par Friča Veinberga „Iz latviešu leišu vēstures” (1885). J. Brača pārlabojums un papildinājums.]{{Novecojusi saite}}

{{kastes sākums}}
{{Mindauga dzimtas valdnieki}}
{{s-amati}}
{{Amatu secība | pirms = [[Živinbuds]] vai<br /> [[Dausprungs]] | virsraksts = [[Lietuvas valdnieki|Lietuvas kunigaitis]] | periods = [[1219. gads]] — [[1236. gads]] | pēc = nav}}
{{Amatu secība | pirms = nav | virsraksts = [[Lietuvas dižkunigaiši|Lietuvas dižkunigaitis]] | periods = [[1236. gads]] — [[1253. gads]] | pēc = [[Tranaitis]]}}
{{Amatu secība | pirms = nav | virsraksts = [[Lietuvas valdnieki|Lietuvas karalis]] | periods = [[1253. gads]] — [[1263. gads]] | pēc = [[Mindaugs II]]}}
{{kastes beigas}}

{{autoritatīvā vadība}}

[[Kategorija:1263. gadā mirušie]]
[[Kategorija:Lietuvas dižkunigaiši]]
[[Kategorija:Nogalinātie monarhi]]
[[Kategorija:Lietuvas vēsture]]