{{Apdzīvotas vietas infokaste
| name = Saldus
| settlement_type = Novada pilsēta
| image_skyline = Saldus Stad.jpg
| imagesize = 
| image_caption = [[Oskars Kalpaks|Oskara Kalpaka]] laukums Saldus centrā
| image_flag = Bandera Saldus.png
| flag_link = Saldus karogs
| image_shield = Saldus COA.svg
| shield_link = Saldus ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 56
| latm = 39
| lats = 59
| latNS = N
| longd = 22
| longm = 29
| longs = 37
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Saldus novads]]
| subdivision_type2 = 
| subdivision_name2 = 
| established_title = Pilsētas tiesības
| established_date = kopš 1917. gada
| established_title2 = 
| established_date2 = 
| seat_type = Citi<br />nosaukumi
| seat = {{val|de|Frauenburg}}
| area_total_km2 = 10.10
| population_footnotes = <ref name="iedz skaits">{{iedzsk|ats}}</ref>
| population_total = 9937
| population_as_of = 2019
| population_rank = 
| population_density_km2 = auto
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-3801
| area_code = 
| website = {{URL|www.saldus.lv}}
| footnotes = 
| elevation_m = 95
}}
'''Saldus''' ir [[pilsēta]] [[Kurzeme|Kurzemē]], [[Ciecere]]s upes krastos, [[Saldus novads|Saldus novada]] centrs. Tā atrodas 119 km attālumā no [[Rīga]]s, bet tikai 7 km attālumā no kaimiņu pilsētas [[Brocēni]]em. Pilsētas teritorija robežojas ar sava novada [[Saldus pagasts|Saldus]], [[Novadnieku pagasts|Novadnieku]] un [[Zirņu pagasts|Zirņu]] pagastiem, kā arī  [[Cieceres pagasts|Cieceres pagastu]]. Saldus pilsēta pirmo reizi rakstītos avotos minēta 13. gadsimtā, bet par tās dibināšanas gadu uzskata 1856. gadu.

2022. gadā Saldus bija 19. [[Latvijas pilsētu uzskaitījums|lielākā pilsēta Latvijā]] pēc iedzīvotāju skaita.

== Vēsture ==
{{pamatraksts|Saldus vēsture}}
[[Attēls:Saldus Jaņa Rozentāla gleznā.jpg|thumb|250px|Saldus ap 1900. gadu (Jaņa Rozentāla glezna).]]
[[Saldus pilskalns]] (''Salden'') pirmo reizi minēts 1253. gada [[Kursa (valsts)|Kursas]] dalīšanas līgumā kā apdzīvota vieta "[[Zeme starp Skrundu un Zemgali|Zemē starp Skrundu un Zemgali]]". 
14. gadsimtā netālu no kuršu pilskalna [[Livonijas ordenis]] uzcēla [[Saldus ordeņa pils|Saldus pili]], ko novēlēja ordeņa patronesei [[Svētā Marija|Svētajai Mārai]] un nosauca par "Mūsu mīļās kundzes pili" ({{val|de|die Burg unserer lieben Frau}}) jeb Frauenburgu. Pirmo reizi ordeņa piļu sarakstā tā pieminēta 1411. gadā.

Pie Frauenburgas pils laika gaitā izveidojās lielāka apdzīvota vieta, kas piedzīvoja uzplaukumu [[Kurzeme]]s hercoga [[Jēkabs Ketlers|Jēkaba]] valdīšanas laikā (1642–1682). To sekmēja izdevīgais novietojums vietā, kur no [[Jelgava]]s—[[Klaipēda]]s pasta ceļa atzarojās ceļš uz otro hercogistes galvaspilsētu – [[Kuldīga|Kuldīgu]].

[[Lielais Ziemeļu karš|Lielajā Ziemeļu karā]] Saldus pils un miests tika nopostīti, saimnieciskā dzīve atjaunojās tikai pēc 1856. gada. Pilsētas tiesības Saldus ieguva 1917. gadā [[Pirmais pasaules karš|Pirmā pasaules kara]] laikā, kad atradās [[Vācijas Impērija|Vācijas]] okupācijā. [[Latvijas brīvības cīņas|Latvijas brīvības cīņu]] laikā Saldus bija pirmā pilsēta, kuru 1919. gada 10. martā no [[lielinieki]]em atbrīvoja [[1. latviešu atsevišķais bataljons]]. [[Otrais pasaules karš|Otrā pasaules kara]] beigās pilsēta atradās [[Kurzemes cietoksnis|Kurzemes cietoksnī]] un tās tuvumā notika sīvas kaujas, taču līdz pat Vācijas kapitulācijai 1945. gada 8. maijā Saldus palika [[Vērmahts|Vērmahta]] okupētajā Latvijas daļā.

== Iedzīvotāji ==
=== Iedzīvotāju skaita dinamika ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{iedzīvotāju skaita izmaiņas
| title= Iedzīvotāju skaita izmaiņas
| width = 60%
| align = none
| cols = 3
| graph-pos = bottom
|1881|2360
|1897|3570
|1914|6000
|1920|2424
|1925|2693
|1935|4410
|1943|4236
|1959|7775
|1970|9968
|1979|11759
|1989|12490
|2000|12581
|2011|11396
|2021|9679
}}

== Transports ==

Gar Saldu iet [[dzelzceļa līnija Rīga—Liepāja]] ([[Saldus (stacija)|Saldus stacija]] atrodas Saldus pagastā, apmēram 2,5 km no pilsētas centra). Pilsētas teritoriju tās ziemeļu daļā šķērso [[Latvijas galvenie autoceļi|galvenais autoceļš]] [[A9]]. Saldus ir galapunkts [[reģionālie Latvijas autoceļi|reģionālajiem ceļiem]] [[P108]] un [[P109]], caur Saldu iet arī [[autoceļš P105]].

== Ievērojamas vietas ==

[[Attēls:Saldus4800a.JPG|thumb|250px|Svētā Jāņa evaņģēliski luteriskā baznīca ziemā]]
Vēsturiskā apbūve līdz mūsdienām visvairāk saglabājusies pašā pilsētas centrā, kā arī uz Striķu ielas un Lielās ielas ar tām piederošajiem namu kvartāliem. Senas ēkas ir arī Kalnsētās jeb Kalna muižā, kas atrodas Kalnsētas parka teritorijā.
* [[Saldus pilskalns]] ir ap 15 m augsts kuršu pilskalns Saldus ezera rietumu krastā pie Kaļķupītes iztekas, datēts ar agro dzelzs laikmetu. Pilskalns bijis apdzīvots līdz 12. gadsimtam. Tā plakums vēlāk lauksaimnieciski apstrādāts un senatnes liecības gandrīz izzudušas. Pie pilskalna ceļa malā izveidota autostāvvieta. No pilskalna paveras plašs skats uz pilsētu lejā. Par Saldus pilskalnu saglabājušās daudzas teikas, kuras parasti stāsta par saldo dzīvi kalna iekšpusē. Saldus pilskalns ir valsts nozīmes arheoloģijas piemineklis.<ref name="K. Blekte, J. Smaļinskis 2004" />
* Strūklaka „Medus piliens” Māra Čaklā skvērā, izveidota 2008. gadā (tēlnieks Kārlis Īle). Strūklakas ideja sakņojas dzejnieka [[Māris Čaklais|Māra Čaklā]] pilsētas poētiskajā salīdzinājumā ar „medus pilienu Kurzemes bļodā”.<ref>{{Tīmekļa atsauce |url=http://www.saldus.lv/8/turisms-atputa-izklaide2/apskates-objekti-saldus-pilseta/citi-objekti/ |title=Arhivēta kopija |access-date={{dat|2013|11|27||bez}} |archiveurl=https://web.archive.org/web/20100315180259/http://www.saldus.lv/8/turisms-atputa-izklaide2/apskates-objekti-saldus-pilseta/citi-objekti/# |archivedate={{dat|2010|03|15||bez}} }}</ref> Centrālā skulptūra ir veidota kā divas medus kāres, ko centrā savieno liels medus piliens. Augšējās kāres simbolizē debesis, apakšējās — zemi. Vēl kā papildus elements strūklaku rotā sešas smalkas ūdens strūklas. Strūklaka ir divvirzienu — sešas strūklas plūst uz augšu, savukārt 36 strūklas tek uz leju.<ref>(http://www.latvia.travel/lv/apskates-vieta/struklaka-medus-piliens {{Webarchive|url=https://web.archive.org/web/20160306202507/http://www.latvia.travel/lv/apskates-vieta/struklaka-medus-piliens |title=latvia.travel|date={{dat|2016|03|06||bez}} }})</ref>
* [[Jaņa Rozentāla Saldus Vēstures un Mākslas muzejs]], atrodas latviešu profesionālās glezniecības vecmeistara [[Janis Rozentāls|Jaņa Rozentāla]] projektētā un 1900. gadā celtā mājā un darbnīcā. Viņš šeit uzturējies divus gadus.<ref name="vietas.lv">http://www.vietas.lv/objekts/j_rozentala_saldus_vestures_un_makslas_muzejs/</ref> Ēkas priekšā ir tēlnieka V. Alberga 1954. gadā veidots Jaņa Rozentāla piemineklis.<ref name="K. Blekte, J. Smaļinskis 2004">K. Blekte, J. Smaļinskis, M. Vimba (2004) Latvijas Ceļvedis. Rīga: SIA „Karšu izdevniecība Jāņa sēta”, 55. lpp</ref> Muzeja kompleksā izvietotas četras ēkas, kurās ietilpst — muzeja krājumu ēka, mākslas izstāžu zāle, vēstures izstāžu zāle un administrācija. Muzeja izveidots 1947. gadā kā Marta Vēja savāktā mākslinieka oriģināldarbu kolekcija. Muzejā skatāmi latviešu glezniecības lielmeistara daiļrades agrīnā perioda oriģināldarbi. Muzeja pamatpozīcijā ietilpst gleznotāja dzīves un daiļrades atspoguļojums.<ref name="K. Blekte, J. Smaļinskis 2004" /> Muzejā tradicionāli tiek pasniegta J. Rozentāla prēmija Saldus novada māksliniekiem un kopš 1999. gada — par devumu izglītībā un pētniecībā — novadnieka, vēsturnieka Edgara Dunsdorfa prēmija.<ref name="vietas.lv" />
* [[Saldus Svētā Jāņa evaņģēliski luteriskā baznīca]]. Saldus draudze pieminēta jau 1420. gadā, bet Saldus baznīca rakstos parādās 1461. gadā. 1530. gadā tika uzcelta jauna koka baznīca. 1614. gadā par [[Vilhelms Ketlers|hercoga Vilhelma]] līdzekļiem celta pirmā mūra baznīca, kas pabeigta 1615. gadā. Pēc 100 gadiem baznīca bija tik sliktā stāvoklī, ka tika nojaukta. 1737. gadā tika pabeigta jaunas mūra baznīcas celtniecība. Tā bija balta, vienkārša, [[romānika]]s stilā celta viena joma mūra celtne. No 1898. līdz 1900. gadam pēc arhitekta [[Vilhelms Neimanis|Vilhelma Neimaņa]] notika pamatīga baznīcas pārbūve, atstājot vien torni un altāra daļas sienas. Vienjoma baznīcas vietā tika uzcelta trīsjomu baznīca ar divām palīgtelpām. Otrā pasaules kara laikā 1944. gada rudenī saspridzināja baznīcas torni, ko atjaunoja tikai 1982. gadā, smailes nobeiguma elementu krustu aizvietoja ar gaili, kuru izgatavoja varkalis Krivāns.
* [[Saldus Svēto Apustuļu Pētera un Pāvila Romas katoļu baznīca|Saldus Romas katoļu baznīca]] tika uzcelta 2007. gadā par Latvijā un ārzemēs savāktajiem ziedojumiem. Baznīcas tornī ir divi zvani, lielākais zvans nosaukts svēto Pētera un Pāvila vārdā un sver 420 kg, bet mazākais — Svētīgā Gerarda zvans ir 130 kg smags.

== Daba ==
Saldus atrodas [[Austrumkursas augstiene]]s [[Saldus pauguraine|Saldus paugurainē]]. Tā ir lielākā pilsēta Austrumkursas augstienē. Pilsēta veidojusies [[Ciecere]]s upes abos krastos, tās austrumu nomalē atrodas [[Saldus ezers]]. Saldus tiek uzskatīta par vienu no zaļākajām pilsētām Latvijā,{{fact}} jo tai ir raksturīgi parki, skvēri un bagātīgi apstādījumi.
* [[Ciecere]] ir 51 km gara Ventas labā krasta pieteka. Tā iztek no Cieceres ezera un 6 km garumā izvijas cauri Saldum, veidojot plašu zaļo zonu pilsētas centrā. Upei pāri ved 14 dažādi tilti. Pilsētas robežās upē ierīkoti nelieli mākslīgie ūdenskritumi. Gar Cieceres upi vijas dabas un pastaigu takas.<ref>{{Tīmekļa atsauce |url=https://www.saldus.lv/8/turisms-atputa-izklaide2/celvedis/ |title=Saldus.lv |access-date={{dat|2013|11|27||bez}} |archiveurl=https://web.archive.org/web/20110904032640/http://www.saldus.lv/8/turisms-atputa-izklaide2/celvedis/# |archivedate={{dat|2011|09|04||bez}} }}</ref>
* [[Saldus ezers]] atrodas pilsētas ZA malā. Ezera ZR un DA krasti ir stāvi. Ieteka - Vēršāda, izteka - Kaļķupīte. Lielākais dziļums - 5 m.  Ezera DR ir ierīkota peldvieta ar laipu, ģērbšanās kabīnēm, volejbola laukumiem. Tā ir iecienīta atpūtas vieta Saldus iedzīvotājiem, kā arī viesiem. Pats ezers izveidojies ledāja kušanas ūdeņu izskalotā ielejas padziļinājumā jeb ieplakā, kur no upītes (tagadējās Vēršādas) uzkrājies ūdens. No Ezera iztekošā Kaļķupīte (Vēršādas upes turpinājums) ietek Cieceres upē.

== Attēlu galerija ==
<gallery>
Monument of Janis Rozentāls. Saldus.jpg|Piemineklis Janim Rozentālam Saldus muzeja iekšpagalmā
Saldus8446.JPG|Vecais tilts pār Cieceres upi
Saldus ezers.JPG|Saldus ezers ar skatu uz ziemeļu krastu
</gallery>

== Novadnieki ==
Saldū dzimuši:

* [[Johans fon Besers]] (''Johann von Besser'', 1654—1729) — [[vācieši|vācu]] rakstnieks;
* [[Janis Rozentāls]] (1866—1917) — gleznotājs;
* [[Edgars Dunsdorfs]] (1904—2002)  — vēsturnieks;
* [[Māris Čaklais]] (1940—2003) — dzejnieks;
* [[Ēriks Ķiģelis]] (1955—1985) — mūziķis;
* [[Dainis Zīlītis]] (1969) — svarcēlājs, Atlantas Olimpisko spēļu dalībnieks;
* [[Jānis Blūms (basketbolists)|Jānis Blūms]] (1982) — basketbolists;
* [[Egons Beseris]] (1932—1984) — latviešu aktieris;
* [[Dons]] (1984) — latviešu dziedātājs;
* Valters Dakša (1997) — izdevniecības "[[Valters Dakša (izdevniecība)|Valters Dakša]]" dibinātājs.

== Sadraudzības pilsētas ==
Saldus [[sadraudzības pilsēta]]s:

{{columns |width=350px
|col1=
* {{vieta|Igaunija|Paide}}
* {{vieta|Lietuva|Mažeiķi}}
* {{vieta|Vācija|Līderbaha|2s=Liederbach am Taunus}}
* {{vieta|Zviedrija|Lidingo}}
|col2=
* {{vieta|Polija|Stargarda Ščeciņska}}
* {{vieta|Francija|Vilebona pie Ivetas}}<!-- Villebon-sur-Yvette -->
* {{vieta|Austrija|Sanktandre}}<!-- '''Sankt Andrä''' -->
}}

== Atsauces ==
{{atsauces}}

{{Latvijas ģeogrāfija-aizmetnis}}

{{Saldus novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Saldus rajons}}
{{Kuldīgas apriņķis}}
}}
{{autoritatīvā vadība}}

[[Kategorija:Kurzeme]]
[[Kategorija:Saldus| ]]