[[file:Rainer Maria Rilke 1900.jpg|thumb|160px|{{PAGENAME}} (1900)]]
[[Attēls:Rilke.jpg|thumb|200px|[[Paula Modersone-Bekere|Paulas Modersones-Bekeres]] gleznots Rainera Marijas Rilkes portrets]]
{{infokaste+}}
'''Rainers Marija Rilke''', īstajā vārdā '''Renē Karls Vilhelms Johans Jozefs Marija Rilke''' (''Rainer Maria Rilke'', ''René Karl Wilhelm Johann Josef Maria Rilke''; dzimis 1875. gada 4. decembrī [[Prāga|Prāgā]], miris 1926. gada 29. decembrī sanatorijā pie [[Montro]] [[Šveice|Šveicē]]), bija [[austrieši|austriešu]] rakstnieks, [[proza|prozaiķis]] un [[dzeja|dzejnieks]]. Rilke tiek uzskatīts par vienu no nozīmīgākajiem [[vācu valoda|vācu valodā]] rakstošajiem 20. gadsimta dzejniekiem.

== Biogrāfija ==
=== 1875-1896 ===
Rilke dzimis Prāgā. Viņa tēvs Jozefs Rilke pēc neveiksmīgas militārās karjeras bija kļuvis par dzelzceļa ierēdni, viņa māte Sofija Enca bija cēlusies no kādas Prāgas fabrikantu ģimenes. Attiecības starp Rilkes vecākiem bija visai sliktas, un 1884. gadā viņi izšķīrās. Rilki audzināja māte.

1885. gadā, vecāku spiests, Rilke iestājās karaskolā, lai sagatavotos virsnieka karjerai. 1891. gadā slimības dēļ viņš mācības šajā iestādē pārtrauca. No 1892. līdz 1895. gadam Rilke pie privātskolotājiem gatavojās [[abitūrija]]i. 1895./1896. gadā Rilke studēja [[literatūra|literatūru]], [[māksla]]s vēsturi un [[filozofija|filozofiju]] Prāgā un [[Minhene|Minhenē]].

=== 1897-1902 ===
1897. gadā Minhenē Rilke satika [[Lū Andreasa-Salomē|Lū Andreasu-Salomē]] — intelektuāli un rakstnieci, kurā iemīlējās un ar kuru viņam izveidojās intensīvas attiecības, kas ilga līdz 1900. gadam. Andreasa-Salomē šajā laikā bija precējusies ar valodnieku Karlu Frīdrihu Andreasu

Rilke 1897. gada rudenī sekoja Andreasai-Salomē uz [[Berlīne|Berlīni]]. 1898. gadā Rilke devās pirmajā vairāku nedēļu ārzemju ceļojumā uz [[Itālija|Itāliju]]. 1899. gadā viņš kopā ar Andreasu pāri devās uz [[Maskava|Maskavu]], kur satikās ar [[Ļevs Tolstojs|Ļevu Tolstoju]]. 1900. gada vasarā viņš — šoreiz kopā tikai ar Lū Andreasu-Salomē — vēlreiz apmeklēja [[Krievija|Krieviju]] (Maskavu un [[Sanktpēterburga|Sanktpēterburgu]]).

1900. gada rudenī pēc attiecību izbeigšanas ar Andreasu-Salomē Rilke kādu laiku uzturējās Vorpsvēdes ciemā [[Lejassaksija|Lejassaksijā]] pie mākslinieka [[Heinrihs Fogelers|Heinriha Fogelera]]. Tur Rilke sastapa skulptori [[Klāra Vesthofa|Klāru Vesthofu]], ar kuru 1901. gadā apprecējās. Tā paša gada decembrī piedzima viņu meita Ruta. Tomēr ģimene izjuka, un 1902. gadā Rilke devās uz [[Parīze|Parīzi]], lai rakstītu monogrāfiju par tēlnieku [[Ogists Rodēns|Ogistu Rodēnu]].

=== 1902-1910 ===
Parīzē Rilke intensīvi iepazinās ar [[modernisms|moderno]] mākslu (Rodēns, [[Pols Sezans]]). Parīzes dzīves pieredze atspoguļojas Rilkes vienīgā, 1904. gadā iesāktā romāna "Maltes Lauridsa Briges piezīmes" (''Die Aufzeichnungen des Malte Laurids Brigge'', 1910) pirmajā daļā. Parīze šajā laikā aizvien vairāk kļuva par Rilkes galveno mājvietu. No 1905. līdz 1906. gadam viņš bija Rodēna privātsekretārs.

Parīzes laikā Rilke publicēja vairākus dzejas krājumus.

=== 1910-1919 ===
No 1911. gada oktobra līdz 1912. gada maijam Rilke uzturējās Duinas (''Duino'') pilī [[Trieste]]s tuvumā [[Itālija|Itālijā]] pie grāfienes Marijas fon Turnas. Tā iespaidā 1913. gadā viņš iesāka rakstīt "Duinas elēģijas" (''Duineser Elegien'').

Aizsākoties [[Pirmais pasaules karš|Pirmajam pasaules karam]], Rilke atradās Vācijā. Atgriezties Parīzē nebija iespējams. Lielāko daļu kara laika Rilke pavadīja [[Minhene|Minhenē]]. 1916. gada sākumā viņš tika mobilizēts un bija spiests [[Vīne|Vīnē]] piedalīties militārajās apmācībās, taču ietekmīgi draugi iekārtoja viņu darbā kādā militārā arhīvā, un 9. jūnijā viņš tika demobilizēts.

=== 1919-1926 ===
1919. gada 11. jūnijā Rilke no Minhenes devās uz [[Šveice|Šveici]]. Rilke dzīvoja [[Soglio]], [[Lokarno]] un citur, līdz apmetās [[Valē kantons|Valē kantonā]] [[Sjerra]]s tuvumā, kur nodevās intensīvai radošajai darbībai. Šajā laikā tapa arī dzejoļu cikls "Soneti Orfejam" (''Sonette an Orpheus'').

Kopš 1923. gada Rilkes veselības stāvoklis pasliktinājās, un viņš vairākkārt bija spiests pavadīt ilgu laiku sanatorijās. 1925. gadā no janvāra līdz augustam Rilke uzturējās Parīzē, lai, mainot dzīvesveidu un apstākļus, mēģinātu uzlabot veselību.

Rilke nomira 1926. gada 29. decembrī, nāves cēlonis — [[leikēmija]].

== Grāmatas latviešu valodā ==

* ''Vēstījums par karodznieka Kristapa Rilkes mīlu un nāvi''. Tulk. [[Fricis Dziesma]]. Rīga: Zelta ābele, 1939.
* ''Dzejas''. Atdz. F. Dziesma. Rīga: Latvju grāmata, 1941.
* ''Vēstules kādam jaunam dzejniekam''. Tulk. F. Dziesma. Rīga: Zelta ābele, 1942.
* ''Lirika'' [dzejas izlase]. Atdz. [[Daina Avotiņa]], [[Māris Čaklais]] un [[Valdis Bisenieks]]. Rīga: Liesma, 1975.
* ''Proza un dzeja''. Tulk. [[Austra Aumale]], Māris Čaklais. Rīga: Jumava, 1998.
* ''Lirika'' [dzejas izlase]. Atdz. Māris Čaklais. Rīga: Draugi/N.I.M.S., 2000.
* ''Stundu grāmata. Gleznu un tēlu grāmata''. Atdz. Valdis Bisenieks. Rīga: Neputns, 2005.

==Ārējās saites==
{{sisterlinks-inline}}
{{enciklopēdiju ārējās saites}}
* [https://web.archive.org/web/20150503154458/http://satori.lv/autors/172/Rainers_Marija_Rilke Rilke un viņa darbi portālā Satori.lv]
* [https://web.archive.org/web/20151002024208/http://www.dichterseiten.de/Rilke.html Rilke un viņa darbi (vācu valodā)]
* [http://www.rilke.ch/ Starptautiskā Rilkes biedrība]

{{autoritatīvā vadība}}

{{DEFAULTSORT:Rilke, Rainers Marija}}
[[Kategorija:1875. gadā dzimušie]]
[[Kategorija:1926. gadā mirušie]]
[[Kategorija:Prāgā dzimušie]]
[[Kategorija:Čehijas vācieši]]
[[Kategorija:Austriešu rakstnieki]]
[[Kategorija:Vācu valodā rakstošie]]