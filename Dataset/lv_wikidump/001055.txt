{{Mūzikas instrumenta infokaste
| name                  = Vijole
| image                 = Violin VL100.jpg
| image_size            = 220px
| caption               = Vijoles priekšskats un sānskats
| background            = string
| names                 = pijole, pijolīte, pivole, pīvuliņš, fijole, skripka, skripkeņa, kripka, spēles. smuikas, smuigas{{sfn2|Muktupāvels|1999|p=112.—113}}
| classification        = [[Stīgu instruments]], [[stīgskanis]]
| hornbostel_sachs      = 321.322-71
| hornbostel_sachs_desc = Ar lociņu ieskandināms saliktais stīgskanis
| inventors             = 
| developed             = 
| timbre                = 
| volume                = 
| attack                = 
| decay                 = 
| range                 = [[Attēls:Range violin.png|150px|center]]
| pitch                 = 
| related               = 
| musicians             = 
| builders              =
| articles              = 
}}

'''Vijole''' (no {{val|it|violino}} — 'violiņa') ir [[lociņinstruments]] ar četrām [[stīga|stīgām]]. Vijolei ir ieapaļš korpuss ar dobumiem sānos. Tās tiek skaņotas pa [[kvinta|kvintām]] g d<sup>1</sup> a<sup>1</sup> e<sup>2</sup>, [[diapazons]] g-d<sup>4</sup>. Spēlējot vijoli, parasti to tur starp kreisā pleca [[atslēgas kauls|atslēgas kaulu]] un [[zods|zodu]]. Dažādas [[Muzikālā notācija|notis]] tiek izpildītas velkot pa stīgām ar kreisās [[rokas pirksti]]em, kamēr ar labo roku tiek vilkts lociņš pa tām. Tām nav [[grifa sadalījums|grifa sadalījuma]] (ladu) vai kāda cita marķiera, tāpēc vijoļu spēlētāji, lai zinātu precīzas vietas, kur likt pirkstus, tur vijoli no kreisās puses. Tie, kas tikai mācās spēlēt vijoli, parasti uzlīmē uz vijoles punktus vai citas [[uzlīme]]s, lai zinātu, kur jānovieto pirksti.

Vijole ir mazākais un ar visaugstāko [[skaņas augstums|skaņas augstumu]] apveltītais stīgu mūzikas instruments. Vijoļu spēlētāji tiek saukti par [[vijolnieks|vijolniekiem]] (vai vijolniecēm), bet cilvēkus, kuri izgatavo vai remontē vijoles, sauc par [[vijoļmeistars|vijoļmeistariem]]. Vēsturiski par izcilākajiem vijoļmeistariem uzskata [[Kremona|Kremonā]] dzīvojošos [[Antonio Stradivāri]], [[Nikolo Amati]], [[Andrea Gvarnēri]] un [[Džuzepe Gvarnēri|Džuzepi Gvarnēri]].

Vijole ir raksturīgs mūzikas instruments [[Eiropa]]s un [[arābu pasaule]]s mūzikā. Nevienam citam mūzikas instrumentam nav bijusi tik nozīmīga loma Eiropas vēsturē. Pirmās vijoles tika izgatavotas aptuveni pirms 400–500 gadiem. Vijole ir svarīgs mūzikas instruments arī klasiskajā [[simfoniskais orķestris|simfoniskajā orķestrī]]. Orķestros vijoles parasti dala divās [[partija|partijās]]. To spēlē gan kā solo instrumentu, gan [[kamermūzika|kamermūzikā]], gan pat [[džezs|džezā]].

== Vijoļu vēsture ==
Pirmās klasiskās vijoles tika izgatavotas [[Ziemeļitālija|Ziemeļitālijā]] 15. un 16. gadsimtā, lai gan līdzīgi stīgu mūzikas instrumenti bija jau pirms 1000 gadiem. Tiek uzskatīts, ka vijole radās no trim dažādiem tā laika stīgu instrumentiem: no triju stīgu vijoles, kas bija zināma kopš 10. gadsimta, un no [[Renesanse]]s laikmetā izmantotājām [[fīdele|fīdelēm]] un ''[[lira da braccio]]'' ("rokas lirām"). Arī [[Indija|Indijā]] izmantoto [[rabanastra|rabanastru]] var uzskatīt par vijoļu priekšteci.
No Latvijā izmantotajiem tautas instrumentiem vijolei vistuvāk radniecīgā ir divstīgu [[ģīga]] (no {{val-de|Geige}}), kas savu popularitātes kalngalu sasniedza 19. gadsimta vidū.

Sākotnēji vijoles nebija populāri mūzikas instrumenti. Faktiski tās tika saistītas ar zemāko šķiru cilvēkiem. 16. gadsimta beigās vijoles ieguva arī popularitāti aristokrātu vidū, jo skaņdarbus šiem instrumentiem sāka komponēt tāds slavens komponists kā [[Klaudio Monteverdi]]. Strauji vijole kļuva par plaši izplatītu mūzikas instrumentu teju vai visā [[Eiropa|Eiropā]]. Vijoles prestižs pieauga [[baroks|baroka]] laikmetā, kad mūziku vijolēm komponēja [[Antonio Vivaldi]] un [[Johans Sebastiāns Bahs]].

Līdz 18. gadsimta vidum vijole bija jau kļuvusi par neatņemamu [[orķestris|orķestra]] sastāvdaļu. 19. gadsimtā vijoļu popularitāte pieauga pateicoties tādiem virtuoziem vijolniekiem kā [[Nikolo Paganīni]] un [[Pablo de Sarasate]]. 20. gadsimtā vijoļspēle sasniedza jaunus augstumus tehniskajos un mākslinieciskajos izpildījuma aspektos. Tajā laikā bija slaveni tādi vijolnieki kā [[Isaac Stern|Aizeks Sterns]] un [[Fricis Kreislers]].

== Vijoļu uzbūve ==
[[Attēls:Violin Details.jpg|thumbnail|Vijoļu detaļas]]
Galvenās vijoļu sastāvdaļas ir augšējais vāks jeb deka, apakšējais vāks, sāni jeb korpuss, kakls jeb kakliņš, kas pāriet galviņā un grifā, steķis, dvēselīte un basbaļķis.<ref name="vijoles.lv"/> Kopumā vijole sastāv no 57 detaļām.<ref name="vijoles.lv"/> Vijoļu augšējais vāks parasti tiek izgatavots no [[egles]], bet to malas un pamatne — no [[kļavas]].

== Elektriskā vijole ==
{{pamatraksts|elektriskā vijole}}
Elektriskajām vijolēm ir [[elektriskais signāls|elektriskā signāla]] izeja. Par elektriskajām vijolēm visbiežāk sauc vijoles ar elektromagnētiskiem skaņas noņēmējiem, kas pārraida no [[stīga|stīgu]] vibrācijas radušos elektrisko signālu [[elektroniskais pastiprinātājs|pastiprinātājā]]. Dažkārt tā mēdz dēvēt arī akustiskās vijoles, kam ir pievienots elektrisks skaņas noņēmējs, tomēr šādām vijolēm lieto precīzāku terminu — elektroakustiskās vijoles.

== Rekordi ==
* Pasaulē dārgāko vijoli ''Ex-Vieuxtemps'' ''[[Sotheby's]]'' izsoļu namā 2008. gadā par 3,8 miljoniem [[ASV dolārs|USD]] nopirka jurists Maksims Viktorovs.
* Pasaulē lielākā vijole ir izgatavota [[Vācija|Vācijā]]. Tā ir 4,2 m gara un 1,23 m plata. Lai to spēlētu, ir vajadzīgi trīs cilvēki.
* 2011. gada septembrī tika uzstādīts [[Ginesa rekords]], kurā piedalījās visvairāk vijolnieku, spēlējot vienlaicīgi vienu vijolspēli. Rekorda uzstādīšanā piedalījās 4645 [[Ķīnas Republika|Taivānas]] skolēni.

== Atsauces ==
{{atsauces|refs=
<ref name="vijoles.lv">{{tīmekļa atsauce |url= http://vijoles.lv/?id=vijoles_uzbuve |title= Vijoles uzbūve |publisher= Vijoles.lv |author= Ingars Rancēvičs |accessdate= 2012-12-05 |language= latviski}}</ref>
}}

== Literatūra ==
* {{Tīmekļa atsauce |title= Latviešu mūzikas instrumentu sistemātika |author= Valdis Muktupāvels |authorlink= Valdis Muktupāvels |year= 1999 |publisher= Latvijas Mākslas augstskolu asociācija |url= http://www3.acadlib.lv/greydoc/Muktupavela_disertacija/disertacija.doc |accessdate= 2016. gada 11. augustā |ref= {{SfnRef|Muktupāvels|1999}} |archive-date= 2012. gada 3. Jūnijs |archive-url= https://web.archive.org/web/20120603231814/http://www3.acadlib.lv/greydoc/Muktupavela_disertacija/disertacija.doc }}

== Ārējās saites ==
{{sisterlinks-inline}}
{{enciklopēdiju ārējās saites}}

{{mūzika-aizmetnis}}

{{Klasiskais simfoniskais orķestris}}

{{autoritatīvā vadība}}

[[Kategorija:Lociņinstrumenti]]