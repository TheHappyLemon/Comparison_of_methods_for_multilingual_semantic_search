{{Infokaste+}}
[[Attēls:Antonello-virgin.jpg|thumb|250px|"Jaunava pēc pasludināšanas" (apm. 1475)]]

'''Antonello da Mesīna''' (''Antonello da Messina'', dzimis ap 1430. g., miris 1479. g. februārī) bija [[renesanse]]s laika [[Sicīlija|sicīliešu]] gleznotājs.

== Biogrāfija ==

Antonello piedzima ap [[1430]]. gadu [[Mesīna|Mesīnā]]. Glezniecību Antonello apguva gan dzimtajā pilsētā, gan [[Palermo]] un [[Neapole|Neapolē]], kur mitinājās aptuveni [[1450]]. gadā. Saskaņā ar 1524. gada vēstuli viņš bijis Nikolo Kolantonio māceklis. Apmēram 1455. gadā Antonello uzgleznoja vairākas "Krustā sišanas". Viņa agrīnajiem darbiem raksturīga flāmu glezniecības ietekme.

1460. gadā Antonello uzgleznoja darbu "Madonnas kronēšana", kurā manāma [[Pjēro della Frančeska]]s ietekme. No aptuveni šī laika ir arī darbi "Ābrams un eņģeļi", "Sv. Hieronima nožēla" un "Madonna ar bērnu" (glezna pazudusi). [[1470]]. gadā [[Venēcija|Venēcijā]] tapa Antonello pirmais parakstītais un datētais darbs — ''Salvator Mundi''. Atgriezies Sicīlijā, Antonello pabeidza sv. Grēgorija [[poliptihs|poliptihu]].

1474. gadā Antonello uzgleznoja "Pasludināšanu" un "Sv. Hieronimu", vienu no savām slavenākajām gleznām. Mūža beigās mākslinieks pamatā uzturējās Venēcijā, taču, uz brīdi atgriezies Sicīlijā, uzgleznoja savu slaveno darbu "Jaunava pēc pasludināšanas". Antonello portretiem raksturīgs flāmu skolai specifisks portretējamā attēlojums trīs ceturtdaļu pagriezienā (gandrīz visi šī laika itāliešu gleznotāji cilvēkus attēloja profilā).

Antonello nomira 1479. gadā Mesīnā. Viņš itāliešu glezniecībā aktualizēja flāmu glezniecības tendences, savos darbos apvienojot itāliešu vienkāršību un flāmu glezniecībai raksturīgās detaļas.

== Galerija ==
<gallery>
Attēls:Antonello-jerome.jpg|"Sv. Hieronims" (apm. 1460)
Attēls:Antonello-madonna.jpg|"Madonnas kronēšana" (1460)
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}


{{autoritatīvā vadība}}

{{DEFAULTSORT:Mesīna, da Antonello}}
[[Kategorija:1430. gados dzimušie]]
[[Kategorija:1479. gadā mirušie]]
[[Kategorija:Sicīlijā dzimušie]]
[[Kategorija:Itāliešu gleznotāji]]
[[Kategorija:Renesanses gleznotāji]]