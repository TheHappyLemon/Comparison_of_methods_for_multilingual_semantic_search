{{citas nozīmes|latviešu mitoloģiju|Māra (nozīmju atdalīšana)|Māra}}

[[Attēls:Jēkabs Bīne Māras svētība (1930. gadi).jpg|thumb|right|300px|[[Jēkabs Bīne|Jēkaba Bīnes]] 1930. gadu glezna „Māras svētība”]]
[[Attēls:Ansis Cīrulis Māra.png|thumb|right|200px|Anša Cīruļa sienas gleznojuma mets „Māra”]]

'''Māra''', saukta '''Mīļā Māra''' vai '''Svētā Māra''' ir mātes [[dievība]] [[latviešu mitoloģija|latviešu mitoloģijā]].

== Latviešu ticējumos un tautasdziesmās ==
Māra [[Latvju Dainas|latvju dainās]] sieviešu aizgādne, viņa bieži minēta, sieviešu darbus darot – maļot, slaucot, kuļot sviestu. Viņa rādīta kā sieviete zaļā vai zeltītā tērpā, bieži sēdēdama pie avota, avotā uz akmens vai vītolā, visi šie atribūti ir saistīti ar mirušo valstību. Māras svētie dzīvnieki ir melni – vabole, krupis, vista, odze, zalktis, kuros viņa mēdz iemiesoties. Visvairāk redzama Māras saistības ar čūsku kultu, kas diezgan noteikti ļauj viņu pievienot htoniskajām auglības dievībām.

Dainās Mārai ir daudz dažādu pakārtotu mātes dievību, kas saistās ar viņas plašo darbības lauku, piemēram: Pasaules Māte Mira, [[Zemes māte]], [[Veļu māte]], Ļaužu māte, Lopu māte, [[Meža māte]], [[Jūras māte]] u.c. Sakarā ar miršanu viņu uzrunā par Veļu māti, arī par Zemes māti, tikai retu reizi saucot vārdā — Māra.<ref>[https://web.archive.org/web/20100520001835/http://www.liis.lv/folklora/gimen/citati/beres.htm Citāti par bērēm]</ref>

[[Jezuīti|Jezuītu]] pāters Jānis Stribings (''Joannis Stribingius'') savā 1606. gada ziņojumā pieminēja govju dievi Māršu (''Deo Moschel''), kurai latvji (''lothavi'') pie svētā koka ziedoja sviestu, pienu un sieru. Toties neviens no latviešu senās reliģijas sarakstu sastādītājiem — ne [[Gothards Frīdrihs Stenders|Vecais Stenders]], ne [[Juris Alunāns]], ne [[Auseklis (dzejnieks)|Auseklis]], minot dažnedažādus latvju dievību vārdus, Māru starp tiem neminēja.

== Dievturu rakstos ==
Tāpat kā [[Dievs (latviešu mitoloģija)|Dievs]] ir Pasaules Tēvs, tā Māra ir Pasaules Māte. Cilvēku dvēseles sākotnēji atrodas pie Dieva, un Māra rūpējas par vieliskā apvalka došanu dvēselei. Tādēļ bērns tika uztverts kā Māras dāvana, kam Māra palīdz nākt pasaulē dzemdību laikā. 
Cilvēka augumu dod, uztur un atkal paņem Māra, jo viņas gādībā ir visa sataustāmā pasaule. Māra gan nelemj mūžu, tas atstāts likteņa dieves [[Laima]]s ziņā. 
Dainu tekstos atrodami norādījumi par to, ka Māras baznīca atradusies ārā, brīvā dabā. Tikai vēlāk vārds "[[Baznīca (celtne)|baznīca]]" sāka apzīmēt [[kristietība|kristīgās ticības]] [[svētvieta|svētvietu]] — [[rituāls|rituālu]] kopšanai īpaši celtu ēku. Buramvārdos Māra piesaukta kā Piena māte - veselības un auglības aizgādne. Tādēļ Māra ir arī [[govs|govju]] aizgādne, dēvēta arī par '''Māršavu'''. 
Māras uzdevums ir rūpēties par dzimušā māti un palīdzēt tai pārvarēt dzīves grūtības. Pirms dzemdībām Mārai pirtī noliek zelta gredzenu un lūdz palīdzību.

== Saistība ar Jaunavu Mariju ==
Pastāv uzskats, ka dainu Māra ir tā pati [[Jaunā Derība|Jaunās Derības]] [[Jaunava Marija|Marija]], [[Jēzus Kristus]] māte, saukta arī par [[Dievmāte|Dievmāti]].<ref>[http://www.liis.lv/folklora/mitol/origin/mara.htm Māra] {{Webarchive|url=https://web.archive.org/web/20090126063800/http://www.liis.lv/folklora/mitol/origin/mara.htm |date={{dat|2009|01|26||bez}} }} {{lv ikona}}</ref>
Jau [[Livonijas krusta kari|Livonijas krusta karu]] laikā [[Indriķa hronika]]s tekstā un [[Romas pāvestu uzskaitījums|Romas pāvestu]] parakstītajos dokumentos parādās [[Māras zeme]]s ({{val|la|Terra Mariana}}) vai Mātes zemes (''terra matris'') nosaukums. 1215. gadā Romas pāvests [[Inocents III]] paziņoja, ka atbalstīs Mātes zemi [[Livonija|Livoniju]] tāpat kā Dēla zemi [[Palestīna|Palestīnu]]. Dievmātes Marijas attēls bija redzams [[Livonijas ordenis|Livonijas ordeņa]] karogā un viņas vārds sastopams, piemēram, senajos [[Rīgas Doms|Rīgas Doma katedrāles]] (Māras baznīcas), [[Alūksne]]s (''Marienburg''), [[Viļaka]]s (''Marienhausen'') un [[Saldus]] (''Frauenburg'') nosaukumos. No tā secināms, ka [[Vācu ordenis|Vācu ordeņa]] jeb "Svētās Marijas Vācu Nama Jeruzalemē brālības" priesteri un citu ordeņu [[mūks|mūki]] un mūķenes bija pietiekami darījuši Dievmātes Marijas popularizēšanai, lai viņas vārds no [[Bībele]]s un [[katoļu baznīca]]s izplatītos arī latviešu [[folklora|folklorā]] un [[mitoloģija|mitoloģijā]].

== Māras zīmes ==
Māras zīme parasti tiek attēlota kā vienādmalu trijstūris, kāsis, pusloks ar virsotni uz leju. Attēlojot šo zīmi horizontālā plaknē, tās malas raugās uz ziemeļrietumiem un ziemeļaustrumiem, tie ir virzieni, kur [[Latvija|Latvijā]] vasaras [[saulgrieži|Saulgriežos]] Saule noriet un [[Jāņi|Jāņu]] rītā uzlec. Zīmei piemīt dziļi simboliska jēga un pretējs spēks Dieva trijstūrim, tādēļ, tos apvienojot, iegūst līdzsvaru un saskaņu. Abas šīs zīmes uzvelkot vienu pāri otrai, iegūst sešstūru [[lietuvēns|lietuvēna]] krustu.

Māras līklocis ir saglabājies tautas [[Keramika|keramikā]] jau seniem laikiem. Tāpat līklocis tika ieadīts un iešūts dažādos apģērbos. Līkloci ar nošķeltām galotnēm sauc par pārtraukto līkloci.

Māras krusta jeb Krustu krusta pamatā ir Dieva krusts, tikai katrs stara gals ir pārtraukts ar vēl vienu, mazāku krustiņu, tādējādi atdalot nemateriālo un materiālo pasauli. Šo simbolu senatnē cirtuši upuru akmeņos. Atveidots rotās un uz mājsaimniecības priekšmetiem, kā arī krusts vilkts uz cepamās [[maize]]s.
<gallery>
Attēls:Krusts.JPG|Māras [[krusts]] ir latviešu tautā labi pazīstamais [[krustukrusts]]. Tas ir taisns krusts, kam visi četri gali vēlreiz pārkrustoti.
Attēls:liinija.JPG|Māras - Zemes mātes — simbols ir taisna, līmeniska svītra.
Attēls:triisstuuris.JPG|Māras — Zemes mātes — otrais simbols ir [[trījstūris]] ar 90 grādu stūri uz leju, kas arī [[Indieši|indiešu]] [[jantras|jantrās]] nozīmē zemi, vielu un Zemes māti.
Attēls:Zalksha_ziime.svg|Māras zīme ir arī latviešu tēlotajā rakstā bieži sastopamā "[[Zalkša zīme]]", kas tautas valodā iesaukta par "zalkti".
Attēls:liiklochu.JPG|Māru, kā Jūras māti un Ūdens māti, simbolizē līkloča zīme.
</gallery>

== Māra latvju dainās ==
{|
|
Pilna Māras istabiņa<br />
Sīku mazu šūpulīšu:<br />
Vienu Māra kustināja,<br />
Visi līdzi līgojàs.<br />
1872-1
|
Kas bāram pūru dara,<br />
Kas telītes audzināja?<br />
Dieviņš pūru darināja,<br />
Māŗa govis audzināja.<br />
4894
|
Dieviņš jāja, Māra brauca<br />
Sērdieņiem panākstôs.<br />
Dieviņš deva bērus zirgus,<br />
Māra raibas raibelītes.<br />
4979
|
Kur tecēsi, mīļa Māra,<br />
Pillu klēpi villainišu?<br />
- Uz kalniņa nosaluši<br />
Sīki mazi sērdienīši.<br />
5013-1
|
Kur tecēji, mīļa Māŗa,<br />
Goves saite rociņâ?<br />
-Tai meitai govi dot,<br />
Kam nav māte devējiņa.<br />
5014
|
Mīļa Māŗa meitu dēļ<br />
Sēd lielâji sierdēstâi,<br />
Kad tàs visas sanēsātu<br />
Godâ savus vaiņadziņus.<br />
6626
|
|}

{|
|
Apskaitàs mīļā Māra,<br />
Maltuvê iegājuse:<br />
Atraduse dzirnaviņas<br />
Pret saulīti ritinot.<br />
7937
|
Mīļā Māŗa mani sauca:<br />
Nāc, meitiņa, sieviņâs!<br />
Es neiešu, mīļā Māŗa,<br />
Vairāk sievu, ne meitiņu.<br />
10308
|
Nu es braucis, vairs nebraukšu<br />
Ar brālīti baznīcâ:<br />
Dievs man deva, mīļā Māŗa<br />
Pašai jaunu braucējiņu.<br />
16061-1
|
Netīšām es iegāju<br />
Mīļās Māŗas istabâ;<br />
Mīļā Māŗa man pacēla<br />
Sievas krēslu apsēsties.<br />
Nesēdēšu, mīļā Māra,<br />
Man nav sievas padomiņa.<br />
-Sēd', meitiņa, būsi sieva,<br />
Došu sievas padomiņu.<br />
17889-24
|
Nedod, Dievs, mīļā Māra,<br />
Meitai mirt vainagâ:<br />
Meitas Laime gauži rauda,<br />
Uz kapiņa sēdēdama.<br />
27741
|
Nedod, Dievs, mīļā Māŗa,<br />
Meitai mirt vaiņagâ:<br />
Visu mūžu māte raud,<br />
Vaiņadziņu cilādama.<br />
27744-6
|
Sidrabiņa viju viju<br />
Visgarām jūras malu,<br />
Lai nenāca mīļā Māra<br />
Vidzemê ziedu traukt.<br />
31032-1
|
|}

=== Svētā Māra latvju dainās ===
{|
|
Skaista balta viešņa nāce<br />
Pušvakara saulītê.<br />
Tā nebija skaista viešņa,<br />
Tā atnāce Svētā Māra;<br />
Tā atnāce Svētā Māra<br />
Bārenītes apraudzìt,<br />
Padzirdusi bārenīti<br />
Tautiņàmi saderētu.<br />
4976-10
|
Vērpiet, meitas, kad vērpdamas,<br />
Cetortdien nevērpiet:<br />
Svēta Māra piedzimusi<br />
Cetortdienas vakarâ.<br />
6847-3
|
Jauni puiši, jaunas meitas,<br />
Par pabērzi neminiet:<br />
Tur gulēja Svētā Māra<br />
Zaļâ zīda kučiņâ.<br />
11870
|
Gotiņ mana raibuliņa,<br />
Kas tev' raibu norakstīja,<br />
Svēta Māra norakstīja,<br />
Svētu rītu ganīdama.<br />
29167-3
|
Es Jāņam kroni pinu,<br />
Kas pīs kroni Pēteram?<br />
Pēteram Svēta Māra<br />
No sarkana āboliņa.<br />
33033
|
Dieva dēls ganôs gāja,<br />
Zelta rīkste rociņâ;<br />
Svētā Māŗa pavadīja<br />
Ar sudraba slauktuvīt'.<br />
33760
|
Melns krauklītis gaisâ skrēja,<br />
Asentiņu upe tek;<br />
Te atnāca Svētā Māra,<br />
Asiņ' upi noturēja.<br />
34137
|
|}

== Atsauces ==
{{atsauces}}

== Ārējās saites ==
* [http://dainuskapis.lv/meklet/m%C4%81ra Tautasdziesmas par Māru] {{lv ikona}}

{{Mitoloģija-aizmetnis}}

[[Kategorija:Latviešu dievi]]