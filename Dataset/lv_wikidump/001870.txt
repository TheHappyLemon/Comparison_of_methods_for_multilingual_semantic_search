{{Citas nozīmes|kultūrvēsturisko novadu|Zemgale (nozīmju atdalīšana)|Zemgale}}
{{Latvijas vēsturiskā novada infokaste
| novada_nosaukums   = Zemgale
| karte              = Zemgale_location_Latvia.svg
| ģerboņa_attēls     = Coat_of_arms_of_Zemgale.svg
| ģerboņa_nosaukums  = Zemgales ģerbonis
| karoga_attēls      = Flag of Zemgale.svg
| karoga_nosaukums   = Zemgales karogs
| vpilsētas          = [[Jelgava]]
| platība            = 
| platības_atsauce   = 
| iedzīvotāji        = 
| iedzīvotāji_gads   = 
| blīvums            =
| teritorijas        = {{collapsible list|title=9 novadi (6 daļēji)|[[Bauskas novads]]<br />[[Dobeles novads]]<br />[[Jelgavas novads]]<br /><br />daļēji:<br />[[Ķekavas novads]]<br />[[Mārupes novads]]<br />[[Ogres novads]]<br />[[Olaines novads]]<br />[[Saldus novads]]<br />[[Tukuma novads]]}}
| novadu_centri      = {{collapsible list|title=3 centri|[[Bauska]]<br />[[Dobele]]<br />[[Jelgava]]}}
| mājaslapa          =www.zemgale.lv
}}

'''Zemgale''' ir viena no [[latvieši|latviešu]] [[Latviešu vēsturisko zemju likums|vēsturiskajām zemēm]],<ref>[http://titania.saeima.lv/LIVS13/saeimalivs13.nsf/webSasaiste?OpenView&restricttocategory=788/Lp13 Latviešu vēsturisko zemju likums] titania.saeima.lv</ref> kas agrāk bija cieši saistīta ar [[Kurzeme]]s un [[Sēlija]]s zemēm, tādēļ to robežas ir izplūdušas. Lielākā daļa Zemgales teritorijas ir līdzenums, atšķirībā no pārējām latviešu vēsturiskajām zemēm, kurās ir arī augstienes.

Līdz 14. gadsimta sākumam [[Zemgale (valsts)|Zemgales valsts]] dienvidu robeža gāja caur tagadējās Lietuvas [[Šauļi|Šauļu]] un [[Panevēža]]s apriņķiem. Mūsdienu Zemgales teritoriālā identitāte izsekojama kopš [[Zemgales bīskapija]]s dibināšanas 1226. gadā. Līdz 1949. gada administratīvi teritoriālajai reformai ietvēra gan [[Jelgavas apriņķis|Jelgavas]], [[Bauskas apriņķis|Bauskas]] un [[Tukuma apriņķis|Tukuma apriņķus]], gan arī [[Sēlija]]i piederīgos [[Jēkabpils apriņķis|Jēkabpils]] un [[Ilūkstes apriņķis|Ilūkstes apriņķus]].

== Vēsture ==
{{Pamatraksts|Zemgale (valsts)|Zemgales hercogiste|Kurzemes guberņa}}
[[Attēls:Livland 15jh.png|thumb|270px|Zemgales (SEMIGALLIA) teritorija pēc pakļaušanas Livonijas ordenim. Karte satur informāciju par ordeņa iekarojumiem senajās kuršu, zemgaļu un sēļu zemēs 14. gadsimtā līdz pat Varņiem, [[Pasvale]]i, [[Paņevēža]]i un Ramigalai mūsdienu Lietuvas teritorijā (''Joann Portantius'', 1573).]]
[[Attēls:Zemgales karte 1780 Dulce solum patria.jpg|thumb|270px|Zemgales karte no [[Heinrihs fon Ofenbergs|Ofenberga]] albuma. "Vissaldākā ir tēvzeme" (''Dulce solum patria'').]]
Pirmo reizi rakstu avotos Zemgale (''Simkala'') ir pieminēta [[rūnu raksts|rūnu rakstos]] uz [[Mervalas rūnu akmens]] pēc 1000. gada m.ē. Vikingu sāgā par [[Ingvars Tālbraucējs|Ingvaru Tālbraucēju]] (''Yngvars saga víðförla'') apdziedātajos notikumos vēstīts, ka [[Zviedrijas monarhu uzskaitījums|zviedru karalis]] [[Ūlofs Klēpja karalis|Olavs]] (''Olof Skötkonung'', ap 980—1022) sūtījis savu dēlu [[Ānunds Jākobs|Ānundu]] (''Anund Jakob'', karalis 1022—1050) un Ingvaru Tālbraucēju ar trim kuģiem pie zemgaļiem (''Seimgaler'') pēc mesliem. Nonākuši Zemgalē viņi sasauca sapulci, kurā pārliecināja virsaišus un zemgaļu ķēniņu maksāt meslus, taču trīs virsaiši tam nav piekrituši un pulcējuši karaspēku. Zemgaļu ķēniņš deva vikingiem savu karaspēku, kas uzvarēja zviedru pretiniekus un samaksāja meslus ar zeltu, sudrabu un citām mantām.<ref>Guntis Zemītis. Agrīnā valstiskuma veidošanās problemātika Latvijas teritorijā. No: Latvieši un Latvija, II sēj.: Valstiskums Latvijā un Latvijas valsts — izcīnītā un zaudētā. Rīga: Latvijas Zinātņu akadēmija, 13.—51. lpp.</ref>

Pēc senkrievu hronikām zināms, ka [[1107. gads|1107. gadā]] zemgaļi pie [[Daugmale]]s sakāva iebrukušo [[Polockas kņazi]]stes karaspēku, kas vēlējās tiem uzspiest meslu atkarību, radot tam 9000 vīru lielus zaudējumus.

[[Upmale (zeme)|Upmales]] zeme (Austrumzemgale) [[1219. gads|1219. gadā]] pieņēma kristīgo ticību un tika iekļauta [[Sēlijas bīskapija|Sēlijas bīskapijā]], bet tās otrais bīskaps Lamberts savu rezidenci 1225. gadā no [[Sēlpils pils]] pārcēla uz [[Mežotne|Mežotni]]. [[Zemgales bīskapija]] tika nodibināta [[1226. gads|1226. gadā]], un zemgaļu ķēniņš [[Viestards]] piekrita atļaut savā zemē sludināt kristīgo ticību, taču pats nekristījās un saglabāja pārvaldību pār savu zemi.

Zobenbrāļu ordeņa, kristīto līvu, [[letgaļi|letgaļu]] un [[Pleskavas kņazi|Pleskavas]] karaspēks [[1236. gads|1236. gadā]] iebruka zemgaļu [[Saules zeme]]s teritorijā, tagadējā [[Šauļi|Šauļu]] apriņķī. Apvienotais zemgaļu un [[žemaiši|žemaišu]] karaspēks [[Saules kauja|Saules kaujā]] sakāva krusta karotājus. Krita ordeņa mestrs [[Folkvins]] un gandrīz visi ordeņa brāļi, tādēļ Zobenbrāļu ordeni likvidēja un izveidoja [[Livonijas ordenis|Livonijas ordeni]] kā [[Vācu ordenis|Vācu ordeņa]] daļu. Ar Romas pāvesta rīkojumu par Zemgales bīskapijas dāvināšanu un dalīšanu [[Rīgas arhibīskapi (1255—1562)|Rīgas arhibīskaps]], [[Rīgas domkapituls]] un Vācu ordeņa virsmestra vietnieks 1254. gada aprīlī pēc izlozes sadalīja Zemgali trīs daļās. Rīgas arhibīskapam tika [[Silene (zeme)|Silene]] un [[Žagare]] (vēlāk tika atdotas Lietuvai), Rīgas virsbīskapijas domkapitulam [[Dobene]] un [[Spārnene]] (vēlāk tika atdotas Livonijas ordenim), bet Vācu ordenim [[Tērvete (zeme)|Tērvete]] un [[Dobele]]. Livonijas ordeņa mestrs [[Konrāds fon Feihtvangens|Konrāds no Feihtvangenas]] 1281. gadā ar 14 000 karavīriem aplenca Tērvetes pili un zemgaļi piekrita maksāt nodevas. Tomēr karadarbība atjaunojās un 1286.—1290. gadā krustneši pilnīgi izpostīja Zemgales ziemeļu daļu un tās iedzīvotāji kopā ar zemgaļu karaspēku pārcēlās uz nepakļautajām zemgaļu un žemaišu zemēm tagadējās Lietuvas teritorijā, kur turpināja cīņas Lietuvas dižkunigaitijas karaspēka sastāvā.

== Teritorija ==
[[Attēls:Latvijas karte V. Krūmiņš 1920.jpg|thumb|270px|Kurzeme kā viena no trim Latvijas daļām 1920. gada kartē (V. Krūmiņš, 1920). Tolaik par Kurzemi dēvēja visas bijušās [[Kurzemes guberņa]]s teritoriju, ieskaitot arī Zemgales un [[Sēlija]]s zemes.]]
Pēc 1819. gada reformas Zemgalē ietilpa [[Kurzemes guberņa]]s galvaspilsēta Jelgava un [[Bauskas apriņķis|Bauskas]], [[Dobeles apriņķis|Dobeles]] (pēc 1920. gada 31. maija — [[Jelgavas apriņķis]]) un [[Tukuma apriņķis|Tukuma apriņķi]].

=== Pēc 1949. gada reformas ===
Pēc apriņķu likvidēšanas 1949. gada 31. decembrī Zemgalē izveidoja [[Auces rajons|Auces]], [[Bauskas rajons|Bauskas]], [[Dobeles rajons|Dobeles]], [[Elejas rajons|Elejas]], [[Jelgavas rajons|Jelgavas]] un [[Tukuma rajons|Tukuma]] lauku rajonus. 1956. gada 7. decembrī likvidēja Elejas rajonu, tā teritoriju iekļaujot Auces, Bauskas un Jelgavas rajonos.

1959. gadā Tukuma rajonam pievienoja [[Kandavas rajons|Kandavas rajonu]], Dobeles rajonam Auces rajona austrumdaļu, bet Bauskas rajonam [[Baldones rajons|Baldones rajona]] dienviddaļu.

Pēc Latvijas neatkarības atjaunošanas Zemgalē atradās [[Jelgavas rajons|Jelgavas]], [[Dobeles rajons|Dobeles]] un [[Bauskas rajons|Bauskas]] rajoni, kā arī daļas no [[Saldus rajons|Saldus]], [[Tukuma rajons|Tukuma]] un [[Rīgas rajons|Rīgas]] rajoniem.
<gallery>
Zemgale LocMap.png|Zemgales vēlēšanu apgabals 1920.—1940. gadā.
Latvijas apriņķi 1924-1945.png|Zemgales lokalizācija Latvijas pašvaldību kartē (1924—1945)
Latvia region Zemgale.png|Zemgales plānošanas reģions (no 2006).
</gallery>

=== Pēc 2008. gada reformas ===
[[Attēls:Zemgales vēlēšanu apgabals.svg|thumb|270px|Zemgales vēlēšanu apgabals (2011).]]
[[Attēls:Latvijas novadi.PNG|thumb|270px|Zemgales kultūrvēsturiskais novads (zaļā krāsā) un pilsētas (2009).]]
Pēc Latvijas Republikas Saeimā 2008. gada 18. decembrī pieņemtā "LR Administratīvo teritoriju un apdzīvoto vietu likuma" Zemgalē atradās 11 novadi un 1 republikas pilsēta:

* [[Jelgava]]s pilsēta
{{columns|
|col1=
* [[Auces novads]],
* [[Bauskas novads]], 
* [[Dobeles novads]],

|col2=
* [[Engures novads]],
* [[Iecavas novads]],
* [[Jaunpils novads]],

|col3=
* [[Kandavas novads]],
* [[Rundāles novads]],
* [[Tērvetes novads]],

|col4=
* [[Tukuma novads]],
* [[Vecumnieku novads]].

}}

=== Pēc 2021. gada reformas ===
{{Pamatraksts|Latviešu vēsturisko zemju likums}}

Pēc 2021. gada administratīvi teritoriālās reformas un Latviešu vēsturisko zemju likuma pieņemšanas otrajā lasījumā Zemgalei kā latviešu vēsturiskajai zemei pieder:

* [[Jelgava|Jelgavas valstspilsēta]]
* [[Bauskas novads]]: [[Bauska|Bauskas pilsēta]], [[Bārbeles pagasts]], [[Brunavas pagasts]], [[Ceraukstes pagasts]], [[Codes pagasts]], [[Dāviņu pagasts]], [[Gailīšu pagasts]], [[Iecavas pagasts]], [[Iecava|Iecavas pilsēta]], [[Īslīces pagasts]], [[Kurmenes pagasts]], [[Mežotnes pagasts]], [[Rundāles pagasts]], [[Skaistkalnes pagasts]], [[Stelpes pagasts]], [[Svitenes pagasts]], [[Valles pagasts]], [[Vecsaules pagasts]], [[Vecumnieku pagasts]], [[Viesturu pagasts]]
* [[Dobeles novads]]: [[Annenieku pagasts]], [[Auce|Auces pilsēta]], [[Augstkalnes pagasts]], [[Auru pagasts]], [[Bēnes pagasts]], [[Bērzes pagasts]], [[Bikstu pagasts]], [[Bukaišu pagasts]], [[Dobeles pagasts]], [[Dobele|Dobeles pilsēta]], [[Īles pagasts]], [[Jaunbērzes pagasts]], [[Krimūnu pagasts]], [[Lielauces pagasts]], [[Naudītes pagasts]], [[Penkules pagasts]], [[Tērvetes pagasts]], [[Ukru pagasts]], [[Vecauces pagasts]], [[Vītiņu pagasts]], [[Zebrenes pagasts]]
* [[Jelgavas novads]]: [[Cenu pagasts]], [[Elejas pagasts]], [[Glūdas pagasts]], [[Jaunsvirlaukas pagasts]], [[Kalnciema pagasts]], [[Lielplatones pagasts]], [[Līvbērzes pagasts]], [[Ozolnieku pagasts]], [[Platones pagasts]], [[Salgales pagasts]], [[Sesavas pagasts]], [[Svētes pagasts]], [[Valgundes pagasts]], [[Vilces pagasts]], [[Vircavas pagasts]], [[Zaļenieku pagasts]]
* [[Ķekavas novads]]: [[Baldones pagasts]] (daļēji), [[Baldone|Baldones pilsēta]], [[Daugmales pagasts]], [[Ķekavas pagasts]] (daļēji)
* [[Mārupes novads]]: [[Babītes pagasts]] (daļēji)
* [[Ogres novads]]: [[Birzgales pagasts]], [[Ķegums|Ķeguma pilsētas]] daļa Daugavas kreisajā krastā, [[Tomes pagasts]]
* [[Olaines novads]]: [[Olaines pagasts]] (daļēji)
* [[Saldus novads]]: [[Jaunauces pagasts]], [[Rubas pagasts]], [[Vadakstes pagasts]]
* [[Tukuma novads]]: [[Džūkstes pagasts]], [[Jaunpils pagasts]], [[Lestenes pagasts]], [[Slampes pagasts]]

== Identitātes simboli ==
Zemgales vēsturiskās zemes reģionālās identitātes simboli ir [[Zemgales ģerbonis]] un [[Zemgales karogs]], kuru pēc Latviešu vēsturisko zemju attīstības padomes priekšlikuma 2023. gada 29. septembrī apstiprināja [[Latvijas Valsts prezidents]], ņemot vērā Valsts Heraldikas komisijas atzinumu.<ref>[https://www.vestnesis.lv/op/2023/190.4 Par latviešu vēsturiskās zemes Zemgales karogu] [[Latvijas Vēstnesis]] Nr. 190, 2023. gada 2. oktobrī</ref>

== Atsauces ==
{{atsauces}}

== Avoti ==
* [[Indriķa hronika]]. No latīņu valodas tulkojis Ā. Feldhūns; [[Ēvalds Mugurēvičs|Ē. Mugurēviča]] priekšvārds un komentāri. Rīga: Zinātne, 1993. 453 lpp.
* [[Vecākā atskaņu hronika|Atskaņu hronika]]. No vidusaugšvācu valodas atdzejojis V.Bisenieks; Ē. Mugurēviča priekšvārds; Ē.Mugurēviča, K.Kļaviņa komentāri. Vidusaugšvācu un latviešu valodā. Rīga: Zinātne, 1998.

== Literatūra ==
* „Žiemgaliai. The Semigallians”. — Lietuvos nacionalinis muziejus, Latvijas Vēstures muzejs, 2005. (Baltic archaeological Exhibition Catalogue) {{ISBN|9955415428}}
* Jānis Būmanis „Mazā Zemgale laikmetu griežos”. — Rīga 2003. {{ISBN|9984923347}}

== Skatīt arī ==
* [[Zemgales bīskapija]]
* [[Kurzemes un Zemgales hercogiste]]

== Ārējās saites ==
* [https://web.archive.org/web/20110928105651/http://www.istorija.lt/la/arch20-05engVaskeviciute.htm Ilona Vaškevičiūtė. The Semigallian cultural area] {{en ikona}}

{{Latvijas ģeogrāfija-aizmetnis}}
{{Latviešu vēsturiskās zemes}}

{{autoritatīvā vadība}}

[[Kategorija:Latvijas kultūrvēsturiskie novadi]]
[[Kategorija:Zemgale| ]]