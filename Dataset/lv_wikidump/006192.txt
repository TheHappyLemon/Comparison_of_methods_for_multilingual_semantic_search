Vielas '''laušanas koeficients''' ('''refrakcijas indekss''') ir skaitlisks koeficients, kas rāda, cik reižu samazinās [[gaismas ātrums]] (''v'') vielā attiecībā pret šī paša viļņa ātrumu [[vakuums|vakuumā]] — [[gaisma]]s ātrumu ''c''. Parasti laušanas koeficientu apzīmē ar simbolu ''n'' un to aprēķina pēc formulas:

<math>n =\frac{c}{v}</math>

Elektromagnētiskā viļņa [[fāze]]s ātrums samazinās tāpēc, ka gaismas viļņi - daļiņas mijiedarbojas ar vielas atomu elektromagnētisko lauku.

Laušanas koeficients ir atkarīgs no vielas īpašībām un gaismas viļņu garuma. Eksistē optiski [[anizotrops|anizotropas]] vielas ([[kristāls|kristāli]]), kuru laušanas koeficients ir atkarīgs no virziena, kādā gaisma šķērso kristālu, kā arī no gaismas [[polarizācija]]s.

Materiāla laušanas spēja ir nozīmīga vielas īpašība, kas ļauj veidot daudzveidīgas optiskās iekārtas - [[lēca]]s, prizmas utt. Vielas laušanas koeficients ir noteikts skaitliskais lielums, kas izmantojams optikas iekārtu raksturlielumu aprēķiniem.

Katras vielas laušanas koeficients ir raksturlielums, ko bieži izmanto vielas (piemēram, [[minerāls|minerāla]], [[dārgakmens]]) tīrības noteikšanā. Laušanas koeficients piemīt tikai [[caurspīdīgums (optika)|caurspīdīgām]] vielām. Laušanas koeficienta mērījumiem tiek izmantots [[refraktrometrs]].

== Dažu vielu laušanas koeficienti ==
{|class="wikitable"
|-
! Viela !! Laušanas koeficients
|-
|[[ūdens]] || 1,333
|-
|[[ledus]] || 1,31
|-
|silikoneļļa || 1,52
|-
|kroņstikls || 1,5 - 1,54
|-
|flintstikls||1,6 - 1,62
|-
|[[dimants]] || 2,419
|}

[[Kategorija:Kristalogrāfija]]
[[Kategorija:Optika]]