[[Attēls:Defending the Polish banner at Chocim, by Juliusz Kossak, 1892.jpg|thumb|280px|[[Polijas-Lietuvas ūnija]]s kaujinieki 1621. gadā aizstāv savu karogu. 19. gadsimta glezna]] 
'''Nacionālisms''' ir etniski [[konservatīvisms|konservatīva]] [[politiska ideoloģija]], kas pirmajā vietā stāda [[nācija]]s [[identitāte]]s jēdzienu. Nacionālisms ietver nācijas [[Identitātes politika|identitātes]] un vērtību aizsardzību, tas bieži tiek kļūdaini jaukts ar [[šovinisms|šovinismu]], kurā sava nācija tiek uzskatīta kā objektīvi pārāka par citām.

Nacionālisms ir ideoloģija, kas uzskata nāciju par cilvēka sabiedriskās dzīves pamatu — radies 18. gadsimtā, jau 19. gadsimtā tas sāka dominēt valstu iekšējā politikā.{{nepieciešama atsauce}}. Nacionālisma jūtas sakņojas kā vēsturiskos, tā [[ģeogrāfija|ģeogrāfiskos]], kā [[valoda|valodiskos]], tā [[kultūra]]s apstākļos. Nacionālismam raksturīga noteiktas grupas locekļa piederības izjūta, apziņa, ka cilvēks pieder kādai noteiktai [[tradīcija]]i, kas ir atšķirīga no citu grupu tradīcijām.

== Nacionālisma jēdziens ==

Nacionālisms sakņojas [[Franču revolūcija|Franču revolūcijā]], un tas gadsimta laikā ieguvis vairākas nokrāsas. Būtiskākie strāvojumi ir kultūras un politiskais nacionālisms.

Kultūras nacionālisms visplašāk izplatījās tieši Centrālajā un Austrumeiropā, kur būtībā izkliedētiem cilvēkiem, nācijas apziņu veido kopēja senatne, [[reliģija]] un/vai [[valoda]].

Politiskais nacionālisms, kas pieprasa savu valsti, un pat izvirza savu nāciju kā vadošo pasaulē, veidojās nedaudz vēlāk.

== Nacionālisms un romantisms ==

Nacionālisms cieši saistīts arī ar romantismu, it sevišķi [[Vācija|Vācijā]], kur bieži šie jēdzieni nav nošķirami. Abi šie domas virzieni uzskata, ka tieši caur vēsturi ir izprotama pagātne un plānojama nākotne. Par vienu no spilgtākajiem domātājiem uzskatāms [[Johans Gotfrīds Herders]], kuru par pamatlicēju var uzskatīt kā vācu nacionālisti, tā romantisti. Herdera 1784.—1791. gadā iznākušais darbs ''Idejas par cilvēces [[vēsture]]s filozofiju'' runā par „[[tauta]]s garu”, kas ir brīnišķīgs un neizskaidrojams, neviena nācija nav pielīdzināma citai, turklāt nācijas raksturs ir nemainīgs laika gaitā. Tomēr nešaubīgi notiek tautu attīstība, tā ir kā viena ķēde, kurā katrs posms ir saistīts ar cirtu, gan iepriekšējo, gan nākamo. Viņš uzskatīja, ka [[civilizācija|civilizāciju]] veido nevis starptautiskā [[elite]], bet gan vienkāršā [[tauta]]. Taču Herders nekādā ziņā neizceļ kādas tautas pārākumu, gluži otrādi, ikvienas tautas pienākums ir kopt savas savdabīgās tradīcijas.

Līdzīgus uzskatus 19. gadsimta sākumā pauž arī [[Frīdrihs fon Šēgels]] un [[Frīdrihs fon Saviņī]] — vēsture pierāda to, ka kultūrai jāattīstās dabiski, ka noteiktus likumu ir veidojusi vēsturiskā attīstība un tie nav atvasināmi no vispārējiem principiem.

== Franču revolūcijas ietekme ==

Franču revolūcija nacionālisma izcelšanos ietekmēja divējādi. Pirmkārt, pirms tās apzināts un noformulēts nacionālisms un "nācijas" jēdziens nepastāvēja, tā bija kā paraugs tam, ko viena nācija var panākt, Franču nacionālā [[pašapziņa]] veidoja pilsoniskumu, tā spēja noturēties pret pārējo [[Eiropa|Eiropu]]. Šādi mērķi tuvi ir politiskiem nacionālistiem. Turklāt 1791. gada konstitūcijas trešais pants pasludināja, ka ''visas [[suverenitāte]]s princips pieder nācijai'', tātad, katrai tautai ir tiesības uz pašnoteikšanos. Otrkārt, Franču revolūcija pārvērtās par Francijas plāniem pārņemt visu Eiropu, Napoleona iekarojumos tika pakļautas daudzas tautas, turklāt pat tām, kuras iepriekš vienmēr bijušas brīvas no virsvarām, kā vāci, kas savukārt pavisam noteikti neapmierināja daudzus, radās vēlme atbrīvoties. Kā pamatu vēlmei atbrīvoties nacionālisti uzskata jau iepriekš minēto vēsturi, tautas paražas un tradīcijas.

== Nacionālo valstu veidošanās ==

Līdz ar nacionālisma kā idejas parādīšanos, parādījās ideja par valstu nacionālo raksturu (pirms tam valstis veidojās vai nu ap dinastiju, vai pēc reliģiskās piederības principa. Tēma kļuva aktuāla līdz ar grieķu brīvības cīņām 1822. gadā, - līdz tie 1830. gadā izcīnīja iespēju dibināt savu valsti. 1830. gadā lielvalstis pieļāva Beļģijas proklamēšanu, [[Burboni|Burbonu dinastijas]] nomaiņu pret [[Orleānu dinastija|Orleānu dinastiju]] Francijā, neiejaucās poļu dumpī utt.; 1858. gadā [[Valahija]] un [[Moldāvija]] apvienojās, izveidojot [[Rumānija|Rumānijas Karalisti]]. 1861. gadā izveidojās [[Itālija]]. 1867. gadā [[Luksemburga]]s lielhercogistei piešķīra neitralitāti. Pieļāva [[Serbija]]s izveidošanos. Parādījās ideja par leģitimitātes neatbilstību laikam (liberālisma un masu nacionālisma ideju ietekmē). [[Krimas karš]] izjauca ''Vīnes savienību'', kas vēl bremzēja nacionālo ideju uzvaru). 1871. gadā proklamēja [[Vācijas Impērija|Vācijas Impēriju]].

== Latviešu nacionālistu organizācijas ==

=== Politiskās partijas ===
* [[Nacionālā apvienība "Visu Latvijai!"—"Tēvzemei un Brīvībai/LNNK"|Nacionālā apvienība "Visu Latvijai!" — "Tēvzemei un Brīvībai/LNNK"]]
* [[Nacionālā Savienība "Taisnīgums"]]
* [[Platforma 21]] (mērenais nacionālisms)
* [[Tēvzemes mantojums]]

=== Biedrības ===
* [[Latviešu nacionālistu klubs]] (agrāk ar nosaukumu "Klubs 415")
* [[Latvietis (biedrība)|Biedrība "Latvietis"]]
* [[Latvijas Nacionālā fronte]]
* [[Tēvijas Sargi]]
* [[Gustava Celmiņa Centrs]]

=== Vēsturiskās organizācijas ===
* [[Helsinki-86]]
* [[Latviešu nacionālistu savienība]]
* [[Latvijas Nacionālās neatkarības kustība]]
* [[Nacionālā Spēka Savienība]]
* [[Pērkonkrusts (Latviešu Tautas Apvienība)|Pērkonkrusts]]
* [[Latvijas Republikas Pilsoņu Kongress]]
* [[Mūsu Zeme]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20190629131423/http://www.nacionalisti.lv/ www.nacionalisti.lv Latviešu nacionālistu portāls]
* [https://web.archive.org/web/20060425033635/http://www.latvietis.com/ www.latvietis.com biedrības "Latvietis" mājas lapa]

{{autoritatīvā vadība}}

[[Kategorija:Nacionālisms| ]]
[[Kategorija:Politiskās ideoloģijas]]