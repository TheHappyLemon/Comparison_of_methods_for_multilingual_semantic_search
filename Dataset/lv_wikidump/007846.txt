{{infokaste+}}
'''Jans Brēgels Vecākais''' (''Jan Brueghel de Oude'', dzimis 1568. gadā [[Brisele|Briselē]], miris 1625. gada 13.janvārī [[Antverpene|Antverpenē]]) bija [[renesanse]]s laika flāmu mākslinieks, kurš specializējās [[klusā daba|kluso dabu]] un ainavu gleznošanā. Savas prasmes dēļ, kā arī gleznu tematikas iespaidā, Brēgels tika dēvēts par "Samta Brēgelu", "Puķu Brēgelu" un "Paradīzes Brēgelu". Brēgels bija [[Pīters Brēgels Vecākais|Pītera Brēgela Vecākā]] otrais dēls; abi Pītera Brēgela Vecākā dēli kļuva par māksliniekiem, taču Jans ieguva lielāku māksliniecisko patstāvību. Brēgels bija arī [[Rubenss|Rubensa]] draugs un nereti viņi gleznoja kopā, Rubensam iegleznojot figūras Brēgela dabas skatos (piemēram, gleznā "Ādams un Ieva paradīzē"); šādi Brēgels sadarbojās arī ar citiem māksliniekiem. Arī Jana Brēgela dēls [[Jans Brēgels Jaunākais]] bija gleznotājs.

Jans Brēgels vecākais piedzima neilgi pirms tēva nāves, un viņu uzaudzināja vecāmāte. Gleznošanu Brēgels apguva Antverpenē. No 1589. gada līdz 1596. gadam Brēgels apceļoja [[Neapole|Neapoli]], [[Roma|Romu]] un [[Milāna|Milānu]]. 1597. gadā Brēgels apmetās Antverpenē, kur tika uzņemts Svētā Lūkas ģildē un kļuva par tās vecāko. 1609. gadā erchercogs Austrijas Albrehts viņu pieņēma par galma gleznotāju. Brēgels nomira Antverpenē no [[holēra]]s.

== Galerija ==
<gallery>
Jan Bruegel (I) - Bouquet of Flowers in a Ceramic Vase.jpg|Ziedu pušķis vāzē. (1599.g.)
Jan Bruegel d. Ä. 010.jpg|Svētā Antonija kārdināšana (1599.g.)
Jan Brueghel (I) - The Wedding Banquet.jpg|Kāzu mielasts (1623.g.)
Jan Brueghel the Elder - The Entry of the Animals into Noah's Ark - Google Art Project.jpg|Dzīvnieki ceļā uz Noasa šķirstu. (1613.g.)
Peter Paul Rubens (Flemish) - The Return from War- Mars Disarmed by Venus - Google Art Project.jpg|Atgriešanās no kara. Venēra atbruņo Marsu. (kopā ar [[Rubenss|Rubensu]] ap 1610.g.)
</gallery>

==Ārējās saites==
{{sisterlinks-inline}}
{{enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

{{DEFAULTSORT:Bregels Vecakais, Jans}}
[[Kategorija:1568. gadā dzimušie]]
[[Kategorija:1625. gadā mirušie]]
[[Kategorija:Flāmu gleznotāji]]
[[Kategorija:Renesanses gleznotāji]]
[[Kategorija:Briseles galvaspilsētas reģionā dzimušie]]