{{līdzīgs|inulīns}}
[[Attēls:InsulinHexamer.jpg|thumb|250px|Saistoties ar cinka jonu (violetā krāsā), sešas insulīna molekulas veido heksamēru.]]
[[Attēls:Insulincrystals.jpg|thumb|250px|Insulīna kristāli]]
'''Insulīns''' ({{val-la|insule}} — 'saliņa') ir [[aizkuņģa dziedzeris|aizkuņģa dziedzera]] [[hormoni|hormons]], kas piedalās [[ogļhidrāti|ogļhidrātu]] maiņas regulēšanā [[organisms|organismā]]. Insulīns tā nosaukts tādēļ, ka šo hormonu izstrādā aizkuņģa dziedzera [[bēta šūnas]], kas atrodas tā saucamajās [[Langerhansa saliņas|Langerhansa saliņās]] — struktūrās, kas aizkuņģa dziedzerī veic [[Endokrīnā sistēma|endokrīnās]] funkcijas.

== Atklāšanas vēsture ==
1889. gadā [[Oskars Minkovskis]] pierādīja, ka suņi pēc aizkuņģa dziedzera izņemšanas saslima ar cukura diabētu. 1909. gadā tolaik vēl nezināmā cukura līmeni pazeminošā aizkuņģa dziedzera saliņu hormona apzīmēšanai sāka lietot nosaukumu "insulīns".<ref>{{Cite journal|last1=de Leiva|first1=Alberto|last2=Brugués|first2=Eulàlia|last3=de Leiva-Pérez|first3=Alejandra | name-list-style = vanc |date=2011|title=The discovery of insulin: Continued controversies after ninety years|journal=Endocrinología y Nutrición (English Edition)|language=en|volume=58|issue=9|pages=449–456|doi=10.1016/j.endoen.2011.10.001}}</ref><ref>{{Cite journal|last1=Vecchio|first1=Ignazio|last2=Tornali|first2=Cristina|last3=Bragazzi|first3=Nicola Luigi|last4=Martini|first4=Mariano | name-list-style = vanc |date=2018-10-23|title=The Discovery of Insulin: An Important Milestone in the History of Medicine|journal=Frontiers in Endocrinology|volume=9|pages=613|doi=10.3389/fendo.2018.00613|pmc=6205949|pmid=30405529}}</ref>
Pirmā pasaules kara laikā 1916. gadā rumāņu zinātnieks Nikolae Paulesku (''Paulesco'') veica eksperimentālus pētījumus par aizkuņģa dziedzera ekstrakta "pankreīna" (''pancreine'') iedarbību uz cukura līmeņa pazemināšanos asinīs ar diabētu slimiem suņiem, bet kara dēļ tos publicēja tikai 1921. gada agustā.<ref name="nrjs">{{cite journal | author = Paulesco NC | journal = Archives Internationales de Physiologie |url= https://insulin.library.utoronto.ca/islandora/object/insulin%3AT10137 | title= Recherche sur le rôle du pancréas dans l'assimilation nutritive|volume= 17|pages= 85–109| date=August 31, 1921 }}
</ref>  

1921. gada jūlijā kanādiešu ķirurgs [[Frederiks Bantings]] atklāja unikālu veidu, kā iegūt aizkuņģa dziedzera saliņu ekstraktu, kuru viņš nosauca par "isletonu". Novembrī viņš kopā ar [[Toronto Universitāte]]s fizioloģijas profesoru Džonu Makleodu publicēja savu pētījumu rezultātus, bet jau 1922. gada 11. janvārī attīrīto saliņu ekstraktu injicēja pirmajam diabēta pacientam. 1922. gada aprīlī saliņu ekstrakta ieguves un attīrīšanas patentēja, bet jau 1923. gadā Bantings un Makleods kļuva par [[Nobela prēmijas laureāti fizioloģijā vai medicīnā|Nobela prēmijas laureātiem fizioloģijā vai medicīnā]].
1924. gadā atklāja, ka insulīns ir peptīdhomons, bet tā ķīmisko struktūru atšifrēja [[Frederiks Sengers]], par ko viņam 1958. gadā piešķīra [[Nobela prēmija ķīmijā|Nobela prēmiju ķīmijā]].

== Biosintēze ==
Insulīns veidojas no prekursora [[Proinsulīns|proinsulīna]] bēta šūnās jeb bazofilajos insulocītos [[Aizkuņģa dziedzeris|aizkuņģa dziedzerī]]. Proinsulīns sintezējas uz graudainā [[Endoplazmatiskais tīkls|endoplazmatiskā tīkla]] [[Ribosomas|ribosomām]]. Proinsulīns sastāv no 3 [[Peptīds|peptīdu]] ķēdēm (A, B un C). A un B ķēdes saistītas ar [[Disulfīda saite|disulfīda saiti]], C peptīds saista A un B ķēdes. Gatavs proinsulīns nokļūst [[Goldži komplekss|Goldži kompleksā]], kur proteolītisko [[Enzīmi|enzīmu]] ietekmē sašķeļas C-peptīds. No Goldži kompleksa insulīns, C peptīds un bieži proinsulīns nokļūst [[Vezikula|vezikulās]], kur insulīns saistās ar [[Cinks|cinku]] un [[Depolarizācija|depolarizējas]] kristāliskā stāvoklī. Dažādu stimulu ietekmē vezikulas kustas [[Citoplazmatiskā membrāna|citoplazmatiskās membrānas]] virzienā un atbrīvo [[ūdens|ūdenī]] izšķīdušo insulīnu pirmskapilārajā telpā.<ref name="Starkova2002"/>

Insulīns ir vienkāršs olbaltums no 51 [[Aminoskābes|aminoskābju]] atlikumiem, kurš sastāv no divām (A un B) [[peptīdi|polipeptīdu]] ķēdēm.<ref name="Cikunib2011"/> Ar masu 6000 [[Daltons|daltoni]].<ref name="Starkova2002"/> A ķēde satur 21 aminoskābju atlikumu, B ķēde — 30 aminoskābju atlikumus. A ķēdei raksturīgi [[Disulfīds|disulfīda]] tiltiņi.<ref name="Cikunib2011"/>

Stiprākais insulīna sekrēcijas stimulators ir [[glikoze]], kura saistās ar membrānas [[Šūnu receptors|receptoriem]]. Insulīna atbilde uz glikozes iedarbību sastāv no divām fāzēm. Pirmā fāze ir ātra, tajā atbrīvojas jau "gatavais" insulīns. Otrā fāze ir lēna, tās laikā insulīns tiek sintezēts no jauna. Signāls no citoplazmatiskās membrānas enzīma [[adenilātciklāze]]s tiek sūtīts uz cAMF ([[Cikliskais adenozīnmonofosfāts|ciklisko adenozīnmonofosfātu]]) sistēmu, kura mobilizē [[Kalcijs|kalciju]] no [[mitohondriji]]em, kurš piedalās insulīna atbrīvošanā.<ref name="Starkova2002"/>

== Iedarbība ==
Asinīs insulīns var būt brīvā vai saistītā veidā. Brīvs insulīns iedarbojas uz tādiem mērķu orgāniem, kā [[aknas]], [[skeleta muskuļi]], [[zarna]]s. Saistīts insulīns ietekmē [[Taukaudi|taukaudus]]. [[Muskuļaudu šūnas]] un [[taukšūnas]] ir lielākā mērā atkarīgas no insulīna, lai transportētu šūnās glikozi. Tāpēc [[Muskuļaudi|muskuļaudus]] un [[Taukaudi|taukaudus]] dēvē par insulīna atkarīgiem audiem.<ref name="Cikunib2011"/>

Galvenā insulīna nozīme organismā ir [[glikoze]]s [[koncentrācija]]s pazemināšana [[asinis|asinīs]]. Insulīns aktivē galvenos [[glikolīze]]s [[fermenti|fermentus]], stimulē [[glikogēns|glikogēna]] veidošanos no glikozes [[aknas|aknās]] un [[muskuļi|muskuļos]], veicina [[tauki|tauku]] un [[olbaltumvielas|olbaltumvielu]] sintēzi, palielina [[šūnas membrāna|šūnu membrānu]] caurlaidību glikozei. Turklāt insulīns nomāc fermentu, kuri sašķeļ glikogēnu un taukus, darbību, tātad tam ir ne tikai [[anabolisms|anaboliska]], bet arī antikataboliska iedarbība.

== Cukura diabēts ==
Insulīna sekrēcijas traucējumi bēta šūnu bojājumu dēļ jeb absolūtais insulīna trūkums ir galvenais I tipa [[cukura diabēts|cukura diabēta]] cēlonis. Relatīvais insulīna trūkums jeb insulīna iedarbības uz audiem traucējumi noved pie II tipa cukura diabēta rašanās.

== Skatīt arī ==
* [[Insulīna šoka terapija]]

== Atsauces ==
{{atsauces|refs=
<ref name="Starkova2002">''Клиническая эндокринология: руководство'' (3-е изд.) / Под ред. Н. Т. Старковой. — СПб: «Питер», 2002. — 576 с. — (Серия «Спутник врача») {{ISBN|5-272-00314-4}}</ref>

<ref name="Cikunib2011">Цикуниб А. Д. ''[http://www.adygnet.ru/sites/default/files/cikunib_podjeleza.pdf Биохимия поджклудочной железы]''. Методические указания. Майкоп: Адыгейский государственный университет, 2011.</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.neslimo.lv/pme/?name=insulins Insulīns | Medicīnas termins] {{lv ikona}}

{{autoritatīvā vadība}}

[[Kategorija:Cilvēka olbaltumvielas]]
[[Kategorija:Hormoni]]
[[Kategorija:Zāles]]