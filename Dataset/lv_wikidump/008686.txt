[[Attēls:Abortion Laws.svg|thumb|450 px|Abortu likumīgums pasaulē]]
'''Aborts''' ir dabīga vai mākslīga [[grūtniecība]]s pārtraukšana pirms [[dzemdības|dzemdībām]], augļa vai [[Embrijs|embrija]] attīstības stadijā esošajam [[Bērns|bērnam]] ejot bojā. Sabiedrībā ir dažādi uzskati par to, kad un vai vispār pieļaujama grūtniecības mākslīga pārtraukšana. Viedokļu daudzveidības diapazons ietver gan pilnīgu mākslīgo abortu neatzīšanu, gan aborta pieļaušanu jebkurā grūtniecības stadijā.

== Aborta veidi ==

=== Spontānais aborts ===
[[Attēls:AGIAbortionReasonsBarChart-lv.png|thumb|500px|Aborta izvēles iemeslu salīdzinājums dažādās pasaules valstīs]]
Spontānais aborts ir grūtniecības dabīga izbeigšanās, kuru var izraisīt [[ģenētika|ģenētiski]] embrija vai augļa defekti, kuri parasti vairs neatkārtojas. Citi iemesli var būt mātes veselības stāvoklis un dzīvesstils vai kādi ārēji faktori. Reizēm spontānais aborts notiek nenoskaidrotu iemeslu dēļ. Bieži vien spontānais aborts notiek grūtniecības sākumā, pirms konstatēta grūtniecība. Parasti pēc spontānā aborta nerodas problēmas nākamajās grūtniecībās.

=== Mākslīgais aborts ===
Mākslīgais aborts tiek izdarīts [[ķirurģija|ķirurģiski]] vai [[ķīmija|ķīmiski]]. Latvijā [[legāls|legāli]] mākslīgo abortu pēc sievietes lūguma drīkst izdarīt līdz 12. nedēļai, ja vien tas neapdraud grūtnieces dzīvību, bet smagu [[medicīna|medicīnisku]] komplikāciju gadījumā, ja apdraudēta mātes vai bērna dzīvība un veselība, līdz 24. nedēļai. Taču arī šajos gadījumos ārsts pēc saviem ieskatiem atbilstoši Ārstniecības likuma 40. pantam ir tiesīgs atteikties nosūtīt sievieti uz abortu vai atteikties to veikt, tomēr viņam šādā gadījumā jānosūta sievieti pie cita speciālista.<ref>[https://web.archive.org/web/20070930193933/http://jauniesi.riga.lv/NR/rdonlyres/3DEA92DE-5BA0-4CE0-A966-25D0119186D4/8458/aborts.pdf Asociācijas "Papardes zieds" buklets "Aborts" (pdf)]</ref> Par neatļautu abortu iestājas kriminālatbildība.<ref>[https://lvportals.lv/skaidrojumi/242674-maksligo-abortu-tiesiskais-regulejums-latvija-2012 LVportāls. Mākslīgo abortu tiesiskais regulējums Latvijā]. 2012</ref>

Daudzās pasaules valstīs mākslīgo abortu ir atļauts veikt līdz 28. grūtniecības nedēļai, pēc kuras auglis tiek uzskatīts par autonomi dzīvotspējīgu.<ref name="PME">[https://www.neslimo.lv/pme/?name=aborts Neslimo.lv. Populārā medicīnas enciklopēdija, 1984. gads]</ref>

1960. gados Latvijā tika izgudrots un konstruēts vakuumekskohleators - tiem laikiem progresīvs un humāns aparāts grūtniecības pārtraukšanai, kuru pēc tam ieviesa PSRS slimnīcās.<ref name="LME">{{LME|1|19}}</ref><ref name="tvnet">https://www.tvnet.lv/6509613/abortu-masinas-un-ar-coca-cola-pret-nevelamu-grutniecibu</ref>

== Mākslīgā aborta iemesli ==

Parastie bērna dzemdēšanas nevēlēšanās motīvi ir:<ref>[https://www.guttmacher.org/journals/ipsrh/1998/09/reasons-why-women-have-induced-abortions-evidence-27-countries Bankole, Akinrinola; Singh, Susheela; Haas, Taylor (1998). "Reasons Why Women Have Induced Abortions: Evidence from 27 Countries"]. International Family Planning Perspectives. 24 (3): 117—27, 152. doi:10.2307/3038208. JSTOR 3038208</ref>
* trūcīgums;
* vīra, radinieku vai sabiedrības spiediens;
* grūtniecības neplānotums;
* savas vai bērna veselības problēmas;
* ģimenes izjukšana;
* izglītošanās un karjeras prasības;
* mazgadīgums;
* bērna ieņemšana izvarošanas vai incesta rezultātā.

Reizēm problēmas rodas arī īpatnēju likumu dēļ. Tā, vairumā [[Amerikas Savienotās Valstis|ASV]] štatu vēl 2012. gadā izvarotājs saglabāja tiesības tikties ar savu šādā ceļā ieņemto bērnu un audzināt to neatkarīgi no upura vēlmes.<ref>[https://edition.cnn.com/2012/08/22/opinion/prewitt-rapist-visitation-rights/index.html Prewitt, Shauna. Raped, pregnant and ordeal not over], CNN (23 August 2012).</ref> Vēlāk šādas tiesības tika atceltas vai ierobežotas.<ref>[https://eu.usatoday.com/story/opinion/voices/2019/06/19/abortion-laws-bans-rape-parental-rights-column/1432450001/ USA Today. My rapist fought for custody of my daughter. States can't keep survivors tied to rapists.]</ref>

== Aborta ētiskums ==
[[Attēls:Šėta, koplytstulpis.JPG|thumb|Piemineklis abortu upuriem [[Lietuva|Lietuvā]], katoļu baznīcas sētā]]
Mākslīgais aborts ir [[ētika|ētiski]] ļoti diskutabls jautājums. Aborta pretinieki uzskata, ka arī nedzimis bērns ir atsevišķs dzīvs cilvēks un attiecīgi aborts ir cilvēka [[slepkavība]]. Tā atbalstītāji pastāv uz grūtnieces tiesībām izvēlēties, citādi sievietes, apstākļu spiestas, izdarītu nelegālus abortus, kas var būt bīstami dzīvībai un veselībai. Bieži vien abortu atbalstītāji norāda, ka piedzimstot negribēts vai slims bērns ciestu lielākas [[morāle|morālas]] un fiziskas mokas nekā aborta izdarīšanas brīdī.

=== Embrija vai augļa attīstības stadijā esoša bērna tiesības ===
Diskusijās par embrija [[Morālais statuss|morālo statusu]] ir būtiski, kurā brīdī cilvēks kļūst par juridisku subjektu un uz viņu sāk attiekties tiesības uz dzīvību. Daļa no tiem, kuri attaisno abortu, apgalvo, ka cilvēkam šādas tiesības var piemist tikai tad, kad viņš ir kļuvis par sevi apzinošu subjektu un ir spējīgs veidot apzinātas nākotnes ieceres. Tie, kuri iestājas par abortu ierobežošanu vai aizliegšanu, aizrāda, ka šāds pieņēmums novestu pie tā, ka attaisnojama būtu arī tikko dzimuša zīdaiņa nogalināšana, jo arī viņam nav izveidojusies runas spēja un viņš neapzinās sevi kā laikā eksistējošu subjektu, tomēr mūsu jūtas pretojas zīdaiņu nogalināšanai. Aizstāvji atbild, ka attieksme pret zīdaini kā pilntiesīgu juridisku subjektu ir tikai mūsdienu sociālas vienošanās rezultāts, bez tam šim argumentam ir vairāk retoriska iedaba, jo tas nav nepieciešams, legalizējot abortus.

Diskusijā par bērna tiesībām dzīvot strīdīgs ir gan laiks, kad par dzīvu būtni var sākt uzskatīt embriju vai augli, gan vispārīgais dzīvas būtnes rašanās princips. Jēdziens "embrijs" cilvēkam parasti attiecas uz laiku līdz 9. nedēļai, ar kuru tas turpmāk tiek saukts par augli.<ref name="lpe">{{LPE|1|473}}</ref> Savukārt patstāvīgas dzīvas būtnes eksistences sākumu mēdz definēt gan kā [[zigota]]s rašanās brīdi, gan pirmo orgānu, smadzeņu, jutekļu vai pat patstāvīgas asinsrites un elpošanas sākšanos.

=== Sievietes tiesības kontrolēt savu ķermeni ===
Svarīgs jautājums diskusijās par abortu morālo statusu ir sievietes tiesību jautājums attiecībā pret embrija un/vai augļa tiesībām. Starp abu pušu mērenajiem pārstāvjiem — gan tiem, kuri vēlas stingri ierobežot abortus, gan tiem, kuri vēlas tos legalizēt vai saglabāt tos legālus, pastāv vienprātība tajā, ka aborti ir jāatļauj, ja:
* sievietes dzīvības ir briesmās;
* grūtniecība ir seksuālas vardarbības sekas;
* gaidāmais bērns būs bezcerīgi slims.
Strīdi starp mēreno uzskatu paudējiem parasti rodas situācijās, kad neviens no šiem apstākļiem nav spēkā, bet sieviete vienalga grib veikt abortu. Liberālā pozīcija iestājas par sievietes tiesībām jebkurā gadījumā izvēlēties abortu, arī tad, ja tam nav ārēju iemeslu, savukārt konservatīvā pozīcija apgalvo, ka to darīt nedrīkst, atsaucoties uz diskutablo augļa kā tiesību subjekta statusu. No radikālajiem uzskatiem [[feminisms]] centienus abortus pakļaut striktiem ierobežojumiem uzskata par veidu, kādā patriarhālās varas struktūras padara sievietes ķermeni par manipulāciju objektu, atņemot vai būtiski ierobežojot pašas sievietes varu pār to, kamēr vairums [[kristietība]]s konfesiju uzskata, ka viņu [[Bībele|svētajos rakstos]] noteiktais abortu aizliegums ir dievišķā griba un ka embrija nonāvēšana iznīcina [[Dievs|Dieva]] doto [[dvēsele|dvēseli]], kas ir nepieņemams noziegums pret Dievu.

Konservatīvā pozīcija uzskata, ka embrijs vai auglis nav mātes ķermeņa daļa, bet gan autonoma būtne, kas mērķtiecīgi un pakāpeniski gatavojas piedzimšanai, tāpēc tā tiesības ir piedzimt. Sievietes tiesības kontrolēt savu ķermeni un izdarīt savu izvēli šajā variantā būtu nepieļaut apaugļošanos (daļas radikāļu uzskatā — arī dzimumsakaru). Šī pozīcija balsta embrija kā autonomas būtnes statusu uz tā DNS, kas atšķiras no mātes, kaut arī tas ir fizioloģiski integrēts viņas organismā un tiek regulēts kā daļa no viņas vielmaiņas. Bērns tiek nošķirts no mātes ķermeņa tikai pēc dzimšanas.

=== Reliģiskie aizliegumi ===
[[Attēls:Warsaw25oct.jpg|thumb|2020. gada protesti [[Varšava|Varšavā]] pret abortu aizliegumu]]
Kristietības pozīcija balstīta uz bausli "tev nebūs nokaut". Kristiešu vairākums uzskata, ka cilvēks rodas nevis pakāpeniski dzīves gaitā, bet [[olšūna]]s apaugļošanas brīdī, kad izveidojas jaunā dzīvība un tai tiek dota dvēsele. Tas tiek pamatots ar novērojumu, ka turpmākā augļa attīstība ir pakāpeniska, bez straujiem lēcieniem un pārmaiņām kādā konkrētā dienā vai nedēļā. Tādēļ tiek uzskatīts, ka mātes ķermenī augošais embrijs jau no paša sākuma ir [[cilvēks]]. Cilvēka nogalināšana, ja šis cilvēks neapdraud citu cilvēku dzīvību, tiek uzskatīta par nepieļaujamu. Ja cilvēku drīkstētu nogalināt tad, ja viņš kādam var kļūt par apgrūtinājumu vai vājuma brīdī pats vēlētos [[eitanāzija|beigt dzīvi]], tad cilvēka dzīvības vērtība un cieņa tiktu iedragāta. Turklāt termina "[[cilvēks]]" definīcijas sašaurināšana varētu novest pie lielākās daļas ''Homo sapiens'' sugas pārstāvju izslēgšanas no šīs kategorijas. Radikālie kristietības novirzieni, kā [[Krievu pareizticīgā baznīca]] vai [[Romas katoļu baznīca]], aizliedz abortu arī izvarošanas gadījumā.<ref>[https://ria.ru/20210626/abort-1738740177.html RIA.ru. В РПЦ не считают изнасилование причиной для аборта]</ref><ref>[https://www.rbc.ru/rbcfreenews/60d74dfd9a7947ff95714142 RBC.ru. РПЦ разъяснила свою позицию об абортах после изнасилований]</ref><ref>[https://www.vatican.va/archive/ENG0015/__P7Z.HTM#-2C6 Vatican.ca. Catechism of the Catholic Church]</ref> Tomēr liela daļa viņu ticīgo neatbalsta tik stingru pieeju. Tā, [[Polija|Polijā]] katoļu baznīcas iespaidā pieņemto pilnīgo abortu aizliegumu atbalstīja ne vairāk kā ceturtdaļa poļu.<ref>[https://www.bbc.com/russian/features-55011085 BBC. Запрет на аборты расколол Польшу. Чем закончатся протесты?]</ref>

Ortodoksālajā [[Jūdaisms|jūdaismā]] parasta ir stingra nostāja pret abortiem, uzskatot, ka tie traucē [[Dievs|Dieva]] plānu īstenošanu. Izņēmumi pieļaujami sievietes dzīvības vai veselības apdraudējuma, vai izvarošanas gadījumā. Tomēr jūdaisms šo noteikumu uzstāda ebrejiem no pirmās dienas, bet neebrejiem tikai no 40. dienas,<ref>[https://ru.chabad.org/library/article_cdo/aid/3520193/jewish/-.htm Habad. Разрешает ли иудаизм аборты? Р-н Шауль-Айзек Андрущак]</ref> kad, pēc ticējuma, embrijs kļūst gatavs saņemt dvēseli un kļūst par cilvēku.<ref>[https://toldot.ru/Abort.html Иудаизм и евреи. Аборт]</ref> Tā kā ortodoksālajā jūdaismā pastāv dažādi uzskati, tad dažādu rabīnu stingrības līmenis šajos jautājumos ievērojami atšķiras. Konservatīvajā un reformiskajā jūdaismā, kuri izplatīti g.k. ārpus [[Izraēla]]s, ir nosliece vairāk atbalstīt sievietes tiesības izlemt pašai, jo jūdaismā embrijs tiek uzskatīts par sievietes organisma daļu, kas mazāk vērtīga par pašu sievieti.<ref>[https://antiobscurantism.jimdofree.com/%D0%BA%D0%BE%D0%BD%D1%82%D1%80%D0%B0%D1%86%D0%B5%D0%BF%D1%86%D0%B8%D1%8F-%D0%B8-%D0%B0%D0%B1%D0%BE%D1%80%D1%82%D1%8B/%D0%B8%D1%83%D0%B4%D0%B0%D0%B8%D0%B7%D0%BC-%D0%B8-%D0%B0%D0%B1%D0%BE%D1%80%D1%82/ Елена Преображенская. Иудаизм и аборт]</ref>

[[Islāms|Islāmā]] aborts vienmēr tiek pieļauts tikai, ja bez tā tiek apdraudēta sievietes dzīvība, dažādām “skolām” ir atšķirīgi viedokļi par citu cēloņu pieļaušanu kā “mazāko ļaunumu” un atļauto laika periodu. Korānā ir tieša norāde tikai par to, ka aborts nav pieļaujams nabadzības dēļ, taču, piemēram, [[Irāna]]s lielajatolla Sāneji 2000. gadā izdeva [[fetva|fetvu]], kurā atļāva abortu nabadzības vai pārapdzīvotības dēļ.<ref>[https://www.bbc.co.uk/religion/religions/islam/islamethics/abortion_1.shtml BBC. Sanctity of life. Islamic teachings on abortion]</ref>

== Aborti un sociālais konteksts ==
Stīvens Levits un Džons Donahjū 1990. gados veica pētījumu, kurā secināja, ka pastāv korelācija starp abortu legalizāciju un noziedzības līmeņa samazināšanos. Saskaņā ar to, 18 gadus un vēlāk pēc laika, kad ASV tika legalizēti aborti, tika fiksēta ievērojama noziedzības līmeņa samazināšanās, tai skaitā slepkavību skaita krišanās par 40%, turklāt lielāks abortu skaits štatā deva arī lielāku situācijas uzlabojumu tajā.<ref>[http://pricetheory.uchicago.edu/levitt/Papers/DonohueLevittTheImpactOfLegalized2001.pdf "The Impact of Legalized Abortion on Crime"] (PDF). Price Theory Initiative. Becker Friedman Institute. May 2001.</ref> Abortu pretinieki norāda uz minētā pētījuma trūkumiem, norādot uz dažu noziegumu veidu pieaugumu, īpaši 330 % vardarbības pieaugumu pret bērniem,<ref>{{Tīmekļa atsauce |url=http://www.lifenews.com/nat715.html |title=Canadian Abortion Practitioner Says Abortion Helps Reduce Crime Rate |access-date={{dat|2010|08|08||bez}} |archiveurl=https://web.archive.org/web/20100131093652/http://lifenews.com/nat715.html |archivedate={{dat|2010|01|31||bez}} }} {{Webarchive|url=https://web.archive.org/web/20100131093652/http://lifenews.com/nat715.html |date={{dat|2010|01|31||bez}} }}</ref> uz apšaubāmu metodoloģiju,<ref>[http://www.bos.frb.org/economic/wp/wp2005/wp0515.pdf Christopher L. Foote & Christopher F. Goetz (January 31, 2008). "The Impact of Legalized Abortion on Crime: Comment"] {{Webarchive|url=https://web.archive.org/web/20090930144027/http://www.bos.frb.org/economic/wp/wp2005/wp0515.pdf |date={{dat|2009|09|30||bez}} }} (PDF). Federal Reserve Bank of Boston.</ref> kā arī uz to, ka noziedzības krišanās varētu būt saistīta ar tālaika veiksmēm cīņā ar narkotikām.<ref>[https://www.nber.org/system/files/working_papers/w8319/w8319.pdf Joyce, Ted (2004). "Did Legalized Abortion Lower Crime?"] (PDF). Journal of Human Resources. XXXIX (1): 1—28. doi:10.3368/jhr.XXXIX.1.1. S2CID 12900426.</ref> Pēc 15 gadus ilgiem strīdiem autori 2019. gadā publicēja jaunu pētījumu, kurā secināja, ka 1997.—2014. gadā noziedzība abortu atļaušanas rezultātā kritusies par 20%.<ref>[https://www.nber.org/papers/w25863 Donohue, John J.; Levitt, Steven D. (May 20, 2019). "The Impact of Legalized Abortion on Crime over the Last Two Decades".] doi:10.3386/w25863.</ref> Tai pašā laikā analoģisks pētījums Rietumeiropā arī deva līdzīgus rezultātus par noziedzības samazināšanos abortu atļaušanas rezultātā.<ref>[https://www.sciencedirect.com/science/article/abs/pii/S0144818814000568 François, Abel; Magni-Berton, Raul; Weill, Laurent (October 1, 2014). "Abortion and crime: Cross-country evidence from Europe"]. International Review of Law and Economics. 40: 24—35. doi:10.1016/j.irle.2014.08.001. ISSN 0144-8188.</ref>

Abortu antikriminālās ietekmes aspektu nosoda daži abortu pretinieki, apgalvojot, ka šādi secinājumi var novest pie sava veida [[eigēnika]]s, jo abortus parasti izvēlas sociāli zemākie slāņi un līdz ar to sabiedrība tiek atbrīvota no noteikta tipa indivīdiem, ko var traktēt kā [[genocīds|genocīdu]]. Abortu aizstāvji atbild, ka eigēnikai līdzīgā tendence šeit tiek diskreditēta, izmantojot ''ad Hitlerum'' argumentu, kas cenšas to sasaistīt ar [[Hitlers|Hitlera]] un nacistiskās Vācijas politiku. Viņi uzsver, ka ir būtiska atšķirība starp organizētu masu iznīcināšanu, kas balstās uz ideoloģiskām fikcijām, un iespēju sabiedrībai kvalitatīvi attīstīties bez ārēja spēka ietekmes, kas šajā gadījumā ir abortu legalizācijas sekas. Viņi arī atzīmē, ka nevēlamas grūtniecības vispār raksturīgas tieši zemākajiem slāņiem un abortu aizliegums tādējādi rada disproporciju ar šo slāņu mākslīgu paplašināšanu, turklāt naudas un cietuma sodi nekādi neveicina šo slāņu stāvokļa uzlabošanos.<ref>Smith, Andrea (Spring 2005). ''"Beyond Pro-Choice versus Pro-Life: Women of Color and Reproductive Justice"''. NWSA Journal. 17 (1): 119—140. CiteSeerX 10.1.1.552.2054. doi:10.2979/NWS.2005.17.1.119. JSTOR 4317105. S2CID 3760837.</ref>

[[PVO]], [[Masačūsetsas Universitāte]]s un Gutmahera institūta pētījums konstatēja, ka tajās valstīs, kur tika ieviesti abortu aizliegumi, problēmas atrisinājuma vietā pieauga gan nevēlamu grūtniecību skaits, gan to nevēlamo grūtniecību procents, kas beidzās ar abortu.<ref>{{publikācijas atsauce|last1=Bearak|first1=Jonathan|last2=Popinchalk|first2=Anna|last3=Ganatra|first3=Bela|last4=Moller|first4=Ann-Beth|last5=Tunçalp|first5=Özge|last6=Beavin|first6=Cynthia|last7=Kwok|first7=Lorraine|last8=Alkema|first8=Leontine|date=2020-09-01|title=Unintended pregnancy and abortion by income, region, and the legal status of abortion: estimates from a comprehensive model for 1990–2019|url=https://www.thelancet.com/journals/langlo/article/PIIS2214-109X(20)30315-6/abstract|journal=The Lancet Global Health|language=en|volume=8|issue=9|pages=e1152–e1161|doi=10.1016/S2214-109X(20)30315-6|issn=2214-109X|pmid=32710833|doi-access=free}}</ref> [[Nikaragva|Nikaragvā]], kur aborti bija stingri aizliegti, 2000.—2010. gadā 13% visu valstī dzimušo bērnu mātes bija vecumā no 10 līdz 14 gadiem.<ref>[http://www.ipsnews.net/2012/08/pregnant-nicaraguan-girls-forced-to-become-mothers/ Silva, José Adán. Pregnant Nicaraguan Girls Forced to Become Mothers] (22 September 2012).</ref>

[[Attēls:Evolutions avortement Russie 1957 2019.png|thumb|Abortu skaita samazināšanās [[Krievija|Krievijā]] pēc [[PSRS]] sabrukuma un pretapaugļošanās līdzekļu masu pieejamības sākuma]]
Ievērojumu lomu abortu skaita samazinājumā spēlē medicīniskā izglītošana un pretapaugļošanās līdzekļu pieejamība. Tā, [[Krievija|Krievijā]] pēc [[PSRS]] sabrukuma, kas noveda pie seksuālās informācijas un pretapaugļošanās līdzekļu masu pieejamības, abortu skaits 25 gadu laikā kritās pieckārtīgi.<ref>[http://www.pubhealth.spb.ru/WHealth/Materials/Abort01.htm Аборты в России. Demoscope Weekley] {{Webarchive|url=https://web.archive.org/web/20210910043507/http://www.pubhealth.spb.ru/WHealth/Materials/Abort01.htm |date={{dat|2021|09|10||bez}} }} № — 3 14 — 20 января 2001</ref><ref>[https://tass.ru/obschestvo/11374579 Число абортов в России сократилось на треть] 2021.</ref>

Abortu pretinieki diskusijās norāda arī uz datu viltošanas<ref>{{Tīmekļa atsauce |url=http://www.lifeissues.net/writers/kra/kra_31liesphotosvideos.html#a2 |title=Lies exposed by photos and videos |access-date={{dat|2008|12|21||bez}} |archiveurl=https://web.archive.org/web/20080130162234/http://www.lifeissues.net/writers/kra/kra_31liesphotosvideos.html#a2 |archivedate={{dat|2008|01|30||bez}} }}</ref><ref>{{Tīmekļa atsauce |url=http://www.lifenews.com/nat115.html |title=Senate Debates Abortion and Partial-Birth Abortion Ban |access-date={{dat|2008|12|23||bez}} |archiveurl=https://web.archive.org/web/20081201134913/http://www.lifenews.com/nat115.html |archivedate={{dat|2008|12|01||bez}} }} {{Webarchive|url=https://web.archive.org/web/20081201134913/http://www.lifenews.com/nat115.html |date={{dat|2008|12|01||bez}} }}</ref> un, viņuprāt, tendenciozas atlases<ref>{{Tīmekļa atsauce |url=http://www.lifenews.com/nat4629.html |title=Top Researcher: Johns Hopkins Paper Biased on Abortion-Mental Health Issues |access-date={{dat|2008|12|21||bez}} |archiveurl=https://web.archive.org/web/20081208091748/http://www.lifenews.com/nat4629.html |archivedate={{dat|2008|12|08||bez}} }} {{Webarchive|url=https://web.archive.org/web/20081208091748/http://www.lifenews.com/nat4629.html |date={{dat|2008|12|08||bez}} }}</ref> gadījumiem no abortu aizstāvju puses. Tāpat tiek ziņots par to, ka abortu veicēji nav ziņojuši policijai par gadījumiem, kad grūtniecība nepilngadīgajiem iestājusies no sakariem ar pieaugušajiem,<ref>{{Tīmekļa atsauce |url=http://www.lifenews.com/state3952.html |title=Video Shows More Planned Parenthood Abortion Centers Hiding Statutory Rape |access-date={{dat|2009|03|18||bez}} |archiveurl=https://web.archive.org/web/20090321004944/http://www.lifenews.com/state3952.html |archivedate={{dat|2009|03|21||bez}} }} {{Webarchive|url=https://web.archive.org/web/20090321004944/http://www.lifenews.com/state3952.html |date={{dat|2009|03|21||bez}} }}</ref> kā arī par citiem iespējamiem [[kriminālnoziegums|kriminālnoziegumiem]],<ref>{{Tīmekļa atsauce |url=http://www.operationrescue.org/archives/abortion-whistleblowers-earn-a-10000-reward/ |title=Abortion Whistleblowers – Earn A $25,000 Reward! |access-date={{dat|2010|08|08||bez}} |archiveurl=https://web.archive.org/web/20100721235457/http://www.operationrescue.org/archives/abortion-whistleblowers-earn-a-10000-reward/ |archivedate={{dat|2010|07|21||bez}} }}</ref> t. sk. [[kanibālisms|kanibālisma]] gadījumu abortu klīnikā.<ref>{{Tīmekļa atsauce |url=http://operationrescue.org/whistleblower/rajanna.pdf |title=Abortion “Bad Boy” Profiles |access-date={{dat|2010|08|08||bez}} |archiveurl=https://web.archive.org/web/20120430083741/http://operationrescue.org/whistleblower/rajanna.pdf |archivedate={{dat|2012|04|30||bez}} }} {{Webarchive|url=https://web.archive.org/web/20120430083741/http://operationrescue.org/whistleblower/rajanna.pdf |date={{dat|2012|04|30||bez}} }}</ref><ref>{{Tīmekļa atsauce |url=http://operationrescue.org/files/dethoward.pdf |title=dethoward.pdf |access-date={{dat|2010|08|08||bez}} |archiveurl=https://web.archive.org/web/20110815130536/http://operationrescue.org/files/dethoward.pdf |archivedate={{dat|2011|08|15||bez}} }} {{Webarchive|url=https://web.archive.org/web/20110815130536/http://operationrescue.org/files/dethoward.pdf |date={{dat|2011|08|15||bez}} }}</ref> Tieši tāpat abortu aizstāvji norāda, ka reliģiskās audzināšanas iestādes neziņo par izvarošanas gadījumiem tajās, lai nedotu upuriem likumīgu iemeslu izdarīt legālu abortu, un piespiež tos izdarīt nelegāli.<ref>[https://www.pbs.org/newshour/show/abused-nuns-reveal-stories-of-rape-forced-abortions PBS. Abused nuns reveal stories of rape, forced abortions]</ref> Citos gadījumos sievietes spiestas melot par nenotikušu izvarošanu, lai gūtu tiesības izdarīt abortu.<ref>[http://america.aljazeera.com/features/2014/5/brazil-s-abortionnightmare.html Brazil’s abortion nightmare: Why one desperate woman lied about rape]</ref>

Dažbrīd konflikti "par" un "pret" pieņem kriminālu raksturu, kad tiek izteikti draudi pretējo uzskatu aizstāvjiem un pat notiek slepkavības. 2009. gada maija pēdējās dienās ASV tika nogalināts viens no zināmākajiem abortu aizstāvjiem, ārsts Džordžs Tillers,<ref>{{Tīmekļa atsauce |url=http://www.tvnet.lv/zinas/arzemes/article.php?id=595389 |title=ASV nogalināts abortu tiesību aktīvists |access-date={{dat|2009|06|01||bez}} |archive-date={{dat|2009|06|08||bez}} |archive-url=https://web.archive.org/web/20090608165831/http://www.tvnet.lv/zinas/arzemes/article.php?id=595389 }} {{Webarchive|url=https://web.archive.org/web/20090608165831/http://www.tvnet.lv/zinas/arzemes/article.php?id=595389 |date={{dat|2009|06|08||bez}} }}</ref> ko abortu pretinieku ''"Pro Life"'' lielākās grupas gan nosodīja, publiski paziņojot par kustības mierīgo raksturu.<ref>{{Tīmekļa atsauce |url=http://www.lifenews.com/state4186.html |title=Pro-Life Groups Soundly Condemn Murder of Abortion Practitioner George Tiller |access-date={{dat|2009|06|01||bez}} |archiveurl=https://web.archive.org/web/20090605083755/http://www.lifenews.com/state4186.html |archivedate={{dat|2009|06|05||bez}} }} {{Webarchive|url=https://web.archive.org/web/20090605083755/http://www.lifenews.com/state4186.html |date={{dat|2009|06|05||bez}} }}</ref><ref>{{Tīmekļa atsauce |url=http://www.plam.org/newsletter/newsletter.pdf |title=Pro Life Action News |access-date={{dat|2009|06|01||bez}} |archiveurl=https://web.archive.org/web/20081031072456/http://www.plam.org/newsletter/newsletter.pdf |archivedate={{dat|2008|10|31||bez}} }} {{Webarchive|url=https://web.archive.org/web/20081031072456/http://www.plam.org/newsletter/newsletter.pdf |date={{dat|2008|10|31||bez}} }}</ref>

== Pēctraumu stresa sindroms ==
[[Posttraumatiskā stresa sindroms|Pēctraumu stresa sindroms]] (PTSS), kas šajos gadījumos bieži tiek saukts par pēcaborta sindromu (PAS) vai pēcaborta stresu, ir psihisku simptomu komplekss, kas var parādīties kā aborta sekas,<ref name="Miriam">"Miriam, kāpēc Tu raudi? Sievietes ciešanas pēc aborta."/ Purmalniece Anda tulk./ kustība "Par dzīvību" izd. Rīga 2006. 9. lpp.</ref><ref name="Bērtule">aut kolektīvs, Tompsone Džoana vad./ Ceļojums. Ceļš uz atveseļošanos pēc aborta/ Bērtule Marika tulk./ Biedrība "Krīzes grūtniecības Centrs" izd. Rīga 2007. 7. lpp.</ref> vai kā sekas sabiedrības agresīvai attieksmei pret abortu izdarījušo sievieti.<ref>{{Tīmekļa atsauce |url=https://www.abortiongrief.asn.au/documents/PAS-the-silent-suffering.pdf |title=Post Abortion Syndrome. The Silent Suffering |access-date={{dat|2021|09|10||bez}} |archive-date={{dat|2021|03|02||bez}} |archive-url=https://web.archive.org/web/20210302153356/https://abortiongrief.asn.au/documents/PAS-the-silent-suffering.pdf }} {{Webarchive|url=https://web.archive.org/web/20210302153356/https://abortiongrief.asn.au/documents/PAS-the-silent-suffering.pdf |date={{dat|2021|03|02||bez}} }}</ref> Tomēr PAS nav iekļauts medicīnisko diagnožu sarakstā kā atsevišķa saslimšana, un parasti tāds pēc aborta nerodas.<ref name="Healthline">[https://www.healthline.com/health/post-abortion-syndrome#suggested-symptoms Healthline. What’s the Deal with Post-Abortion Syndrome?]</ref> Paša šāda sindroma eksistenci neatzīst vadošās psihiatru organizācijas, uzskatot, ka tas nav izdalāms no parastā pēctraumu stresa sindroma, jo visi to simptomi ir kopīgi, un daudzas sievietes, tieši pretēji, aborta rezultātā gūst atvieglojumu.<ref name="PT">[https://www.psychologytoday.com/us/blog/somatic-psychology/201010/post-abortion-stress-syndrome-pass-does-it-exist Psychology Today. Post Abortion Stress Syndrome (PASS) — Does It Exist? The PTSD of abortion is called PASS.]</ref> PAS īpaša izdalīšana bieži tiek saistīta ar politisko konjunktūru, nevis medicīnu. Problēmas ar PAS biežāk rodas reliģiskām sievietēm,<ref name="PT" /> kuru rīcība nonākusi konfliktā ar viņu reliģijas prasībām.<ref>[https://www.usccb.org/issues-and-action/human-life-and-dignity/abortion/post-abortion-healing/a-special-word-to-women-who-have-had-an-abortion United States Conference of Catholic Bishops. A Special Word to Women Who Have Had an Abortion]</ref>

Sindroma izpausmes konkrētajā situācijā ir atkarīgas no vairākiem apstākļiem: aborta veida (mākslīgais, spontānais), vēlmes kļūt par māti, no tā, vai aborts izdarīts ārēja spiediena ietekmē utt. Dažas izteiktākās PAS pazīmes ir šādas:<ref name="Healthline" />

* [[Depresija (psihisks stāvoklis)|depresija]];
* straujas garastāvokļa izmaiņas, tostarp dusmas, skumjas un [[apātija]];
* raudāšana;
* [[miegs|miega]] traucējumi, murgi;
* [[atmiņa]]s uzplaiksnījumi par abortu;
* pašvērtējuma pazemināšanās;
* vainas vai nožēlas sajūta;
* [[Alkoholisms|alkohola]] un [[narkomānija|narkotiskā]] atkarība;
* bailes no turpmākas grūtniecības;
* [[pašnāvība]]s tieksmes.

Daži autori arī norāda, ka PAS var radīt attiecību problēmās un seksuālās uzvedības izmaiņas, piemēram:

* partnera pamešana;
* paaugstināta vai otrādi, pazemināta interese par seksu.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://likumi.lv/doc.php?mode=DOC&id=80585 MK noteikumi par grūtniecības pārtraukšanas kārtību]
* [https://web.archive.org/web/20070930193933/http://jauniesi.riga.lv/NR/rdonlyres/3DEA92DE-5BA0-4CE0-A966-25D0119186D4/8458/aborts.pdf Asociācijas "Papardes zieds" buklets "Aborts" (pdf)]
* [https://www.zva.gov.lv/zvais/mtdb/17-dzemdniecibas-un-ginekologijas-mediciniskie-pakalpojumi-un-medici-niskas-apauglosanas-pakalpojumi/310-pielikumi-izverstie-mediciniskas-tehnologijas-metodes-apraksti-un-citi-materiali/irurisks-aborts-ldz-12grtniecbas-nedai Ķirurģiskā aborta tehnoloģijas apraksts]

{{autoritatīvā vadība}}

[[Kategorija:Medicīna]]
[[Kategorija:Bioētika]]