[[Attēls:Inmigrantes europeos llegando a Argentina.jpg|thumb|300px|Eiropas imigranti, kas ierodas Argentīnā]]
Ar '''imigrāciju''' saprot cilvēku ieceļošanu no vienas valsts citā valstī ar mērķi apmesties tajā uz dzīvi. Atšķirībā no tūrista, ceļotāja vai dienesta komandējuma, imigrants ir [[persona]], kas vēlas valstī, kurā tas ir ieradies, apmesties uz pastāvīgu dzīvi.

Pastāv dažādi cilvēku migrācijas cēloņi. Tie varbūt politiski, ekonomiski, personīgie, [[dabas katastrofa]]s imigrantu izcelsmes valstīs u.c. Vairuma imigrācijas plūsmu pamatā ir imigrantu ekonomiskie apsvērumi, parasti - augstāks [[Alga|darba algas]] un [[dzīves līmenis]] salīdzinājumā ar izcelsmes valsti. Taču ne mazums ir pretēju piemēru, kad cilvēki ar visai pieticīgiem dzīves apstākļiem no valsts ar augstu dzīves līmeni pārceļas uz pastāvīgu dzīvi valstīs ar zemāku dzīves līmeni. Tā, piemēram, pensionāri no [[Vācija]]s nereti apmetas [[Spānija|Spānijā]], kur dzīves dārdzība ir salīdzinoši zemāka nekā Vācijā. Zināma nozīme ir arī dienvidu klimatam.

Imigrācija var būt legāla un nelegāla. Tā, [[Eiropas Savienība|Eiropas Savienībā]] cilvēku pārcelšanās uz dzīvi starp vairuma valstīm ir legāla, lai gan pastāv virkne ierobežojumu attiecībā uz jaunajām dalībvalstīm, kuras pievienojās ES 2004. gadā. Taču liels imigrantu skaits daudzās valstīs ieceļo nelegāli. Piemēram, liela daļa iebraucēju no [[Meksika]]s un citām [[Latīņamerika]]s valstīm [[Amerikas Savienotās Valstis|ASV]] ir nelegāli imigranti. Tas pats sakāms par daudziem ieceļotājiem ES valstīs no [[Ziemeļāfrika]]s.

Latvijā joprojām turpinās diskusijas par ieceļotājiem no bijušās [[Padomju Savienība|PSRS]] 1940.-1990. gadu laikā, kad [[Latvija]] lielāko daļu šī laika posma bija [[okupācija|okupēta]] un [[aneksija|anektēta]] PSRS. Saskaņā ar Latvijas Republikas normatīvajiem aktiem, ieceļotāji no PSRS šajā laika posmā uzskatāmi par nelegāliem imigrantiem, jo viņi nav lūguši attiecīgo Latvijas iestāžu ieceļošanas atļaujas.

Saskaņā ar citu viedokli, šie imigranti bija legāli, jo minētajā laika posmā Latvijas teritorijā faktiski spēkā bija PSRS normatīvie akti, kas viņiem šādas atļaujas neliedza. Taču šī viedokļa oponenti atsaucas uz starptautiskajām tiesībām, tai skaitā Hāgas, kā arī vēlākās [[Ceturtā Ženēvas konvencija|Ceturtās Ženēvas konvencijas]] (GCIV) normām, kas aizliedz okupētajās teritorijās ievest cilvēkus no okupējošās vai kādas trešās valsts teritorijas. [http://www.unhchr.ch/html/menu3/b/92.htm]

== Ārējās saites ==
{{Commonscat|Immigration|Imigrācija}}
* [https://web.archive.org/web/20060613062831/http://euimmigration.org/ Imigrācija Eiropas Savienībā]
* [https://web.archive.org/web/20130809131846/http://www.pmlp.gov.lv/ Latvijas Pilsonības un migrācijas lietu pārvalde]
* [http://www.patverums-dm.lv/index.php?lang=lv&id=26 Eiropas Bēgļu fonda informatīvie biļeteni]

{{sabiedrība-aizmetnis}}

{{autoritatīvā vadība}}

[[Kategorija:Sabiedrība]]
[[Kategorija:Demogrāfija]]