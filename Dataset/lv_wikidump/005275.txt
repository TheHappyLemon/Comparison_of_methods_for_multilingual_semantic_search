{{Cita nozīme|komponistu|citu personu ar šādu uzvārdu|Kalniņš}}
{{Mūzikas izpildītāja infokaste
| Vārds = Imants Kalniņš
| Attēls = Flickr - Saeima - 9.Saeimas deputāts Imants Kalniņš.jpg
| Att_izm = 200px
| Apraksts = Imants Kalniņš 2010. gadā
| Fons = personāls
| Dzimis = {{dzimšanas datums un vecums|1941|5|26}}
| Vieta_dz = {{vieta|PSRS|Latvijas PSR|Rīga|td=Latvija}}
| Instrumenti = klavieres
| Žanrs = [[rokmūzika]], [[popmūzika]], [[klasiskā mūzika]]
| Nodarbošanās = komponists, politiķis
| Gadi = 1964—pašlaik
| Izdevējkompānija = [[Upe (ierakstu kompānija)|Upe]]
| Darbojies_arī = [[2xBBM]], [[Ilona Dreģe|Ilonu Bāliņu]], [[Menuets (grupa)|Menuets]], [[Turaidas roze (grupa)|Turaidas roze]], [[Ainars Mielavs|Ainaru Mielavu]], [[Renārs Kaupers|Renāru Kauperu]], [[Olga Rajecka|Olgu Rajecku]], [[Agnese Barone|Agnesi]]
| Dzimums = V
}}

'''Imants Kalniņš''' (arī '''ImKa''', dzimis {{dat|1941|5|26}} [[Rīga|Rīgā]]) ir [[latvieši|latviešu]] [[komponists]], kultūras darbinieks, kā arī [[politika|politiķis]], vairāku [[Saeima|Saeimu]] deputāts.

Kalniņa daiļrade ir plašā amplitūdā — no [[akadēmiskā mūzika|akadēmiskās mūzikas]] līdz [[rokmūzika]]i. Sacerējis sešas [[simfonija]]s, vairākas [[opera]]s (ieskaitot pirmo [[rokopera|rokoperu]] [[Padomju Savienība|PSRS]] "[[Ei, jūs tur!]]"), trīs [[oratorija]]s, piecas [[kantāte]]s, ap 60 [[koris|koru]] dziesmas, filmu un teātra mūziku. [[Latvijas kultūras kanons|Latvijas kultūras kanonā]] ierakstīta viņa "Ceturtā simfonija" (1973). Plašāk pazīstamas gan ir viņa [[rokmūzika|roka]] dziesmas (ap 400), tostarp [[Liepāja]]s oficiālā himna "[[Pilsētā, kurā piedzimst vējš]]".<ref>[http://www.liepaja.lv/page/819 Liepājas simboli] Liepaja.lv</ref>

2021. gadā saņēmis [[Lielā Mūzikas balva|Lielo Mūzikas balvu]] par mūža ieguldījumu.<ref>{{Tīmekļa atsauce|url=https://www.liepajniekiem.lv/zinas/kulturvide/muzika/sadala-lielas-muzikas-balvas-imants-kalnins-sanem-balvu-par-muza-ieguldijumu/|title=Sadala “Lielās mūzikas balvas”. Imants Kalniņš saņem balvu “Par mūža ieguldījumu”|website=liepajniekiem.lv|access-date=2021-03-14}}</ref>

== Dzīvesgājums ==
Dzimis 1941. gada 26. maijā Rīgā [[VEF]] strādnieka un tālruņa centrāles darbinieces ģimenē. Viņa vecākais brālis ir rakstnieks [[Viktors Kalniņš (rakstnieks)|Viktors Kalniņš]] (1939), plašāk pazīstams ar pseidonīmu Viks. Kara laikā dzīvoja Dikļos, Dundagā un Vitrupē, pēc tam atgriezās Rīgā. Mācījās [[Rīgas 24. pamatskola|Rīgas 24. pamatskolā]], līdztekus apguva klavierspēli. 1956. gadā iestājās [[Jāzepa Mediņa mūzikas vidusskola]]s kordiriģēšanas klasē, tad pārgāja uz teorijas nodaļu. 1960.—1964. gadā studēja [[Latvijas Valsts konservatorija]]s Kompozīcijas un teorijas fakultātē, kompozīciju viņam mācīja profesors [[Ādolfs Skulte]], bija arī Rīgas pantomīmas pianists. Studiju laikā sacerēja teātra mūziku, čella koncertu, klaviersonāti un Pirmo simfoniju.

No 1964. gada Imants Kalniņš strādāja par [[Liepāja]]s Emiļa Melngaiļa mūzikas vidusskolas pasniedzēju un aizrāvās ar ''[[The Beatles]]'' mūziku. 1966. gadā viņu uzņēma LPSR Komponistu savienībā un viņš sacerēja "Oktobra oratoriju" (1967). 1967. gadā rakstīja mūziku kinofilmai "[[Elpojiet dziļi]]", dziesmas no tās guva lielu popularitāti, kaut arī pašas filmas rādīšanu padomju varas iestādes neatļāva. Pēc tam viņš strādāja [[Liepājas teātris|Liepājas Muzikāli dramatiskajā teātrī]] (1967—1974) un 1969. gadā nodibināja Liepājas [[Rokenrols|rokenrola]] ansambli [[2xBBM]] ("Bizbizmārītes un Bigbīta mācekļi"), kura uzstāšanās pēc koncerta Ogrē 1970. gada rudenī tika aizliegta. Šajā laika viņš uzrakstīja rokoperu "Ei, jūs tur" un vairākas rokmūzikas dziesmas. 1973. gada tapa viņa oratorija "Dzejnieks un nāra" un 4. simfonija, ko iespaidojušas viņa attiecības ar amerikāņu dzejnieci un rakstnieci Kelliju Čeriju.<ref>[http://www.kasjauns.lv/lv/zinas/9916/komponista-imanta-kalnina--un-slavenas-asv-dzejnieces-muza-milestiba Anda Leiškalne. Komponista Imanta Kalniņa un slavenas ASV dzejnieces mūža mīlestība] {{Webarchive|url=https://web.archive.org/web/20120712220310/http://www.kasjauns.lv/lv/zinas/9916/komponista-imanta-kalnina--un-slavenas-asv-dzejnieces-muza-milestiba |date={{dat|2012|07|12||bez}} }}. [[jauns.lv]], 2009. gada 7. oktobrī</ref>

Pēc konfliktiem ar varas iestādēm Imants Kalniņš 1974. gadā aizgāja no darba Liepājas teātrī, pārcēlās atpakaļ uz Rīgu, bet 1975. gadā uz [[Inešu pagasts|Vecpiebalgas]] "Vecpaulēnu" lauku mājām, kur cita starpā sacerēja operas "Spēlēju, dancoju" un "Ifigēnija Aulīdā", oratoriju "Rīta cēliens". Netālu no viņa mītnes vietas tika organizēti brīvdabas koncerti ar viņa mūziku, kas kļuva pazīstami kā "Imantdienas" (1976—1982, atjaunotas 1995). 1970. gadu beigās Imants Kalniņš atgriezās Rīgā un pabeidza 5. simfoniju (1979). Pēc [[Perestroika]]s sākuma 1985. gadā viņam piešķīra Latvijas PSR Tautas skatuves mākslinieka goda nosaukumu un atļāva izveidot vokāli instrumentālo grupu "[[Turaidas Roze (grupa)|Turaidas Roze]]". 1986. gada decembrī viņš kļuva par Latvijas PSR Mūzikas biedrības valdes priekšsēdētāju.

=== Politiskā darbība ===
[[Trešā Atmoda|Atmodas]] laikā I. Kalniņš aktīvi iesaistījās sabiedriskajos procesos, 1988. gadā iestājies [[Latvijas Nacionālās neatkarības kustība|Latvijas Nacionālās neatkarības kustībā]] (LNNK). Piedalījies [[Latvijas Tautas fronte]]s I kongresā. 1989. gadā bijis iekļauts izolējamo inteliģences pārstāvju sarakstā.<ref>No grāmatas "Ivars Ķezbers DURVĪS. Tā tas bija", citēts [http://www.delfi.lv/news/national/politics/izolejami-x-stunda-slepens-dokuments-ar-arestejamiem-atmodas-laika-latviesiem.d?id=45918127  Izolējami 'X stundā' — slepens dokuments ar arestējamiem Atmodas laika latviešiem] delfi.lv 2015. gada 5. maijā</ref>
1990. gadā kā [[Latvijas Tautas fronte]]s kandidātu [[Nīca]]s vēlēšanu apgabalā I. Kalniņu ievēlēja [[Latvijas Republikas Augstākā Padome|Augstākajā Padomē]]. {{dat||05|04||bez}} viņš balsoja par [[deklarācija par Latvijas Neatkarības atjaunošanu|deklarāciju "Par Latvijas Republikas neatkarības atjaunošanu"]]. No LNNK, vēlāk "[[Tēvzemei un Brīvībai/LNNK]]" kandidātu saraksta viņu ievēlēja par [[5. Saeima]]s, [[7. Saeima]]s, [[8. Saeima]]s un [[9. Saeima]]s deputātu. [[6. Saeimas vēlēšanas|6. Saeimas vēlēšanās]] 1995. gadā viņu neievēlēja no LNNK un [[Latvijas Zaļā partija|Zaļās partijas]] saraksta. 8. Saeimā arī neiekļuva uzreiz, tomēr ieņēma [[Eiropas Parlaments|Eiropas Parlamentā]] ievēlētā partijas biedra [[Ģirts Valdis Kristovskis|Ģirta Valda Kristovska]] vietu. Neraugoties uz lielo vēlētāju uzticību, parlamentā nostrādātajos gados I. Kalniņš nemēdza iesniegt likumdošanas iniciatīvas vai runāt no Saeimas tribīnes.

2010. gada vasarā I. Kalniņš mainīja politisko piederību, pāriedams uz [[Latvijas Zemnieku savienība|Latvijas Zemnieku savienību]] un [[ZZS|Zaļo un Zemnieku savienības]] Saeimas frakciju. Viņu iekļāva ZZS [[10. Saeimas vēlēšanas|10. Saeimas vēlēšanu]] sarakstā,<ref>{{Tīmekļa atsauce|url=http://www.tvnet.lv/zinas/latvija/337385-imants_kalnins_pievienojas_zzs|title=Imants Kalniņš pievienojas ZZS
|date=2010-07-05|website=tvnet.lv}}</ref> tomēr Saeimā neievēlēja.

2013. gada janvārī I. Kalniņš publicēja atklātu vēstuli, kurā kritiski izteicās par Eiropas Savienību, bet atzinīgi par Krievijas un Baltkrievijas līderiem — [[Vladimirs Putins|Putinu]] un [[Aleksandrs Lukašenko|Lukašenko]].<ref>{{Tīmekļa atsauce |url=http://nra.lv/latvija/87454-imants-kalnins-valsts-bez-nakotnes-vai-tas-ir-tas-ko-mes-esam-izcinijusi.htm |title=Imanta Kalniņa atklātā vēstule "Valsts bez nākotnes — vai tas ir tas, ko mēs esam izcīnījuši?" |access-date={{dat|2014|07|06||bez}} |archiveurl=https://web.archive.org/web/20140725082922/http://nra.lv/latvija/87454-imants-kalnins-valsts-bez-nakotnes-vai-tas-ir-tas-ko-mes-esam-izcinijusi.htm |archivedate={{dat|2014|07|25||bez}} }}</ref> 2015. gadā, jau pēc [[Korāns|Korāna]] iztulkošanas [[latviešu valoda|latviešu valodā]], plašsaziņas līdzekļos izplatījās informācija, ka I. Kalniņš kādā intervijā esot atklājis, ka pieņēmis [[islāms|islāmu]],<ref>{{Tīmekļa atsauce |title= Imants Kalniņš pieņēmis islāmticību |date= 2015. gada 26. aprīlis |publisher= [[Apollo (portāls)|Apollo]] |url= http://apollo.tvnet.lv/zinas/imants-kalnins-pienemis-islamticibu/689962 |accessdate= 2015. gada 5. maijā |quote= Tiesa, musulmanis Kalniņš pagaidām ir tikai neformāli, jo oficiāli savu ticības maiņu nav noformējis, taču stāsta portālam, ka dieva priekšā ir musulmanis... |archiveurl= https://web.archive.org/web/20150428222737/http://apollo.tvnet.lv/zinas/imants-kalnins-pienemis-islamticibu/689962 |archivedate= 2015. gada 28. Aprīlis }}</ref><ref>{{Laikraksta atsauce |title= Imants Kalniņš pieņēmis islamticību |date= 2015. gada 27. aprīlis |publisher= [[Latvijas Avīze]] |url= https://www.la.lv/imants-kalnins-pienemis-islamticibu |accessdate= 2015. gada 5. maijā |quote= Lai pārietu islāmticībā, pastāv noteikta procedūra. Dieva priekšā jau esmu pieņēmis šo ticību, taču cilvēku priekšā nē. |journal=  |archive-url= https://web.archive.org/web/20161202205849/http://www.la.lv/imants-kalnins-pienemis-islamticibu/ |archive-date= 2016. gada 2. Decembris }}</ref> taču vēlākās intervijās viņš to noliedza.<ref>[https://www.lsm.lv/raksts/kultura/kulturtelpa/jebkura-vara--ta-ir-ideologija-saruna-ar-komponistu-imantu-kalninu.a361190/ Jebkura vara — tā ir ideoloģija. Saruna ar komponistu Imantu Kalniņu] {{Webarchive|url=https://web.archive.org/web/20200604163716/https://www.lsm.lv/raksts/kultura/kulturtelpa/jebkura-vara--ta-ir-ideologija-saruna-ar-komponistu-imantu-kalninu.a361190/ |date={{dat|2020|06|04||bez}} }} LSM "Es iztulkoju Korānu. Taču es neesmu pieņēmis islāmu."</ref>

== Privātā dzīve ==
Precējies piecas reizes. Ar pirmo sievu — Brigitu Kalniņu — laulība ilga tikai gadu, īslaicīga bija arī otrā laulība ar Edīti Kalniņu. Trešā sieva — aktrise [[Helga Dancberga]]. Visilgākā no bijušajām laulībām — ceturtā — ar modelētāju Velgu Kalniņu — 22 gadus. 1999. gadā apprecējās ar Agru Kalniņu.<ref>{{Tīmekļa atsauce|url=http://kokteilis.la.lv/imants-kalnins-nosvin-kazu-jubileju-si-neikdieniskiba-mums-turpinas/|title=Komponists Imants Kalniņš nosvin kāzu jubileju: Šī neikdienišķība mums turpinās|date={{dat|2018|9|12||bez}}|publisher=[[Latvijas Avīze|la.lv]]|accessdate={{dat|2018|9|24||bez}}|archiveurl=https://web.archive.org/web/20180918205038/http://kokteilis.la.lv/imants-kalnins-nosvin-kazu-jubileju-si-neikdieniskiba-mums-turpinas/|archivedate={{dat|2018|09|18||bez}}}}</ref>

Bērni:
* ar Brigitu Kalniņu — meita Antuanete Roze (1962; dziedātāja [[Uģis Roze|Uģa Rozes]] sieva);
* ar Edīti Kalniņu — meita Andžela Šuvajeva (1964; filozofe, filozofa Igora Šuvajeva sieva);
* ar Helgu Dancbergu — meita Dana Kalniņa-Zaķe (1967; Latvijas Profesionālo veselības aprūpes kapelānu asociācijas valdes priekšsēdētāja) un dvīņi (1970) [[Rēzija Kalniņa]] (aktrise) un Krists Kalniņš (garīdznieks);
* ar Velgu Kalniņu — dēls mūziķis [[Marts Kristiāns Kalniņš]] (1980);
* ar Agru Kalniņu — dēls Džonatans Kalniņš (2000).<ref>{{Tīmekļa atsauce|url=http://www.kasjauns.lv/lv/zinas/158512/dievinats-un-lamats-muzikis-imants-kalnins|title=Kāds patiesībā ir dievinātais un lamātais mūziķis Imants Kalniņš|date=2014-07-06|website=[[jauns.lv]]|access-date=2014-07-06|archiveurl=https://web.archive.org/web/20140708010214/http://www.kasjauns.lv/lv/zinas/158512/dievinats-un-lamats-muzikis-imants-kalnins|archivedate=2014-07-08}}</ref>

Vairāki mazbērni, arī [[antropologs]] un [[14. Saeima]]s deputāts [[Andris Šuvajevs]].

== Ievērojamākie skaņdarbi ==
* Koncerts čellam un simfoniskajam orķestrim (1963)
* 1. simfonija (1964)
* 2. simfonija (1965)
* Koncerts orķestrim (1966)
* "Oktobra oratorija" (1967)
* 3. simfonija (1968)
* rokopera "[[Ei, jūs tur!]]" (1971)
* oratorija "Dzejnieks un nāra" (1973)
* 4. simfonija (1973)
* operete "No saldenās pudeles" (1975)
* operete "Quo vadis, mana ģitāra?" (1976)
* oratorija "Rīta cēliens" (1977)
* opera "Spēlēju, dancoju" (1977)
* 5. simfonija (1979)
* opera "Ifigēnija Aulidā" (pirmizrāde 1982)
* 6. simfonija (2001)

=== Diskogrāfija ===
* ''4. simfonija'' — [[Liepāja]]s simfoniskais orķestris, Petija Koenora (''Cohenour'', soprāns), diriģents Imants Resnis (1998, Remix MM & Mikrofona Ieraksti, MRCD 103)
* ''4. simfonija'' — [[Singapūra]]s simfoniskais orķestris, Džekija Šorta (''Short'', soprāns), diriģents Lans Šujs. ''Jan Järvlepp. Garbage Concerto. Imants Kalniņš. Rock Symphony'' (2000, BIS—CD—1052)
* ''Mūzika no kinofilmas "Pūt, vējiņi!"'' — Liepājas simfoniskais orķestris, diriģents Māris Kupčs (2000, Upe Classics, 750404001221)
* ''Imanta Kalniņa dziesmas dzied kamerkoris "Muklājs"'' (2003, Anima, [s. n.])
* ''Dzejnieks un nāra'' — kamerkoris Ave Sol, Elga Brahmane (soprāns), Jānis Sproģis (tenors), Latvijas Valsts simfoniskais orķestris, diriģents Imants Kokars (2003, Ave Sol, LR—0203)
* ''5. simfonija'' — Latvijas PSR Valsts simfoniskais orķestris, diriģents Vasilijs Sinaiskis. 1980. gada ieraksts (2005, Upe tt CD006)
* ''6. simfonija'' — Latvijas Nacionālais simfoniskais orķestris, koris "Latvija", diriģents Normunds Vaicis (2005, LNSO 003)
* ''4. simfonija'' — Liepājas simfoniskais orķestris, Ieva Parša (mecosoprāns), diriģents Imants Resnis (2009, Upe tt CD046)
* ''Oratorija "Rīta cēliens"'' — Latvijas Radio un TV simfoniskais orķestris, Valsts Akadēmiskais koris, diriģents Aleksandrs Viļumanis, solisti [[Laima Andersone-Silāre|Laima Andersone—Silāre]] (mecosoprāns), Kārlis Zariņš (tenors) un Kārlis Miesnieks (bass), teicēji Dina Kuple un Kārlis Sebris. 1977. gada atjaunotais ieraksts (2011, Upe tt)
* ''Imants un Ziedonis'' — Latvijas Radio koris, Gundega Krūmiņa, Iveta Romancāne, Renārs Kaupers, Jānis Strazdiņš, diriģents Sigvards Kļava (2013, Latvijas Koncerti)
* ''Mūzika no kinofilmas [[Elpojiet dziļi#Mūzika|"Četri balti krekli"]]''. Māris Čaklais. "Stikla saksofonists" — Pauls Butkevičs, Juris Strenga, Līga Liepiņa, ansamblis "Zvaigznīte" (2014, Upe tt CD082)

== Apbalvojumi ==
* [[LPSR Valsts prēmija]] par mūziku kinofilmai "[[Ezera sonāte]]" (1977);
* Latvijas [[Lielā mūzikas balva|Lielā Mūzikas balva]] (1997), "par mūža ieguldījumu" (2021);
* [[Triju Zvaigžņu ordenis]], III šķira (1998);
* [[1991. gada barikāžu dalībnieka piemiņas zīme]];
* [[Atzinības krusts]], I šķira (2008).

== Atsauces ==
{{atsauces}}

== Ārējās saites ==
* [http://www.youtube.com/watch?v=yAJltfmSHyQ&feature=related "Viņi dejoja vienu vasaru" ("Menuets", 1995)]
* [http://www.youtube.com/watch?v=XpTDhZhgHt4 Ceturtā simfonija (II daļa)]
* [https://izrades.lv/persona/imants-kalnins-8400 Imants Kalniņš] Izrades.lv


{{navboxes
|title=Latvijas parlamenti
|list=
{{9. Saeima}}
{{8. Saeima}}
{{7. Saeima}}
{{5. Saeima}}
{{LR Augstākā Padome}}
}}
{{Latvijas kultūras kanons}}
{{Autoritatīvā vadība}}

{{DEFAULTSORT:Kalniņš, Imants}}
[[Kategorija:1941. gadā dzimušie]]
[[Kategorija:Rīgā dzimušie]]
[[Kategorija:Latvijas Nacionālās neatkarības kustības politiķi]]
[[Kategorija:Tēvzemei un Brīvībai/LNNK politiķi]]
[[Kategorija:LR Augstākās Padomes deputāti]]
[[Kategorija:5. Saeimas deputāti]]
[[Kategorija:7. Saeimas deputāti]]
[[Kategorija:8. Saeimas deputāti]]
[[Kategorija:9. Saeimas deputāti]]
[[Kategorija:Latviešu komponisti]]
[[Kategorija:Latvijas mūziķi]]
[[Kategorija:Latvijas PSR Tautas skatuves mākslinieki]]
[[Kategorija:Triju Zvaigžņu ordeņa komandieri]]
[[Kategorija:Atzinības krusta lielkrusta komandieri]]
[[Kategorija:Latvijas kultūras kanonā ietvertās vērtības]]