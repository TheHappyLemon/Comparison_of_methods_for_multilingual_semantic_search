{{infokaste+}}
'''Alberts no Štādes''' (miris ap 1264. gadu; {{val|de|Albert von Stade}}) bija [[Vācija|vācu]] hronists, [[Pasaules hronika]]s autors.

Viņš bija [[priors]], no 1232. gada [[abats]] [[Benediktiešu ordenis|Svētā Benedikta ordeņa]] [[Klosteris|klosterī]] Štādē (pilsēta netālu no [[Brēmene]]s, [[Lejassaksija|Lejassaksijā]]). 1240. gadā iestājās [[Franciskāņu ordenis|franciskāņu]] klosterī, sāka rakstīt [[Pasaules hronika|Pasaules hroniku]], kurā aprakstīja periodu no pasaules radīšanas līdz 1256. gadam, papildinot to vēl [[1260. gads|1260. gadā]]. Pirmajā daļā Alberts izmantojis dažādas pasaules [[hronika]]s, [[Brēmenes Ādams|Brēmenes Ādama]], [[Helmonds|Helmonda]], [[Sakšu spogulis|Sakšu spoguļa]] u.c. darbu izvilkumus. Par laiku no 1152. gada lietojis arī Brēmenes [[sholastika|sholastiķa]] Indriķa ziņojumus, bet par vēlākiem laikiem arī paša savāktās ziņas. Hronikā ir plašas ziņas par [[Livonija|Livoniju]] no 1195. līdz 1238. gadam, kaut gan nav pierādāms, ka viņš pats kādu laiku būtu uzturējies Livonijā. Patstāvīgs ir viņa [[Saules kauja]]s (1236) apraksts. Diemžēl, līdz mūsdienām nav saglabājusies pati hronika, pieejama tikai tās saīsinātā versija. Nav pieejama, piemēram, ziņa par [[Brēmene]]s zemnieku Otbertu, kas 1238. gadā uzstājies kā brīnumdaris, pēc tam aizbēdzis uz [[Lībeka|Lībeku]], no turienes uz [[Rīga|Rīgu]], kur miris.

== Informācijas avoti ==
* Alberts no Štādes, [https://web.archive.org/web/20050315035102/http://www.historia.lv/alfabets/A/AL/alberts_no_shtades/encik/alb_le.htm Latvju enciklopēdija 1962-1982. 1.sējums, 22.lpp.]

{{Cilvēks-aizmetnis}}

{{autoritatīvā vadība}}

[[Kategorija:1260. gados mirušie]]
[[Kategorija:Hronisti]]
[[Kategorija:Vācijas vēsturnieki]]
[[Kategorija:Vācijas Romas katoļu garīdznieki]]
[[Kategorija:Benediktieši]]
[[Kategorija:Latīņu valodā rakstošie]]