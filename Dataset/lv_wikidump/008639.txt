{{Administratīvā iedalījuma vienības infokaste
 | name                    = Reinjona
 | native_name             = ''La Réunion''
 | settlement_type         = [[Francijas aizjūras departamenti|Francijas aizjūras departaments]]
 | image_skyline           = 
 | imagesize               = 
 | image_caption           = 
 | image_flag              =Flag_of_France_(1794–1815,_1830–1974).svg 
 | image_shield            = Blason Réunion DOM.svg
 | capital                 = [[Sendenī (Reinjona)|Sendenī]]
 | largest_city            = 
 | official_language       = 
 | spoken_language         = 
 | image_map               = Reunion in France.svg
 | mapsize                 = 235px
 | map_caption             = 
 | subdivision_type        = [[Suverēno valstu uzskaitījums|Valsts]]
 | subdivision_name        = {{FRA}}
 | established_title       = 
 | established_date        = 
 | government_footnotes    = 
 | government_type         = 
 | governing_body          = 
 | leader_party            = 
 | leader_title            = 
 | leader_name             = 
 | area_footnotes          = 
 | area_magnitude          = 
 | area_total_km2          = 2512
 | area_land_km2           = 
 | area_water_km2          = 
 | area_water_percent      = 
 | area_rank               = 
 | elevation_max_m         = 
 | elevation_min_m         = 
 | population_footnotes    = 
 | population_total        = 844994
 | population_as_of        = 2013
 | population_rank         = 
 | population_density_km2  = auto
 | timezone                = RET
 | utc_offset              = +4
 | timezone_DST            = 
 | utc_offset_DST          = 
 | website                 = 
 | blank_name              = [[Domēna nosaukums]]
 | blank_info              = [[.re]]
 | footnotes               = 
}}
'''Reinjona''' ({{val|fr|La Réunion}}) ir [[Francija]]s aizjūras reģions un arī [[Francijas aizjūras departamenti|aizjūras departaments]]. Šī vulkāniskās izcelsmes sala atrodas [[Indijas okeāns|Indijas okeānā]], aptuveni 700 kilometrus uz austrumiem no [[Madagaskara]]s, bet 200 kilometrus uz dienvidrietumiem no [[Maurīcija]]s.

Līdz 1665. gadam Reinjonas sala bija neapdzīvota, bet mūsdienās šī sala ir Francijas aizjūras departaments, kas ir arī viens no septiņiem [[Eiropas Savienība]]s aizjūras reģioniem.

== UNESCO ==
Kopš 2010. gada augusta salas "Pitoni, Cirkes un Remparti", kas aptver vairāk nekā 40% no teritorijas, atrodas UNESCO Pasaules mantojuma sarakstā.

== Iedzīvotāji ==
2013. gadā Reinjonā bija 844 994 iedzīvotāji. Nākotnē tiek paredzēts iedzīvotāju skaita pieaugums, tādēļ ir prognozējams, ka iedzīvotāju skaits pārsniegs miljonu.{{nepieciešama atsauce}}

=== Iedzīvotāju izcelsme ===
Līdz 17. gadsimta vidum Reinjona bija neapdzīvota. Francijas kolonizācijas politikas rezultātā uz salas apmetās franču ieceļotāji, kas ieveda arī [[Verdzība|vergus]] no [[Madagaskara]]s, Austrum[[āfrika]]s un [[Indija]]s, lai tos nodarbinātu vaniļas un cukura ražošanas plantācijās. Pēc tam, kad 19. gadsimtā tika atcelta verdzība, tika veicināta līgumstrādnieku piesaistīšana. Agrāko kolonistu un vergu pēcteči mūsdienās veido samērā viendabīgu sabiedrību un tiek saukti par kreoliem. Kā identitāti veicinošs elements tiek uzskatīta [[metisi|metizācija]] — dažādas rases pārstāvošo iedzīvotāju sajaukšanās un miermīlīga līdzāspastāvēšana.

Iedzīvotāji ar izcelsmi no Madagaskaras un Austrumāfrikas tiek saukti par kafriem (''Cafres''), indiešu pēcteči, atkarībā no ticības, vai nu par zarabiem ([[Islāms|musulmaņi]]) vai malbariem ([[Tamili]], Hindu), ķīniešu izcelsmes iedzīvotāji par jabiem (''yabs''). Franču izcelsmes iedzīvotājiem ir trīs dažādi apzīmējumi:
# ''P'tit blancs'' (burtiski — mazie baltie) — nabadzīgo kolonistu pēcteči;
# ''Grand blancs'' (burtiski — lielie baltie) — turīgo zemes īpašnieku atvases;
# ''Z'oreil'' — Francijā dzimušie, pirmās paaudzes reinjonieši.

Tiek lēsts, ka mūsdienās aptuveni 45% iedzīvotāju ir ar eiropiešu un afrikāņu rasu sajaukums, aptuveni 21% [[Indieši|indiešu]], 25% [[Eiropieši|eiropiešu]], bet 3% — [[Ķīnieši|ķīniešu]] izcelsmes.

=== Reliģija ===
Lielais iedzīvotāju vairums pieder [[kristietība]]i, visvairāk [[Romas Katoļu baznīca]]i (86%). Lielai daļai indiešu izcelsmes iedzīvotāju reliģija ir [[hinduisms]], bet ķīniešiem — [[budisms]].

=== Valodas ===
Oficiālā valoda Reinjonā ir [[franču valoda|franču]], tomēr ikdienā daudz biežāk tiek lietota vietējā [[Reinjonas kreoliskā valoda]]. Tās pamatā ir [[senfranču valoda]], kas tikusi pārveidota un papildināta ar dažādām ieceļotāju valodām.

== Saimniecība ==
[[Attēls:Ermitage beach.jpg|thumb|Pludmale Reinjonas rietumu daļā]]
Reinjonas [[saimniecība]] ir dinamiska, taču strukturāli nestabila, par ko liecina arī augstais bezdarba līmenis (2006. gada novembrī tas pārsniedza 30%).

Svarīgākā saimniecības nozare ir [[lauksaimniecība]], it sevišķi [[cukurs|cukura]] un [[rums|ruma]] ražošana, kā arī dažādu augļu, pārsvarā [[Banāns|banānu]] un [[Ananass|ananasu]], audzēšana. Tūrisms attīstās salīdzinoši lēni, jo Reinjona atrodas [[Maurīcija]]s ēnā, kas saistīts ar pievilcīgākām Maurīcijas pludmalēm, kā arī lielāku [[angļu valoda]]s izplatību. Tūristi, kas brauc uz Reinjonu, pārsvarā ir no Francijas un izvēlas aktīvu atpūtu.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Francija-aizmetnis}}
{{Āfrika-aizmetnis}}

{{Āfrika}}
{{Francijas reģioni}}
{{Francijas aizjūras departamenti un teritorijas}}
{{Francijas departamenti}}

{{autoritatīvā vadība}}

[[Kategorija:Reinjona| ]]
[[Kategorija:Indijas okeāna salas]]
[[Kategorija:Āfrikas salas]]