{{Elementa infokaste
|                 tips = pusmetāls
|      kārtas skaitlis = 52
|             5. čaula = 6
|             4. čaula = 18
|             3. čaula = 18
|             2. čaula = 8
|             1. čaula = 2
|              simbols = Te
|             atommasa = 127,60
|   valences elektroni = [Kr]4d<sup>10</sup>5s<sup>2</sup>5p<sup>4</sup>
|       tabulas attēls = [[Attēls:Te-TableImage.svg|250px]]
|               attēls = [[Attēls:Tellurium crystal.jpg|190px]]&nbsp;&nbsp;&nbsp;&nbsp;[[Attēls:Tellurium-34289.jpg|190px]]<br />Ļoti tīra telūra kristāls un dabiskā telūra paraugs
|  oksidēšanas pakāpes = '''+6''', '''+4''', +2, -2
|  elektronegativitāte = 2,1
|              blīvums = 6240
|  kušanas temperatūra = 722,66 K (449,51&nbsp;°C)
| viršanas temperatūra = 1261 K (988&nbsp;°C)
}}

'''Telūrs''' ir [[ķīmiskais elements]] ar [[ķīmiskais simbols|simbolu]] '''Te''' un [[atomskaitlis|atomskaitli]] 52. Tas ir [[halkogēni|16. grupas]] (agrāk VIB grupas) elements. Telūrs ir [[pusmetāli|pusmetāls]], kam piemīt gan [[metāli|metālu]], gan [[nemetāli|nemetālu]] īpašības. Dabā telūrs parasti ir sastopams [[telurīdi|telurīdu]] veidā, lai gan var būt sastopams arī brīvā veidā. Savienojumos telūram var būt oksidēšanas pakāpes no -2 līdz +6. Telūrs ir [[pusvadītājs]].

== Vēsture ==
1782. gadā [[Transilvānija|Transilvānijā]] austriešu mineralogs [[Francis Jozefs Millers]] (''Franz-Joseph Müller'') atklāja jaunu ķīmisko elementu. 1798. gadā vācu ķīmiķis [[Martins Heinrihs Klaprots]] to nosauca par telūru. Nosaukums ir radies no [[latīņu valoda|latīņu vārda]] ''Tellus'', kas romiešiem bija zemes dieviete.

== Atrašanās dabā ==
Telūrs ir viens no visretāk sastopamajiem elementiem [[Zemes garoza|Zemes garozā]]. Tā koncentrācija ir līdz 2 daļiņām no miljarda. Tas ir atrodams kopā ar [[sērs|sēru]] vai [[selēns|selēnu]]. Tas ir atrodams arī [[telurīdi|telurīdu]] veidā, piemēram, [[sudrabs|sudraba]] vai [[svins|svina]] telurīdos, un kā telūra dioksīds, kas ir ļoti rets minerāls.

=== Izotopi ===
Dabā ir sastopami 8 [[izotops|izotopi]]: telūrs–130 (34,08% no kopējā daudzuma), telūrs–128 (31,74%), telūrs–126 (18,84%), telūrs–125 (7,07%), telūrs–124 (4,74%), telūrs–122 (2,55%), telūrs–123 (0,89%) un telūrs–120 (0,09%).<ref name="jlab"/> No tiem <sup>130</sup>Te, <sup>128</sup>Te un <sup>123</sup>Te ir vāji [[radioaktivitāte|radioaktīvi]]. To [[pussabrukšanas periods|pussabrukšanas periodi]] attiecīgi ir 3{{E|24}} gadi, 2,41{{E|24}} gadi un 9,2{{E|16}} gadi. Mākslīgi ir iegūts vēl 31 [[radioizotops]], kuru [[masas skaitlis]] ir no 105 līdz 143.

== Fizikālās īpašības ==
Telūra [[atommasa]] ir 127,60 g/mol, [[blīvums]] ir 6240 kg/m<sup>3</sup>, bet [[cietība]] pēc [[Mosa skala]]s ir 2,5. Telūra [[kušanas temperatūra]] ir 449,51 °C, bet [[viršanas temperatūra]] ir 988 °C. Standarta [[elektrodpotenciāls]] (Te<sup>-2</sup>/Te) ir –0,92 V.

== Izmantošana ==
Telūru galvenokārt lieto [[sakausējums|sakausējumiem]] (ar [[svins|svinu]], [[dzelzs|dzelzi]] vai [[varš|varu]]). No telūra oksīda ar [[pallādijs|pallādija]] piemaisījumu izgatavo atstarojošo slāni pārrakstāmajos [[kompaktdisks|kompaktdiskos]] (CD-RW), [[DVD]] diskos (DVD-RW) un pārrakstāmajos ''[[Blu-ray]]'' diskos.<ref name="engadget"/>

Mūsdienās notiek pētījumi par telūra izmantošanu sevišķi mazu izmēru [[tranzistors|tranzistoru]] izgatavošanā.<ref>[https://www.delfi.lv/campus/raksti/rets-pusmetals-varetu-but-atslega-uz-krietni-mazakiem-un-jaudigakiem-procesoriem?id=51912409 Rets pusmetāls varētu būt atslēga uz krietni mazākiem un jaudīgākiem procesoriem]</ref>

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso052.html | title= Isotopes of the Element Tellurium | publisher= Jefferson Lab | accessdate= 2014. gada 25. maijā | language= angliski}}</ref>

<ref name="engadget">[http://www.engadget.com/2006/10/19/panasonic-says-that-its-100gb-blu-ray-discs-will-last-a-century/ Panasonic says that its 100GB Blu-ray discs will last a century] {{en ikona}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]