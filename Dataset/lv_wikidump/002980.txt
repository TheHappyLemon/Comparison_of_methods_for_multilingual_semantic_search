[[Attēls:Umberto Boccioni 001.jpg|thumb|250px|Umberto Boccioni, ''Kaupunki kohoaa'', 1910.]]

'''Futūrisms''' (no {{val|fr|futurisme}}, kas savukārt no {{val|la|futurum}} — 'nākotne')<ref>{{Grāmatas atsauce |title=Svešvārdu vārdnīca |edition=3. |year=2007 |publisher=[[Jumava]] |isbn=978-9984-38-332-3 |page=241}}</ref> ir [[māksla]]s un [[literatūra]]s kustība, kas radās 20. gadsimta sākumā [[Itālija|Itālijā]]. Visspilgtāk futūrisms izpaudās tieši Itālijā, taču sekotāji tam bija arī citās valstīs, kuru starpā īpaši minama [[Krievija]] (jo sevišķi — [[Veļimirs Hļebņikovs]], [[Vladimirs Majakovskis]]). Futūrisms ilga aptuveni 1909. līdz 1939. gadam.

== Vēsture ==
[[Attēls:Casa Sant'Elia.jpg|thumb|250px|Antonio Santelijas debesskrāpja projekts]]
Par futūrisma sākumpunktu mēdz uzskatīt itāliešu mūziķa [[Feručo Buzoni]] darbu "Jaunas estētikas mūzikā pirmuzmetums", kas tika publicēts 1907. gadā.

Futūrisma mākslinieciskās filozofijas [[menifests|manifestu]] pirmais uzrakstīja itāliešu dzejnieks [[Filipo Tomāzo Marineti]], un tas tika publicēts franču žurnālā ''Le Figaro'' 1909. gadā (ar to manifesti kļuva par raksturīgu [[avangardisms|avangarda]] literatūras formu). Manifestā bija uzsvērta futūrisma saistība ar Itāliju. Futūrisms cieši saistīts arī ar politiku (it īpaši — [[fašisms|fašismu]] Itālijā un [[komunisms|komunismu]] Krievijā). Futūristi pieslējās politiski aktīviem virzieniem, kas mudināja uz revolūciju, jo iestājās par pārmaiņām esošajā pasaules kārtībā. Marineti, nozīmīgākais futūrists, bija [[Benito Musolīni]] sekotājs.

Futūrisma dzinējspēks bija politisks — Itālija kā valsts izveidojās tikai 1861. gadā, un XX gs. sākumā tā joprojām sociālā, kultūras un administratīvajā ziņā bija mazāk attīstīta nekā pārējā [[Eiropa]]. Viens no Marineti ideāliem bija "ievilkt" Itāliju XX gs. Visi futūristi bija politiski aktīvi — [[anarhija|anarhisti]], daži arī [[marksisms|marksisti]] — un kopā ar Marineti piedalījās demonstrācijās, kurās aicināja Itāliju iesaistīties [[Pirmais pasaules karš|Pirmajā pasaules karā]] (viņi vairākkārtīgi tika arestēti).

20. un 30. gados sākās t.s. "otrais futūrisms", kas savukārt bija apolitisks un vērsās pret fašismu un tā mākslas politiku.

Futūrisms oficiāli beidzās līdz ar Marineti nāvi un Itālijas sakāvi 1944. gadā.

== Raksturojums ==

Kā mākslas virzienam futūrismam raksturīga agresivitāte, tradīciju un pagātnes (īpaši politiskās un mākslinieciskās) noliegšana, tieksme aplūkot cilvēkus, parādības un procesus ārpus konteksta. Marineti apgalvoja, ka muzejus un kapsētas neesot iespējams atšķirt vienu no otra un ka karš esot vienīgā pasaules higiēna. Futūrisma interešu objekti un ideāli ir ātrums, temps, enerģija, kustība, urbanizācija, industriālā pilsēta, mašīna. Futūristus fascinē nāve, interesē cilvēka tehnoloģiskais triumfs pār dabu, raksturīga arī kara glorificēšana un intensīvs nacionālisms. Ir arī futūrisma manifesti, kas slavina iekāri kā vienu no svarīgākajiem dzīvības un gara dzinējspēkiem.

Lielai daļai futūrisma dzejas gan ir diezgan tradicionāla forma, ko atšķirīgu dara vien tehnoloģijas u.tml. tēlu, kā arī terminu izmantojums.

== Futūrisma teorētiskais pamatojums ==

Marineti izvirzīja vairākus ieteikumus futūrisma rakstniekiem:
* darbības vārds jālieto nenoteiksmē (lai tas nepielāgotos lietvārdam),
* jāizvairās no īpašības vārdu un apstākļa vārdu lietojuma (nedrīkst ieslīgt niansēs),
* katram lietvārdam vajadzīgs dubultnieks (“cilvēks-torpēda”),
* jāizvairās no pieturzīmēm teikuma vidū (jo tās bremzē),
* jāatbrīvo literatūra no personiskā “es” (literatūrai nedrīkst būt nekāda sakara ar psiholoģiju).

Izvilkumi no pirmā futūrisma manifesta:

:''3. Līdz šim brīdim literatūrā valdījis domīgs nekustīgums, ekstāze un miegs. Mēs vēlamies, lai valdītu agresīva rīcība, drudžains bezmiegs, skrējēja solis, nāves lēciens, sitiens un pļauka. (..)

:''6. Dzejniekam jāiztukšojas ar kaisli, krāšņumu un plašumu, jākāpina pirmatnīgo elementu kaismīgā kvēle.

:''7. Brīvība ir tikai cīņā. Neviens darbs nevar būt meistardarbs, ja nav agresīvs savā raksturā. Dzejai jābūt kā vardarbīgam uzbrukumam nezināmiem spēkiem, lai tos satriektu un nospiestu uz ceļiem cilvēka priekšā.'' ([https://web.archive.org/web/20060206075020/http://www.unknown.nu/futurism/manifesto.html])

== Futūrisma māksla ==
[[Attēls:Russolointonorumori.jpg|thumb|[[Luidži Rusolo]], [[Intonarumori]], 1913]]
Paralēli literatūrai (Marineti, Majakovskis) futūrisms izpaudās arī citos mākslas veidos - [[arhitektūra|arhitektūrā]] ([[Antonio Santelija]]), [[glezniecība|glezniecībā]] ([[Džīno Severīni]], [[Karlo Karra]]), [[teātris|teātrī]], [[tēlniecība|tēlniecībā]] ([[Umberto Bočoni]]), [[mūzika|mūzikā]] ([[Luidži Rusolo]]) un citur. Tēlotājā mākslā futūrismam raksturīgi centieni attēlot kustību.

Futūrisms nodarbojās ar t.s. [[sinetiskais teātris|sintētisko teātri]], kurā darbība norisinājās ārkārtīgi ātri un pēc iespējas tika mazināta indivīda loma (piemēram, skatītājam redzamas vien aktieru pēdas, arī - dialogu trūkums).

Futūrisma glezniecība ietekmējusies no [[kubisms|kubisma]] un [[abstrakcionisms|abstrakcionisma]]. Klasisks futūrisma glezniecības paraugs ir [[Džakomo Balla]]s glezna "Sunīša saitē dinamisms" (1912).

Mūzikā Luidži Rusolo ieviesa "trokšņu mākslu", t.i., izveidoja ierīces trokšņu radīšanai pēc dabisko trokšņu (metālisku priekšmetu sišana, durvju aizciršanās, pūļa murdoņa) parauga. Atkarībā no iegūtās skaņas šīs ierīces dēvēja par "šņācekļiem", "kaucekļiem", "sprādzekļiem", "skrāpekļiem" utt.

== Avoti ==
* [http://www.unknown.nu/futurism/ Futūrisma manifesti] {{angliski}}
* [https://web.archive.org/web/20040718022056/http://www.futurism.org.uk/futurism.htm Futūrisma manifesti, literatūra, kā arī informācija par futūrismu] {{angliski}}

== Literatūra ==
* [https://web.archive.org/web/20050214022545/http://www.liis.lv/makslasv/20sak/Futur/Ievads.htm Informācija par futūrismu] {{latviski}}
== Atsauces ==
{{atsauces}}


{{avangards}}
{{Modernisms}}

{{autoritatīvā vadība}}

[[Kategorija:Avangardisms]]
[[Kategorija:Modernisms]]