{{Valsts amatpersonas infokaste
| vārds = Miroslavs Mitrofanovs
| vārds_orģ = 
| attēls = Flickr - Saeima - 9.Saeimas deputāts Miroslavs Mitrofanovs.jpg
| mazs_att = 
| apraksts = Miroslavs Mitrofanovs 2004. gadā
<!------ Pirmais amats ------>| amats = [[Eiropas Parlaments|Eiropas Parlamenta]] deputāts
| term_sākums = {{dat|2018|03|05|N}}
| term_beigas = {{dat|2019|07|01|N}}
| amats2 = [[9. Saeima]]s deputāts
| term_sākums2 = {{dat|2006|11|7|N}}
| term_beigas2 = {{dat|2010|11|2|N}}
| prezidents2 = [[Valdis Zatlers]]
| premjers2 = * [[Aigars Kalvītis]]
* [[Ivars Godmanis]] 
* [[Valdis Dombrovskis]]
| amats3 = [[7. Saeima]]s deputāts
| term_sākums3 = {{dat|1998|11|3|N}}
| term_beigas3 = {{dat|2002|11|5|N}}
| pēctecis3 = <!------ Personas dati ------>
| dzim_dati = {{dzimšanas datums un vecums|1966|12|18}}
| dzim_vieta = {{vieta|PSRS|Latvijas PSR|Daugavpils|td=Latvija}}
| dzīves_vieta = {{vieta|Latvija|Rīga}}
| mir_dati = 
| mir_vieta = 
| apglabāts = 
| tautība = [[Latvijas krievi|krievs]]
| partija = [[Latvijas Krievu savienība]]
| dinastija = 
| tēvs = 
| māte = 
| dzīvesb = 
| bērni = 
| profesija = [[biologs]]
| alma_mater = [[Latvijas Universitāte]]
| reliģija = 
| paraksts = 
| paraksts_izm = 
| piezīmes = 
| prezidents3 = * [[Guntis Ulmanis]]
* [[Vaira Vīķe-Freiberga]]
| premjers3 = * [[Guntars Krasts]]
* [[Vilis Krištopans]]
* [[Andris Šķēle]]
* [[Andris Bērziņš (politiķis, 1951)|Andris Bērziņš]]
}}

'''Miroslavs Mitrofanovs''' (dzimis {{dat|1966|12|18}}) ir [[Latvijas krievi|Latvijas krievu]] politiķis un žurnālists. [[PCTVL]], vēlāk [[Latvijas Krievu savienība]]s līdzpriekšsēdētājs, bijušais [[7. Saeima|7.]], [[9. Saeima]]s deputāts, [[Eiropas Krievu alianse]]s priekšsēdētājs (2005) un [[Eiropas Parlaments|Eiropas Parlamenta]] deputāts (2018–2019), šobrīd [[Rīgas dome|Rīgas domes]] deputāts.

== Dzīvesgājums ==
Dzimis 1966. gada 18. decembrī Daugavpilī. 1984. gadā viņš absolvēja mācības [[Daugavpils 9. vidusskola|Daugavpils 9. vidusskolā]] un uzsāka studijas [[Latvijas Universitātes Bioloģijas fakultāte|Latvijas Valsts Universitātes Bioloģijas fakultātē]]. Pēc dienesta [[Sarkanā armija|Padomju armijā]] (1985—1987) atsāka studijas, 1988. gadā izslēgts no [[komjaunatne]]s. Strādāja Daugavpils gaļas kombinātā par ķīmijas laboratorijas laborantu (1989—1991), no 1990. gada publicējās presē. 

Pēc [[Latvijas neatkarības atjaunošana]]s 1991. gadā pabeidza studijas LU Bioloģijas fakultātē un strādāja Daugavpils laikrakstā ''Krasnoje znamja'', ko vēlāk pārdēvēja par ''Dinaburg'', bija politikas nodaļas vadītājs, pēc tam – galvenā redaktora vietnieks (1991—1994), SIA "LAUMA-D" direktora vietnieks (1995—1998).

=== Politiskā darbība ===
1993. gadā M. Mitrofanovs kandidēja [[5. Saeimas vēlēšanas|5. Saeimas vēlēšanās]] no "Kustības par sociālo progresu un līdztiesību" (vēlākās [[Līdztiesība (partija)|"Līdztiesības"]]) saraksta. 1994. gadā kopā ar domubiedriem viņš izveidoja diskusiju klubu "Es Esmu" («Аз Есмь»), bet pēc tam Daugavpils patriotisko partiju "Cerība". 1994. gadā kandidēja [[Daugavpils dome]]s vēlēšanās no [[Latvijas Sociālistiskā partija|Latvijas Sociālistiskās partijas]] saraksta, taču netika ievēlēts. Netika ievēlēts arī [[6. Saeimas vēlēšanas|6. Saeimas vēlēšanās]] 1995. gadā un 1997. gada Daugavpils domes vēlēšanās. 1997. gadā M. Mitrofanovs kļuva par vienu no partijas "[[Līdztiesība (partija)|Līdztiesība]]" dibinātājiem, bija šīs partijas Daugavpils nodaļas vadītājs, valdes, biroja loceklis, pēc tam – arī partijas līdzpriekšsēdētājs.

1998. gadā M. Mitrofanovu [[7. Saeimas vēlēšanas|ievēlēja]] par [[7. Saeima]]s deputātu no [[PCTVL]] saraksta. Šajā laikā bija arī partijas "Līdztiesība" priekšsēdētāja vietnieks (2000—2007). 2002. gadā notikušajās [[8. Saeimas vēlēšanas|8. Saeimas vēlēšanās]] vēlētāju atbalstu neguva un no 2002. līdz 2004. gadam bija PCTVL Saeimas frakcijas konsultants. Nesekmīgi kandidēja [[2004. gada Eiropas Parlamenta vēlēšanas Latvijā|2004. gada Eiropas Parlamenta vēlēšanās]], pēc tam kā konsultants kopā ar EP deputāti [[Tatjana Ždanoka|Tatjanu Ždanoku]] darbojās Eiropas Parlamenta Zaļo/EBA frakcijā.
Kad 2005. gada pavasarī Mitrofanovu ievēlēja par [[Daugavpils dome]]s deputātu, viņš pēc [[Korupcijas novēršanas un apkarošanas birojs|KNAB]] prasības atstāja šo amatu, jo likums aizliedza apvienot amatus Eiropas Parlamentā un Latvijas pašvaldībā. Atteicies no deputāta mandāta, turpinot darbu Eiropas Parlamentā, jūnijā kļuva par Eiropas Krievu alianses priekšsēdētāju.

2006. gadā M. Mitrofanovs tika [[9. Saeimas vēlēšanas|ievēlēts]] [[9. Saeima|9. Saeimā]] no [[PCTVL]] saraksta. Nesekmīgi kandidēja [[2009. gada Eiropas Parlamenta vēlēšanas Latvijā|2009. gada Eiropas Parlamenta vēlēšanās]] un arī [[10. Saeimas vēlēšanas|10. Saeimas vēlēšanās]] gadu vēlāk. Šajā laikā Eiropas Parlamentā darbojās kā T. Ždanokas palīgs un deputātes [[Rīga]]s biroja vadītājs.

No 2011. gada PCTVL līdzpriekšsēdētājs (ieņēma [[Juris Sokolovskis|Jura Sokolovska]] vietu), taču tajā pašā gadā notikušajās [[11. Saeimas vēlēšanas|11. Saeimas vēlēšanās]] M. Mitrofanova pārstāvētais saraksts atkal nesaņēma vēlētāju atbalstu. Kad 2014. gadā PCTVL kļuva par [[Latvijas Krievu savienība|Latvijas Krievu savienību]] (LKS) M. Mitrofanovs saglabāja partijas līdzpriekšsēdētāja amatu. Nesekmīgi kandidēja [[2014. gada Eiropas Parlamenta vēlēšanas Latvijā|2014. gada Eiropas Parlamenta vēlēšanās]] un arī [[12. Saeimas vēlēšanas|12. Saeimas vēlēšanās]] tajā pašā gadā.

2017. gada sākumā klajā nāca M. Mitrofanova un T. Ždanokas grāmata "Latvijas krievi gadsimtu lūzumā. No PSRS norieta līdz ES krīzei". 2018. gadā M. Mitrofanovs uz laiku kļuva par Eiropas Parlamenta deputātu, ieņemot T. Ždanokas vietu (politiķe nolika mandātu, lai gatavotos nākamajām [[13. Saeimas vēlēšanas|Saeimas vēlēšanām]]), darbojās EP Nodarbinātības un sociālo lietu komitejā un EP Lūgumrakstu komitejā, bija ievēlēts par delegācijas sakariem ar [[Centrālāzija]]s valstīm un [[Mongolija|Mongoliju]] priekšsēdētāja vietnieku.
M. Mitrofanovs kandidēja no LKS saraksta arī [[2019. gada Eiropas Parlamenta vēlēšanas Latvijā|2019. gada Eiropas Parlamenta vēlēšanās]], taču netika ievēlēts.

[[2020. gada Rīgas domes vēlēšanas|2020. gada Rīgas domes vēlēšanās]] kandidēja no [[Latvijas Krievu savienība]]s kā saraksta Rīgas domes priekšsēdētāja amata kandidāts<ref>[https://www.tvnet.lv/6917098/latvijas-krievu-savienibas-rigas-mera-amata-kandidats-bus-mitrofanovs Latvijas Krievu savienības Rīgas mēra amata kandidāts būs Mitrofanovs]</ref> un tika ievēlēts pašvaldībā. Kandidēja arī [[14. Saeimas vēlēšanas|14. Saeimas vēlēšanās]] 2022. gadā, taču LKS saraksts nepārvarēja [[5% barjera|5% barjeru]].

== Ārējās saites ==
* [http://www.europarl.europa.eu/meps/lv/191695/MIROSLAVS_MITROFANOVS_home.html Eirodeputāta mājaslapa]
* [https://web.archive.org/web/20171101233907/http://www.rusojuz.lv/lv/party/Vizitkartes/?Card=112 CV] LKS mājaslapā
* Raksts [https://web.archive.org/web/20180207182057/http://www.rusojuz.lv/lv/wethink/24572-/ Būt par kreiso nav negods]
* [https://web.archive.org/web/20190220124241/http://www.rusojuz.lv/lv/party/Partijas-kongress/24549-/ Runa] PCTVL III kongresā
* [http://www.russkije.lv/lv/lib/read/miroslav-mitrofanov.html Personas dati Latvijas Krievu kultūras mantojuma institūta portālā russkije.lv]

{{8. Eiropas Parlamenta deputāti no Latvijas}}
{{9. Saeima}}
{{7. Saeima}}
{{Rīgas dome 2020}}

{{autoritatīvā vadība}}

{{DEFAULTSORT:Mitrofanovs, Miroslavs}}
[[Kategorija:1966. gadā dzimušie]]
[[Kategorija:7. Saeimas deputāti]]
[[Kategorija:9. Saeimas deputāti]]
[[Kategorija:Daugavpilī dzimušie]]
[[Kategorija:Eiropas Parlamenta deputāti no Latvijas]]
[[Kategorija:Latvijas krievi]]
[[Kategorija:Latvijas žurnālisti]]
[[Kategorija:Latvijas Universitātes absolventi]]
[[Kategorija:Rīgas domes deputāti (2020—2025)]]