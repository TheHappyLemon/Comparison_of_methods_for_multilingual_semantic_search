[[Attēls:Selection on the ramp at Auschwitz-Birkenau, 1944 (Auschwitz Album) 1b.jpg|thumb|300px|right|Ebreju ierašanās Aušvicas nāves nometnē. Ģenerālgubernatūra, 1944. gada maijs/jūnijs]]

'''Holokausts''' ({{val-el|ὁλόκαυστος}}, ''holókaustos'' — 'vissadedzināmākais upuris') ir [[Genocīds|genocīda]] paveids, ar ko parasti saprot masveida [[ebreji|ebreju]] iznīcināšanu [[Otrais pasaules karš|Otrā pasaules kara]] laikā (1939—1945), ko veica [[Trešais reihs|nacistiskā Vācija]]. [[Ivrits|Ivritā]] holokaustu dēvē par '''šoā''' (''השואה'' — 'katastrofa').

Vispārpieņemts ir uzskats, ka holokaustā tikuši nogalināti apmēram 6 miljoni [[Eiropa]]s ebreju. [[Izraēla]]s Holokausta memoriāls ''Yad Vashem'' līdz 2010. gadam bija identificējis 4 miljonus holokaustā bojāgājušos.<ref>{{Tīmekļa atsauce|url=http://www.reuters.com/article/us-israel-holocaust-idUSTRE6BK3VU20101221|title=Two thirds of Holocaust victims now identified | publisher=[[Reuters]]|accessdate={{dat|2016|5|27||bez}}}} {{en ikona}}</ref>
  
[[Holokausts Latvijā|Holokaustu Latvijā]] latviešu izcelsmes amerikāņu vēsturnieks [[Andrievs Ezergailis]] nodēvēja par „lielāko kriminālo noziegumu [[Latvijas vēsture|Latvijas vēsturē]]”.

Dažkārt par holokausta upuriem tiek uzskatītas arī citas nacistu vajātās etniskās vai sociālās grupas: [[čigāni]], garīgi slimie, padomju karagūstekņi, [[Homoseksualitāte|homoseksuālisti]], [[Jehovas liecinieki]] u.c.    

== Holokausta izpēte ==
Pēdējos gados daļa iepriekš  vēsturniekiem nepieejamo holokausta materiālu tiek pamazām atslepenota:
* No 1996. gada novembra vēsturniekiem ir pieejami [[Amerikas Savienotās Valstis|ASV]] Nacionālā arhīva (''National Archives'') [[Vašingtona|Vašingtonā]]. Pēc ilgām debatēm to panācis amerikāņu vēsturnieks Ričards Breitmans, atsaucoties uz likumu par informācijas brīvību, ka Nacionālā drošības aģentūra (''National Security Agency'') beidzot nodeva atklātībā līdz šim nepieejamus materiālus par II Pasaules kara sākumu. Runa ir par aptuveni 2000 [[SS]] un policijas ziņojumiem priekšniecībai [[Berlīne|Berlīnē]], tostarp arī no okupētajām teritorijām Baltijā, Ukrainā un Baltkrievijā. Lielbritānijā šie dokumenti vēl joprojām ir slepeni un pētniekiem nepieejami.<ref>Ojārs J.Rozītis. Jauni fakti par holokaustu. // Diena. 29.11.1996.</ref> 
* No 2007. gada novembra vēsturniekiem ir pieejams [[Vācija|Vācijā]] uzglabātais pasaulē lielākais nacistu ēras dokumentu arhīvs, kas iespējams, beidzot ļaus apzināt holokausta apmērus. Līdz tam tas bija atvērts tikai Sarkanajam krustam, no nacistiem cietušajiem un viņu radiniekiem. „...arhīvs satur vairāk nekā 30 miljonus dokumentu, kuros apkopota detalizēta informācija par holokausta upuriem, nacistu noziegumiem un vēstules no koncentrācijas nometņu ieslodzītajiem. ...arhīva atvēršana aizkavējās, kamēr šīs 11 valstis ratificēja izmaiņas 1955. gada līgumā, kas aizliedza šo dokumentu izmantošanu izpētes darbiem.”<ref>Atvērts Vācijā uzglabātais holokausta arhīvs, LETA, 29. novembris 2007.</ref>

== Holokausta noliegšana ==
Lielā daļā Eiropas valstu ([[Vācija|Vācijā]], [[Austrija|Austrijā]], [[Francija|Francijā]], [[Beļģija|Beļģijā]], [[Izraēla|Izraēlā]], [[Lietuva|Lietuvā]], [[Polija|Polijā]], [[Rumānija|Rumānijā]], [[Slovākija|Slovākijā]], [[Čehija|Čehijā]], [[Šveice|Šveicē]] u.c.) holokausta noliegšana ir kriminālpārkāpums.

== Atsauces un paskaidrojumi ==
{{atsauces}}

== Literatūra ==
* Dean, Martin: ''Robbing the Jews - The Cofiscation of Jewish Property in the Holocaust, 1935 - 1945'', Cambridge University Press, 2008.  {{en ikona}}

== Skatīt arī ==
* [[Holokausts Latvijā]]
* [[Antisemītisms]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.yadvashem.org/ Yad Vashem: World Center for Holocaust Research, Documentation, Education and Commemoration] {{Webarchive|url=https://web.archive.org/web/20160204081835/http://www.yadvashem.org/ |date={{dat|2016|02|04||bez}} }} {{en ikona}}


{{Vēsture-aizmetnis}}

{{autoritatīvā vadība}}

[[Kategorija:Holokausts|*]]
[[Kategorija:Ebreju vēsture]]
[[Kategorija:Genocīds]]
[[Kategorija:Otrais pasaules karš]]