{{Ezera infokaste
|ezers=Alūksnes ezers
|attēls=Aluksnes ezers.JPG
| map = Latvija
| plat_d=57 | plat_m=27 | plat_s= | plat_NS=N 
| gar_d=27 | gar_m=5 | gar_s= | gar_EW=E
|platība=15,437
|garums=6,6
|Vid_dziļums=6,7
|Max_dziļums=20,0
|tilpums=
|augstums_vjl=183,7
|izteka=[[Alūksne (upe)|Alūksne]]
|baseins=28
|valstis=[[Latvija]]
|salas=4
|pilsētas=[[Alūksne]]<br />[[Kolberģis]]
}}
'''Alūksnes ezers''' ir ezers [[Alūksnes augstiene|Alūksnes augstienē]], [[Alūksnes novads|Alūksnes novadā]] — [[Alūksne|Alūksnē]] un [[Jaunalūksnes pagasts|Jaunalūksnes pagastā]]. Pēc virsmas platības — vienpadsmitais lielākais ezers [[Latvija|Latvijā]].

Ezeram ir ovāla konfigurācija, orientēts ziemeļu virzienā ar izvirzītu, 1 kilometru garu līci dienvidrietumu malā. Krasta līnija mazrobota. Platība 15,437 km², ieapaļš, vidējais dziļums 6,7 m, lielākais dziļums — 20,0 m.<ref>{{Publikācijas atsauce|last=Purmalis|first=Oskars|last2=Burlakovs|first2=Juris|date=2017-12-15|title=Reviving prospects for lake restoration - investigating the geochemistry of lake Alūksne sediments|url=http://www2.llu.lv/research_conf/proceedings2017_vol_1/docs/LatviaResRuralDev_23rd_2017_vol1-145-152.pdf|journal=|volume=|pages=146|doi=10.22616/rrd.23.2017.021|via=}}</ref>

Dienvidu krastā, kur izveidojies lielāks līcis (Alūksnes līcis), atrodas Alūksnes pilsēta. Apkārtne pauguraina, krasti vietām stāvi: Alūksnē no stāvajiem krastiem vietām paveras skaists skats uz ezeru. Ezerā četras kokiem apaugušas salas ar kopējo platību 13,2 ha, lielākā no tām — Pilssala jeb Marijas sala (9,9 ha), kurā atrodas kultūrvēsturisks piemineklis — 1342. gadā celtā [[Alūksnes viduslaiku pils|Marienburgas cietokšņa]] drupas. Pārējās salas — Garā sala (Līgavas plīvurs), Cepurīte (sena apmetnes vieta), Mazā (Tīklu) sala. Kapsētas jeb Tempļakalna pussala atdala Alūksnes līci no ezera pamatdaļas.

Baseina platība 28 km². Lielāku pieteku nav, tāpēc ūdens apmaiņa gausa (ūdens daudzumu, kāds atrodas ezerā, tas var saņemt 20 gados). No ezera iztek [[Pededze]]s pieteka [[Alūksne (upe)|Alūksne]]. Pavasaros daļa ūdens caur [[Pārmetņa ezers|Pārmetņa]] un [[Dzilnas ezers|Pauliņu]] ezeriem noplūst uz [[Vaidava (upe)|Vaidavu]] [[Gauja]]s baseinā. Gultni klāj dūņas, pie Pilssalas dūņu slāņa biezums sasniedz pat 3 m. Reģistrētas 12 sugu zivis.

1920. gadu beigās uz iztekas uzceltas slūžas, ūdens līmenis pazemināts. Ezerā pie [[Pilssala]]s ierīkota strūklaka.

2015. gadā [[Vides risinājumu institūts|Vides risinājumu institūta]] speciālisti, veicot pētījumus, atzinuši, ka Alūksnes ezers ir viens no tīrākajiem ezeriem Latvijā.<ref>{{Tīmekļa atsauce|url=http://www.lsm.lv/lv/raksts/vide-un-zinatne/dzive/petnieki-aluksnes-ezers--viens-no-tirakajiem-latvija.a142053/|title=Pētnieki: Alūksnes ezers – viens no tīrākajiem Latvijā|publisher=lsm.lv|accessdate={{dat|2015|8|18||bez}}}}</ref>

== Atsauces ==
{{atsauces}}

== Ārējās saites ==
* [http://www.ezeri.lv/db/ShowRecords?id=1786 www.ezeri.lv datubāze]

[[Kategorija:Alūksnes novada ezeri]]
[[Kategorija:Alūksne]]
[[Kategorija:Jaunalūksnes pagasts]]
[[Kategorija:Ziemera pagasts]]
[[Kategorija:Mārkalnes pagasts]]