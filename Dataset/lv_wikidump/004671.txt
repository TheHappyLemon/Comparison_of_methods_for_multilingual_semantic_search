'''Sīkdatne''' jeb '''sīkfails''' ({{val|en|cookie}} — 'cepums') ir [[tīmekļa serveris|tīmekļa servera]] nosūtīta neliela [[teksts|teksta]] virkne klientam (parasti [[tīmekļa pārlūkprogramma]]i), kura tiek saglabāta [[lietotājs|lietotāja]] [[dators|datorā]] kā parasta [[datne]]. Ar tās palīdzību serveris var identificēt lietotāju, pārbaudot klienta atsūtīto sīkdatni. Šis mehānisms tika ieviests tādēļ, ka pats [[HTTP]] protokols neuztur savienojuma stāvokli, un klienta katru jaunu pieprasījumu serveris uzskata par jaunu klientu.

Sīkdatņu mehānismu apraksta {{RFC|2965}} (''HTTP State Management Mechanism''), kas iznāca 2000. gadā un nomainīja {{RFC|2109}}.

Visbiežāk sīkdatnes izmanto lietotāju [[autentificēšana]]i (lietotājam ievadot savu [[lietotājvārds|lietotājvārdu]] un [[parole|paroli]], serveris nosūta uz lietotāja datora unikālu teksta virkni, pēc kā vēlāk var noteikt, ka lietotājs ir pieslēdzies sistēmai), sesijas uzturēšanai, kā arī specifiskas informācijas saglabāšanai par lietotāju. Izmantojot sīkdatnes, lietotājs veido [[tīmekļa vietne|tīmekļa vietni]] atbilstoši savām vēlmēm un interesēm.

Kopš sīkdatņu ieviešanas daudzi interneta lietotāji ir noraizējušies par personiskās dzīves izsekošanu, jo ar sīkdatnēm var izsekot lietotāja veiktās darbības un ieradumus, kad tas veic tīmekļa lapu pārlūkošanu. Sakarā ar to vairākās valstīs (ASV, Eiropas Savienībā) ir pieņemti likumi, kas regulē sīkdatņu lietošanu. Bez tam sīkdatņu negatīvs aspekts ir slikta drošība, jo tās ne vienmēr var precīzi identificēt lietotāju (ja datoru izmanto vairāki lietotāji), turklāt tās var ļaunprātīgi pārtvert un izmainīt.

Sīkdatnes ir iespējams arī nobloķēt, bet, tiklīdz tas ir izdarīts, var rasties problēmas, jo var nestrādāt kāda no tīmekļa vietnes piedāvātajām funkcijām vai pat liegta piekļuve pie tās. Dažādām pārlūkprogrammām ir atšķirīgi veidi, kā nobloķēt sīkdatnes. Sīkdatnes, kā jebkuru failu, ir iespējams arī izdzēst, bet tas nozīmē, ka uz sīkdatņu pamata veiktie iestatījumi netiks saglabāti.

== Darbības princips ==
Ja kādā tīmekļa lapā ir nepieciešams izmantot sīkdatnes, pēc šīs lapas pieprasīšanas serveris atpakaļ klientam nosūta kopā ar pieprasīto lapu arī sīkdatni teksta virknes veidā, kuru pārlūkprogramma saglabā (ja programmai tas ir atļauts) lietotāja datorā kā teksta failu. Turpmāk katru reizi, kad klients sūta pieprasījumu serverim, tiek nosūtīta arī sīkdatne.

Jaunas sīkdatnes nosūtīšanu un tās nomaiņu serveris veic ar simbolu virkni <code>Set-Cookie: nosaukums=vērtība</code>. Arī ar pārlūkprogrammu ir iespējams izmainīt sīkdatni klienta pusē, ja lapas kodā ir iekļauts ''[[JavaScript]]'' kods. Šim nolūkam tiek izmantots objekts <code>document.cookie</code>.

Ir divu veidu sīkdatnes. Pirmā veida sīkdatne uzglabā [[informācija|informāciju]] ilgāku laiku, bet otra, tā dēvētā "sesijas sīkdatne", tikai tik ilgi, kamēr tiek apskatīta kāda konkrēta [[tīmekļa vietne]] vai [[tīmekļa lapa|lapa]].<ref>{{Tīmekļa atsauce |url = http://www.scania.lv/sikdatnes.asp |title = Sīkdatnes |publisher = scania.lv |accessdate = {{dat|2008|08|05}} |archiveurl = https://web.archive.org/web/20080503164757/http://www.scania.lv/sikdatnes.asp |archivedate = {{dat|2008|05|03||bez}} }}</ref>

== Atsauces un piezīmes ==
{{atsauces}}

== Ārējās saites ==
* {{RFC|2965}}

{{autoritatīvā vadība}}

[[Kategorija:Vispasaules tīmeklis]]
[[Kategorija:W3C standarti]]
[[Kategorija:HTTP]]
[[Kategorija:Piekļuves kontrole]]