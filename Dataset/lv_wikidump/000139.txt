[[Attēls:Latvian Order of Lacplesis.jpg|thumb|right|Lāčplēša Kara ordenis ar lenti]]
[[Attēls:Karhuntappajain ritarikunnan suurristin rintatähti.png|thumb|right|Lāčplēša Kara ordeņa zvaigzne]]
[[Attēls:Lacplesis Military Order Ribbon.png|right|thumb|Ordeņa lentes atgriezums]]

'''Lāčplēša Kara ordenis''' bija [[Latvija]]s augstākais [[Latvijas valsts apbalvojumi|valsts militārais apbalvojums]] laikā no [[1920]]. līdz [[1928]]. gadam. To pasniedza Latvijas brīvības cīņu veterāniem, un ārzemju valstsvīriem, diplomātiskā protokola ietvaros. Kopā tika pasniegti 2146 LKO, no tiem 11 I šķiras, 61 II šķiras un 2074 III šķiras ordeņi. 322 ordeņi tika izsniegti ārzemniekiem. Kā pēdējie ordeni saņēma Polijas Pirmais maršals [[Juzefs Pilsudskis]] un Itālijas diktators [[Benito Musolīni]].

Par Lāčplēša Kara ordeņa ('''LKO''') dibināšanas dienu simboliski uzskata [[1919]]. gada [[11. novembris|11. novembri]]. LKO likumu [[Latvijas Satversmes sapulce|Satversmes sapulce]] apstiprināja 1920. gada [[18. septembris|18. septembrī]]. Likums noteica, ka ordeni, kas dalās 3 šķirās, var piešķirt ikvienam Latvijas armijas karavīram, neskatoties uz dienesta stāvokli, kas savu pienākumu pret valsti izpildījis ar ārkārtīgi grūtiem varoņa darbiem un kas, nicinādams nāves briesmas, pašaizliedzīgi devies briesmās un veicis izcilu varoņdarbu, dodams valstij acīmredzamu labumu kauju laukā.

LKO piešķīra par kaujas nopelniem [[Latvijas Bruņotie spēki|Latvijas armijas]] un bijušo [[latviešu strēlnieki|latviešu strēlnieku]] pulku karavīriem, kā arī ārzemniekiem, kuri bija devuši lielu ieguldījumu [[Latvijas brīvības cīņas|Latvijas brīvības cīņās]] vai citādi sekmējuši Latvijas valsts nodibināšanu.

===Privilēģijas===
Lāčplēša ordeņa kavalieriem piešķīra vairākas priekšrocības: 1. pēc atvaļināšanas no aktīvā kara dienesta viņiem ir tiesības nēsāt karavīra uniformu; 2. pie iecelšanas armijas amatos viņi bauda priekšrocības attiecībā pret citiem vienlīdzīgiem kandidātiem; 3. atrodoties armijā, viņiem dodams divkārtīgs atvaļinājuma ilgums; 4. visās valsts mācības iestādēs ordeņa kavalieru bērni atbrīvoti no mācības maksas pēc šo iestāžu padomju lēmumiem; 5. braucot pa valsts dzelzceļiem, ordeņa kavalieri par biļeti maksā puscenu, bet atrodoties karavīra tērpā, viņiem tiesība braukt ar zemākas klases biļeti turpmākā augstākā klasē; 6. ordeņa kavaliera mirstīgās atliekas pavada ar militāru godu; 7. pieprasot zemi no valsts fonda, ordeņa kavalieri ieskaitāmi I. kategorijā, t. i., viņu prasības apmierināmas pirmās; 8. no kara dienesta atvaļinātie Lāčplēša ordeņa kavalieri bauda bezmaksas ārstēšanās tiesības kara resora slimnīcās.<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0307041677{{!}}article:DIVL168{{!}}page:141{{!}}issueType:B |title=Latvijas brīvības cīņas 1918.-1920. |access-date={{dat|2018|07|09||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0307041677{{!}}article:DIVL168{{!}}page:141{{!}}issueType:B }}</ref>

LKO kavalieri aiz sava vārda varēja lietot abreviatūru '''L.k.o.k.''' - norādot, ka attiecīgā persona ir Lāčplēša Kara ordeņa kavalieris.

===Piešķiršana===
Pirmos ordeņus 1920. gada [[13. augusts|13. augustā]] septiņiem Latvijas armijas augstākajiem komandieriem — [[Pēteris Radziņš|P. Radziņam]], [[Mārtiņš Peniķis|M. Peniķim]], [[Krišjānis Berķis|K. Berķim]], [[Oskars Dankers|O. Dankeram]], J. Jansonam, J. Puriņam un [[Jānis Apinis|J. Apinim]], piešķīra Ministru kabinets. Šie virsnieki līdz ar apbalvošanu tika ieskaitīti [[Lāčplēša Kara ordeņa dome]]s sastāvā.

Pirmajiem 288 LKO kavalieriem apbalvojumus pasniedza [[Latvijas Satversmes sapulce]]s priekšsēdētājs [[Jānis Čakste]] 1920. gada 11. novembra parādē. Pēc tam apbalvošana notika ik gadu līdz pat [[1928]]. gada 11. novembrim.

LKO bija trīs šķiras (pakāpes). Apbalvošanu sāka ar ordeņa zemāko, III šķiru. Ordeņa II šķiru varēja piešķirt tikai III šķiras LKO kavalieriem, bet I šķiru — II šķiras kavalieriem (šis noteikums neattiecās uz ārzemniekiem). Jautājumu par apbalvošanu izšķīra LKO dome, kuras sastāvā kā priekšsēdētājs bija valsts prezidents, septiņi [[Saeima]]s deputāti un septiņi LKO augstākās šķiras kavalieri. Pirms tam armijas pulkos izveidotās komisijas izskatīja konkrētos apbalvošanas pieteikumus, sastādīja detalizētu varoņdarba aprakstu, apkopoja liecinieku ziņojumus. Sastādīto pieteikuma anketu komisija iesniedza apstiprināšanai [[Latvijas Republikas aizsardzības ministrs|kara ministram]], kurš to akceptēšanas gadījumā nodeva LKO domei. Ordeni piešķīra, ja par apbalvošanu tika nodotas vismaz 10 domes locekļu balsis.

===Dizains===
Ordeņa statūtus izstrādāja vēlākais ordeņa kavalieris [[Alberts Stalbe]]. Ordeņa skices izstrādāja [[Jānis Aleksandrs Liberts]]. Ordeņa devīze - "Par Latviju". LKO bija veidots kā stilizēts [[ugunskrusts (zīme)|ugunskrusts]] ar baltu [[emalja]]s pārklājumu un sarkanu un zeltītu aplokojumu. Krusts novietots uz sakrustotiem zobeniem. [[Averss|Aversā]] krusta vidū bija attēlots [[Lāčplēsis]]. Reversa [[medaljons|medaljonā]] lasāms uzraksts "11.novembris 1919". Krusta galos iegravēti iniciāļi H.B. sudrabkaļa Hermaņa Banka meistarzīme.

I šķiras ordenis bija krusts (61x57,5&nbsp;mm) 101&nbsp;mm platā [[muarē]] lentē ar trim sarkanām un četrām sudrabotām vienāda platuma svītrām, kā arī 16 staru ordeņzvaigzne (68,5&nbsp;mm diametrā), kuras centrā atrādās ordeņa krusts (25&nbsp;mm diametrā). Lente bija nēsājama pār kreiso plecu, bet zvaigzne piesprausta krūšu kreisajā pusē.

II šķiras ordenis bija krusts (48x46 mm) šaurā lentē, kas nēsājama ap kaklu.

III šķiras ordenis bija krusts (41x39 mm) šaurā lentē, kas nēsājama krūšu kreisajā pusē.

Sākot ar [[1922]]. gada novembri apbalvotajiem izsniedza mākslinieka R. Zariņa veidotu diplomu ar īsu varoņdarba aprakstu un LKO apliecību.

[[1995]]. gadā apgāds [[Karšu izdevniecība Jāņa sēta|Jāņa sēta]] izdeva [[Latvijas Valsts vēstures arhīvs|Latvijas Valsts vēstures arhīva]] sagatavotu LKO kavalieru biogrāfisko vārdnīcu — "Lāčplēša Kara Ordeņa kavalieri".

=== Piemiņa ===
[[Latvijas Nacionālie bruņotie spēki|Nacionālo bruņoto spēku]] Jaunsardzes un informācijas centrs 2014. gadā sāka īstenot [[Latvija 100|Latvijas simtgadei]] veltītu projektu “Atceries Lāčplēšus!”. Tā gaitā [[Jaunsardze|jaunsargi]] un novadu vēsturnieki vāca atmiņas un dokumentālas liecības par novados dzimušajiem, dzīvojušajiem vai apbedītajiem Lāčplēša Kara ordeņa kavalieriem. Kopš 2016. gada pēc tā laika Rīgas pieminekļu aģentūras direktora Gunta Gailīša un [[Latvijas Republikas Aizsardzības ministrija|Aizsardzības ministrijas]] rosinājuma Latvijas pašvaldībās uzstādīja vienota parauga (autors - G. Gailītis) piemiņas [[Stēla|stēlas]], godinot no tām nākušos ordeņa kavalierus.<ref>[https://www.mod.gov.lv/sites/mod/files/document/AM%20publiskais%20parskats_2016.pdf Aizsardzības ministrijas 2016. gada publiskais pārskats, 46.-47. lpp.]</ref><ref>{{Tīmekļa atsauce|url=https://www.visitogre.lv/lv/pasakumi/1120/lacplesa-kara-ordenu-kavalieru-pieminai|title=Lāčplēša kara ordeņu kavalieru piemiņai {{!}} Oficiālais Ogres tūrisma portāls|website=www.visitogre.lv|access-date=2023-07-06}}</ref><ref>{{Tīmekļa atsauce|url=https://latvijaspieminekli.lv/carnikava-lacplesa-kara-ordena-kavalieru-pieminas-stela/|title=Carnikava. Lāčplēša Kara ordeņa kavalieru piemiņas stēla.|website=Latvijas pieminekļi|access-date=2023-07-06|date=2020-07-06|language=lv}}</ref>

== Skatīt arī ==
* [[Vācbaltiešu, kam piešķirts Lāčplēša Kara ordenis, uzskaitījums]]

== Informācijas avoti ==
* Lāčplēša Kara ordenis, [https://web.archive.org/web/20050207072000/http://www.historia.lv/alfabets/L/la/lacplesa_kara_ordenis/lacplesa_kara_ordenis.htm Historia.lv]
* Lāčplēša Kara ordeņa kavalieri, [http://www.lkok.com/ lkok.com]

== Atsauces ==
{{atsauces}}

== Ārējās saites ==
* [http://www.lkok.com/ Lāčplēša Kara ordeņa kavalieri Latvijas armijā]
* [https://web.archive.org/web/20091202231743/http://www.president.lv/pk/content/?cat_id=1251 Lāčplēša Kara Ordenis] - raksts no Latvijas Valsts prezidenta kancelejas
* [http://www.360cities.net/image/memorial-order-lacplesis-latvian-war-cemetery Piemiņas vieta Lāčplēša Kara ordeņa kavalieriem Rīgas Brāļu kapos] 360<sup>o</sup> panorāma

{{autoritatīvā vadība}}{{Latvijas apbalvojumi}}

[[Kategorija:Militārā vēsture]]
[[Kategorija:Lāčplēša Kara ordenis|*]]
[[Kategorija:Militārie ordeņi]]