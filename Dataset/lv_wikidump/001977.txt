{{Cita nozīme|zirgu dzimtas ģinti|apdzīvotu vietu Rundēnu pagastā|Zirgi (ciems)}}
{{BioTakso infokaste
|        attēls = Przewalski 26-9-2004-2.jpg
| att_nosaukums = [[Prževaļska zirgs|Prževaļska zirgi]] (''Equus ferus przewalskii'')
|        valsts = Animalia
|     valsts_lv = Dzīvnieki
|      valsts_r = Dzīvnieki
|          tips = Chordata
|       tips_lv = Hordaiņi
|         klase = Mammalia
|      klase_lv = Zīdītāji
|         kārta = Perissodactyla
|      kārta_lv = Nepārnadži
|        dzimta = Equidae
|     dzimta_lv = Zirgu dzimta
|         ģints = Equus
|      ģints_lv = Zirgi
|      binomial = Equus <small>([[Linnaeus]], 1758)</small>
|   kategorijas = nē
}}
'''Zirgi''' (''Equus'') ir [[zirgu dzimta]]s (''Equidae'') [[Ģints (bioloģija)|ģints]], kas apvieno [[zirgs|zirgus]], [[ēzeļi|ēzeļus]] un [[zebra]]s. Tos sauc par [[nepārnadži]]em, tāpēc ka viņu ekstremitātēm ir attīstīts viens pirksts (trešais). Kopā ar tuvākajiem radiniekiem [[degunradzis|degunradžiem]] un [[tapiri]]em zirgus ierindo nepārnadžu (''Perissodactyla'') kārtā. Zirgu dzimtas [[dzīvnieki]] barojas ar [[zālaugi|zāli]] un [[krūmi]]em, dzīvo klajās vietās un ātri skrien, lai varētu aizbēgt no [[plēsēji]]em. Visi zirgu dzimtas pārstāvji ir ļoti sabiedriski dzīvnieki, dzīvo [[ģimene|ģimenēs]] un apvienojas baros, dienas laikā veic lielus attālumus, meklēdami [[barība|barību]] un [[ūdens|ūdeni]], vai arī lai paglābtos no [[kukaiņi]]em.

== Nagi ==
[[Attēls:Hoof quoted.jpg|left|thumb|200px|Zirga pēda no apakšas: papēža stūris (1), stara pamatne (2), stars (3), stara centrālais padziļinājums (4), stara sānu padziļinājums (5), [[papēdis]] (6), bārs (7), naga kapsula (8), pigmentētā naga siena (9), naga iekšējā siena (10), baltā līnija (11), stara smailais gals (12), zole (13), purngals (14), kā mērīt platumu (15), naga purna daļa (16), kā mērīt garumu (17)]]

Katra zirga [[pēda]] noslēdzas ar stipru, cietu raga nagu. Naga apakšpusē atrodas elastīgs spilventiņš, ko sauc par staru. Zirgam skrienot, naga stars mīkstina atsitienu pret [[zeme|zemi]], bet ne tikai. Naga kapsula, kad pēda tiek nolikta uz zemes, uzņemot zirga svaru, izplešas, naga stars atspiežas pret zemi un kļūst par mehānisku [[asinis|asins]] sūkni,<ref name="autogenerated2">{{Tīmekļa atsauce|url=http://www.barefoothorse.com/barefoot_Horseshoes.html |title=Horseshoes |publisher=Barefoothorse.com |date= |accessdate=2012-04-01}}</ref> tas strādā kā vēl viena [[sirds]].<ref name="autogenerated1">Dr. vet. med. Hiltrud Strasser "A lifetime of soundness"</ref><ref>{{Tīmekļa atsauce |url=http://www.equipodiatry.com/article_palmar_pain.htm |title=Equine Podiatry &#124; Dr. Stephen O'Grady, veterinarians, farriers, books, articles |publisher=Equipodiatry.com |date= |accessdate=2012-04-01 |archiveurl=https://web.archive.org/web/20111215151535/http://www.equipodiatry.com/article_palmar_pain.htm |archivedate=2011-12-15 }}</ref> Mēdz teikt, ka zirgam ir 5 sirdis. Daba 50 miljonu gadu laikā ir izveidojusi dzīvnieku ar fenomenālām [[spējām]] izturēt milzīgas un ilgstošas slodzes.<ref name="autogenerated1" />

=== Pakava negatīvā ietekme uz naga funkciju ===
Ja uz naga ir metāla pakavs, tad naga funkcijas ir traucētas,<ref>{{Tīmekļa atsauce|url=http://www.healthyhoof.com/articles/concussion.htm |title=Solutions for Barefoot Performance |publisher=Healthy Hoof |date= |accessdate=2012-04-01}}</ref> un tas nepiedalās asins sistēmas uzturēšanā. Mājas zirgs ''Equus caballus'' ir ieguvis dažādas [[nagu slimība]]s,<ref>[http://www.equinextion.com/id34.html Breaking Traditions] {{Webarchive|url=https://web.archive.org/web/20080719050321/http://www.equinextion.com/id34.html |date=19.07.2008 }}</ref><ref>[http://www.ironfreehoof.com/Druid.htm] {{Webarchive|url=https://web.archive.org/web/20080908005304/http://www.ironfreehoof.com/Druid.htm|date=08.09.2008}}</ref> kas saistītas ar nebrīves apstākļiem. Šādu nagu [[slimība|slimību]] nav savvaļas zirgiem<ref>{{Tīmekļa atsauce|url=http://www.hoofrehab.com/jaime.htm |title=Jaime |publisher=Hoofrehab.com |date= |accessdate=2012-04-01}}</ref> un mājas zirgiem, kuri tiek turēti apstākļos, kas tuvināti [[savvaļas zirgs|savvaļas zirgu]] videi<ref>{{Tīmekļa atsauce |url=http://www.right2remainshoeless.com/html/environment.html |title=Environment |publisher=Right2remainshoeless.com |date= |accessdate=2012-04-01 |archiveurl=https://web.archive.org/web/20120219055729/http://www.right2remainshoeless.com/html/environment.html |archivedate=2012-02-19 }}</ref> — plašos ganību aplokos ar dažādas cietības seguma takām, piemēram, [[grants]], [[šķembas|šķembu]], [[smiltis|smilšu]] u.c.<ref>{{Tīmekļa atsauce |url=http://www.nakedhorsemanship.com/horseboarding.htm |title=Natural horse lifestyle - Best Seller - The Soul of a Horse |publisher=Nakedhorsemanship.com |date= |accessdate=2012-04-01 |archiveurl=https://web.archive.org/web/20090221031658/http://www.nakedhorsemanship.com/horseboarding.htm |archivedate=2009-02-21 }}</ref> Zirgam dienas laikā ir jānoiet vairāki [[kilometrs|kilometri]], lai [[nags]] pret dažādiem zemes segumiem varētu nodilt. Par ideālu tiek uzskatīts, ja zirgs varētu atrasties ganībās 24 stundas dienā 7 dienas [[nedēļa|nedēļā]].<ref>[http://www.successful-natural-horsecare.com/paddock-paradise.html] {{Webarchive|url=https://web.archive.org/web/20081204052812/http://www.successful-natural-horsecare.com/paddock-paradise.html|date=04.12.2008}}</ref> Diemžēl lielākajai daļai mājas zirgu nav šādas iespējas, tādēļ cilvēkam ir jākopj un jāapgriež zirga nagi.

Cilvēki ir sākuši intensīvi apkalt zirga nagus kopš [[viduslaiki]]em.<ref name="autogenerated2" /><ref>{{Tīmekļa atsauce |url=http://www.horseshoes.com/advice/invtshoe/winvhrs.htm |titel=Who Invented Horseshoeing? |access-date=15.07.2018 |archiveurl=https://web.archive.org/web/19980208011824/http://www.horseshoes.com/advice/invtshoe/winvhrs.htm |archivedate=08.02.1998 }}</ref> Zirgus sāka turēt šauros staļļos un [[amonjaks]] sabojāja zirga nagus.<ref name="autogenerated1" /><ref>[http://www.successful-natural-horsecare.com/barefoot-horse.html] {{Webarchive|url=https://web.archive.org/web/20081216005259/http://www.successful-natural-horsecare.com/barefoot-horse.html|date=16.12.2008}}</ref> Vājo nagu problēma tika risināta ar metāla pakaviem, lai saskarē ar cietu ceļa segumu tie nediltu. Zirgam par postu [[pakavs]] kļuva par modi un zīmi augstam statusam [[sabiedrība|sabiedrībā]], kā arī viduslaikos nebija zinātnes, kas pētītu pakavu lietošanas ietekmi uz zirga veselību. Tikai pēdējos 20 gados veterinārā [[zinātne]], pētot veselīgos un izturīgos savvaļas zirgu nagus, ir atšķetinājusi mājas zirgu nagu un citu veselības problēmu patiesos cēloņus.

== Kauli un zobi ==
[[Attēls:Crâne cheval.jpg|thumb|right|200px|Zirga galvaskauss]]
Zirgu dzimtas dzīvnieku [[skelets]] ir izveidojies tā, lai tas būtu izturīgs un dzīvnieks spētu ātri kustēties. Savvaļas zirgveidīgie klejo pa milzīgām teritorijām un, lai pasargātos no plēsoņām, tie ātri auļo. Lai arī to [[kauli]] ir gari un slaidi, tie nav pārāk viegli, citādi tie skriešanas laikā no pārslodzēm lūztu. Zirga [[galvaskauss]] ir pagarināts, un uz tā novietota [[zobi|zobu]] rinda zāles smalcināšanai. Kad piedzimst kumeļš, tas ir bez zobiem, taču drīz tam izšķiļas pirmie piena zobi. Piena zobi nekalpo ilgi un tos nomaina pastāvīgie zobi. Pieaugušam zirgam ir 36—40 zobi (atkarībā no dzimuma). Katrā žokļa pusē ir 6 [[zobi|dzerokļi]] un 3 griezējzobi. Ērzeļiem ir arī ilkņi, ar kuriem tie cīnās. Diviem ērzeļiem kaujoties, tie ar ilkņiem var nopietni pāršķelt viens otra ādu. Zobi zirgiem aug visu mūžu, tie, ēdot zāli, dilst. Ja mājas zirgs netiek ganīties, lai plūktu zāli, tad zobi izaug gari, sāk dilt nepareizi un ar savām asajām šķautnēm var savainot zirga vaigus no iekšpuses. Tādā gadījumā zirgs sāk slikti un maz ēst, un zobi izaug vēl garāki un nepareizāki. Pie mājas zirga, ja tas pamatā ēd sienu un spēkbarību, divas reizes gadā ir jāaicina veterinārārsts, lai apvīlētu zobus.

== Komunikācija ==
[[Attēls:Zoo UL, Hartmann's mountain zebra.jpg|right|thumb|150px|Atslābusi un snaudoša zebra]]
Zirgi savā starpā komunicē trīs veidos — ar [[balss|balsi]], ar ķermeņa valodu, ar iekšējo enerģiju, un visi veidi tiek kombinēti savā starpā. Enerģijas ziņas ir tās, kuras tiek nodotas, koncentrējot uzmanību uz kādu konkrētu mērķi vai uzdevumu.<ref>Gawani Pony Boy "Horse, follow closly. Native American Horsmanship"</ref> Zirgi ir ļoti jutīgi uztvert šādas ziņas. Ja zirgu bars bēg no briesmām, tas, piemēram, pagriežas pa kreisi, visiem zirgiem griežoties vienlaicīgi. Baru parasti vada līderis, kas pieņem lēmumu, kurā virzienā skriet. Pārējie bara locekļi uzticas līderim un tam seko. Komunikācija nenotiek "pa ķēdīti", bars pagriežas vienlaicīgi un uzreiz kopā ar līderi.

Galvenā valoda, ko lieto zirgi, ir ķermeņa [[valoda]]. Tā ir viņu ikdienas sazināšanās. Cilvēki vislabāk ir iemācījušies atpazīt [[auss|ausu]] [[zīme]]s. Ja ausis zirgam ir brīvas, nesaspringtas, nolaidušās nedaudz uz sāniem, zirgs ir mierīgs un apmierināts ar dzīvi. Kad zirgi savā starpā spēlējas, ausis ir nedaudz vērstas atpakaļ, tas nozīmē, ka zirgs ir noskaņots rotaļīgi. Ja ausis ir atglaustas, spēcīgi vērstas atpakaļ, piespiestas pie [[kakls|kakla]], zirgs ir dusmīgs, agresīvs. Šādas ausis bieži kombinējas ar zobu atsegšanu un to rādīšanu. Ja ausis ir stāvus saslietas uz priekšu, zirgs ir uzmanīgs un cenšas saprast situāciju. Jo stāvākas ausis, jo spēcīgāk tās saslietas uz priekšu, jo satrauktāks un nervozāks ir zirgs. Bet zirgi runā viens ar otru ne tikai ar ausīm, viņi runā ar visu [[dzīvnieka ķermenis|ķermeni]]. Atbrīvota viena no [[pakaļkāja|pakaļkājām]], kakls un galva uz leju — zirgs ir atslābis un mierīgs. [[Augums]] saspringts, [[svars]] pārnests uz pakaļkājām, galva uzrauta augstu gaisā, acis nemirkšķinās — zirgs ir nobijies un gatavs bēgt vai cīnīties. Zirgi var būt viens pret otru diezgan fiziski rupji, lai ierādītu otram bara loceklim viņa vietu barā un nostiprinātu savas [[tiesības]].<ref name="die"/> Tie savā starpā spārdās, kož un dzenā viens otru.

Zirgi izmanto arī balss saziņas līdzekli. Parasti tas tiek darīts, lai brīdinātu par briesmām, lai izaicinātu sāncensi uz kauju, tomēr balss saziņa tiek lietota arī, lai sasveicinātos no liela attāluma, lai ķēve sasauktu kumeļu.

== Gulēšanas ieradumi ==
[[Attēls:Biandintz eta zaldiak - modified2.jpg|left|thumb|200px|Viens no zirgiem vienmēr paliek par sargu, kamēr citi barā guļ]]
[[Attēls:Hartmanns Mountain Zebra Resting.jpg|left|thumb|200px|Zebra guļ ciešajā miegā]]
Bieži cilvēki domā, ka zirgi guļ stāvus. Zirgi tiešām guļ stāvus, bet to gan drīzāk vajadzētu saukt par snaudu. Snaužot zirgs atbrīvo vienu no pakaļkājām, tādējādi svars tiek balstīts uz trim kājām, bet atbrīvotā kāja tiek atpūtināta. Tā acis ir gandrīz aizvērtas. Snaudas laikā zirgs ar [[dzirde|dzirdi]] labi kontrolē apkārtni, un briesmu gadījumā jau pēc dažām sekundēm var mesties bēgt auļos.<ref name="die">M.Schafer "Die Sprache des Pferdes"</ref>

Tomēr zirgi mēdz gulties arī zemē un iemigt ciešākā miegā nekā snauda, to acis miega laikā ir ciet. Uz zemes zirgi mēdz gulēt "vieglajā" miegā un "ciešajā" miegā. Zirgs uz zemes atļausies gulēt, tikai esot barā. Kad bars atpūšas, tad vismaz viens vai daļa zirgu paliek stāvot kājās, uzmanot apkārtni. Sargi mēdz snaust, bet tie negulsies zemē. [[Nakts]] laikā sargi nomainās. Zirgi nebūs atpūtušies, ja tie nebūs pagulējuši kādu brīdi zemē. Guļot zemē vieglajā miegā, zirga priekškājas un viena pakaļkāja ir pavilktas zem sevis, bet otra pakaļkāja atrodas nedaudz uz sāniem, kakls un galva - uz augšu. Šādā stāvoklī zirgs joprojām seko līdzi trokšņiem, bet tā dzirde un uzmanība ir vairāk vērsta uz zirgiem sargiem, nevis uz trokšņiem ārpus bara atpūtas teritorijas. Lai pamostos, tam ir vajadzīgs nedaudz ilgāks laiks, nekā snaužot stāvus, tomēr salocītās kājas zem ķermeņa dod iespēju diezgan veikli uzlekt kājās un bēgt.<ref name="die"/>

Guļot ciešajā miegā, zirgs ir atgūlies pilnībā zemē, kakls un [[galva]] ir uz zemes, acis ir cieši ciet, visas četras tā kājas ir izstieptas uz sāniem. Šādā stāvoklī zirgs ir pilnībā atslēdzies, tā miegs ir tikpat dziļš kā cilvēkam, zirgam paiet kāds brīdis, lai pamostos no miega un pieceltos kājās. Tādēļ zirgi nekad neguļ bez sargiem. Pat stallī, kur zirgi nevar redzēt viens otru, nakts laikā vienmēr viens zirgs stāvēs kājās, kamēr pārējie guļ, un sargs nogulsies tikai tad, kad kāds cits piecelsies. Jaunie kumeļi ļoti daudz guļ ciešajā miegā, bet pieaugušie zirgi ciešajā miegā guļ salīdzinoši īsu brīdi. Ja zirgs ilgstoši nevar atļauties aizmigt ciešajā miegā, tad tas nespēj atpūsties un kļūst nervozs.<ref name="die"/>

== Pirmie zirgi ==
[[Attēls:Mesohippus.jpg|thumb|250px|''[[Mesohippus]]'']]
Zirgu dzimtas pārstāvji - zirgi, ēzeļi un zebras attīstījās no kopīgiem pirmzirgiem — [[eohips|eohipiem]], kas nozīmē rītausmas zirgi. Tie dzīvoja [[eocēns|eocēnā]], vairāk nekā pirms 54 miljoniem [[gads|gadu]]. Mūsu dienās eohipiem ir dots jauns nosaukums [[hirakotērijs|hirakotēriji]] (''Hyracotherium''). Pirmatnējie zirgi bija ļoti neliela auguma, tikai 35 cm augsti. Šāda dzīvnieka kaulus pirmo reizi [[1841.]] gadā atklāja paleontologs Ričards Ovens. Mazais zirdziņš ar nelielo [[galva|galvu]] un sakumpušo [[skelets|muguru]] dzīvoja [[mežs|mežos]] un pārtika no [[lapas|lapām]] un krūmiem. Šī zirga priekškājām bija četri pirksti, bet pakaļkājām — trīs, un viņa pēdas vairāk līdzinājās [[suņi|suņa]] ķepām nekā mūsdienu zirga pēdām. Tas dzīvoja [[Ziemeļamerika]]s teritorijā. Pagāja vairāki [[miljons|miljoni]] gadu, līdz pirmzirgs attīstījās par zirgu, kura visām kājām bija trīs pirksti (''[[Mesohippus]]''), bet vēlāk tikai viens pirksts. [[miocēns|Miocēna]] beigās pirms 20 miljoniem gadu [[Ziemeļamerika]]s mežu vietā radās [[pļava]]s. Pielāgojoties jaunajiem vides apstākļiem, senajiem zirgiem attīstījās garākas kājas, samazinājās zemi skarošo pirkstu skaits. Tas ļāva zirgiem ātrāk pārvietoties, meklējot ganības un bēgot no [[plēsējs|plēsoņām]]. Pirmais [[zālēdājs]] zirgs bija [[merihips]] (''Merychippus''). Tā vietā nāca [[pliohips]] (''Pliohippus'') — pirmais vienpirksta zirgs. No šī zirga [[pleistocēns|pleistocēnā]] apmēram pirms 2 miljoniem gadu izveidojās ''Equus'' ģints.<ref>Nicola Jane Swinney "Horses Breeds of the world"</ref><ref>Džuljet Kletona-Broka "Zirgi. Enciklopēdija", Apgāds Zvaigzne ABC {{ISBN|9984-17-076-4}}</ref>

Pliohipi no Ziemeļamerikas ieceļoja [[Austrumāzija|Austrumāzijā]], tā kā [[kontinents|kontinenti]] bija savienoti ar [[ledus|ledu]]. Tad tie sasniedza [[Eiropa|Eiropu]] un beidzot arī [[Āfrika|Āfriku]]. Tā kā beidzās [[Ledus laikmets]], tad ledus tilts starp Ziemeļameriku un Austrumāziju izkusa, izolējot Ziemeļameriku un tās zirgus. Zinātniekiem nav skaidrojuma, kas notika ar zirgiem [[Amerika]]s kontinentā, kas bija seno zirgu dzimtene, bet ir zināms, ka tie izzuda apmēram pirms 10 000 gadu. Amerikas kontinentā zirgi atgriezās tikai 16. gadsimtā kopā ar [[spāņi|spāņu]] [[konkistadori]]em.

== Hibrīdie zirgi ==
Zirgu dažādās sugas savā starpā var radīt pēcnācējus, bet lielākā daļa no tiem parasti ir neauglīgi. Ir zināmi šādi [[Hibrīds (bioloģija)|hibrīdie]] krustojumi: [[mūlis]], kas ir krustojums starp [[mājas ēzelis|mājas ēzeļa]] tēviņu un [[zirgs|mājas zirga]] [[ķēve|ķēvi]]. Mūļi ir ļoti iecienīti darba dzīvnieki jomās, kur ir nepieciešama izturība, labas darba spējas un drošas gaitas, piemēram, kalnos. Hinniji ir krustojums starp [[mājas ēzelis|ēzeļmāti]] un mājas zirga [[ērzelis|ērzeli]]. Tiek uzskatīts, ka šāds krustojums ir mazāk izturīgs kā mūļi, parasti tie ir mazāki augumā un mazāk pieticīgi. Zedonks ir krustojums starp ēzeli un zebru. Zonijs — zebra ar [[ponijs|poniju]]. Zebrula — zebras tēviņš ar mājas zirga ķēvi. Jebkurus krustojumus ar zebrām sauc par [[zebroīdi]]em.

== Sistemātika ==
* '''Zirgu ģints''' (''Equus'')
** Zirgu apakšģints (''Equus'')
*** suga {{TaksoSaite|Equus ferus|Savvaļas zirgs}}
**** †{{TaksoSaite|Equus ferus ferus|Tarpāns}}
**** {{TaksoSaite|Equus ferus przewalskii|Prževaļska zirgs}}
*** suga {{TaksoSaite|Equus caballus|Mājas zirgs}} 
*** suga †{{TaksoSaite|Equus scotti}}
** apakšģints {{TaksoSaite|Asinus|Ēzeļi}}
*** suga {{TaksoSaite|Equus africanus|Āfrikas savvaļas ēzelis}}
**** {{TaksoSaite|Equus asinus|Mājas ēzelis}}
**** †{{TaksoSaite|Equus africanus africanus|Nūbijas savvaļas ēzelis}}
**** {{TaksoSaite|Equus somalicus|Somālijas savvaļas ēzelis}}
**** †{{TaksoSaite|Equus atlanticus|Atlasa savvaļas ēzelis}}
*** suga †{{TaksoSaite|Equus hydruntinus|Eiropas savvaļas ēzelis}}
*** suga {{TaksoSaite|Equus hemionus|Āzijas savvaļas ēzelis}} jeb [[Onagrs]]
**** {{TaksoSaite|Equus hemionus hemionus|Mongolijas savvaļas ēzelis}} jeb [[Gobi kulāns]] ''Equus hemionus luteus''
**** †{{TaksoSaite|Equus hemionus hemippus|Sīrijas savvaļas ēzelis}}
**** {{TaksoSaite|Equus hemionus kulan|Turkmēnijas kulāns}}
**** {{TaksoSaite|Equus hemionus khur|Indijas savvaļas ēzelis}} jeb [[Khurs]]
**** {{TaksoSaite|Equus hemionus onager|Persijas onagrs}}
*** suga {{TaksoSaite|Equus kiang|Kiangs}}
**** {{TaksoSaite|Equus kiang kiang|Rietumu kiangs}}
**** {{TaksoSaite|Equus kiang holdereri|Austrumu kiangs}}
**** {{TaksoSaite|Equus kiang polyodon|Dienvidu kiangs}}
** apakšģints {{TaksoSaite|Dolichohippus|Tuksneša zebras}}
*** suga {{TaksoSaite|Equus grevyi|Tuksneša zebra}}
** apakšģints {{TaksoSaite|Hippotigris|Zebras}}
*** suga {{TaksoSaite|Equus quagga|Līdzenumu zebra}}
**** †{{TaksoSaite|Equus quagga quagga|Kvaga}}
**** †{{TaksoSaite|Equus burchelli|Savannas zebra}} 
**** {{TaksoSaite|Equus quagga boehmi|Granta zebra}}
**** {{TaksoSaite|Equus quagga borensis|Selus zebra}}
**** {{TaksoSaite|Equus quagga chapmani|Čapmana zebra}} jeb [[Damaras zebra]]
**** {{TaksoSaite|Equus quagga crawshayi|Kravšeja zebra}}
*** suga {{TaksoSaite|Equus zebra|Kalnu zebra}}
**** {{TaksoSaite|Equus zebra zebra|Kāpas kalnu zebra}}
**** {{TaksoSaite|Equus zebra hartmannae|Hartmaņa kalnu zebra}}

(†) — izmirusi organismu grupa

== Atsauces ==
{{Atsauces}}

== Ārējās saites ==
* [http://www.hufklinik.de Strasser Hoofcare]
* [https://web.archive.org/web/20190303093026/http://www.strasserhoofcare.org/ Strasser Hoofcare North America]
* [https://web.archive.org/web/20081022032115/http://www.thehorseshoof.com/hoofangles.html Hoof Angles]
* [http://www.naturalhoof.co.nz/patrick.html Strasser Case Studies]

{{autoritatīvā vadība}}

[[Kategorija:Zirgi| ]]