[[Attēls:WritingSystemsoftheWorld.png|thumbnail|300px|Rakstības pasaulē. Visizplatītākā ir [[latīņu alfabēts]]]]
'''Rakstība''' ir kādas [[rakstu valoda|valodas]] rakstisku sazināšanās līdzekļu kopums, kas ietver rakstu zīmju sistēmu un lietošanas metodi kopā ar galvenajiem principiem valodas formu fiksēšanai. Rakstību veido [[alfabēts]], [[grafika]] un [[ortogrāfija]].<ref>{{LPE|8|260}}</ref>

Kādas valodas lietotā rakstība un pārmaiņas tajā var būt vēsturiski izveidojušās vai arī noteiktas ar reformām. Rakstības tiek gan pārveidotas, lai atspoguļotu izmaiņas [[mutvārdu valoda|runātajā valodā]], gan arī atspoguļo senāku valodas stāvokli, kas rada sarežģītas attiecības starp runāto un [[rakstu valoda|rakstīto valodu]].

[[Latviešu valoda]]s rakstība sākta veidot 16. gadsimtā uz viduslejasvācu rakstības pamata, lietojot [[latīņu alfabēts|latīņu alfabētu]] (rokrakstā [[antikva|antikvu]], iespieddarbos — [[gotiskais raksts|gotiku]]). Vēlākos gados, pilnveidojoties latviešu [[literārā valoda|literārajai valodai]], tā vairākkārt reformēta.

== Rakstības izcelšanās ==
Pirmā zināmā rakstība pasaulē ir [[šumeri|šumeru]] rakstība, kuru vēlāk lietojušas visas [[Senā Divupe|Senās Divupes]] tautas. Tā radās ap 3500. gadu p.m.ē. no [[piktogramma|piktogrammām]] — dažādu lietu un parādību vienkāršotiem zīmējumiem, kas attīstoties kļuva par [[logogramma|logogrammā]] — stilizētiem zīmējumiem, kas apzīmē [[vārds|vārdu]] vai [[morfēma|morfēmu]].

Rakstības izveidošanās pamatā bija praktiska nepieciešamība. Senās Divupes, tāpat kā citu upju ieleju [[civilizācija|civilizāciju]] saimnieciskās sistēmas pamatā bija [[lauksaimniecība]]. Tā balstījās uz sarežģītu kanālu sistēmu, kuras pareiza darbība prasīja lielu cilvēku masu kopīgu darbu, tātad arī precīzu centralizētu [[Plānošana|plānošanu]] un [[regulēšana|regulēšanu]]. Tas savukārt radīja nepieciešamību pēc pastāvīgas [[administrācija]]s. Lai administrācija varētu pildīt savus pienākumus, bija nepieciešama rakstība, kas Senajā Divupē pirmo rakstīto dokumentu veidā parādījās vēl 3. gadu tūkstotī p.m.ē. Tas bija vēl viens cilvēces attīstībā nenovērtējams [[jaunievedums]], ko varētu uzskatīt arī par [[tehnoloģija|tehnoloģiju]], kura izmantošanā [[zināšanas|zināšanu]] uzkrāšana, to izplatīšana tālāk [[sabiedrība|sabiedrībā]] un nodošana nākamajām paaudzēm kļuva par vairāk vai mazāk organizētu un stabilu sistēmu.

No šumeriem rakstības koncepciju visai drīz pārņēma [[Senā Ēģipte]], [[Persija]], [[Sīrija]]. Tiesa, ap 3400. gadu p.m.ē. ēģiptieši patstāvīgi izveidoja savu atsevišķu [[numerācija]]s sistēmu, kas balstījās uz vieninieku un desmitnieku kombinētu apzīmējumu. Tā, ja agrāk lai apzīmētu skaitli 34, bija nepieciešams ievilkt 34 svītras, tad kombinētajā vieninieku desmitnieku sistēmā bija vajadzīgas vairs tikai 7 zīmes (3 desmitnieki + 4 vieninieki).

Rakstība bija nepieciešama ne tikai praktiskām lietām. Tā deva iespēju attīstīties arī [[literatūra]]i. Vecākais no zināmajiem literatūras darbiem, [[Gilgamešs|Gilgameša]] [[eposs]], ir radīts ap 2500. gadu p.m.ē. [[Šumera|Šumerā]].

Savukārt, labi organizēta [[valsts]] pārvalde nebija iespējama bez [[Likums|likumiem]] un valdnieka rīkojumiem. Senākais zināmais likumu krājums ir [[Babilonija]]s valdnieka [[Hammurapi]] (1792.—1750. gadā p.m.ē.) [[Hammurapi likumi|likumi]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{valoda-aizmetnis}}

{{autoritatīvā vadība}}

[[Kategorija:Rakstība| ]]