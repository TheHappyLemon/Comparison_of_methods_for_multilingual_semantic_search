{{cita nozīme|ezeru|provinci|Ontārio}}
{{ezera infokaste
|ezers=Ontārio ezers
|attēls=Lake Ontario - Sandbanks Provincial Park 2001.jpg
|paraksts=Ezera krasts Sendbenksas provinces parkā
|map = ASV#Kanāda
|vieta={{USA}}<br />{{CAN}}
| plat_d=43 | plat_m=42 | plat_s= | plat_NS=N
| gar_d=77 | gar_m=54 | gar_s= | gar_EW=W
|platība=19 477
|garums=311
|Vid_dziļums=86
|Max_dziļums=244
|tilpums=1 640
|augstums_vjl=74
|izteka=[[Sentlorensa]]
|baseins=
|valstis=[[Amerikas Savienotās Valstis|ASV]]<br />[[Kanāda]]
|salas=
|pilsētas=[[Toronto]]<br />[[Ročestera (Ņujorka)|Ročestera]]
}}
'''Ontārio ezers''' ({{val|en|Lake Ontario}}) ir viens no [[Lielie ezeri|Lielajiem ezeriem]], vistālāk austrumos, viszemāk novietotais. Ziemeļos no ezera atrodas [[Kanāda]]s [[Ontārio]] province, dienvidos — [[Amerikas Savienotās Valstis|ASV]] [[Ņujorka (štats)|Ņujorkas štats]]. Ontārio province ieguvusi savu nosaukumu no ezera. Nosaukums cēlies no [[hūroni|hūronu]] valodas nosaukuma ''ontarío'' — ‘krāšņais ezers’ vai ‘dzirkstošais ūdens’. Sākotnēji franču kartēs ezers saukts arī ''Lac de St. Louis'' (1632), ''Lac Ontario ou des Iroquois'' vai ''Ondiara'' (1662), ''Lac Frontenac'' (1712).

Lielā dziļuma dēļ ezers ziemā reti aizsalst. Vēsturiskajos laikos tikai [[1934]]. un [[1976]]. gados ezers pilnībā aizsala. Ezers rada īpašu klimatisko efektu, kura rezultātā ASV krastā veidojas bagātīga sniega sega, dažās ziemās pat {{nobr|6 m}} bieza. No ezera netālā Taghilas augstiene ir ASV austrumu daļā labākā slēpošanas vieta. [[Sirakjūza]]s pilsētā ir visvairāk sniega salīdzinājumā ar jebkuru citu ASV pilsētu.

== Saimniecība un vides problēmas ==
[[Attēls:Marina lake ontario canada.jpg|left|thumb|200px|Jahtu osta Kanādas pusē]]
Galvenā ieteka ezerā ir [[Niagāra]]s upe, kas nes pārējo četru Lielo ezeru ūdeni. Izteka [[Sentlorensa]] ietek [[Atlantijas okeāns|Atlantijas okeānā]]. Ezera rietumu pusē atrodas liels metropoles reģions — «Zelta pakavs», kas ietver vairākas Kanādas lielpilsētas — [[Toronto]], [[Hamiltona (Kanāda)|Hamiltonu]]. Ontārio ezera baseinā dzīvo vairāk nekā ceturtā daļa Kanādas iedzīvotāju — ap 9 miljoni cilvēku. Savukārt [[Amerikas Savienotās Valstis|ASV]] pusē ezera piekraste pārsvarā ir lauku reģions, šeit dzīvo ap 2 miljoni cilvēku. Dienvidu krastā klimats ir labi piemērots augļu koku audzēšanai — [[Ročestera (Ņujorka)|Ročesteras]] apkaimē atrodas plaši augļu dārzi. Kanādas pusē [[Niagāras pussala]] arī ir labi piemērota augļu audzēšanai, te atrodas nozīmīgs vīnogu audzēšanas rajons.

[[1960]]. gados ezers tika spēcīgi piesārņots un sākās ezera miršanas process. Ezera krastos veidojās masīvas aļģu un mirušu zivju sanesas, kuru dēļ krastu pat vairs nesasniedza viļņi. Mūsdienās vides stāvoklis ezerā ir krasi uzlabojies un tas atkal kļūst par nozīmīgu sporta zvejas un rekreācijas tūrisma vietu. Diemžēl ezerā ievazātas daudzas tam svešas, [[invazīvā suga|invazīvās sugas]], tai skaitā Amerikai svešais un kaitīgais [[nēģis]].

== Ģeoloģiskā vēsture ==
Ezera dobe izveidojās pēdējā [[ledus laikmets|ledus laikmetā]]. Ledus masas pārvietoja ezera gultnes grunti uz tagadējā Ņujorkas štata centrālo un rietumu daļu. Atkāpjoties ledājam, tas nosprostoja ezera noteku tagadējās [[Sentlorensa]]s upes rajonā un ezera līmenis bija augstāks. Šī ezera fāze tiek saukta par [[Irokēzas ledus ezers|Irokēzas ledus ezeru]]. Ezera izteka atradās tagadējās [[Sirakjūza]]s pilsētas apkaimē. Irokēzas ledus ezera senie krasti vietām joprojām ir labi izteikti, dienvidu daļā tie atrodas līdz {{nobr|40 km}} no Ontārio ezera krasta.

Pēc ledāja atkāpšanās ūdens no ezera noplūda un uz laiku Ontārio ezers bija Atlantijas okeāna līcis. Taču [[Zemes garoza]] pēc atslogošanās no milzīgās ledus segas lēnām cēlās un tagad Ontārio ezers ir atdalīts no okeāna un atrodas 74 m virs jūras līmeņa. Zemes garozas celšanās šajā apvidu turpinās vēl tagad, dienvidu krastā pamazām appludinot zemes.

== Vēsture ==
Pirms eiropiešu atnākšanas Ontārio ezers bija robeža starp [[hūroni]]em un [[irokēzi|irokēzu]] konfederāciju. [[1615]]. gadā ezeru sasniedza francūzis [[Etjēns Brulē]] (''Étienne Brûlé''). Ezera apkaimē atrasti arī seno skandināvu artefakti, taču viņu klātbūtne šeit vēl nav droši pierādīta.

[[1794]]. gadā amerikāņi un Kanādas francūži vienojās par ezera krastu sadalīšanu starp abām nācijām. Ontārio ezers bija pirmais no Lielajiem ezeriem, kura krastos sāka veidoties pilsētas. 19. gadsimta vidū ezerā notika ļoti intensīva [[tvaikonis|tvaikoņu]] satiksme, taču vēlāk to izkonkurēja [[dzelzceļš]].

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20081202143753/http://www.waterkeeper.ca/ Lake Ontario Waterkeeper (angliski)]
* [http://www.epa.gov/glnpo/atlas/index.html Lielo ezeru atlants]

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]

{{autoritatīvā vadība}}

[[Kategorija:ASV ezeri]]
[[Kategorija:Kanādas ezeri]]