[[Attēls:Schweden-Lettland bei der WM 2005.jpg|thumb|200px|[[Jānis Sprukts]] (5) zviedru vārtu priekšā [[2005. gada Pasaules čempionāts hokejā|2005. gada Pasaules čempionātā]] [[Austrija|Austrijā]]]]
Latvijā ir profesionālas [[Latvijas Virslīgas hokeja čempionāts|hokeja]], [[Latvijas Basketbola līga|basketbola]] un [[Latvijas futbola Virslīga|futbola]] līgas. [[Latvijas hokeja izlase]] ir piedalījusies sešās [[ziemas olimpiskās spēles|Olimpiskajās spēlēs]] un visos [[Pasaules čempionāts hokejā|Pasaules čempionātos]] augstākajā divīzijā kopš 1997. gada. Spēcīgākajā [[hokejs|hokeja]] līgā— [[Nacionālā hokeja līga|NHL]], līdz 2023. gadam, bija spēlējuši jau 28 latvieši hokejisti. 1996. gadā prestižāko balvu hokejā [[Stenlija kauss|Stenlija kausu]] (to pasniedz NHL uzvarētājkomandai) kopā ar [[Kolorādo "Avalanche"]] izcīnīja [[Sandis Ozoliņš]], bet 2023. gadā [[Teodors Bļugers]] ar [[Vegasas "Golden Knights"]]. [[Latvijas futbola izlase]] piedalījās [[2004. gada Eiropas čempionāts futbolā|2004. gada Eiropas čempionāta]] finālturnīrā. Spēcīgākajā [[basketbols|basketbola]] līgā — [[Nacionālā basketbola asociācija|NBA]] ir spēlējuši septiņi latviešu basketbolisti — [[Gundars Vētra]], [[Kristaps Porziņģis]], [[Dāvis Bertāns]], [[Anžejs Pasečņiks]], [[Rodions Kurucs]], [[Dairis Bertāns]] un [[Andris Biedriņš]]. Vētra nospēlēja 13 spēles 1993. gadā, bet Biedriņš [[Nacionālā basketbola asociācija|NBA]], līdz 2008. gadam, bija nospēlējis jau 2 sezonas. Kristaps Porziņģis vēl šobrīd spēlē NBA klubā [[Bostonas "Celtics"]] un Dāvis Bertāns [[Oklahomasitijas "Thunder"]]. Rīgas hokeja komanda [[Rīgas "Dinamo"]] 2008. gadā tika atjaunota un uzsāka cīņu par Gagarina kausu [[Kontinentālā hokeja līga|Kontinentālajā hokeja līgā]]. Komanda šajā līgā spēlēja līdz 2022. gadam. Kopš 2022. gada Rīgas "Dinamo" spēlē vietējā [[Optibet hokeja līga|Optibet hokeja līgā]].

[[Teniss|Tenisā]] veiksmīgākie latviešu sportisti ir [[Aļona Ostapenko]] un [[Ernests Gulbis (tenisists)|Ernests Gulbis]]. Latvijā ir arī daudzi veiksmīgi bobsleja, kamaniņu un skeletona braucēji, kas izcīnījuši olimpiskās medaļas.

Kopš neatkarības atjaunošanas, Latvija [[vasaras olimpiskās spēles|vasaras olimpiskajās spēlēs]], sākot ar 1992. gadu, kopumā ir izcīnījusi 18 medaļas, tostarp četras zelta medaļas, arī [[ziemas olimpiskās spēles|ziemas olimpiskajās spēlēs]] Latvija izcīnījusi zelta, sudraba un bronzas medaļas. Kopumā, ieskaitot sportistus, kuri bija iekļauti [[Krievijas Impērija]]s un [[Padomju Savienība|PSRS]] komandu sastāvā, Latvija [[vasaras olimpiskās spēles|vasaras olimpiskajās spēlēs]] ir ieguvusi 72 medaļas (tostarp 19 zelta) un [[ziemas olimpiskās spēles|ziemas olimpiskajās spēlēs]] 19 medaļas (tostarp 4 zelta).<ref>[http://www.olimpiade.lv/abc/?selected=10 Latvijas sportisti Olimpiādēs] {{Webarchive|url=https://web.archive.org/web/20110810040429/http://www.olimpiade.lv/abc/?selected=10 |date={{dat|2011|08|10||bez}} }} olimpiade.lv</ref> Pirmā Olimpiskā čempione Latvijas sporta vēsturē un zelta medaļas ieguvēja bija šķēpmetēja [[Inese Jaunzeme]], [[1956. gada vasaras olimpiskās spēles|1956. gada vasaras olimpiskās spēlēs]] [[Austrālija]]s pilsētā [[Melburna|Melburnā]]. [[2008. gada vasaras olimpiskās spēles|2008. gada vasaras olimpiskajās spēlēs]], [[Ķīna]]s pilsētā [[Pekina|Pekinā]], Māris Štrombergs, triumfēja BMX riteņbraukšanā, savukārt, [[2012. gada vasaras olimpiskās spēles|2012. gada vasars olimpiskajās spēlēs]] [[Lielbritānija]]s pilsētā [[Londona|Londonā]], Štrombergs ieguva atkārtotu olimpisko čempionu titulu, kļūstot par vienīgo latviešu sportistu, kurš ir ieguvis divas olimpiskās zelta medaļas. [[2020. gada vasaras olimpiskās spēles|2020. gada vasaras olimpiskajās spēlēs]] [[Japāna]]s pilsētā [[Tokija|Tokijā]] Latvijas [[3x3 basketbols|3x3 basketbola izlase]] ([[Agnis Čavars]], [[Edgars Krūmiņš (basketbolists)|Edgars Krūmiņš]], [[Kārlis Lasmanis]] un [[Nauris Miezis]]) izcīnija zelta medaļas. Vēl no Latvijas sportistiem otro vietu un sudraba medaļu izcīnīja šķēpmetējs Ainārs Kovals, bet bronzas medaļu spēja izcīnīt svarcēlājs Viktors Ščerbatihs un Artūrs Plēsnieks.<ref>[http://olimpiade.leta.lv/zinas/svinigi-noslegusas-pekinas-olimpiskas-speles Svinīgi noslēgušās Pekinas olimpiskās spēles] {{Webarchive|url=https://web.archive.org/web/20090104121121/http://olimpiade.leta.lv/zinas/svinigi-noslegusas-pekinas-olimpiskas-speles |date={{dat|2009|01|04||bez}} }}, leta.lv {{dat|2008|08|24}}</ref>

== Sporta veidi ==

=== Basketbols ===
[[Latvija|Latvijā]] ir senas basketbola tradīcijas. Latvija uzvarēja pirmajā Eiropas čempionātā 1935. gadā, un 1937. gada čempionāts notika Latvijā.<ref name="Sports">{{Tīmekļa atsauce | first = Andris | last = Rupais | title = Sports | url = http://www.lv90.lv/?id=234&top=234 | publisher = LV90 | accessdate = 15.05.2009. }}{{Novecojusi saite}}</ref>

[[Padomju Savienība|Padomju]] laikos vīriešu komanda [[Rīgas ASK|ASK Rīga]] dominēja padomju līgā piecdesmitajos, un sešdesmitajos gados, uzvarot vairākus PSRS čempionu titulus, kā arī trīs reizes uzvarot Eiropas Čempionu kausā — 1958., 1959. un 1960. gadā.<ref name = "Sports"/> 1960. gada [[vasaras olimpiskās spēles|olimpiskajās spēlēs]] četri latvieši — [[Jānis Krūmiņš (basketbolists)|Jānis Krūmiņš]], [[Valdis Muižnieks]], [[Cēzars Ozers]] un [[Maigonis Valdmanis]] spēlējot PSRS izlasē izcīnīja sudraba medaļas. Sieviešu komanda [[Rīgas TTT|TTT Rīga]] bija ļoti veiksmīga septiņdesmitajos un astoņdesmitajos gados, izcīnot Eiropas Čempionu kausu 18 reizes,<ref name = "Sports"/> vairāk nekā jebkura cita komanda jebkādā sporta veidā. 2,12 metrus garā [[Uļjana Semjonova]] bija komandas labākā spēlētāja. Viņa arī bija svarīga PSRS izlases sastāvdaļa, uzvarot 2 Olimpiskajās spēlēs un 3 Pasaules čempionātos.<ref name = "Sports"/> Astoņdesmitajos gados ļoti labi spēlēja [[Valdis Valters]], kurš PSRS izlasē 1981. gadā ieguva zelta medaļu Eiropas čempionāts, viņš tika atzīts arī par turnīra vērtīgāko spēlētāju.<ref name = "Sports"/> Diemžēl Olimpiskajās spēlēs viņam nesanāca piedalīties, jo 1984. gadā PSRS tās boikotēja. Toties pēc četriem gadiem — 1988. gadā olimpisko zeltu ieguva [[Igors Miglinieks]].

1992. gada Olimpisko spēļu kvalifikācijas turnīrā lielu ažiotāžu izraisīja [[Igors Miglinieks|Igora Miglinieka]] un [[Gundars Vētra|Gundara Vētras]] lēmums spēlēt nevis Latvijas, bet gan [[NVS]] olimpiskajā basketbola komandā. Latvijas izlase, spēlējot bez viņiem, nekvalificējās Olimpiskajām spēlēm. Līdz šim veiksmīgākais turnīrs atjaunotajai Latvijas izlasei bija 2001. gada Eiropas čempionāts, kur tā izcīnīja augsto 8. vietu. [[Kaspars Kambala]] bija labākais izlases spēlētājs šajā turnīrā. Deviņdesmitajos gados Latvijas līgā un čempionātā dominēja [[Brocēni]], vēlāk [[BK Ventspils]]. 2006. gadā BK Ventspils kļuva par septiņkārtējiem Latvijas līgas čempioniem.

[[Gundars Vētra]] kļuva par pirmo latvieti, kas spēlēja [[Nacionālā basketbola asociācija|NBA]], kad [[1992.—1993. gada NBA sezona|1993. gadā]] viņš aizvadīja 13 spēles [[Minesotas "Timberwolves"]] sastāvā.<ref>{{Tīmekļa atsauce | title = Gundars Vetra Info Page | url = http://www.nba.com/historical/playerfile/index.html?player=gundars_vetra | publisher = NBA.com | language = angliski | accessdate = 14.05.2009.}}</ref> 2004. gada NBA draftā ar kopējo 11. numuru tika draftēts cits latvietis&nbsp;— [[Andris Biedriņš]] —,<ref name = "Sports"/> viņu izvēlējās [[Goldensteitas "Warriors"]] un šajā komandā viņš nospēlēja astoņas sezonas. Viņš bija jaunākais spēlētājs [[2004.—2005. gada NBA sezona|NBA 2004.—2005. gada sezonā]]. Šobrīd NBA ir divi aktīvi latviešu basketbolisti — [[Dāvis Bertāns]] un [[Kristaps Porziņģis]]

[[2015. gada Eiropas čempionāts basketbolā|2015. gada Eiropas čempionāta]] apakšgrupu turnīri notika Rīgā, Latvijas izlase ieguva astoto vietu, bet [[2017. gada Eiropas čempionāts basketbolā|2017. gada Eiropas čempionātā]] Latvijas izlase izcīnīja piekto vietu. Latvijas vīriešu basketbolas izlase Pasaules kausā debitēja [[2023. gada FIBA Pasaules kauss|2023. gada]], iegūstot piekto vietu.

=== Biatlons ===
[[Attēls:Ilmārs Bricis in Otepää1.jpg|thumb|150px|Ilmārs Bricis [[Otepē]] 2008. gadā]]
Viens no populārākajiem ziemas sporta veidiem jau daudzus gadus ir biatlons. [[1998. gada ziemas olimpiskās spēles|1998. gada olimpiskajās spēlēs]] komandu stafetē Latvijas komanda finišēja 6. vietā. Stafetē piedalījās [[Ilmārs Bricis]], [[Oļegs Maļuhins]], [[Gundars Upenieks]] un [[Jēkabs Nākums]]. Tajās pašās olimpiskajās spēlēs augsto 5. vietu 10 kilometru sprintā izcīnīja Jēkabs Nākums, sestais palika Oļegs Maļuhins, toties 20 kilometru distancē 5. vietu izcīnīja Ilmārs Bricis. {{dat|1999|3|4||bez}} [[Pasaules kauss biatlonā|Pasaules kausa]] posmā [[Kanāda|Kanādā]] O. Maļuhins uzvarēja sprintā, tā ir līdz šīm vienīgā Latvijas pārstāvja uzvara šādās sacensībās.

Ilmārs Bricis ir izcīnījis 2 bronzas medaļas [[Pasaules čempionāts biatlonā|Pasaules čempionātā]] 2001. un 2005. gadā. 1997.—1998. gada sezonā Ilmārs Bricis Pasaules kausa kopvērtējumā izcīnīja savā karjerā labāko&nbsp;— 11. vietu. 2006. gada olimpiskajās spēlēs viņš startēja vislabāk no visiem latviešu biatlonistiem un iedzīšanā ierindojās 4. vietā. Šajās olimpiskajās spēlēs labi startēja [[Madara Līduma]], kas visās sacensībās bija trīsdesmitniekā, 20 kilometru distancē izcīnot arī augsto 10. vietu, kas bija viņas labākais sasniegums karjerā. Toties vīriešu izlasē bija notikusi paaudžu maiņa, jo no 1998. gada "četrinieka" piedalījās tikai Ilmārs Bricis. Oļegs Maļuhins piedalījās slēpošanas sacensībās. [[Raivis Zīmelis|Raivim Zīmelim]] savos 30 gados šīs bija pirmās olimpiskās spēlēs, vēl piedalījās arī jaunie&nbsp;— [[Jānis Bērziņš (biatlonists)|Jānis Bērziņš]], [[Edgars Piksons]] un [[Kristaps Lībietis]]&nbsp;— vislabākais starts no viņiem padevās Bērziņam. Stafetē vīriešu izlase palika tikai 16. vietā, kas arī bija priekšpēdējā.

Pēc Ilmāra Briča karjeras beigšanas par Latvijas izlases vadošo biatlonistu kļuva [[Andrejs Rastorgujevs]], kas [[2014. gada ziemas olimpiskās spēles|2014. gada ziemas olimpiskajās spēlēs Sočos]] iedzīšanā izcīnīja 9. vietu. 2014. gadā kļuva par Eiropas čempionu 20 km individuālajā distancē, savukārt, 2018. gadā kļuva par Eiropas čempionu 10 km sprintā. [[2024. gada Pasaules čempionāts biatlonā|2024. gada Pasaules čempionātā]] Rastorgujevs izcīnīja sudraba medaļu, kas ir augstākais sasniegums Latvijas biatlona vēsturē. Tajā pašā čempionātā [[Baiba Bendika]] izcīnīja 5. vietu sprintā, kas ir līdz šim labākais Latvijas panākums sievietēm šāda līmeņa sacensībās.

=== Bobslejs ===
Jau kopš laika, kad [[Padomju Savienība|PSRS]] sāka apgūt bobsleju, tajā nozīmīga loma bija latviešiem. [[Sigulda|Siguldā]] tika uzcelta bobsleja/[[kamaniņu braukšana|kamaniņu]]/[[skeletons|skeletona]] trase, kas gan neatbilst pašreizējiem noteikumiem, un tajā nedrīkst braukt ar četrinieku kamanām.

1984. gada [[ziemas olimpiskās spēles|Olimpiskajās spēlēs]] [[Zintis Ekmanis]] izcīnīja bronzas medaļu divniekos. Nākamajā gadā viņš uzvarēja arī Eiropas čempionātā divniekos. 1988. gada Olimpiskajās spēlēs bobslejā dominēja [[Jānis Ķipurs]], divniekos uzvarot, bet četriniekos izcīnot bronzas medaļu.<ref name = "Sports"/> 1984. gadā Ķipurs izcīnīja zelta medaļu Eiropas čempionātā divniekos. 
1999. - 2000. gada sezonā Pasaules kausa izcīņas kopvērtējumā 2. vietu izcīnīja [[Sandis Prūsis]], bet 2003. gadā Prūsis kļuva par Eiropas čempionu četriniekos. Nesaskaņu dēļ 2003. - 2004. gada sezonā Prūsis vairs nestartēja, bet viņa vietu aizpildīja [[Jānis Miņins]]. 2004. gadā Miņins uzvarēja Pasaules junioru čempionātā gan divniekos,<ref>{{Tīmekļa atsauce | title = Miņins un Latišs — Pasaules junioru čempioni! [papildināts] | url = http://www.apollo.lv/portal/sports/18/articles/12666/0 | publisher = Apollo | date = 05.02.2004. | accessdate = 14.05.2009. }}{{Novecojusi saite}}</ref> gan četriniekos.<ref>{{Tīmekļa atsauce | first = Daina | last = Veško | title = Jānis Miņins divkārtējs pasaules čempions junioriem | url = http://www.kurzemnieks.lv/index.php?option=com_content&task=view&id=11919&Itemid=22 | publisher = Kuldīgas rajona laikraksts Kurzemnieks | date = 09.02.2004. | accessdate = 14.05.2009. | archiveurl = https://web.archive.org/web/20170926191003/http://www.kurzemnieks.lv/index.php?option=com_content&task=view&id=11919&Itemid=22 | archivedate = 26.09.2017 }}</ref>

[[2014. gada ziemas olimpiskās spēles|2014. gada ziemas olimpiskajās spēlēs Sočos]] bobsleja četriniekos [[Oskars Melbārdis]]/[[Daumants Dreiškens]]/[[Arvis Vilkaste]]/[[Jānis Strenga]] ieguva zelta medaļas. Bobsleja divniekos Oskars Melbārdis/Daumants Dreiškens ieguva bronzas medaļas.<ref>{{Tīmekļa atsauce|url=http://sportacentrs.com/ziemas_sports/bobslejs/27032019-oficiali_sok_maina_socu_rezultatus_un_pas|title=Oficiāli: SOK maina Soču rezultātus un pasniegs Melbārža ekipāžai zelta medaļas|website=Sportacentrs.com|access-date=2019-03-28|date=2019-03-27|language=lv}}</ref>

[[2018. gada ziemas olimpiskās spēles|2018. gada ziemas olimpiskajās spēlēs]] bronzas medaļas divniekos ieguva Oskars Melbārdis/Jānis Strenga.

=== Futbols ===
[[Attēls:Virsliga 2008 Ventspils.jpg|thumb|200px|[[FK Ventspils]] pēc uzvaras [[2008. gada Latvijas futbola Virslīgas sezona|2008. gada Virslīgas čempionātā]]]]
20. gadsimta pirmajā pusē [[futbols]] bija populārākais sporta veids Latvijā. 1920. gadā tika nodibināta [[Latvijas Futbola federācija]]. 1924. gadā Latvijas futbola izlase piedalījās Parīzes [[Olimpiskās spēles|Olimpiskajās spēlēs]], vienīgajā spēlē ar 0:7 piekāpjoties [[Francijas futbola izlase|Francijas izlasei]].
1930. gados Latvijas izlase kļuva spēcīgāka, vislielākos panākumus gūstot 1936.-1938. gadā austriešu trenera [[Rūdolfs Štancels|Rūdolfa Štancela]] vadībā. 1937. gadā Latvijas izlase bija tuvu tam, lai iekļūtu [[1938. gada FIFA Pasaules kauss|1938. gada Pasaules čempionāta]] finālturnīrā. Labākie Latvijas izlases futbolisti šajā periodā bija [[Jānis Lidmanis]], [[Ēriks Raisters]], [[Jānis Rozītis]], [[Fricis Kaņeps]], [[Iļja Vestermans]] un tobrīd vēl ļoti jaunais [[Aleksandrs Vanags (sportists)|Aleksandrs Vanags]], kurš nepaspēja pilnībā realizēt savu potenciālu izlasē. Taču rezultatīvākais pirmskara Latvijas futbolists bija [[Ēriks Pētersons]], kurš 63 izlasē aizvadītajās spēlēs guva 21 vārtus. Šo rekordu pārspēja [[Māris Verpakovskis]].

1990. gadā tika atjaunota [[Latvijas Futbola federācija]]. [[Latvijas futbola izlase 2004. gada Eiropas čempionāta kvalifikācijā|2004. gada Eiropas čempionāta kvalifikācijas turnīrā]] Latvija ieņēma 2. vietu savā apakšgrupā, tādēļ komandai bija jāspēlē izslēgšanas spēles ar [[Turcijas futbola izlase|Turcijas]] izlasi, kuru Latvijas izlase pieveica ar 1:0 pirmajā spēlē un nospēlēja neizšķirti 2:2 otrajā spēlē. Latvijas futbola izlase kvalificējās un piedalījās [[2004. gada Eiropas čempionāts futbolā|2004. gada Eiropas čempionāta finālturnīrā]].<ref name = "Sports"/> Čempionātā pirmajā spēlē [[Māris Verpakovskis]] guva vārtus, bet [[Čehijas futbola izlase|Čehijas izlase]] spēja atspēlēties un beigās uzvarēja ar 2:1. Nākamajā spēlē Latvijas valstsvienība nospēlēja neizšķirti ar [[Vācijas futbola izlase|Vāciju]], savukārt trešajā spēlē zaudēja [[Nīderlandes futbola izlase|Nīderlandei]] ar 0:3. Latvijas izlase nebija tālu no iekļūšanas arī [[2000. gada Eiropas čempionāts futbolā|2000. gada Eiropas čempionāta]] finālturnīrā. Pēc šī sasnieguma Latvijas futbolā, notiekot paaudžu maiņai, iestājās kritums.

=== Hokejs ===
[[Attēls:Schweden-Lettland bei der WM 2005.jpg|thumb|200px|[[Jānis Sprukts]] (5) zviedru vārtu priekšā [[2005. gada Pasaules čempionāts hokejā|2005. gada Pasaules čempionātā]] [[Austrija|Austrijā]].]]
{{pamatraksts|Hokejs Latvijā}}

Hokeju Latvijā spēlē jau kopš 1920. gadiem. Latvija piedalījās vairākos pasaules čempionātos un arī 1936. gada [[ziemas olimpiskās spēles|Olimpiskajās spēles]], tikmēr [[Latvijas Virslīgas hokeja čempionāts|Latvijas līgā]] dominēja [[HK ASK Rīga|ASK Rīgas]] un [[Rīgas US]] klubi. Pirmajā [[Latvijas hokeja izlase]]s spēlēs, kas notika 1932. gada 27. februārī [[Rīga|Rīgā]], Latvijas izlase ar 3:0 pārspēja [[Lietuvas hokeja izlase|Lietuvas izlasi]]. Pirmo vārtu autors bija [[Indriķis Reinbahs]].

Latvijas hokeja skola spēlēja svarīgu lomu arī [[Padomju Savienība|PSRS]] hokejā. [[Rīgas "Dinamo"]] bija viena no 11 komandām, kas spēlēja pirmajā PSRS čempionātā 1946. - 1947. gada ziemā. 1951. gadā [[Harijs Mellups]] bija [[PSRS hokeja izlase|PSRS izlases]] vārtsargs tās pirmajā spēlē, kad PSRS ar 23:2 pārspēja [[Austrumvācijas hokeja izlase|Austrumvācijas izlasi]]. 1960. gados hokejs Latvijā piedzīvoja kritumu, Rīgas "Dinamo" spēlēja tikai PSRS 3. līgā, bet popularitāti atguva septiņdesmitajos gados, kad par Rīgas Dinamo treneri kļuva [[Viktors Tihonovs (1930)|Viktors Tihonovs]]. 1973.-1974. gada sezonā Rīgas Dinamo atgriezās PSRS spēcīgākajā līgā un turpināja tur spēlēt līdz pat [[PSRS sabrukums|PSRS sabrukumam]] 1991. gadā. 
1975. gadā [[Viktors Hatuļevs]] kļuva par pirmo latvieti un arī par pirmo PSRS hokejistu, kuru draftēja [[Nacionālā hokeja līga|NHL]], bet PSRS neļāva viņam spēlēt ārzemju klubos. [[Helmuts Balderis]] 1977. gadā kļuva par PSRS hokeja līgas vērtīgāko spēlētāju un arī Pasaules čempionāta vērtīgāko spēlētāju. PSRS izlasē 1980. gadu beigās spēlēja arī divi latviešu vārtsargi&nbsp;— [[Vitālijs Samoilovs]] un [[Artūrs Irbe]]. Irbe tika atzīts par 1990. gada Pasaules čempionāta labāko vārtsargu,<ref name = "Sports"/> bet [[Vitālijs Samoilovs]] bija PSRS 2. vārtsargs 1988. gada Olimpiskajās spēlēs, kurā PSRS izlase izcīnīja zelta medaļas. Kad 1987.-1988. gada sezonā PSRS līgā pirmo reizi notika izslēgšanas kārta, Rīgas Dinamo finišēja 3. vietā, bet izslēgšanas kārtā finālā zaudēja [[Maskavas CSKA (hokejs)|Maskavas CSKA]], tādējādi ierindojoties 2. vietā.<ref name = "Sports"/>
NHL čempiona titulu — [[Stenlija kauss|Stenlija kausu]] līdz šim ir izcīnījis tikai [[Sandis Ozoliņš]],<ref name = "Sports"/> tas viņam izdevās 1995. - 1996. gada sezonā, spēlējot [[Kolorādo "Avalanche"]]. Septiņdesmitajos un astoņdesmitajos gados NHL spēlēja [[Kanāda]]s latvieši [[Harolds Šnepsts]] un [[Maiks Knuble]].

Pēc neatkarības atgūšanas 1991. gadā Latvija atkal tika uzņemta IIHF (Starptautiskā Hokeja federācija) un pievienota Pasaules čempionāta C divīzijai. 1994. gadā Latvija  spēlēja B divīzijā, bet kopš 1997. gada A divīzijā. 1997. un 2004. gada  Pasaules čempionātā Latvijas izlase izcīnīja 7. vietu, kas līdz 2023. gadam bija augstākais Latvijas izlases sasniegums. [[2023. gada Pasaules čempionāts hokejā|2023. gada Pasaules čempionātā]] Latvijas izlase ieguva bronzas medaļas. Pasaules čempionāts ir trīs reizes noticis Latvijā — [[2006. gada Pasaules čempionāts hokejā|2006.]], [[2021. gada Pasaules čempionāts hokejā|2021.]] un [[2023. gada Pasaules čempionāts hokejā|2023. gadā]] (visas trīs reizes notika [[Rīga|Rīgā]]). Kopš 2002. gada Latvijas hokeja izlase piedalās ziemas olimpiskajās spēlēs, [[2014. gada ziemas olimpiskās spēles|2014. gada ziemas olimpiskajās spēlēs Sočos]] Latvijas hokeja komanda iekļuva ceturtdaļfinālā un ieguva 8. vietu. Savukārt, Latvijas hokeja izlase nespēja kvalificēties 2018. gada Olimpiskajām spēlēm. [[Hokejs 2022. gada ziemas olimpiskajās spēlēs|2022. gada ziemas olimpiskajās spēles]] Latvijas izlase atgriezās, taču grupu turnīru noslēdza pēdējā vietā, nekvalificējoties ceturtdaļfinālam.

=== Riteņbraukšana ===
[[Attēls:Raivis Belohvosciks 2006.jpg|thumb|[[Raivis Belohvoščiks]] 2006. gada pasaules čempionātā]]
Vairākiem latviešu riteņbraucējiem savā laikā ir izdevies pabūt pasaules riteņbraukšanas elitē. Par visu laiku labāko latviešu sasniegumu uzskatāma [[Romāns Vainšteins|Romāna Vainšteina]] uzvara 2000. gada Pasaules čempionātā [[šosejas riteņbraukšana]]s grupas braucienā.<ref name = "Sports"/> [[1994. gada Tour de France]] daudzdienu velobraucienā veiksmīgi startēja cits Latvijas riteņbraucējs&nbsp;— [[Pēteris Ugrjumovs]], kurš uzvarot 2 posmos, kopvērtējumā izcīnīja augsto 2. vietu.

[[BMX]] 2006. gada Eiropas čempionātā dominēja latviešu riteņbraucēji [[Artūrs Matisons]], [[Ivo Lakučs]] un [[Artis Zentiņš]]. 2008. gadā [[Māris Štrombergs]] kļuva par Eiropas, pasaules un olimpisko spēļu čempionu, 2010. gadā atkārtoti uzvarēja BMX pasaules čempionātā, bet 2012. gadā atkārtoti kļuva par olimpisko spēļu čempionu.
Savulaik Latvijā bija arī panākumi [[treka riteņbraukšana|treka riteņbraukšanā]].

=== Kamaniņas un skeletons ===
[[1980. gada ziemas olimpiskās spēles|1980. gada ziemas olimpiskajās spēlēs Leikplesidā]] [[Vera Zozuļa]] PSRS komandas sastāvā uzvarēja [[kamaniņu braukšana]]s sacensībās, bet [[Ingrīda Priedniece|Ingrīda Amantova]] izcīnīja bronzas medaļu.
[[2006. gada ziemas olimpiskās spēles|2006. gada ziemas olimpiskajās spēlēs Turīnā]] [[Mārtiņš Rubenis]] kamaniņu braukšanā ieguva bronzas medaļu.<ref>{{Tīmekļa atsauce |url=http://www.olimpiade.lv/vankuvera/raksts/vesture/ |title=Latvijas Olimpiskās komitejas (LOK) XXI ziemas olimpisko spēļu Vankūverā (12-28.02.2010) oficiālā mājas lapa |access-date=22.12.2017 |archive-date=21.03.2018 |archive-url=https://web.archive.org/web/20180321220036/http://www.olimpiade.lv/vankuvera/raksts/vesture/ }}</ref>
[[2010. gada ziemas olimpiskās spēles|2010. gada ziemas olimpiskajās spēlēs Vankūverā]] [[Andris Šics]] un [[Juris Šics]] kamaniņu divniekos ieguva sudraba medaļu, [[Martins Dukurs]] ieguva sudraba medaļu [[skeletons|skeletonā]], bet [[Tomass Dukurs]] izcīnīja 4. vietu.
[[2014. gada ziemas olimpiskās spēles|2014. gada ziemas olimpiskajās spēlēs Sočos]] skeletonā Martins Dukurs izcīnīja zelta medaļu un Tomass Dukurs bronzas medaļu. Kamaniņu braukšanā divniekos Andris Šics/Juris Šics ieguva bronzas medaļu, arī kamaniņu stafetes sacensībās Latvijas komanda ([[Elīza Tīruma]], [[Mārtiņš Rubenis]] un Andris Šics/Juris Šics) izcīnīja bronzas medaļu. [[Kamaniņu braukšana 2022. gada ziemas olimpiskajās spēlēs — komandu stafete|2022. gada ziemas olimpiskajas spēlēs]] Latvijas komanda (Elīza Tīruma, [[Kristers Aparjods]] un [[Mārtiņš Bots]]/[[Roberts Plūme]]) ieguva bronzas medaļas.

=== Teniss ===
[[Attēls:Ernests.JPG|right|150px|thumb|[[Ernests Gulbis (tenisists)|Ernests Gulbis]].]]

Latvijas tenisiste [[Larisa Neilande]] uzvarēja divos ''[[Grand Slam (teniss)|Grand Slam]]'' dubultspēļu turnīros (1989. gada [[Francijas atklātais čempionāts tenisā|Francijas atklātajā čempionātā]] un 1991. gada [[Vimbldonas čempionāts|Vimbldonas čempionātā]]). Vienspēlēs viņas augstākais sasniegums bija aizkļūšana līdz divu ''Grand Slam'' turnīru ceturtdaļfināliem&nbsp;— 1994. gada Vimbldonā un 1988. gada ASV atklātajā čempionātā. Visaugstāko vietu reitingā viņa ieņēma 1996. gadā, kad ierindojās 58. vietā, bet 1992. gada sākumā viņa ieņēma pirmo vietu dubultspēļu reitingā.

[[Grand Slam (teniss)|Grand Slam]] turnīros kopš 2006. gada piedalās arī [[Ernests Gulbis (tenisists)|Ernests Gulbis]]. Labākos panākumus guvis Francijas atklātajā čempionātā, kur 2008. gadā sasniedza turnīra ceturtdaļfinālu. 2011. gada februārī E. Gulbis ATP vienspēļu rangā ierindojās 21. vietā, taču tad Ernestu piemeklēja neveiksmju sērija, tomēr 2014. gada jūnijā viņš sasniedza 10. vietu ATP reitingā. Ernests Gulbis savas karjeras laikā ieguvis četrus ATP titulus, divus no tiem 2013. gadā.

Latvijas vīriešu izlase<ref>http://www.daviscup.com/en/teams/team/profile.aspx?id=LAT</ref> kopš 1993. gada piedalās [[Deivisa kauss|Deivisa kausa izcīņā]], kad tika paaugstināta uz [[Eiropa]]s/[[Āfrika]]s zonas 2. grupu. 2000. gadā Latvijas izlase atkal tika nosūtīta uz 3. grupu. Lai gan pēc gada Latvijas izlase atgriezās 2. grupā, tomēr 2002. gadā tā atkal tika nosūtīta uz 3. grupu. 2003. gadā Latvijas izlase atgriezās 2. grupā. 2007. gadā Latvijas izlase uzvarēja [[Bulgārija]]s, [[Somija]]s un [[Monako]] izlases un iekļuva Eiropas/Āfrikas zonas pirmajā grupā. Arī 2010. gadā Latvijas izlase iekļuva 1. grupā.
Bez Gulbja Latvijas vīriešu tenisa izlasē 2011. gadā spēlēja [[Andis Juška]], [[Deniss Pavlovs]] un [[Kārlis Lejnieks]]. 2013. gadā, kad Latvija no jauna iekļuva Eiropas/Āfrikas zonas pirmajā grupā, izlasi pārstāvēja Ernests Gulbis, Andis Juška un jaunie Latvijas tenisa talanti&nbsp;— Miķelis Lībietis un Mārtiņš Podžus.

Sieviešu tenisā ilgu laiku Latvijas pirmā rakete bija [[Anastasija Sevastova]],<ref>http://www.wtatennis.com/players/player/13196/title/anastasija-sevastova</ref> kura 2017. gada oktobrī sasniedza 15. vietu WTA rangā. [[Aļona Ostapenko]] 2011. gada martā izcīnīja uzvaru Francijas ''Les Petits'' turnīrā, augustā viņa izcīnīja zelta medaļu Eiropas Jaunatnes Olimpiādē.<ref>http://www.wtatennis.com/players/player/20365/title/jelena-ostapenko</ref> [[2017. gada Francijas atklātais čempionāts tenisā|2017. gada Francijas atklātajā čempionātā]] viņa uzvarēja vienspēļu turnīrā, bet 2017. gada oktobrī sasniedza 7. vietu WTA rangā.
Latvijas tenisa sieviešu izlase piedalās ''Fed cup'' sacensībās.<ref>{{Tīmekļa atsauce |url=http://www.fedcup.com/en/home.aspx |title=Arhivēta kopija |access-date={{dat|2013|12|07||bez}} |archiveurl=https://web.archive.org/web/20140107091128/http://www.fedcup.com/en/home.aspx |archivedate={{dat|2014|01|07||bez}} }}</ref> 2018. gada 19. martā, Ostapenko WTA rangā sasniedza 5. vietu, kas ir augstākā vieta, kādā bijis kāds no Latvijas tenisistiem.

Latvijā darbojas ap 50 tenisa klubu. Viens no lielākajiem tenisa klubiem ir [[Lielupes tenisa centrs]], kurš atrodas Jūrmalā. Lielupes tenisa centrā ir 5 iekštelpu tenisa korti un 8 vasaras sezonas korti ar māla segumu.

=== Vieglatlētika ===
Latviešu vieglatlēti ir izcīnījuši medaļas gan Olimpiskajās spēlēs, gan Eiropas un Pasaules čempionātos. 2004. gada Olimpiskajās spēlēs šķēpmetējs [[Vadims Vasiļevskis]] izcīnīja sudraba medaļu, bet 2002. gada Eiropas čempionātā barjersprinteris [[Staņislavs Olijars]] izcīnīja sudraba medaļu. 2005. gadā prestižajā [[Ņujorka]]s maratonā uzvarēja [[Jeļena Prokopčuka]].<ref name = "Sports"/> Veiksmīgi startējis arī soļotājs [[Aigars Fadejevs]].

Pirmskara gados veiksmīgi startēja vairāki Latvijas soļotāji. Soļotājs [[Jānis Daliņš]] izcīnīja pirmo medaļu Latvijas valsts pastāvēšanas laikā&nbsp;— viņš izcīnīja sudraba medaļu 1932. gada Olimpiskajās spēlēs&nbsp;— 50 kilometru soļojumā.<ref name = "Sports"/> 1934. gadā kļuva arī par Eiropas čempionu.<ref name = "Sports"/> Seškārtējs pasaules rekordists.<ref name = "Sports"/> Viņa vārdā nosaukts stadions [[Valmiera|Valmierā]]. Soļotājs [[Adalberts Bubenko]] 1936. gada Olimpiskajās spēlēs 50&nbsp;km soļojumā izcīnīja bronzas medaļu.

[[Latvijas PSR]] laikā par pirmo latvieti&nbsp;— Olimpisko čempioni 1956. gadā kļuva šķēpmetēja [[Inese Jaunzeme]], bet šķēpmetēja [[Elvīra Ozoliņa]] kļuva par Olimpisko čempioni 1960. gadā. [[Juris Silovs (vieglatlēts)|Juris Silovs]] 1972. gada Olimpiskajās spēlēs ieguva sudraba medaļu 4x100 metru sprintā.
Šķēpmetējs [[Jānis Lūsis (vieglatlēts)|Jānis Lūsis]] uzvarēja 1968. gada Olimpiskajās spēlēs, un ir pagaidām vienīgais latvietis, kurš savā karjerā izcīnījis visu Olimpisko medaļu komplektu (zelta, sudraba un bronzas medaļu).<ref name = "Sports"/> 4 reizes pēc kārtas viņš uzvarēja Eiropas čempionātā,<ref name = "Sports"/>  12 reizes bija PSRS čempions, bet 1987. gadā [[Starptautiskā vieglatlētikas federācija]] viņu atzina par visu laiku labāko šķēpmetēju pasaulē. Atzīts arī par visu laiku latviešu labāko sportistu. Ar vecās konstrukcijas šķēpu (izmantots līdz 1986. gadam) viņam izdevās divreiz labot pasaules rekordu&nbsp;— viņš aizmeta 91,68 metrus 1968. gadā un 93,80 metrus 1972. gadā. Jāni Lūsi 2015. gadā uzņēma Monako Starptautiskās vieglatlētikas Slavas zālē.  Šķēpmetējs [[Dainis Kūla]] kļuva par Olimpisko čempionu 1980. gadā.

2004. gada Olimpiskajās spēles sudraba medaļu šķēpmešanā izcīnīja [[Vadims Vasiļevskis]], bet 2008. gadā Pekinā sudraba medaļu ieguva arī [[Ainārs Kovals]]. [[2006. gada Eiropas čempionāts vieglatlētikā|2006.]] gadā par Eiropas čempionu 110 metru barjersprintā kļuva [[Staņislavs Olijars]].

== Skatīt arī ==

* [[Latvijas rekordi vieglatlētikā]]
* [[Baltijas Basketbola līga]]
* [[Latvijas futbola Virslīga]]
* [[Latvijas Futbola federācija]]
* [[Latvijas Kauss futbolā]]
* [[Baltijas Kauss futbolā]]
* [[Latvijas gada labākais futbolists]]
* [[Latvijas hokeja izlases spēlētāju uzskaitījums]]
* [[Dopinga lietas Latvijas sportā]]

== Atsauces ==
{{atsauces}}

[[Kategorija:Sports Latvijā| ]]