{{Jūras infokaste
|jūra              = Klusais okeāns
|attēls            = [[Attēls:Pacific elevation.jpg|300px]]
|platība           = 165 250 000
|platība_bez_jūrām = 
|garums            = 15 500
|platums           = 19 800
|Max_dziļums       = 10 911
|Vid_dziļums       = 4 280
|tilpums           = 710
|sāļums            = 
|valstis           = 
|pilsētas          = 
}}
'''Klusais okeāns''' ir pasaules lielākā [[ūdenstilpe]], kas klāj aptuveni trešo daļu [[Zeme]]s virsmas. Nosaukumu okeānam devis [[portugāļi|portugāļu]] jūrasbraucējs [[Fernāns Magelāns]] — pirmais eiropietis, kas šķērsoja okeānu. Okeāna nosaukums cēlies no tā, ka visu ceļu no [[Magelāna šaurums|Magelāna šauruma]] līdz [[Filipīnas|Filipīnām]] Magelāna ceļojums pagāja mierīgos laikapstākļos.

== Vispārēji dati ==
* Klusā okeāna '''platība''' — 165 200 000 km². Šajā platībā ietilptu visa planētas sauszeme un paliktu vieta vēl vienai Āfrikai. Šajā platībā pagaidām vēl iekļauts [[Dienvidu okeāns]], kas kā atsevišķa ūdenstilpe izdalīta nesen.
* Ūdens '''tilpums''' — 723,7 miljoni km³.
* '''Garums''' ziemeļu — dienvidu virzienā — ap 15 500 kilometri, okeāns stiepjas no [[Bēringa jūra]]s [[Arktika|Arktikā]] līdz [[Antarktīda]]s piekrastei [[Rosa jūra|Rosa jūrā]]. Kopš nesen izdalīts Dienvidu okeāns, Klusais okeāns gan tik tālus dienvidus nesasniedz.
* Lielākais okeāna '''platums''' rietumu — austrumu virzienā ir ap 5°Z platuma grādos, kur okeāns stiepjas 19 800 kilometrus no [[Indonēzija]]s līdz [[Kolumbija]]s un [[Peru]] krastiem. Par okeāna rietumu robežu parasti uzskata [[Malakas šaurums|Malakas šaurumu]].
* '''Dziļākais punkts''' — [[Marianas dziļvaga]] — atrodas 10 911 metrus zem jūras līmeņa. Šis ir dziļākais punkts visā [[Pasaules okeāns|Pasaules okeānā]].
* Vidējais okeāna dziļums — 4 300 metri.
* Klusajā okeānā ir apmēram 25 000 salu — vairāk nekā visos pārējos okeānos kopā. Lielākā daļa salu atrodas [[Dienvidu puslode|Dienvidu puslodē]].
* Tā kā Klusais okeāns atrodas abās pusēs 180° meridiānam, Klusā okeāna rietumu daļa atrodas [[Austrumu puslode|Austrumu puslodē]], bet austrumu daļa — [[Rietumu puslode|Rietumu puslodē]].

== Ģeoloģija ==
[[Attēls:Pacific_Ring_of_Fire.png|thumb|300px|Klusā okeāna Uguns gredzens]]
Klusā okeāna platība pašlaik lēni samazinās [[plātņu tektonika]]s kustību rezultātā.

Lielākā daļa okeāna atrodas uz milzīgas [[okeāniskā Zemes garoza|okeāniskās Zemes garozas]] plātnes — [[Klusā okeāna plātne]]s. Okeāna austrumu daļā, pie [[Centrālamerika]]s un [[Dienvidamerika]]s krastiem ir citas okeāniskās Zemes garozas plātnes, tai skaitā [[Kokosu plātne]] un [[Naskas plātne]]. Okeāna nomalēs, kur tas saskaras ar [[kontinentālā Zemes garoza|kontinentālo Zemes garozu]], daudzviet ir okeāna [[dziļvaga]]s un aiz tām izvietotās aktīvā [[vulkānisms|vulkānisma]] zonas. Šādas vulkānisma zonas ir Dienvidamerikas piekrastē, [[Aleutu salas|Aleutu salās]], [[Kuriļu salas|Kuriļu salās]], Japānā, Zālamana salās, [[Vanuatu]], ziemeļos no [[Jaunzēlande]]s. Šo vulkānisko joslu sistēmu nereti dēvē par Klusā okeāna Uguns gredzenu — šeit norisinās eksplozīvs vulkānisms, daudz zemestrīču. Spēcīgās zemestrīces nereti rada milzu [[cunami]] viļņus, kas nopostījuši veselas pilsētas.

Klusajā okeānā ir arī [[vidusokeāniskais rifts|vidusokeāniskā rifta]] zonas, kur veidojas jauna Zemes garoza ar šim procesam raksturīgajiem lēzenajiem [[vulkāns|vulkāniem]], no kuriem izplūst [[bazalts|bazalta]] lava. Šādi rifti atrodas zem ūdens, starp Klusā okeāna plātni un Naskas un Kokosa plātni.

== Okeāna ūdens un straumes ==
[[Attēls:Clevelandexp13.jpeg|thumb|300px|Vulkāna izvirdums Aleutu salās]]
Okeāna ūdens temperatūra mainās no sasaluša ūdens polārajos apvidos līdz 25 — 30&nbsp;°C [[ekvators|ekvatora]] tuvumā. Kopumā Klusais okeāns ir siltāks kā [[Atlantijas okeāns]]. Arī ūdens sāļums mainās atkarībā no platuma grādiem. Tuvāk ekvatoram ūdens ir mazāk sāļš kā vidējos platuma grādos, jo pie ekvatora ir vairāk nokrišņu. Tuvāk poliem arī sāļums samazinās jo aukstuma dēļ ūdens iztvaiko mazāk.

Straumju kustība ziemeļos no ekvatora pārsvarā notiek pulksteņa rādītāja kustības virzienā, savukārt dienvidos no ekvatora — pretējā virzienā.

Gar ekvatoru no Filipīnu dienvidu daļas līdz teritorijai rietumos no [[Panama]]s plūst siltā [[Ekvatoriālā pretstraume]]. Pagriezusies ziemeļu virzienā pie [[Meksika]]s krastiem tā pagriežas pretējā virzienā un kā siltā [[Ziemeļekvatoriālā straume]] plūst atpakaļ, pagriežoties uz ziemeļiem pie [[Mikronēzija (reģions)|Mikronēzijas salām]] un sasniedz [[Japāna]]s salas kā siltā [[Kurosio straume]]. Ap 40 platuma grādiem tā atkal virzās pretējā virzienā no Japānas uz [[Amerikas Savienotās Valstis|ASV]] ziemeļrietumu štatiem kā [[Klusā okeāna Ziemeļu straume]]. ASV krastus straume sasniedz jau salīdzinoši atdzisusi un pagriežas uz dienvidiem, plūstot gar [[Kalifornija]]s krastu kā aukstā [[Kalifornijas straume]]. Klusā okeāna Ziemeļu straumes atzars plūst arī uz ziemeļiem, gar [[Kanāda]]s rietumu krastu un [[Aļaska]]s krastu kā siltā [[Aļaskas straume]]. No ziemeļiem, no Beringa jūras gar [[Kamčatka|Kamčatku]] plūst aukstā [[Ojasio straume]] (Kuriļu straume).

Dienvidu puslodē dienvidos no ekvatora no Peru piekrastes līdz [[Melanēzija]]i plūst [[Dienvidekvatoriālā straume]] kas ceļā iesilst, kļūstot no aukstās straumes par silto. Koraļļu jūrā pie [[Austrālija]]s un [[Jaungvineja]]s krastiem tā sadalās. Viens straumes atzars caur Arafuru jūru ieplūst [[Indijas okeāns|Indijas okeānā]], bet cits straumes atzars plūst gar Austrālijas austrumu krastu kā siltā [[Austrumaustrālijas straume]]. Tālāk dienvidos, ap 50° platuma grādos, Dienvidu okeāna teritorijā ap zemeslodi plūst aukstā [[Rietumvēju straume]], kas plūst virzienā no Jaunzēlandes uz Dienvidameriku. Pie Dienvidamerikas krastiem spēcīgs šīs straumes atzars plūst uz ziemeļiem kā aukstā [[Humbolta straume]] (Peru straume).

Klusā okeāna straumju režīms lielā mērā nosaka klimatu okeānā un tā piekrastē.

== Klimats ==
[[Attēls:Aitutaki from top 2006.jpg|300px|thumb|Aitutaki sala Kuka salās]]
Par spīti nosaukumam, Klusajam okeānam raksturīgas spēcīgas vētras. Klusā okeāna salas bieži piemeklē ārkārtīgi spēcīgi [[tropiskais ciklons|tropiskie cikloni]].

== Salas ==
Klusajā okeānā ir ap 25 000 salu, kas ir vairāk, nekā pārējos pasaules okeānos kopā. Absolūti lielākā daļa šo salu ir mazas vai ļoti mazas. Lielākā sauszeme, kas pilnībā atrodas Klusajā okeānā, ir pasaules otrā lielākā sala — [[Jaungvineja]]. Klusā okeāna salas grupē šādos reģionos:
* [[Polinēzija]] — iekļauj [[Biedrības salas]], [[Havajas]], [[Jaunzēlande|Jaunzēlandi]], [[Kuka Salas]], [[Lieldienu sala|Lieldienu salu]], [[Marķīzu salas]], [[Samoa]], [[Tokelau]], [[Tonga]]s salas, [[Tuamotu salas]], [[Tuvalu]], [[Volisa un Futuna|Volisu un Futunu]].
* [[Melanēzija]] — iekļauj [[Bismarka arhipelāgs|Bismarka arhipelāgu]], [[Fidži]], Jaungvineju, [[Jaunkaledonija|Jaunkaledoniju]], [[Vanuatu]], [[Zālamana salas]].
* [[Mikronēzija (reģions)|Mikronēzija]] — iekļauj [[Karolīnu salas]], [[Marianas salas]], [[Māršala salas]].
* [[Austrālāzija]], kas iekļauj arī [[Indonēzija|Indonēziju]] un [[Filipīnas]].

Pēc izcelsmes un uzbūves Klusā okeāna salas var iedalīt trīs tipos:
* kontinentālās salas — atrodas okeāna malās — piemēram, Jaungvineja, Jaunzēlandes salas, Filipīnas, [[Aleksandra arhipelāgs]]. Šīs salas ir strukturāli saistītas ar tuvējiem kontinentiem.
* augstās salas — vulkāniskas izcelsmes salas, bieži ar aktīviem vulkāniem. Piemēri — Zālamana salas, Havajas.
* koraļļu rifi, [[atols|atoli]] — neparastas, organiskas izcelsmes salas, kas kā līdz 1,5 kilometrus augsti torņi paceļas no okeāna gultnes — veidojušās, pakāpeniski iegrimstot okeāna gultnei un salām uz šīs gultnes, kamēr [[korallis|koraļļi]], kas sākotnēji apjoza salas krastu, pakāpeniski "izauga" līdzi ūdens līmenim. Šīs salas ir ļoti zemas, paceļas tikai dažus metrus virs ūdens līmeņa. Piemēri — Karolīnu salas, Austrālijas [[Lielais Barjeru rifs]].

== Vēsture un politika ==
[[Attēls:TahitiDupetitThouars.jpg|300px|thumb|Francūži ieņem Taiti, [[1842]]. gads]]
{{Skatīt arī|Okeānija}}
Nozīmīga migrācija Klusā okeāna reģionā notikušas aizvēsturiskos laikos. Ap mūsu ēras 300. gadu polinēzieši atklāja un kolonizēja [[Lieldienu sala|Lieldienu salu]], ap 400. gadu — Havaju salas, bet ap 1000. gadu — [[Jaunzēlande|Jaunzēlandi]].

Eiropieši Kluso okeānu pirmoreiz ieraudzīja 16. gadsimta sākumā. Uzskata, ka pirmais Kluso okeānu sasniedza spāņu [[konkistadors]] [[Vasko Nunjess de Balboa]] [[1513]]. gadā pēc [[Panamas zemesšaurums|Panamas zemesšauruma]] šķērsošanas. Vienlaikus arī portugāļu tirdzniecības un militārās ekspedīcijas kuģoja Klusā okeāna rietumu puses ūdeņos 1512. un 1513. gadā, kā pirmā — [[Antoniu de Abreu]] vadītā ekspedīcija.

1519. gadā spāņu ekspedīcija [[Fernāns Magelāns|Fernāna Magelāna]] vadībā šķērsoja Kluso okeānu austrumu—rietumu virzienā, atklājot šaurumu starp [[Patagonija|Patagoniju]] un [[Ugunszeme|Ugunszemi]], kas Kluso okeānu savieno ar [[Atlantijas okeāns|Atlantijas okeānu]] (vēlāk nosaukts par [[Magelāna šaurums|Magelāna šaurumu]]). 1521. gadā Magelāns atklāja [[Marianas salas]] un [[Filipīnas]], kur gāja bojā, bet ekspedīcija tika pabeigta bez viņa [[Huans Sebastjans Elkano|Huana Sebastjana Elkano]] vadībā. 1564. gadā [[konkistadors|konkistadori]] [[Migels Lopess de Legaspi|Migela Lopesa de Legaspi]] vadībā šķērsoja okeānu no Meksikas līdz Filipīnām. Līdz 16. gadsimta beigām okeānā no eiropiešiem aktīvi darbojās tikai spāņi — viņu kuģi devās uz Filipīnām, [[Jaungvineja|Jaungvineju]], [[Zālamana salas|Zālamana salām]]. [[Manilas galeoni]] regulāri šķērsoja okeānu no [[Manila]]s uz [[Akapulko]].

17. gadsimtā holandieši atklāja [[Bismarka arhipelāgs|Bismarka arhipelāgu]]. 1606. gadā [[Vilems Jansons]] sasniedza [[Jorkas raga pussala|Jorkas raga pussalu]] [[Austrālija|Austrālijā]]. 1642. gadā [[Ābels Tasmans]] atklāja [[Tasmanija|Tasmaniju]] un [[Jaunzēlande|Jaunzēlandi]]. 18. gadsimtā krievi uzsāka ļoti aktīvu [[Aļaska]]s un [[Aleutu salas|Aleutu salu]] izpēti, franči pētīja [[Polinēzija|Polinēziju]]. 18. gadsimta otrajā pusē notika trīs britu ekspedīcijas [[Džeimss Kuks|Džeimsa Kuka]] vadībā, kurās tika izpētīta Austrālijas austrumu piekraste, apbraukts apkārt Jaunzēlandei un atklātas [[Havaju salas]].

19. gadsimtā strauji attīstījās [[imperiālisms]] un Okeānijas salas viena pēc otras tika okupētas. Lielāko daļu no tām ieņēma briti un franči, daudz salu ieguva arī amerikāņi. Šajā gadsimtā sākās arī okeāna zinātniskā izpēte — nozīmīgus pētījumus veica britu kuģis "''Beagle''" 1830. gados — uz šī kuģa darbojās arī [[Čārlzs Darvins]]. 1870. gados nozīmīgus pētījumus veica britu kuģis ''Challenger'', ASV kuģis ''Tuscarora'', vācu ''Gazelle''. [[1898]]. gadā ASV no spāņiem atkaroja Filipīnas. Līdz [[1914]]. gadam aizvien lielāku kontroli pār Klusā okeāna rietumu daļu ieguva Japāna, ieņemot vēl vairāk salu [[Otrais pasaules karš|Otrajā pasaules karā]]. Otrā pasaules kara beigās Klusajā okeānā praktiski pilnībā dominēja ASV kara flote.

Pašlaik Klusajā okeānā atrodas 17 neatkarīgas valstis:
{|
|width=250 valign=top|
* [[Austrālija]]
* [[Fidži]]
* [[Filipīnas]]
* [[Japāna]]
* [[Jaunzēlande]]
* [[Kiribati]]
* [[Ķīnas Republika (Taivāna)]]
* [[Māršala Salas]]
* [[Mikronēzija (valsts)|Mikronēzija]]
|width=250 valign=top|
* [[Nauru]]
* [[Palau]]
* [[Papua-Jaungvineja]]
* [[Samoa]]
* [[Tonga]]
* [[Tuvalu]]
* [[Vanuatu]]
* [[Zālamana Salas]]
|}
11 no šīm valstīm ieguva neatkarību pēc 1960. gada.
[[Ziemeļu Marianas Salas]] ir pašpārvaldes teritorija, šīs teritorijas ārlietas uzticētas ASV. Līdzīgas attiecības, bet tikai ar Jaunzēlandi ir [[Kuka Salas|Kuka Salām]] un [[Niue]]. Klusajā okeānā atrodas arī ASV štats — [[Havajas]]. Bez tam šeit ir arī virkne mazāku teritoriju, kas pieder ASV, Austrālijai, Čīlei, Ekvadorai, Francija, Japānai, Jaunzēlandei, Lielbritānijai.

[[Attēls:Crossroads baker explosion.jpg|thumb|300px|Zemūdens kodolizmēģinājums Bikini atolā, 1946. gads]]
Kopš Otrā pasaules kara beigām vairākās vietās Klusajā okeānā notikuši ASV, Lielbritānijas un Francijas rīkoti virszemes, zemūdens un pazemes [[kodolizmēģinājums|kodolizmēģinājumi]], radot veselības, sociālās un vides problēmas. Pēc ilgstoša sabiedrības spiediena kodolizmēģinājumi pakāpeniski tika pārtraukti — pēdējā pazemes kodolizmēģinājumus veica Francija.

Okeāna centrālās daļas resursu apguvi kavē lielais dziļums. Taču seklajos [[kontinentālais šelfs|kontinentālajos šelfos]] pie Austrālijas un Jaunzēlandes un citur tiek iegūta [[nafta]] un [[dabasgāze]]. Klusajā okeānā ir milzu zivju resursi un notiek aktīva tunču, anšovu, lašu, sardīņu, zobenzivju un citu sugu zivju un pārējo jūras organismu zveja.

== Klusā okeāna jūras ==
Gar Klusā okeāna malām izvietotas šādas jūras (sākot no ziemeļiem pulksteņa rādītāja virzienā):
{|
|width=250 valign=top|
* [[Beringa jūra]] starp [[Āzija|Āziju]] un [[Ziemeļamerika|Ziemeļameriku]]
Antarktīdas piekrastes jūras, kas tagad tiek iekļautas Dienvidu okeānā:
* [[Belinshauzena jūra]]
* [[Amundsena jūra]]
* [[Rosa jūra]]
* [[D'Irvila jūra]]
Dienvidrietumu daļas jūras:
* [[Tasmana jūra]]
* [[Fidži jūra]]
* [[Koraļļu jūra]]
* [[Zālamana jūra]]
* [[Jaungvinejas jūra]]
* [[Arafuru jūra]]
Jūras starp Indonēzijas salām:
* [[Bandas jūra]]
|width=250 valign=top|
* [[Seramas jūra]]
* [[Halmaheras jūra]]
* [[Moluku jūra]]
* [[Sulavesi jūra]]
* [[Savu jūra]]
* [[Floresas jūra]]
* [[Javas jūra]]
** [[Bali jūra]] — daļa no Javas jūras
Rietumu daļas jūras:
* [[Filipīnu jūra]]
* [[Sulu jūra]]
* [[Dienvidķīnas jūra]]
* [[Austrumķīnas jūra]]
* [[Dzeltenā jūra]]
* [[Japānas iekšējā jūra]]
* [[Japāņu jūra]]
* [[Ohotskas jūra]]
|}

== Nozīmīgākās pilsētas Klusā okeāna un tā jūru krastos ==
[[Attēls:Victoria harbour from np.jpg|300px|thumb|Honkonga — viena no pasaulē nozīmīgākajām pilsētām — atrodas Klusā okeāna krastā]]
{|
|width=250 valign=top|
* [[Bangkoka]] (Taizeme)
* [[Cjindao]] (Ķīna)
* [[Daliaņa]] (Ķīna)
* [[Džakarta]] (Indonēzija)
* [[Fudžou]] (Ķīna)
* [[Guaņdžou]] (Ķīna)
* [[Gvajakila]] (Ekvadora)
* [[Handžou]] (Ķīna)
* [[Honkonga]] (Ķīna)
* [[Hošimina]] (Vjetnama)
* [[Inčhona]] (Seulas osta, Dienvidkoreja)
* [[Kaljao]] (Limas osta — Peru)
* [[Losandželosa]] (ASV)
* [[Manila]] (Filipīnas)
* [[Nagoja]] (Japāna)
|width=250 valign=top|
* [[Oklenda]] (Jaunzēlande)
* [[Osaka]] (Japāna)
* [[Panama (pilsēta)]] (Panama)
* [[Sanfrancisko]] (ASV)
* [[Sidneja]] (Austrālija)
* [[Sietla]] (ASV)
* [[Singapūra]]
* [[Surabaja]] (Indonēzija)
* [[Šanhaja]] (Ķīna)
* [[Taibei]] (netālu no krasta, Ķīnas Republika)
* [[Tjandziņa]] (Ķīna)
* [[Tokija]] (Japāna)
* [[Vankūvera]] (Kanāda)
* [[Vladivostoka]] (Krievija)
|}

== Skatīt arī ==
* [[Dienvidu okeāns]]
* [[Pasaules okeāni un jūras]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Okeāni}}

{{autoritatīvā vadība}}

[[Kategorija:Okeanogrāfija]]
[[Kategorija:Okeāni]]
[[Kategorija:Klusais okeāns| ]]