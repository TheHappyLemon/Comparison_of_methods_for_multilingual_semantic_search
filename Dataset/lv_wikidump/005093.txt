[[Attēls:Saint Peter's Basilica facade, Rome, Italy.jpg|thumb|[[Svētā Pētera bazilika]] jeb Vatikāna bazilika]]
'''Katoļticība''' jeb '''katolicisms''' ({{val|el|καθολικός}} ''(katholikos)'' — 'visaptverošs', 'vispasaules') ir vispārīgs termins, ar kuru apzīmē vienu no [[kristietība]]s virzieniem, kas izveidojās, kad [[Kristīgā baznīca]] sašķēlās katoļticīgajos un [[pareizticība|pareizticīgajos]].

Pirmo reizi apzīmējums ''ἡ καθολικὴ ἐκκλησία'' lietots ap 110. gadu sv. [[Antiohijas Ignācijs|Antiohijas Ignācija]] vēstulē [[Smirna]]s iedzīvotājiem. [[Pirmais Konstantinopoles koncils|Pirmajā Konstantinopoles koncilā]] tas tika pievienots [[Nīkajas ticības apliecība]]i.

Visaptverošā baznīca, t. i., Katoliskā baznīca, par savu vadītāju atzīst [[Romas pāvests|Romas pāvestu]], un to veido divas galvenās daļas: ''latīņu rits'' un ''austrumu riti'', kuri atšķiras ar liturģiskām kartībām, taču ir kopīgā sadraudzībā ar viens otru. Bez tam ir vēl virkne nelielu atsevišķu konfesiju un [[Sekta|sektu]], kas sevi dēvē par katoliskām baznīcām, taču citi tās par tādām neatzīst.

== Izplatība ==
Katoļticība ir lielākā (pēc ticīgo skaita) kristietības konfesija. 2017. gadā pasaulē bija 1,313 miljardi katoļu. Piecas lielākās valstis pasaulē pēc kopējā katoļu iedzīvotāju skaita ir [[Brazīlija]], [[Meksika]], [[Filipīnas]], [[Amerikas Savienotās Valstis]] un [[Itālija]].

=== Latvijā ===
{{Pamatraksts|Katolicisms Latvijā}}

Katolicisms Latvijā ir otrā lielākā [[Kristietība|kristīgā]] konfesija. Tā ir daļa no pasaules [[Romas Katoļu baznīca|Katoļu baznīcas]], kuru vada [[Romas pāvests|pāvests]].

== Katolicisma veidi ==
{| class="standard"
 !|'''Romas katolicisms'''||'''Neromas katolicisms'''||'''Marginālais katolicisms'''
 |-
 |'''''[[Romas Katoļu baznīca#Latīņu rits|Latīņu rita katolicisms]]''''':<br />Romas Katoļu baznīca||'''''[[Veckatolicisms]]''''':<br />[[Vācija]]s Veckatoliciskā baznīca, [[Austrija]]s Veckatoliciskā baznīca, [[Nīderlande]]s Veckatoliciskā baznīca, [[Šveice]]s Kristīgā katoļu baznīca, [[Polija]]s Nacionālā katoļu baznīca, Polijas Nacionālā katoļu baznīca Amerikā.||'''''Apustuliskais katolicisms''''':<br />Apustuliskā katoļu baznīca (Vācija, [[Lielbritānija]]), Jaunapustuliskā baznīca (Vācija, [[Dienvidāfrika]] u. c.)
 |-
 |'''''[[Romas Katoļu baznīca#Austrumu riti|Austrumu rita katolicisms]]''''':<br />[[Grieķu katoļu baznīca]] (t.sk. [[Ukraina]]s Grieķu katoļu baznīca), Maronītu katoļu baznīca, Sīriešu katoļu baznīca, Koptu katoļu baznīca, Etiopiešu katoļu baznīca, Armēņu katoļu baznīca, Haldiešu katoļu baznīca u. c.||'''''Konservatīvais katolicisms''''':<br />[[Brazīlija]]s Katoliciskā apustuliskā baznīca, Katoliciskā pareizticīgā Amerikas baznīca, Apustuliskā katoliciskā pareizticīgā [[Meksika]]s baznīca, Apustuliskā katoliciskā gallikāņu baznīca, [[Francija]]s Vecromas katoļu baznīca u. c.||'''''Liberālais katolicisms''''':<br />Pareizticīgā katoļu baznīca, Autokefālā gallikāņu katoļu baznīca, Apustuliskā gnostiķu baznīca, [[Amerikas Savienotās Valstis|ASV]] Liberālā katoļu baznīca.
 |-
 | |||'''''Reformētais katolicisms''''':<br />[[Filipīnas|Filipīnu]] Neatkarīgā baznīca, Husītu baznīca [[Čehija|Čehijā]].
 |-
 | |||'''''Angloromāņu katolicisms''''':<br />[[Lielbritānija]]s Brīvā protestantiskā episkopālā baznīca, [[Nigērija]]s Brīvā protestantiskā episkopālā baznīca, Zimbabves Afrikāņu pareizticīgā baznīca, Dienvidāfrikas Afrikāņu pareizticīgā baznīca.
 |}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Reliģija-aizmetnis}}

{{autoritatīvā vadība}}

[[Kategorija:Katoļticība| ]]