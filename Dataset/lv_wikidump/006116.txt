{{Personas infokaste
|        platums = 
|          vārds = Ernans Kortess
|     vārds_orig = ''Hernán Cortés''
|         attēls = Retrato de Hernán Cortés.jpg
|     att_izmērs = 200px
|  att_nosaukums = 
|     dz_dat_alt = 
|        dz_gads = 1485
|     dz_mēnesis = 
|       dz_diena = 
|       dz_vieta = [[Medeljina (Spānija)|Medeljina]], [[Badahosa]], [[Estremadura]], [[Kastīlijas karaliste]] (tagad {{ESP}})
|      m_dat_alt = 
|         m_gads = 1547
|      m_mēnesis = 12
|        m_diena = 2
|        m_vieta = Kastijeha de la Kesta ''(Castilleja de la Cuesta)'', [[Andalūzija]], {{ESP}}
|   dzīves_vieta = 
|      pilsonība = 
|        tautība = [[spāņi|spānis]]
|        dzimums = V
|         vecāki = 
|          brāļi =
|          māsas =
|   dzīvesbiedrs = 
|          bērni =
|       paraksts = Hernan Cortes Signature.svg
|       piezīmes = 
|    kategorijas =   
|    citas daļas =
}}

'''Ernans Kortess''', pilnā vārdā '''Fernando Kortess Montojs Pisarro Altamirano''' ({{val|es|Fernando Cortés Monroy Pizarro Altamirano}}, dzimis [[1485]]. gadā [[Medeljina (Spānija)|Medeljinā]], [[Kastīlijas karaliste|Kastīlijas karalistē]] (tagad [[Spānija]]), miris {{dat|1547|12|2}} Kastiljejā de la Kvestā (''Castilleja de la Cuesta''), pie [[Sevilja]]s, Spānijā) bija [[spāņi|spāņu]] [[konkistadors]], kurš no [[1519]]. līdz [[1521]]. gadam iekaroja tagadējās [[Meksika]]s teritorijā esošo [[Acteku impērija|Acteku impēriju]]. Literatūrā tiek dēvēts arī par Fernando, Ernando, Fernānu, Ernānu (no vārda saīsinātā varianta ''Hernán Cortés''). Spānijas karalis [[Kārlis V Hābsburgs|Kārlis V]] piešķīra viņam [[Oahaka]]s [[marķīzs|marķīza]] titulu (''Marqués del Valle de Oaxaca'').<ref name="Grunberg">Bernard Grunberg, ''"La folle aventure d'Hernan Cortés''", in ''[[L'Histoire]]'' n° 322, July–August 2007</ref>

Par viņa dzīvi ir saglabājies maz rakstītu avotu, un tie bieži ir pretrunīgi, tādēļ par notikumiem E. Kortesa dzīves laikā, bet it īpaši viņa personību un uzskatiem vēsturnieku domas dalās.

== Biogrāfija ==
Dzimis [[1485]]. gadā nabadzīgu aristokrātu ģimenē [[Medeljina (Spānija)|Medeljinā]] [[Kastīlijas karaliste|Kastīlijas karalistē]]. Viņa attāls radinieks bija [[Fransisko Pisarro]] — otrs ievērojamākais konkistadoru vadonis, kura vadībā tika iekarota [[Inku impērija]] [[Peru]].<ref name="Machado, J. T 1970">Machado, J. T. Montalvão, ''Dos Pizarros de Espanha aos de Portugal e Brasil'', Author's Edition, 1st Edition, Lisbon, 1970.</ref>

Pieaudzis devās meklēt laimi [[Jaunā pasaule|Jaunajā pasaulē]] — sākumā uz Ispaņjolu (''Hispaniola'', tagad [[Haiti]]), pēc tam uz [[Kuba|Kubu]], kur ieguva [[enkomjenda|enkomjendu]] (''encomienda'' — "aizgādniecība": konkistadors apņemas sargāt pilsētas iedzīvotājus, tie viņu uztur un maksā nodevas) pār kādu mazpilsētu. Apprecējās ar indiānieti doņju Marinu (''doña Marina''), kura viņam dzemdēja dēlu. Taču jau pēc pāris gadiem, [[1519]]. gadā, viņš kļuva par kapteini trešajā ekspedīcijā uz jauno kontinentu.<ref>{{Grāmatas atsauce|title=Conquistadors : searching for El Dorado, the terrifying Spanish conquest of the Aztec and Inca empires|url=http://archive.org/details/conquistadorssea0000pemb|publisher=London : Futura|date=2011|isbn=978-0-7088-6746-4|first=John|last=Pemberton}}</ref>

Ieguldījis visu savu īpašumu pasākumā (pie reizes sastrīdējies ar Kubas gubernatoru, kas viņam aizliedza doties ekspedīcijā), Kortess ar sev pakļautajiem konkistadoriem veiksmīgi nonāca [[Meksikas līcis|Meksikas līča]] krastā. Prasmīgi izmantojot cilšu sadrumstalotību, indiāņu pilsētvalstu savstarpējos strīdus un kopīgo naidu pret Acteku impēriju, noslēdza vairākus konkistadoriem ļoti izdevīgus sadarbības līgumus.

Paralēli uzsāktajam karam pret Acteku impēriju Kortesa karaspēkam nācās izcīnīt grūtu uzvaru pār Kubas gubernatora atsūtīto karaspēka vienību, kurai bija pavēlēts notvert "dezertierus". Pēc uzvaras Kortess sūtīja [[Spānija]]s karalim un [[Svētā Romas impērija|Svētās Romas impērijas]] imperatoram [[Kārlis V Hābsburgs|Kārlim V]] vēstuli ar lūgumu neuzskatīt viņu par dumpinieku un nesodīt, jo viņš ieguvis kronim jaunas zemes.

Ienākot [[Acteku impērija]]s galvaspilsētā [[Tenočtitlana|Tenočtitlanā]], E. Kortesa konkistadorus uzņēma kā viesus, bet drīz sākās [[acteki|acteku]] konfrontācija ar spāņiem, kuri valdnieku [[Montesuma II|Montesumu II]] padarīja par savu gūstekni. 1520. gada jūnijā, kad konkistadori piespieda Montesumu vērsties pie savas tautas ar aicinājumu pakļauties iekarotājiem, tie nomētāja valdnieku ar akmeņiem, un pēc dažām dienām viņš no gūtajiem ievainojumiem mira. Konkistadori bija spiesti atkāpties no acteku galvaspilsētas.<ref name="Longman94">Hassig, Ross. ''Mexico and the Spanish Conquest''. Longman Group UK Limited, 1994, pp. 53–54</ref>

Tenočtitlanā E. Kortess atgriezās [[1521]]. gadā ar lielu karaspēku un ieņēma pilsētu. Pēc Acteku impērijas sagraušanas un pakļaušanas E. Kortess 1521.—1524. gadā bija vienīgais [[Meksika]]s valdnieks. Vēlākajos gados pieauga opozīcija un E. Kortesam bija nepieciešams regulāri cīnīties ar politiskajiem konkurentiem (arī kaujaslaukā), līdz 1527. gadā viņš bija spiests atkāpties no valdīšanas. 1528.—1529. gadā viņš apmeklēja Spāniju, kur vispirms tika tiesāts un attaisnots, bet pēc tam pieņemts vizītē pie karaļa Kārļa V, kas viņam piešķīra marķīza titulu. Pēc atgriešanās Jaunajā pasaulē E. Kortesam atkal nācās cīnīties ar konkurentiem un anarhiju, bet iepriekšējo varenību viņš vairs neatguva.<ref name="Grunberg" />

Atgriezies Spānijā [[1541]]. gadā. Miris [[1547]]. gada [[2. decembris|2. decembrī]] Kastilejā de la Kvestā (''Castilleja de la Cuesta'') pie [[Sevilja]]s.

== Atsauces ==
{{atsauces}}

== Ārējās saites ==
{{sisterlinks-inline}}
* [http://www.motecuhzoma.de/start-es.html Hernán Cortés: Página de Relación] {{spāniski}}

{{Cilvēks-aizmetnis}}
{{Autoritatīvā vadība}}

{{DEFAULTSORT:Kortess, Ernans}}
[[Kategorija:1485. gadā dzimušie]]
[[Kategorija:1547. gadā mirušie]]
[[Kategorija:Ceļotāji]]
[[Kategorija:Konkistadori]]
[[Kategorija:Meksikas vēsture]]
[[Kategorija:Spānijas dižciltīgie]]