{{Literatūras vēsture| atteels=[[Attēls:Petrarch by Bargilla.jpg|150px]]}}
'''Renesanses literatūra''' apzīmē [[literatūra|literatūru]], kas radusies [[Eiropa|Eiropā]] [[renesanse]]s laikmetā no 14. gadsimta beigām ([[Itālijas renesanse]]) līdz 16. gadsimta beigām un 17. gadsimta sākumam. Renesanses literatūras aizsākumi meklējami Itālijā, kur 14. gadsimtā darbojās tādi rakstnieki kā [[Frančesko Petrarka]], [[Dante Aligjēri]] un [[Džovanni Bokačo]]. Iespējams, būtiskākā renesanses literatūras iezīme — daudzi nozīmīgi renesanses darbi rakstīti nacionālajās valodās, lai gan vēl joprojām daudzi darbi tapuši arī [[viduslaiku literatūra|viduslaikos]] dominējušajā [[latīņu valoda|latīņu valodā]] (piemēram, [[Roterdamas Erasms|Roterdamas Erasma]] darbi u.c.). Tautas valodā rakstītā literatūra savukārt veicināja lasītāju loka paplašināšanos, plašāku slāņu izglītību (te liela nozīme arī [[reformācija]]i un [[kontrreformācija]]i 16. gadsimtā) un arī straujāku renesanses ideju izplatību.

Renesanses literatūrā zināmā mērā tika atdzīvinātas [[antīkā literatūra|antīkās literatūras]] tradīcijas.

Par nozīmīgākajiem renesanses autoriem tiek uzskatīti Petrarka, Dante, Bokačo, [[Nikolo Makjavelli]], [[Baldasāre Kastiljone]] Itālijā, [[Roterdamas Erasms]] [[Nīderlande|Nīderlandē]], [[Mišels de Monteņs]], [[Fransuā Rablē]] [[Francija|Francijā]], [[Lope de Vega]], [[Pedro Kalderons de la Barka]], [[Migels de Servantess]] [[Spānija|Spānijā]], [[Luišs di Kamoinšs]] [[Portugāle|Portugālē]], [[Tomass Mors]], [[Edmunds Spensers]], [[Filips Sidnijs]], [[Bens Džonsons (literāts)|Bens Džonsons]], [[Kristofers Mārlovs]], [[Viljams Šekspīrs]] [[Lielbritānija|Lielbritānijā]].


{{Literatūra-aizmetnis}}

{{autoritatīvā vadība}}

[[Kategorija:Renesanses literatūra| ]]