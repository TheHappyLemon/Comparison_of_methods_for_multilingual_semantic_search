{{Vielas infokaste
|               attēls = [[Attēls:Hydrogen-chloride-3D-vdW-labelled.svg|150px]]<br />[[Hlorūdeņradis|Hlorūdeņraža]] molekulas modelis<br />[[Attēls:Hydrochloric acid 30 percent.jpg|150px]]<br />Pudele ar 30% sālsskābi
|       citi nosaukumi = hlorūdeņražskābe
|           CAS numurs = 7647-01-0 
|      ķīmiskā formula = HCl ūdenī (H<sub>2</sub>O)
|              molmasa = 36,46
|              blīvums = (37% šķīdums) 1180
|  kušanas temperatūra = 247 K (-26&nbsp;°C) (38% šķīdums)
| viršanas temperatūra = 321 K (48&nbsp;°C) (38% šķīdums)
}}

'''Sālsskābe''' jeb '''hlorūdeņražskābe''' ir [[hlorūdeņradis|hlorūdeņraža]] (HCl) [[šķīdums]] ūdenī. Tā ir stipra, neorganiska, vienvērtīga [[skābe]], kura ir galvenā [[kuņģa skābe]]s sastāvdaļa.<ref>{{Grāmatas atsauce | last = Maton | first = Anthea | coauthors = Jean Hopkins, Charles William McLaughlin, Susan Johnson, Maryanna Quon Warner, David LaHart, Jill D. Wright | title = Human Biology and Health | url = https://archive.org/details/humanbiologyheal00scho | publisher = Prentice Hall | date = 1993 | location = Englewood Cliffs, New Jersey, USA | isbn = 0-13-981176-1}}</ref> Tā ir plaši izmantota skābe arī [[rūpniecība|rūpniecībā]].

Sālsskābe ir bijusi svarīga un bieži izmantota jau senajos laikos, to jau [[8. gadsimts|8. gadsimtā]] atklāja alķīmiķis [[Džābirs ibn Haijāns]]. [[Viduslaiki|Viduslaikos]] to [[alķīmija|alķīmiķi]] izmantoja [[filozofu akmens]] meklējumos. [[Rūpnieciskā revolūcija|Rūpnieciskās revolūcijas]] laikā sālsskābe kļuva par ļoti nozīmīgu [[ķimikālija|ķimikāliju]] daudzās nozarēs, ieskaitot plaša mēroga [[organiskā ķīmija|organisko]] savienojumu ražošanu, piemēram tādu kā [[vinilhlorīds]], no kā savukārt veido [[polivinilhlorīds|polivinilhlorīdu]].

HCl iegūst, sadedzinot ūdeņradi [[hlors|hlorā]] vai kā blakus produktu, hlorējot [[organiskās vielas|organiskus savienojumus]]. Sālsskābes sāļus sauc par [[hlorīdi]]em. Sālsskābe ir nozīmīgākā un stabilākā hloru saturošā skābe. Sālsskābe parasti nav sastopama [[skābais lietus|skābajā lietū]], jo tā neveidojas normālas sadegšanas procesos. Sālsskābes piesārņojums var veidoties, dedzinot hloru saturošus polimērus ([[polivinilhlorīds|polivinilhlorīdu]]).

== Iegūšana ==
=== Iegūšana no hlora un ūdeņraža ===
Izejvielas ir Cl<sub>2</sub> un H<sub>2</sub>. Tās var iegūt, [[elektrolīze|elektrolizējot]] [[sārmu metāli|sārmu metālu]] vai [[sārmzemju metāli|sārmzemju metālu]] hlorīdus.

Iegūstot HCl, ūdeņradi ņem 2% pārākumā. Reakcija H<sub>2</sub>+Cl<sub>2</sub> → 2HCl noris pēc radikāļu mehānisma, un, lai izvairītos no eksplozijas, abas gāzes sajauc tikai deglī. Reakcija noris 600...800&nbsp;°C temperatūrā. Sadedzināšanas krāšņu jauda ir ap 30 [[tonna|t]] hlora diennaktī. Iegūto hlorūdeņradi pēc tam [[absorbcija|absorbē]] ūdenī. Šādā veidā var iegūt koncentrētu sālsskābi.

=== Iegūšana no radikāļu hlorēšanas blakusproduktiem ===

Hlorējot organiskas vielas ([[alkāni|alkānus]]), veidojas hloralkāni un hlorūdeņradis.
:R−H + Cl<sub>2</sub> → R−Cl + HCl
Hlorūdeņradi atdala, absorbējot ūdenī, jo hloralkāni šķīst slikti. Šādā veidā gan ir grūti iegūt koncentrētu sālsskābi, jo tā ir blakusprodukts un to ir jāatdala pēc iespējas labāk (nākas lietot lielus absorbenta daudzumus).

== Izmantošana ==
{{Kodīgs|Ar koncentrētu sālsskābi jārīkojas saskaņā ar atbilstošiem [[drošība]]s pasākumiem, jo tas ir ļoti kodīgs šķīdums.}}
Sālsskābi lieto krāsvielu, ārstniecības vielu, dažādu polimēru un plastmasu rūpniecībā, kā arī metālu un ādu apstrādē. Izmantojot sālsskābi, iegūst dažādu metālu hlorīdus.

Ģeoloģijā 10% sālsskābe tiek pielietota karbonātisko iežu noteikšanai lauka apstākļos.

== Skatīt arī ==
* [[Hlorūdeņradis]]
* [[Kuņģa skābe]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Neorganiskās skābes]]
[[Kategorija:Hlors]]