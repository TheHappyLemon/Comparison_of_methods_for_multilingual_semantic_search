{{Jūras infokaste
|jūra=Sargasu jūra
|attēls=[[Attēls:SargasuJura.JPG|300px]]
|attēls_izm    = 300
 |vietaskarte  = Atlantijas okeāns
 |relief = jā
 |latd = 28 |latm =  |lats =  |latNS = N
 |longd = 66 |longm =  |longs =  |longEW = W
 |paraksta_izvietojums = right
 |alt_karte    =
| okeāns       = Atlantijas okeāns
|platība       = ~6 000 000
|garums        = 3200
|platums       = 1100
|Max_dziļums   = 6995
|valstis       = {{BMU}}
|pilsētas      = [[Hamiltona (Bermuda)|Hamiltona]]
}}
'''Sargasu jūra''' ({{val|en|Sargasso Sea}}) ir [[Atlantijas okeāns|Atlantijas okeāna]] daļa, kas neatbilst klasiskai [[jūra]]i, jo to nevienā pusē nenorobežo [[sauszeme]] — robežu veido [[okeāna straume]]s.

== Vispārīgs raksturojums ==

Vienīgā Sargasu jūras sauszeme ir [[Bermudas|Bermudu salas]]. Sargasu jūrai raksturīgi tas, ka to ielenc aktīvas straumes, savukārt pati Sargasu jūra ir salīdzinoši mierīga, ar biežiem bezvēja periodiem, bez straumēm. Jūras ūdens ir ļoti silts, brīžiem pat pārsteidzoši karsts, vidējā temperatūra ziemā ap 18—23 °C, vasarā 26—28 °C. Jūrā maz nokrišņu, tāpēc ūdens virsējais slānis ir salīdzinoši sāļš — no aptuveni ~ 36.5 ‰ līdz vairāk nekā 37 ‰.

Sargasu jūrā nav daudz komerciālai zvejai piemērotu zivju, tomēr jūra ir ļoti produktīva. Šeit lielā daudzumā savairojas dzeltenbrūnās ''Sargassum'' ģints [[aļģe]]s (ap 8 sugas), kas bieži uzkrājas ūdens virskārtā — šīs aļģes ir devušas jūrai vārdu. Sargasu aļģes ir adaptējušās dzīvei Sargasu jūrā un veido sava veida unikālus "jūras aļģu mežus", kas nav raksturīgi citiem Pasaules okeāna reģioniem. Lielu aļģes biomasu (kopā jūrā ap 4—11 miljoni tonnu) vēl nesen palīdzēja uzturēt tas, ka jūras ūdenī dziļi (līdz 60 metriem) iekļuva saules gaisma. Pēdējā laikā jūras dzidrums ir krities, jo tā piesārņota ar [[mazuts|mazutu]]. Sargasu aļģes kalpo par dzīvotni daudziem nelieliem jūras organismiem — krabjiem, garnelēm, astoņkājiem.

Sargasu jūrai ir liela nozīme arī Eiropas un Amerikas [[zutis|zušu]] dzīvē. Zušu kāpuri attīstās Sargasu jūrā un dodas attiecīgi uz Eiropu un Ziemeļamerikas austrumu krastu. Zušu mātītes atgriežas Sargasu jūrā, lai dētu olas. Ap 20 °C siltajā ūdenī izdējušas katra līdz 20 miljoniem oliņu, tās iet bojā. No oliņām izšķiļas gandrīz pilnībā caurspīdīgi zušu kāpuriņi, kas aptuveni 3 gadus barojas Sargasu jūrā un tad uzsāk ceļu uz upēm.

== Robežas ==
[[Attēls:Lines of sargassum Sargasso Sea.jpg|250px|thumb|Aļģes Sargasu jūrā]]
Ziemeļos norobežo [[Ziemeļatlantijas straume]], austrumos — [[Kanāriju straume]], dienvidos — [[Ziemeļekvatoriālā straume (Atlantijas okeāns)|Ziemeļekvatoriālā straume]], rietumos — [[Golfa straume]].

== Vēsture ==
Uzskata, ka Sargasu jūru sasniedza jau senie [[Kartāga|kartāgieši]]. Portugāļu jūrasbraucēji Sargasu jūru sasniedza 15. gadsimtā. Sargasu jūru šķērsoja arī [[Kristofors Kolumbs]], kas vēlāk ziņoja par neparasto okeāna daļu, kuru klāj jūraszāles.

== Leģendas ==
Jūra ietilpst "[[Bermudu trīsstūris|Bermudu trīstūrī]]" un ar to saistīti gan senāki, gan mūsdienu nostāsti par noslēpumainām kuģu un lidmašīnu pazušanām. Jūras nelabo slavu palielina fakts, ka virs tās bieži valda pilnīgs bezvējš, bet kuģu dzinēju dzenskrūves nereti apstājas blīvā jūraszāļu klājuma dēļ.

== Ārējās saites ==
{{commonscat-inline|Sargasso Sea|Sargasu jūra}}
* [https://web.archive.org/web/20070202101945/http://www.bbsr.edu/Labs/hanselllab/s2o2/s2o2mainpage.html Sargasu jūras okeāna observatorija (angliski)]

{{Atlantijas okeāna jūras}}

{{autoritatīvā vadība}}

[[Kategorija:Jūras]]
[[Kategorija:Bermudas jūras]]