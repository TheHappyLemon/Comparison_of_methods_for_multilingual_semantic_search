{{Elementa infokaste
|                 tips = lantanīds
|      kārtas skaitlis = 71
|             6. čaula = 2
|             5. čaula = 9
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Lu
|             atommasa = 174,967
|   valences elektroni = [Xe]4f<sup>14</sup>5d<sup>1</sup>6s<sup>2</sup>
|       tabulas attēls = [[Attēls:Lu-TableImage.png|250px]]
|               attēls = [[Attēls:Lutetium-3.jpg|160px]]&nbsp;&nbsp;&nbsp;&nbsp;[[Attēls:Lutetium.jpg|160px]]<br />Lutēcija paraugi
|  oksidēšanas pakāpes = '''+3'''
|  elektronegativitāte = 1,27
|              blīvums = 9841
|  kušanas temperatūra = 1925 K (1652&nbsp;°C)
| viršanas temperatūra = 3675 K (3402&nbsp;°C)
}}

'''Lutēcijs''' ir [[ķīmiskais elements]] ar [[ķīmiskais simbols|simbolu]] '''Lu''' un [[atomskaitlis|atomskaitli]] 71. [[Ķīmisko elementu periodiskā tabula|Periodiskajā tabulā]] tas ir iekļauts [[lantanīdi|lantanīdu]] grupa, tāpēc tas ir pieskaitāms arī pie [[retzemju metāli]]em. Lutēcijs ir sudrabaini balts, [[korozija]]s izturīgs [[metāli|metāls]]. To iegūst no citu metālu [[rūda|rūdu]] piemaisījumiem. Lutēcijs ir viens no blīvākajiem un dārgākajiem retzemju metāliem (aptuveni 6 reizes dārgāks par [[zelts|zeltu]]). Lutēciju varētu lietot par [[katalizators|katalizatoru]] (ja tas nebūtu tik dārgs). To izmanto [[scintilāciju skaitītājs|scintilāciju skaitītājā]] un [[pozitronu emisijas tomogrāfija|pozitronu emisijas tomogrāfijā]]. Savienojumos lutēcijam parasti [[oksidēšanas pakāpe]] ir +3.

== Atrašanās dabā ==
Lutēcijs ir [[retzemju metāli|retzemju metāls]]. Tā koncentrācija [[Zemes garoza|Zemes garozā]] ir 0,8 daļas uz miljonu. No lantanīdiem vēl mazāka koncentrācija Zemes garozā ir tikai [[prometijs|prometijam]] un [[tūlijs|tūlijam]], toties tas ir lielākā koncentrācijā, nekā tādi ķīmiskie elementi kā [[sudrabs]], [[dzīvsudrabs]] un [[bismuts]]. Nav zināmi lutēcija [[minerāls|minerāli]], tas galvenokārt ir kā piemaisījums citiem retzemju metāliem, it īpaši [[itrijs|itrijam]] un smagākajiem lantanīdiem.

== Izotopi ==
Dabā ir sastopami divi lutēcija [[izotops|izotopi]]: <sup>175</sup>Lu un <sup>176</sup>Lu. Lutēcijs-175 ir stabils un tas veido 97,401% no kopējā lutēcija daudzuma, savukārt lutēcijs-176 ir [[radioaktivitāte|radioaktīvs]], veido atlikušos 2,599%.<ref name="jlab">{{tīmekļa atsauce | url= http://education.jlab.org/itselemental/iso071.html | title= Isotopes of the Element Lutetium | publisher= Jefferson Lab | accessdate= 2017. gada 4. martā | language= angliski}}</ref>

== Iegūšana ==
Tīra lutēcija iegūšana ir sarežģīta un dārga. Sākumā minerāli, kuros ir konstatēta lutēcija klātbūtne, piemēram, [[monacīts]] vai [[ksenotīms]], tiek sagrauti ar [[skābes|skābēm]]. Pēc tam, lai lutēciju atdalītu no citiem lantanīdiem, tiek izmantotas dažādas metodes. [[Jonu apmaiņa]] ir viena no visbiežāk izmantotajām metodēm.

== Vēsture ==
Lutēcijs tika atklāts 1907. gadā. Tas bija priekšpēdējais atklātais lantanīds (vēl vēlāk tika atklāts radioaktīvais un nestabilais [[prometijs]]) To neatkarīgi viens no otra atklāja franču ķīmiķis [[Žoržs Urbēns]] (''Georges Urbain''), austriešu mineralogs [[Kārlis Auers fon Velzbahs]] (''Carl Auer von Welsbach'') un amerikāņu ķīmiķis [[Čārlzs Džeimss]] (''Charles James''). Elements tika nosaukts gallu un romiešu pilsētas [[Lutēcija]]s vārdā. Šī pilsēta atradās mūsdienu [[Parīze]]s vietā. Urbēns piedāvāja elementu saukt arī par neoiterbiju, bet austriešu mineralogs fon Velzbahs piedāvāja saukt to par aldebaraniju (''aldebaranium'', par godu [[Aldebarans|Aldebarana]] zvaigznei) vai kasiopiju (''cassiopeium'', par godu [[Kasiopeja]]s zvaigznājam). Amerikāņu ķīmiķis Čārlzs Džeimss atklāja lutēciju 1907. gada nogalē, bet, uzzinot, ka to jau ir citi paveikuši, atteicās no jebkādām pretenzijām uz atklājumu.

1953. gadā pirmo reizi lutēcijs tika iegūts nosacīti tīrā veidā.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]