[[Attēls:GreatBarrierReef-EO.JPG|thumb|Lielā Barjerrifa satelīta attēls]]
[[Attēls:Part of Great Barrier Reef from Helicopter.jpg|thumb|Zemūdens rifi labi redzami no augšas]]
[[Attēls:Coral Outcrop Flynn Reef.jpg|thumb|Krāsaini koraļļi]]
'''Lielais Barjerrifs''' ir pasaules lielākā [[koraļļi|koraļļu]] [[rifs|rifu]] sistēma.<ref>[http://www.unep-wcmc.org/protected_areas/data/wh/gbrmp.html Protected Areas and World Heritage - Great Barrier Reef World Heritage Area] {{en ikona}}</ref> Tas ir iekļauts [[ANO]] izglītības, kultūras un zinātnes organizācijas [[UNESCO]] pasaules mantojuma sarakstā.<ref>[https://citadapasaule.com/2012/10/02/lielais-barjerrifs-27-gados-zaudejis-pusi-korallu-foto-video/ Lielais barjerrifs 27 gados zaudējis pusi koraļļu] </ref> Lielais Barjerrifs sastāv aptuveni no 3000 rifiem un 900 [[sala|salām]], tas ir mājvieta vairāk nekā 2000 [[zivs|zivju]] kopienām. Tas ir 2000 km garš, atrodas [[Koraļļu jūra|Koraļļu jūrā]] un stiepjas gar [[Austrālija]]s piekrasti. To var redzēt no kosmosa. Lielais Barjerrifs aizņem 349 000 km<sup>2</sup><ref>[http://priede.bf.lu.lv/grozs/HidroBiologjijas/Biookeanografija/koralju_rifi.pdf Koraļļu rifi]</ref>.

Lielo Barjerrifu veido sīki organismi — koraļļu [[polipi]]. Koraļļu rifi pieder pie pasaules daudzveidīgākajām [[ekosistēma|ekosistēmām]] un Lielais Barjerrifs nav izņēmums. Mūsdienās tiek lietots nosaukums „Lielais koraļļu rifs”, taču tas nav tikai viens rifs. Vesels tā komplekss aizņem vairāk nekā 2000 kilometru lielu teritoriju gar [[Austrālija]]s ziemeļu krastiem, no lēdijas Eliotas salas [[Kvīnslenda]]s dienvidu piekrastē līdz [[Papua-Jaungvineja]]s līcim. Lielais Barjerrifs sastāv no mazākiem rifiem, no kuriem tikai 44 ir pacēlušies virs ūdens. Tos klāj bieza zemes un [[smiltis|smilšu]] kārta un uz tiem aug koki, veidojot nelielas salas ar skaistām [[pludmale|pludmalēm]].

Lielais Barjerrifs ir arī daļa no [[Austrālijas aborigēni|Austrālijas]] un [[Toresa šaurums|Toresa šauruma]] aborigēnu kultūras.

Lielā koraļļu barjerrifa attīstība sākās apmēram pirms 18 miljoniem gadu. Pašreizējā attīstības fāzē, kas ilgst apmēram astoņus tūkstošus gadu, uz „vecajiem pamatiem” tiek veidotas jaunas „kārtas”.

Lielo Barjerrifu katru gadu ierodas apskatīt apmēram 1,5 miljoni tūristu no visas pasaules.

==Ģeogrāfiskais stāvoklis==

Lielais Barjerrifs izmēru ziņā līdzinās pusei no [[ASV]]. Viss tā komplekss aizņem vairāk nekā 2000 kilometru lielu teritoriju gar Austrālijas ziemeļu krastiem, no lēdijas Eliotas salas līdz [[Kvīnslenda]]s dienvidu piekrastei un [[Papua-Jaungvineja]]i.

==Ekoloģija==

Mūsdienās tiek lietots nosaukums „Lielais koraļļu rifs”, taču tas nav tikai viens rifs. Lielais Barjerrifs sastāv no mazākiem rifiem, no kuriem tikai 44 ir pacēlušies virs ūdens. Tos klāj bieza zemes un smilšu kārta un uz tiem aug koki, veidojot nelielas salas ar skaistām pludmalēm. 

Lielajā koraļļu rifā vienuviet ir vairāk kā 400 dažādas koraļļu sugas. 
Šeit sastopamas arī apmēram 1500 zivju sugas, vairāk nekā 200 putnu sugas un 20 reptiļu sugas ieskaitot 6 [[jūras bruņrupucis|jūras bruņurupuču]] sugas un milzu [[kalmāri|kalmārus]]. Šeit sastopamas arī 30 [[vaļi|vaļu]], [[Delfīni|delfīnu]] un [[cūkdelfīns|cūkdelfīnu]] sugas, kas ir regulāri rifa viesi.<ref>[http://www.greatbarrierreef.org/about-the-reef/ About the Great Barrier Reef] {{en ikona}} </ref>

Tajā ir arī vairāk nekā 125 haizivju, dzeloņraju un himeru sugas, 17 jūras čūsku sugas, 5000 molusku sugas, 9 jūras zirdziņu sugas, vismaz 7 varžu sugas, 330 ascīdiju sugas, 500 jūras zāļu sugas u.c.

Lielā Barjerrifa Jūras parks aizsargā lielu daļu rifa, ierobežojot cilvēku aktivitātes, kā tūrismu un zveju.

===Izmaiņas Lielajā Barjerrifā===

Lielais Barjerrifs atrodas nemitīgā izmaiņu fāzē. [[Austrālijas jūras zinātņu institūts|Austrālijas Jūras zinātņu institūta]] un [[Vollononas Universitāte]]s [[zinātnieks|zinātnieku]] veiktais [[pētniecība|pētījums]] apliecina, ka 27 gadu laikā kopš [[1985]]. gada ir izzudusi vairāk nekā puse koraļļu. To izzušana notikusi vētru, plēsoņu un klimata izmaiņu dēļ. Zinātnieki lēš, ka 48% no izzudušajiem koraļļiem gājuši bojā intensīvo [[tropiskie cikloni|tropisko ciklonu]] dēļ, 42% dēļ zivīm, kuras ēd koraļļu polipus, neļaujot tiem attīstīties, bet aptuveni 10% no [[klimata izmaiņas|klimata izmaiņām]].<ref>[http://worldnews.nbcnews.com/_news/2012/10/01/14152900-great-barrier-reef-coral-seeing-major-decline-scientists-report?lite Great Barrier Reef coral seeing "major decline", scientists report] {{en ikona}} </ref>

==Tūrisms==

Lielais Barjerrifs ir ļoti populārs tūristu galamērķis. To katru gadu ierodas apskatīt apmēram 1,5 miljoni tūristu. Tūrisms reģionam ir svarīga ekonomikas aktivitāte, tas sagādā pāri 3 miljardiem dolāru gadā.

== Atsauces ==

{{atsauces}}

{{Ģeogrāfija-aizmetnis}}
{{Austrālija UNESCO}}

{{autoritatīvā vadība}}

[[Kategorija:Austrālijas ģeogrāfija]]
[[Kategorija:UNESCO Pasaules mantojuma vietas Austrālijā]]