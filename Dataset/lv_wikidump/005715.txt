'''Gregora kalendārs''', arī '''Gregoriskais kalendārs''' ({{val-la|Calendarium Gregorianum}}) jeb t.s. '''jaunais stils''', ir laika skaitīšanas sistēma, kurā kalendārā [[gads|gada]] vidējais garums ir 365,2425 diennaktis. Gads sadalās 12 dažāda garuma [[mēnesis|mēnešos]], kam pamatā ir [[Mēness]] fāzes. Tālākais mēnešu sadalījums ir 7 dienu nedēļās. Katrs ceturtais gads ir garais gads, atskaitot tos pilno [[gadsimts|gadsimtu]] gadus, kuri nedalās ar 400. Oficiāli spēkā ar 1582. gada 15. oktobri, bet praktiski ieviesās tikai ar XVII gs. un tikai daļēji, jo paralēli tam daudzviet turpināja lietot arī Jūlija kalendāru. Mūsdienās oficiālais kalendārs lielākajā daļā valstu pasaulē.

== Vēsture ==
16. gadsimta beigās [[Romas pāvests|pāvesta]] [[Gregors XIII, pāvests|Gregora XIII]] uzdevumā un [[Vatikāns|Vatikāna]] astronoma Luidži Lilio vadībā tika veikti astronomiskie aprēķini un konstatēts, ka visu laiku lietotais [[Jūlija kalendārs]] ir atpalicis no [[Saule]]s laika 10 dienas. Kalendārs tika pārstrādāts, pievienojot t.s. "garo gadu" papildu dienas un [[1582]]. gadā publicēts ar rīkojumu 4. oktobra izlaist desmit datumus un kalendārā 5. oktobra vietā likt 15. oktobri. [[Katoļi|Katoļu]] zemēs jauno kalendāru pieņēma automātiski, savukārt [[protestanti|protestantu]] zemes sākumā to noraidīja, tomēr ar laiku bija spiestas atzīt tā praktiskās priekšrocības. [[Lielbritānijas impērija]] pieņēma Gregora kalendāru tikai 1752. gadā, [[Japāna]] — 1873. gadā, [[Osmaņu impērija]] — 1917. gadā, [[Grieķija]] — 1923. gadā. [[pareizticība|Krievijas Pareizticīgo Baznīca]] vēl joprojām lieto Jūlija kalendāru reliģisko datumu noteikšanai.

=== Gregora kalendāra ieviešana Latvijā ===
Latvija ir viena no nedaudzajām valstīm, kuras teritorijā pāreja no Jūlija kalendāra uz Gregora kalendāru un atpakaļ politisko iemeslu dēļ notika vairākas reizes.

Pirmo reizi jaunais kalendārs ar [[Polijas-Lietuvas kopvalsts]] valdnieka pavēli tika ieviests 1582. gadā [[Pārdaugavas hercogiste|Livonijas Pārdaugavas hercogistē]] (tagadējā [[Vidzeme|Vidzemē]] un [[Latgale|Latgalē]]). Luteriskajā [[Kurzemes un Zemgales hercogiste]]s un Rīgas pilsētas teritorijā turpināja lietot veco Jūlija kalendāru. Rīgas pilsēta jauno kalendāru nepiekrita lietot, kas izraisīja [[Kalendāra nemieri Rīgā|Kalendāra nemierus]]. Pēc Vidzemes pievienošanas Zviedrijai tajā atjaunoja Jūlija kalendāra lietošanu, bet Latgalē turpināja lietot Gregora kalendāru līdz tās pievienošanai Krievijas Impērijai 1772. gadā.

Pirmā pasaules kara laikā [[Oberosts]] 1915. gadā ieviesa Gregora kalendāru okupētajā [[Kurzemes guberņa|Kurzemes guberņā]], bet 1917. gadā Rīgā. Savukārt [[Iskolats]] izdeva rīkojumu pāriet uz Gregora kalendāru tam pakļautajā [[Vidzemes guberņa|Vidzemē un Latgalē]] 1918. gada 1. februārī, skaitot to par 14. februāri.

=== Gregora kalendāra ieviešanas hronoloģija citās Eiropas valstīs ===
{| class="wikitable" style="text-align:right"
! Valsts !! pēdējā Jūlija kalendāra diena !! pirmā Gregora kalendāra diena
|-
|align=left| [[Itālija]], [[Spānija]], [[Portugāle]], <br />[[Polija]], [[Lietuva]], [[Baltkrievija]], [[Ukraina]] (rietumdaļa), <br /> [[Latvija]] ([[Vidzeme]] un [[Latgale]]) || [[1582]]. gada [[4. oktobris]] || 1582. gada [[15. oktobris]] 
|-
|align=left| [[Francija]] || 1582. gada [[9. decembris]]  || 1582. gada [[20. decembris]] 
|-
|align=left| [[Nīderlande]], [[Beļģija]], [[Luksemburga]] || 1582. gada [[21. decembris]] || 1583. gada [[1. janvāris]]
|-
|align=left| [[Vācija]], [[Austrija]], [[Slovēnija]], [[Horvātija]] <br />([[Svētā Romas impērija|Svētās Romas impērijas]] katoliskā daļa) || pakāpeniski 1583. un 1884. gadā || 1583. un 1884.
|-
|align=left| [[Šveice]] (daļa kantonu) || 1584. gada [[11. janvāris]] ||1584. gada  [[22. janvāris]]
|-
|align=left| [[Ungārija]] || 1587. gada [[21. oktobris]] || 1587. gada [[1. novembris]]
|-
|align=left| [[Vācija]] ([[Prūsija]]s daļa) || [[1610]]. gada [[22. augusts]]  ||[[1610]]. gada [[2. septembris]]
|-
|align=left| [[Dānija]], [[Norvēģija]], [[Vācija]]  <br />([[Svētā Romas impērija|Svētās Romas impērijas]] pārējā luterāniskā daļa)|| [[1700]]. gada [[18. februāris]] || [[1700]]. gada [[1. marts]]
|-
|align=left| [[Apvienotā Karaliste]], [[Īrija]] ||[[1752]]. gada [[2. septembris]] ||[[1752]]. gada [[14. septembris]]
|-
|align=left| [[Zviedrija]], [[Somija]] || [[1753]]. gada [[17. februāris]]  ||[[1753]]. gada [[1. marts]] 
|-
|align=left| [[Bulgārija]] || [[1916]]. gada [[31. marts]]  || [[1916]]. gada [[14. aprīlis]]
|-
|align=left| [[Turcija]] || [[1917]]. gada [[15. februāris]]  || [[1917]]. gada [[1. marts]]  
|-
|align=left| [[Krievija]], [[Igaunija]] || [[1918]]. gada [[31. janvāris]]  || 1918. gada [[14. februāris]] 
|-
|align=left| [[Rumānija]], [[Serbija]] ||[[1919]]. gada [[18. janvāris]]  ||[[1919]]. gada [[1. februāris]] 
|-
|align=left| [[Grieķija]] ||[[1923]]. gada [[15. februāris]]  || [[1923]]. gada [[1. marts]]
|}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

== Skatīt arī ==
* [[Vecā un jaunā stila datumi]]

{{sabiedrība-aizmetnis}}

{{autoritatīvā vadība}}

[[Kategorija:Kalendāri]]