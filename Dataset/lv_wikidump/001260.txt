{{Valsts amatpersonas infokaste 
| vārds               =Svētais pāvests Jānis Pāvils II
| vārds_orģ           =''Sanctus Ioannes Paulus PP. II''
| attēls              =
| mazs_att            =JohannesPaulII.jpg
| apraksts            =
| amats               =[[Romas pāvests]]
| term_sākums         ={{dat|1978|10|16|N}}
| term_beigas         ={{dat|2005|04|02|N}}
| priekštecis         =[[Jānis Pāvils I]]
| pēctecis            =[[Benedikts XVI]]
| dzim_dati           ={{Dat|1920|5|18}}
| dzim_vieta          ={{POL}}, [[Vadovice]]
| mir_dati            ={{miršanas datums un vecums|2005|4|2|1920|5|18}}
| mir_vieta           ={{VAT}}
| tautība             =[[poļi|polis]]
| alma_mater          =[[Jagaiļa Universitāte]]
| paraksts            =Signature of John Paul II.svg
| piezīmes            =
}}
'''Pāvests Jānis Pāvils II''' ({{val|la|Ioannes Paulus PP. II}}, īstajā vārdā '''Karols Juzefs Vojtila,''' {{val|pl|Karol Józef Wojtyła}}; dzimis {{Dat|1920|5|18}}, miris {{Dat|2005|4|2}}) bija [[Romas pāvests]], [[Romas bīskaps]] un [[Romas Katoļu baznīca]]s galva. Viņš bija arī [[Vatikāns|Vatikāna]] pilsētvalsts valdnieks. 2011. gada 1. maijā tika beatificēts un pasludināts par [[Svētīgais|svētīgo]].<ref>[http://www.diena.lv/sodien-laikraksta/janis-pavils-ii-kluvis-par-svetigo-777781 Jānis Pāvils II kļuvis par svētīgo] www.diena.lv</ref> 2014. gada 27. aprīlī pāvests Francisks viņu pasludināja par svēto.

Jānis Pāvils II par pāvestu kļuva {{Dat|1978|10|16}}, 455 gadus pēc iepriekšējās reizes, kad pāvests nebija [[itāļi|itāļu]] izcelsmes. Viņš bija arī pirmais [[slāvi|slāvu]] izcelsmes pāvests. Vārdu Jānis Pāvils II viņš pieņēma, pieminot savu priekšteci pāvestu [[Jānis Pāvils I|Jāni Pāvilu I]], kurš nomira, pavadījis šajā amatā tikai 33 dienas.

== Biogrāfija ==
Karols Juzefs Vojtila (''Karol Józef Wojtyła'') piedzima atvaļināta [[Hābsburgi|Hābsburgu]] armijas virsnieka ģimenē [[Vadovice|Vadovicē]] [[Polija]]s dienvidos. Karols Juzefs jaunībā daudz kontaktējās ar tolaik plaukstošo [[Krakova]]s [[ebreji|ebreju]] kopienu un piedzīvoja [[Nacionālsociālisms|nacistu]] okupāciju. Tās laikā viņš strādāja akmeņlauztuvēs un ķīmijas rūpnīcā. Jaunībā viņš bija sportists, aktieris, [[dramaturgs]] un izcils valodnieks (tiek lēsts, ka viņš runāja vienpadsmit valodās, tekoši – astoņās: [[poļu valoda|poļu]], [[krievu valoda|krievu]], [[itāļu valoda|itāļu]], [[franču valoda|franču]], [[spāņu valoda|spāņu]], [[portugāļu valoda|portugāļu]], [[vācu valoda|vācu]] un [[angļu valoda|angļu]] valodā). Viņš pārzināja arī [[latīņu valoda|latīņu valodu]], kas ir katoļu baznīcas tradicionāli lietotā valoda.

Karols Vojtila par priesteri kļuva {{Dat|1948|11|1}}. Viņš pasniedza [[ētika|ētiku]] [[Jagaiļa Universitāte|Jagaiļa Universitātē]] [[Krakova|Krakovā]] un vēlāk [[Ļubļinas Katoļu universitāte|Ļubļinas Katoļu universitātē]]. [[1958]]. gadā viņš kļuva par [[Krakovas bīskaps|Krakovas bīskapa]] [[bīskapa palīgs|palīgu]] un pēc četriem gadiem uzņēmās [[bīskapija]]s vadību ar titulu ''Vicar Capitular''. [[1963]]. gada [[30. decembris|30. decembrī]] [[pāvests Pāvils VI]] iecēla viņu par Krakovas [[arhibīskaps|arhibīskapu]]. Kā bīskaps un arhibīskaps Karols Vojtila līdzdarbojās [[Otrā Vatikāna koncils|Vatikāna 2. koncilā]], sniedzot savu ieguldījumu dokumentos, kas vēlāk ieguva nosaukumus "Dekrēts par reliģisko brīvību" (''[[Dignitatis Humanae|Dignitatis humanae]]'') un "Baznīcas pastorālā konstitūcija modernajā pasaulē" (''[[Gaudium et Spes|Gaudium et spes]]''), kas ir vieni no koncila vēsturiskākajiem un ietekmīgākajiem devumiem.

[[Attēls:JPII 29 09 2004 2.JPG|thumb|left|250px|Pāvests Jānis Pāvils&nbsp;II 2004. g. 29.&nbsp;septembrī Sv.&nbsp;Pētera laukumā, Vatikānā]]

[[1967]]. gadā pāvests [[Pāvils VI]] iecēla viņu par [[kardināls|kardinālu]]. Pēc Pāvila VI nāves [[1978]]. gada augustā Karols Vojtila līdzdarbojās [[Pāvesta konklāvā]], kas ievēlēja kardinālu Albīno Lučāni, [[Venēcijas patriarhs|Venēcijas patriarhu]], par pāvestu [[Jānis Pāvils I|Jāni Pāvilu I]]. Kā pāvests Lučāni bija samērā jauns, lai gan viņam bija 65 gadi. Kaut arī bija paredzams, ka Vojtila, kuram tolaik bija 58 gadi, piedalīsies vēl kādā pāvesta konklāvā pirms astoņdesmit gadu sasniegšanas (tas ir maksimālais vecums kardināliem, kas ir elektori), viņa otrais konklāvs pienāca negaidīti drīz, [[1978]]. gada [[28. septembris|28. septembrī]], kad, pavadījis savā amatā tikai 33 dienas, pāvests Jānis Pāvils I nomira. Vojtila atgriezās [[Vatikāns|Vatikānā]] [[1978]]. gada oktobrī, lai piedalītos savā otrajā konklāvā.

{{Dat|1978|10|16}} Karols Voitila kļuva par pāvestu Jāni Pāvilu II.

Savas darbības laikā viņš cīnījās pret [[komunisms|komunismu]], neierobežotu [[kapitālisms|kapitālismu]] un politisko apspiestību. Viņš bija kategoriski pret [[aborts|abortiem]] un aizstāvēja baznīcas tradicionālos uzskatus par cilvēka [[seksualitāte|seksualitāti]]. Kā pāvests viņš devās vairāk nekā 100 ārzemju vizītēs, kas vienmēr piesaistīja ārkārtīgi daudz uzmanības, un kopumā ceļoja vairāk nekā visi iepriekšējie pāvesti kopā. Šie ceļojumi ir uzskatāmi par centieniem tuvināt pasaules tautas un reliģijas, un šis mērķis vienmēr bija viņa [[pontifikāts|pontifikāta]] uzmanības centrā.

Pāvests Jānis Pāvils II [[svētīšana|svētīja]] un [[kanonizācija|kanonizēja]] vairāk nekā jebkurš iepriekšējais pāvests. Līdz 2004. gada oktobrim viņš bija svētījis 1340 cilvēkus.

Pēc ilgas slimības Jānis Pāvils II nomira {{Dat|2005|4|2}}.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.vatican.va/ www.vatican.va] Vatikāna oficiālā mājaslapa
* [http://www.vatican.va/holy_father/john_paul_ii/index.htm Pāvesta Jāņa Pāvila II oficiālā mājaslapa] angļu valodā
* [http://thepopeblog.blogspot.com/ thepopeblog.blogspot.com] Pāvesta Jāņa Pāvila II neoficiālā dienasgrāmata angļu valodā
* [http://katolis.eks.lv/Dokumenti/pavesta_uzrunas.htm Pāvesta uzrunas] latviski
* [https://web.archive.org/web/20041023200528/http://www.abc.lv/enciklopedija/janis_pavils_2.htm Jānis Pāvils II] - raksts latviski no "Enciklopēdijas internetā"
* [https://trzeciapielgrzymka.ipn.gov.pl/jp2/introduction/676,Introduction.html Third pilgrimage of John Paul II to Poland], Institute of National Remembrance

{{pāvesti}}
{{Gada cilvēks (Time) 1976—2000}}
{{autoritatīvā vadība}}

{{DEFAULTSORT:Janis Pavils II}}
[[Kategorija:1920. gadā dzimušie]]
[[Kategorija:2005. gadā mirušie]]
[[Kategorija:Romas pāvesti]]
[[Kategorija:Polijas Romas katoļu bīskapi]]
[[Kategorija:Romas katoļu arhibīskapi]]
[[Kategorija:Romas katoļu teologi]]
[[Kategorija:Polijas rakstnieki]]
[[Kategorija:Mazpolijas vojevodistē dzimušie]]
[[Kategorija:Ar Olimpisko ordeni apbalvotie]]