'''Vēsture''' ir [[zinātne]], kas pēta [[cilvēks|cilvēku]] [[sabiedrība]]s attīstību un šīs attīstības posmus no tālas pagātnes līdz mūsdienām. Tā atklāj un apraksta pagātnes notikumus, un noskaidro arī kopsakaru pagātnes norisēm.

Vēstures pētniecība galvenokārt tiek balstīta uz dažādiem [[vēstures avoti]]em (rakstveida liecības, mutvārdu mantojums, senlietas, ekoloģiskie marķieri un citi). Savukārt pašas vēstures zinātnes (teoriju attīstību, skolu koncepciju utt.) pētniecību dēvē par [[Historiogrāfija|historiogrāfiju]].

== Vēstures periodi ==

Viens no galvenajiem strukturizācijas kritērijiem vēsturē ir [[laiks]]. Agrīno [[cilvēce]]s vēsturi pieņemts dalīt trīs laikmetos — akmens, bronzas un [[dzelzs laikmets|dzelzs laikmetā]]. Pirmais šādu dalījumu 1836. gadā piedāvājis dāņu [[antikvārs]] [[Kristiāns Jurgensens Tomsens]] (1788—1865). Šāds hronoloģisks dalījums ļauj izsekot cilvēces attīstībai, atkarībā no konkrētās [[civilizācija]]s tehniskā līmeņa. Taču šī trīs laikmetu hronoloģija nav saistīta ar fizisko laiku kā tādu. Dažādas civilizācijas, kuras dzīvoja vienlaicīgi dažādos reģionos, bet raksturojās ar atšķirīgu attīstības līmeni, var tikt attiecinātas uz dažādiem laikmetiem.

Pastāv arī cita pieeja vēstures periodizācijā. To var iedalīt divos lielos posmos — [[Aizvēsture|aizvēsturē]] un vēsturiskajā laikmetā, atkarībā no vēsturiskajiem rakstītajiem avotiem. Par tik, par cik senatnē rakstītās liecības un novērojumi ļauj rekonstruēt attiecīgā laika notikumus, to pieņemts saukt par vēsturisko laikmetu. Tomēr, cilvēces attīstība notika arī tūkstošiem gadu pirms [[rakstība]]s izgudrošanas un ieviešanas. Tas gan nenozīmē, ka nebūtu iespējams neko izdibināt par šo laikmetu. Savākt faktus par vissenākajiem notikumiem ļauj [[arheoloģija]]. Arheoloģiskās liecības ir daudz neprecīzāks informācijas avots par rakstītiem materiāliem un vēstures tecējumu daudzos gadījumos ir iespējams noteikt visai aptuveni. Tādēļ to pieņemts apzīmēt par aizvēsturi.

Ja skatām cilvēces vēsturi kopumā, tad aizvēstures un vēstures mija attiecināma uz IV gadu tūkstoša beigām p.m.ē, kad sāka parādīties pirmie ar zināšanām saistītie [[jaunievedums|jaunievedumi]]. Proti, rakstītie avoti — [[Šumeri|šumeru]] [[ķīļu raksts]], [[ēģiptiešu hieroglifi]] u.c. Jāatzīmē, ka arī šajā gadījumā aizvēstures pāreja vēsturē attiecināma tikai uz tām teritorijām un to apdzīvojušām tautām, kur senie raksti tika atrasti. Citām tautām no aizvēstures iekļūšana vēsturē datējama vēlākos gadsimtos. Piemēram, [[Baltija]]s un [[Latvija]]s teritorijas apdzīvojošām tautām vēsture tās periodizācijas izpratnē sākas tikai mūsu ēras XI—XII gadsimtā, kad sāka parādīties pirmās [[hronika]]s par Baltijas zemēm un tautām.

{| class="wikitable"
! Periods
! Eiropā
! Latvijā
|-
| [[Aizvēsture]]
| līdz [[2500. gads p.m.ē.|2500. gadam p.m.ē.]]
| līdz [[1186]]. gadam m.ē.
|-
| [[Senie laiki]]
| [[2500. gads p.m.ē.]]—[[476]]. gads m.ē.
| —
|-
| [[Viduslaiki]]
| [[476]]—[[1492]]
| [[1186]]—[[1561]]
|-
| [[Jaunie laiki]]
| [[1492]]—[[1789]]
| [[1561]]—[[1795]]
|-
| [[Jaunākie laiki]]
| kopš [[1914. gads|1914]]. gada
|
|}

Latvijas teritorijā rakstība ienāk reizē ar viduslaikiem, līdz ar to var pieņemt, ka Latvijā nav bijuši senie laiki, jo tie sākas ar rakstības parādīšanos un beidzas ar viduslaikiem.

Vēstures literatūrā figurē arī citas vēstures periodu klasifikācijas.

== Vēstures zinātnes palīgnozares ==

* [[Arheoloģija]]
* [[Arheogrāfija]]
* [[Heraldika]]
* [[Numismātika]]
* [[Ģenealoģija]]
* [[Sfragistika]]
* [[Diplomātika]]
* [[Hronoloģija]]
* [[Paleogrāfija]]

== Vēsturnieku skolas ==

Kaut arī vēstures fakti paši par sevi ir bezkaislīgi, ir ļoti plašas iespējas tos traktēt, atkarībā no autora simpātijām, politiskās [[pārliecība]]s, interesēm un zināšanu līmeņa. Vēsturnieku grupas, kurās pieņemts līdzīgs traktējums, notiek savstarpēja sadarbība un domu apmaiņa, pieņemts dēvēt par "vēsturnieku skolām". Tādas ir, piemēram:
* [[Latvijas vēsturnieku komisija]]
* [[Annāļu skola]]
* [[Frankfurtes skola]]
* [[Hamburgas skola (vēsture)]]

Kā arī virzieni, kas iziet ārpus skolu rāmjiem, piemēram [[Revizionisms]], vai diskusijas, kuras kļūst tik apjomīgas, ka veido jau atsevišķu historiografijas segmentu, piemēram, [[Vēsturnieku strīds]].

== Reģioni ==

Tā kā faktu materiāls ir milzīgs, bet kultūras, mentalitātes un civilizācijas atšķirības dažādās zemeslodes vietās un laikos ievērojamas, vēsturnieki specializējas kāda konkrēta reģiona vēstures pētniecībā, piemēram:
* [[Latvijas vēsture]]
* [[Eiropas vēsture]]
* [[Āzijas vēsture]]

== Ārējās saites ==
{{portāls2|Vēsture}}
* [http://www.historia.lv Latvijas vēsture internetā]
* [http://www.letonika.lv/history/ Tildes datorenciklopēdija Latvijas Vēsture]
* [https://web.archive.org/web/20080410092117/http://vesture.sauc.lv/ Pasaules un Latvijas vēsture internetā]
* [http://www.world-history.ru/ Pasaules vēsture internetā] {{ru ikona}}
* [https://web.archive.org/web/20100106215615/http://vesture.sauc.lv/index.php?option=com_content&task=view&id=53&Itemid=1 Kukarceva M. XX gs. otrās puses Ziemeļamerikas vēstures filosofijas pamatiezīmes.]

{{autoritatīvā vadība}}

[[Kategorija:Vēstures zinātne]]
[[Kategorija:Sociālās zinātnes]]