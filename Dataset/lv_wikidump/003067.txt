{{infokaste+}}
[[Attēls:Pseudo-Seneca-Brogi.jpg|thumb|Hēsiods]]
[[Attēls:Moreau, Gustave - Hésiode et la Muse - 1891.jpg|thumb|[[Mūzas|Mūza]] iedvesmo Hēsiodu, [[Gistavs Moro|Gistava Moro]] glezna]]
'''Hēsiods''' ({{val|grc|Ἡσίοδος}}; dzīvojis ap 700. gadu p.m.ē. [[Boiotija|Boiotijā]], [[Senā Grieķija|Senajā Grieķijā]]) bija sengrieķu [[dzejnieks]]. Hēsioda [[eposs|eposi]] "[[Teogonija (eposs)|Teogonija]]" un "[[Darbi un dienas]]" līdzās [[Homērs|Homēra]] darbiem "[[Iliāda]]" un "[[Odiseja]]" ir nozīmīgākie informācijas avoti par [[grieķu mitoloģija|grieķu mitoloģiju]]. Hēsiods uzskatāms par t.s. didaktiskā eposa žanra aizsācēju.

== Dzīve ==

Vienīgās vairāk vai mazāk drošās ziņas par Hēsioda dzīvi meklējamas viņa eposos, galvenokārt poēmā "Darbi un dienas". Hēsiods dzimis nelielā pilsētiņā [[Askra|Askrā]] Senās Grieķijas novadā Boētijā. Viņa tēvs dzimis Kimā ([[Mazāzija|Mazāzijā]]), bijis tirgotājs, taču bankrotējis un apmeties uz dzīvi Askrā, kur kļuvis par [[Zemkopis|zemkopi]] un apstrādājis zemi [[Helikons|Helikona]] kalna pakājē. Askrā Hēsioda tēvs apprecējis Pikimēdi, viņiem bijuši divi bērni — Hēsiods un Perss. Eposā "Darbi un dienas" Hēsiods stāsta, ka pēc tēva nāves starp abiem brāļiem radušās domstarpības par [[Mantojums|mantojumu]] un tās tikušas risinātas [[Tiesa|tiesā]]. Uzvaru — pēc Hēsioda ieskatiem netaisnīgi — guvis Perss.

== Darbi ==

Ir zināmi divi Hēsioda darbi — eposi "Teogonija" un "Darbi un dienas". Antīkajā laikmetā par Hēsioda darbu uzskatīts arī t.s. "Sieviešu katalogs", no kura saglabājušies tikai fragmenti. Tāpat Hēsiodam piedēvēts eposs "Ahilleja vairogs".

"Teogonija" ir eposs par pasaules un [[Dievība|dievu]] izcelšanos, dievu ģenealoģiju. "Teogonijā" izklāstīts [[mīts]] par [[Pandora]]s lādi, mīts par pieciem laikmetiem u.c. "Darbi un dienas" ir t.s. didaktiskais eposs, tas uzskatāms par nozīmīgu informācijas avotu par Senās Grieķijas [[Lauksaimniecība|lauksaimniecību]].

== Ārējās saites ==
{{sisterlinks-inline}}
{{Enciklopēdiju ārējās saites}}

{{sengrlit}}

{{autoritatīvā vadība}}

[[Kategorija:Sengrieķu rakstnieki|Hezsiods]]
[[Kategorija:Grieķu valodā rakstošie|Hezsiods]]