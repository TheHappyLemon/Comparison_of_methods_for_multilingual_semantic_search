{{Citas nozīmes|dzīvnieku|Suns (nozīmju atdalīšana)|Suns}}
{{BioTakso infokaste
| attēls =Afra 011.jpg
| att_nosaukums = [[Labradoras retrīvers]]
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| dzimta =Canidae
| dzimta_lv =Suņu dzimta
| ģints =Canis
| ģints_lv =Suņi
| suga =Canis lupus
| suga_lv =Pelēkais vilks
| pasuga =Canis lupus familiaris
| pasuga_lv =Suns
| binomial =Canis lupus familiaris <small>([[Kārlis Linnejs|Linnaeus]], 1758)</small>
| sinonīmi=
* ''Canis familiaris'' 
* ''Canis familiaris domesticus'' 
| kategorijas =nē
}}
'''Suns''' jeb '''mājas suns''' (''Canis lupus familiaris'') ir [[Suņu dzimta|suņu dzimtas]] (''Canidae'') plēsējs, kas ir viena no [[pelēkais vilks|pelēkā vilka]] (''Canis lupus'') pasugām.

[[Cilvēks]] pieradināja vienu no pelēkā vilka pasugām apmēram pirms 15 000 gadu [[Centrālāzija|Centrālāzijā]]. Mājas suns ir kļuvis par vienu no populārākajiem un visvairāk izmantotajiem [[mājdzīvnieks|mājdzīvniekiem]] cilvēces [[vēsture|vēsturē]]. Pieradinātais [[dzīvnieks]] ātri kļuva par nozīmīgu daļu no cilvēka dzīves visā pasaulē. Piemēram, [[zinātnieks|zinātnieki]] uzskata, ka bez suņu palīdzības, kas vilka [[nartas]], cilvēki nebūtu šķērsojuši [[Beringa jūra]]s šaurumu.<ref name="jur">http://books.google.com/books?id=EUrXahLxUL8C</ref> Ilgo gadu laikā, ko suns pavadījis kopā ar cilvēku, tas ir attīstījis izcilas prāta spējas un spēju interaktīvi komunicēt ar cilvēku. Suņa sociālais raksturs un inteliģence ļauj to izmantot gan medībām, gan citu mājdzīvnieku ganīšanai, gan aizsardzībai, gan cilvēku-invalīdu apkalpošanai,<ref>{{Tīmekļa atsauce |url=http://www.assistancedogsinternational.org/guide.php |title=About Guide Dogs - Assistance Dogs International<!-- Bota izveidots nosaukums --> |access-date={{dat|2010|12|21||bez}} |archiveurl=https://web.archive.org/web/20101212050111/http://assistancedogsinternational.org/guide.php |archivedate={{dat|2010|12|12||bez}} }}</ref> gan vienkārši priekam, gan visdažādākajiem darbiem, kur nepieciešamas suņa iedzimtās spējas.<ref>[http://www.lv.lv/index.php?menu=doc&sub=697&id=189503 LV.LV<!-- Bota izveidots nosaukums -->]</ref> Šobrīd [[pasaule|pasaulē]] ir apmēram 400 [[miljons|miljoni]] suņu.<ref>Coppinger, Ray (2001). Dogs: a Startling New Understanding of Canine Origin, Behavior and Evolution. New York: Scribner. p. 352. {{ISBN|0-684-85530-5}}.</ref>

Ir ļoti daudzas un dažādas suņu šķirnes, un visas šodien zināmās suņu [[šķirne]]s, lai gan tās atšķiras izmēros, apspalvojumā un raksturā, netiek uzskatītas par atsevišķām [[suga|sugām]] vai pasugām. Tās visas ir ''Canis lupus familiaris''. Šķirnes ir sākts veidot relatīvi nesen, tikai pirms dažiem simtiem [[gads|gadu]], salīdzinot ar tūkstošiem gadu, ko cilvēks un suns pavadījuši kopā. Pirmsākumos suņu veidošanās un attīstība bija pašu suņu un nejaušības "rokās".

== Terminoloģija ==
Par suni vienkāršotā veidā tiek saukti visi mājas suņi (''Canis lupus familiaris''). "Suns" [[latīņu valoda|latīņu valodā]] ir "canis", un tas ir devis vārdu visai [[suņu dzimta]]i (''Canidae''), pie kuras pieder visi vilki, lapsas, koijoti un citi suņu dzimtas dzīvnieki. Vārdu suns lieto arī [[suņi|suņu ģints]] (''Canis'') apzīmējumam, kas ietver vilkus, koijotus un šakāļus. Vārds "suns" tiek lietots, lai apzīmētu dažādus savvaļas suņus, kuri nekad nav bijuši mājas suņi, piemēram [[hiēnsuns]], [[sarkanais suns]] vai [[jenotsuns]].

[[latviešu valoda|Latviešu valodā]] mājas suņa tēviņu sauc par suni, mātīti par kuci, bet mazuli un jaunu suni līdz gada vecumam par kucēnu.

== Evolūcija ==
[[Attēls:DogMosaic wb.jpg|thumb|left|250px|Sienas mozaīka [[Senā Roma|Senajā Romā]]: liels suns ar kakla siksnu medī [[lauva|lauvu]]]]
Iesākumā mājas suns tika klasificēts kā ''Canis familiaris'' un ''Canis familiaris domesticus'' ([[Linnejs]], [[1758]].),<ref>[http://www.itis.gov/servlet/SingleRpt/SingleRpt?search_topic=TSN&search_value=727488 ITIS Standard Report Page: Canis familiarus domesticus<!-- Bota izveidots nosaukums -->]</ref> tomēr mūsdienās, izmantojot [[ģenētika|ģenētiskos]], ieradumu un rakstura pētījumus, zinātnieki ir secinājuši, ka suns ir [[pelēkais vilks|pelēkā vilka]] pasuga (''Canis lupus familiaris'').<ref name="izt">[http://animaldiversity.ummz.umich.edu/site/accounts/information/Canis_lupus_familiaris.html ADW: Canis lupus familiaris: Information<!-- Bota izveidots nosaukums -->]</ref>

Zinātnieki no dažādām valstīm ir nonākuši pie vienota slēdziena, ka neviens šobrīd nevar pateikt, kad tieši suns tika pieradināts.<ref name="jur"/> Ģenētiskie pētījumi liecina, ka suns ir atdalījies no vilku saimes pirms apmēram 15 000 gadu, tomēr ir zinātnieki, kas uzskata, ka suns dzīvojis kopā ar cilvēku arī agrāk. Skaitlis 15 000 ir ticams arī tādēļ, ka [[DNS]] pētījumi saskan ar arheoloģisko izrakumu liecībām.<ref name="jur"/> Tomēr atšķirīgu versiju zinātniekiem ir savi apsvērumi un fakti, kādēļ viņi domā citādi.

Šajā diskusijā liela nozīme ir [[arheoloģija]]i. Zinātnieku grupa no [[Beļģija]]s [[2008. gads|2008]]. gadā publiskoja zinātniskos pētījumus, kuri tika veikti Beļģijā atrastiem fosiliem, liela izmēra suņa [[kauli]]em, kas ir 37 000 gadus veci. Tika noskaidrots, ka [[dzīvnieks]] barojies ar [[zirgi|zirga]], [[staltbriedis|staltbrieža]] un [[ziemeļbriedis|ziemeļbrieža]] gaļu. [[skelets|Skeleta]] izpēte un kaulu atrašanās konteksts lika zinātnieku grupai izvirzīt hipotēzi, ka kauli piederējuši pieradinātam sunim. Pirms beļģu zinātnieku atklājuma vecākie fosilie kauli — liela izmēra suņu [[galvaskauss|galvaskausi]] bija atrasti [[Krievija|Krievijā]] un [[Vācija|Vācijā]], tie tika datēti kā 14 000 gadu veci. Mazāka izmēra 12 000 gadu veci suņa kauli tika atrasti [[Tuvie Austrumi|Tuvajos Austrumos]]. Suņa kauli, kas ir 8000 — 10 000 gadus veci, atrasti daudzās vietās [[Eiropa|Eiropā]] un [[Āzija|Āzijā]]; [[Vācija|Vācijā]], [[Francija|Francijā]] un [[Irāka|Irākā]], alu gleznojumi ar suņiem atklāti [[Turcija|Turcijā]].<ref name="jur"/>

== Izskats un īpašības ==
[[Attēls:Little tootie.JPG|thumb|right|200px|[[Jorkšīras terjers]]]]
[[Attēls:Westgort Anticipation.JPG|thumb|right|200px|[[Angļu mastifs]]]]
Mūsdienās mājas sunim ir vislielākā dažādība izskatā, izmērā un raksturā, salīdzinot ar pārējiem [[mājdzīvnieks|mājdzīvniekiem]], tomēr ģenētiski tie visi ir radinieki [[pelēkais vilks|pelēkajam vilkam]]. Suns, lai arī ir draudzīgs mājdzīvnieks, joprojām ir [[plēsējs]] un [[maita|maitēdājs]], tam ir labi attīstīta [[muskulatūra]], spēcīgi [[kauli]], un tā fizioloģiskā uzbūve ļauj sunim būt gan [[sprinteris|sprinterim]], gan [[maratons|maratona]] skrējējam, tā [[zobi]] ir piemēroti kampšanai un plēšanai. Ja suns netiek pareizi audzināts, tas var kļūt par sabiedrībai bīstamu dzīvnieku.<ref>[http://www.petnet.lv/sheep/?publ003_015.html PetNet Aitu un ganu suņi<!-- Bota izveidots nosaukums -->]{{Novecojusi saite}}</ref>

Sunim ir ļoti lielas variācijas izmērā. Vismazākais zināmais suns ir [[Jorkšīras terjers]], kura augstums skaustā ir 6,3 [[Centimetrs|cm]], ķermeņa garums 9,5 cm, svars 113 [[grams|g]], vismasīvākais suns ir [[angļu mastifs]], kurš sver 155,6 [[Kilograms|kg]], [[dzīvnieka ķermenis|ķermeņa]] garums, ieskaitot astes garumu, ir 250 cm,<ref>{{Tīmekļa atsauce |url=http://www.worldslargestdog1.com/zorba.html |title=Zorba<!-- Bota izveidots nosaukums --> |access-date={{dat|2009|04|01||bez}} |archiveurl=https://web.archive.org/web/20090226140605/http://www.worldslargestdog1.com/zorba.html |archivedate={{dat|2009|02|26||bez}} }}</ref> bet vislielākais augumā ir [[vācu dogs]], kura augstums skaustā sasniedz 106,7 cm.<ref>[http://www.guinnessworldrecords.com/records/natural_world/fantastic_pets/tallest_dog_living.aspx Fantastic Pets - Tallest Dog Living<!-- Bota izveidots nosaukums -->]</ref>

Ja salīdzina suni ar atbilstoša izmēra pelēko vilku, tad sunim ir par 20% mazāks [[galvaskauss]], par 10% mazākas [[smadzenes]] un proporcionāli mazāki [[zobi]]. Sunim pietiek ar mazāk [[kalorijas|kalorijām]] nekā vilkam. Tā kā vilkam, lai medītu, ir vajadzīgi lieli žokļi un žokļu muskuļi, tad sunim, dzīvojot kopā ar cilvēku, ir samazinājies galvaskauss, žokļi un attiecīgi ir notikusi žokļu [[muskuļi|muskuļu]] atrofija, kas sunim radījusi nokareno [[ausis|ausu]] formu.

=== Redze ===
Suņa redze ir veidota tā, lai kalpotu sunim kā medniekam. Suņa redze nosacīti ir slikta, tās asums ir vājāks kā [[cilvēks|cilvēkam]], toties spēja saskatīt kustīgu objektu ir ļoti augsta. Ir pierādīts, ka suņi spēj saskatīt un identificēt savu saimnieku no 1,6 [[kilometrs|kilometru]] attāluma (vienas [[jūdze]]s attāluma). Kā krēslas [[stunda|stundu]] mednieki suņi spēj balstīties uz savu redzi slikta apgaismojuma situācijā, tiem ir lielas [[acis|acu]] zīlītes, kas uztver visniecīgāko [[gaisma|gaismu]]. Kā lielākā daļa [[zīdītāji|zīdītāju]] suns redz tikai divas [[krāsa]]s, tā [[redze]] ir līdzīga cilvēkam — [[daltonisms|daltoniķim]], kurš neredz visas krāsas.<ref name="dom">Coren, Stanley (2004). How Dogs Think. First Free Press, Simon & Schuster</ref>

=== Redzes leņķis ===
Dažādām [[šķirne|šķirnēm]] ir dažādas formas [[acis]], un to redzes leņķis ir atšķirīgs. Šķirnēm ar garu purnu parasti ir ļoti plašs redzes leņķis, to acis ir novietotas abās galvas pusēs, un tie var pārskatīt lielu teritoriju. Dažiem [[dzinējsuns|dzinējsuņiem]] redzes leņķis sasniedz 270° (cilvēkam redzes leņķis ir 180°). Suņiem ar īsu purnu redzes leņķis ir šaurāks, bet to redze paliek centrāla, līdz ar to redzes asums uzlabojas, un to var salīdzināt ar cilvēka redzes asumu. Dažām plato galvu šķirnēm ar īsu purnu redzes leņķis ir tāds pats kā cilvēkam.<ref name="dom"/>

=== Dzirde ===
Suņa [[dzirde]] spēj uztvert [[skaņa]]s 40 Hz — 60,000 [[Hz]] diapazonā,<ref>[http://hypertextbook.com/facts/2003/TimCondon.shtml Frequency Range of Dog Hearing<!-- Bota izveidots nosaukums -->]</ref> tas nozīmē, ka suns spēj sadzirdēt daudz augstākas frekvences skaņas nekā cilvēks.<ref>[http://www.lsu.edu/deafness/HearingRange.html Frequency Hearing Ranges in Dogs and Other Species<!-- Bota izveidots nosaukums -->]</ref> Sunim ausis ir kustīgas, līdz ar to tas spēj, pagriežot ausi skaņas virzienā, precīzi noteikt skaņas avotu. Suņa ausi vada 18 vai vairāk muskuļi, kas spēj ausi pacelt, pagriezt, sašķiebt, nolaist. Suns ātrāk par cilvēku nosaka skaņas avotu, kā arī spēja sadzirdēt skaņu no tāluma tam ir 4x labāka kā cilvēkam.<ref>{{Tīmekļa atsauce |url=http://www.seefido.com/html/dog_sense_of_hearing.htm |title=Dog Sense of Hearing<!-- Bota izveidots nosaukums --> |access-date={{dat|2009|04|01||bez}} |archiveurl=https://web.archive.org/web/20090501071117/http://www.seefido.com/html/dog_sense_of_hearing.htm |archivedate={{dat|2009|05|01||bez}} }}</ref>

=== Kažoks ===
[[Attēls:Chinese Crested Dog 600.jpg|thumb|right|200px|[[Ķīnas cekulainais suns]]]]
Suņiem kažoks mēdz būt divējāds; dubultais kažoks, ko veido mīksta un bieza pavilna, kas nosegta ar stingru, gludu akotspalvu (tāds kažoks ir vilkam); vienas kārtas kažoks, ko veido tikai akotspalva. Suņu šķirnēm, kas veidojušās aukstajā [[klimats|klimata]] zonā, parasti ir dubultais kažoks. Suņu apspalvojums var būt īss, tādus suņus sauc par īsspalvainiem, vai garš, tādus suņus sauc par garspalvainiem. Ir šķirnes, kurām gandrīz vispār nav apspalvojuma, tikai nedaudz uz galvas, kājām un astes, piemēram, [[Ķīnas cekulainais suns]].<ref>Cunliffe, Juliette (2004). "Coat Types, Colours and Markings". The Encyclopedia of Dog Breeds. Paragon Publishing. pp. 20–23. </ref>

Mājas suņu kažoka [[krāsa]] var būt ļoti dažāda, ieskaitot kontragaismas [[kamuflāža]]s krāsojumu, kas raksturīgs savvaļas dzīvniekiem. Tādam krāsojumam ir raksturīgi, ka mugura ir tumšāka, bet pavēdere gaišāka.<ref>{{Tīmekļa atsauce |url=http://animals.about.com/od/zoology12/f/countershading.htm |title=Counter Shading - What is Counter Shading<!-- Bota izveidots nosaukums --> |access-date={{dat|2009|04|01||bez}} |archive-date={{dat|2011|09|27||bez}} |archive-url=https://web.archive.org/web/20110927020833/http://animals.about.com/od/zoology12/f/countershading.htm }}</ref> Tādā veidā dzīvnieka krāsojums dzēš dabīgā apgaismojuma efektu un vizuāli noslēpj dzīvnieka auguma aprises, jo, ja dzīvnieks būtu viscaur vienkrāsains, mugura izskatītos gaišāka, jo būtu apgaismota ar dienas [[gaisma|gaismu]], bet pavēdere tumšāka, jo atrastos ķermeņa pašēnā. Bieži gaišāko pavēderi papildina izteikti gaišas krūtis, pazode, svītras uz sāniem.

=== Aste ===
[[Attēls:ChowChow2Szczecin.jpg|thumb|left|200px|[[Čau čau suns]] ar ritenī sagrieztu asti]]
Suņiem ir dažādu formu [[aste]]s: taisnas, taisnas un izslietas augšup, sirpjveida, sagrieztas ritenī un sagrieztas ritenī vairākas reizes. Ir suņu šķirnes, kurām astes tiek apgrieztas jeb kupētas, visbiežāk medību suņiem. Astes tiek grieztas, lai pasargātu suni no "darba" ievainojumiem,<ref>{{Tīmekļa atsauce |url=http://www.cdb.org/case4dock.htm |title=Tail docking - the case for tail docking<!-- Bota izveidots nosaukums --> |access-date={{dat|2009|04|01||bez}} |archiveurl=https://web.archive.org/web/20090414210955/http://cdb.org/case4dock.htm |archivedate={{dat|2009|04|14||bez}} }}</ref> lai gan palielinoties suņu īpatsvaram, kas tiek turēti kā mājas mīluļi, mainās attieksme pret astes griešanas nepieciešamību. Mūsdienās daudzām šķirnēm astes drīkst negriezt, un tas neskaitās šķirnes standarta pārkāpums. Ir šķirnes, kurām kucēni var piedzimt ar ļoti mazām astītēm vai vispār bez astes, tas ir novērojams šķirnēm, kurām ilgstoši astes ir tikušas apcirptas.<ref>[http://www.braquedubourbonnais.info/en/tail-genetics.htm The genetic causes of the Bourbonnais pointer's tail length<!-- Bota izveidots nosaukums -->]</ref>

== Barība ==
Lai arī suņi ir cēlušies no pelēkā vilka, tie ir [[visēdājs|visēdāji]].<ref name="izt"/> Tiem ir garāks [[zarnas|zarnu trakts]] kā [[kaķis|kaķiem]], kas ir izteikti gaļēdāji, kā arī barībai nav obligāti jābūt bagātai ar [[olbaltumvielas|olbaltumvielām]], lai saņemtu ikdienā nepieciešamo. Suns var sagremot ne tikai [[gaļa|gaļu]], bet arī dažādus [[dārzeņi|dārzeņus]] un [[graudi|graudus]], savvaļā suņi bieži ēd dažādus [[augi|augus]] un [[augļi|augļus]].<ref name="izt"/>

== Reprodukcija ==
[[Attēls:Yuki and Branca - Japanese Akita.jpg|thumb|250px|[[Akita]]s kucēns ar māti]]
Suņa abi dzimumi dzimumbriedumu sasniedz laikā no 6—12 mēnešiem, lai gan daži indivīdi nobriest vēlāk  līdz 2 gadu vecumam. Kuces meklējas 2 reizes gadā, un tās var pāroties ar vairākiem suņiem. Grūsnības periods ilgst 56—72 dienas, vidēji 63 dienas. Vidējais kucēnu skaits metienā ir 6 kucēni, bet to skaits variē atkarībā no šķirnes. Mazām šķirnēm kucēnu ir mazāk, kas var būt 1—4, bet lielajām vairāk, kas var sasniegt pat 12 kucēnus metienā. Ir šķirnes, kuru tēviņu seksuālā aktivitāte ir ļoti zema, un, lai pavairotu šķirni, tiek izmantota [[mākslīgā apsēklošana]]. Pie mazaktīvajām šķirnēm varētu pieskaitīt [[čau čau]] suņus, [[franču buldogs|franču buldogus]].<ref>{{Tīmekļa atsauce |url=http://www.pets911.com/hosted/buffalo/puppy/article.php?num=11045 |title=Pets911 - Buffalo.com<!-- Bota izveidots nosaukums --> |access-date={{dat|2008|10|22||bez}} |archiveurl=https://web.archive.org/web/20090610035254/http://www.pets911.com/hosted/buffalo/puppy/article.php?num=11045 |archivedate={{dat|2009|06|10||bez}} }}</ref>

== Sterilizācija un kastrācija ==
Lai kontrolētu suņu vairošanos, kuces tiek sterilizētas, bet suņi kastrēti. Daudzās [[valsts|valstīs]] suņu ir vairāk, nekā tiem ir saimnieku, katru gadu tiek iemidzināti simtiem un tūkstošiem suņu. Saskaņā ar [[Amerikas Savienotās Valstis|ASV]] statistikas datiem, katru gadu tiek iemidzināti 3—4 [[miljons|miljoni]] klaiņojošu suņu un [[kaķis|kaķu]] tikai šajā valstī vien. Nav datu par to, cik klaiņojoši suņi gada laikā tiek iemidzināti [[Latvija|Latvijā]], bet vidēji [[mēnesis|mēnesī]] [[Liepāja]]s pilsētā tiek noķerti 18 klaiņojoši suņi, no kuriem apmēram 11 tiek atrasti jauni saimnieki, bet pārējie tiek iemidzināti.<ref>[http://www.tvnet.lv/zalazeme/animals/article.php?id=38957 TVNET :: Dzīvnieki - Suņi skraida bariem un apdraud cilvēkus<!-- Bota izveidots nosaukums -->]</ref> Visā [[pasaule|pasaulē]] dzīvnieku aizstāvji cenšas rast alternatīvus risinājumus [[eitanāzija]]i, veidojot dzīvnieku patversmes un meklējot suņiem jaunus saimniekus. Tādēļ valstīs, kur [[cilvēks|cilvēki]] cenšas izturēties humāni pret saviem mīļdzīvniekiem, tiek ieteikta dzīvnieku sterilizācija, ja dzīvnieks nav paredzēts vaislai.<ref>[http://www.spayusa.org/main_directory/02-facts_and_education/stats_surveys/javma_articles/02dogs-cats-sterilized.asp Spay-Usa<!-- Bota izveidots nosaukums -->]</ref> Tā ir cilvēku atbildība rūpēties, lai suņi un kaķi nekontrolēti nevairotos un nenonāktu uz ielas, apdraudot pašu cilvēku drošību un [[veselība|veselību]]. Tas ir cilvēku godaprāts rūpēties,  lai [[dzīvnieki]] nenonāktu pusbada vai bada un netīrības apstākļos, lai citiem sabiedrības locekļiem nebūtu jāvāc nelaimīgie dzīvnieki un jāveic nepatīkamā iemidzināšanas procedūra, jo dzīvnieks ir nedziedināmi slims vai nespējīgs sociālam kontaktam.<ref>[http://www.tvnet.lv/zalazeme/animals/article.php?id=81437 TVNET :: Dzīvnieki - Suns cilvēkam ir ne tikai draugs, bet arī ļoti liela atbildība<!-- Bota izveidots nosaukums -->]</ref>

Suņa sterilizācija vai kastrācija atrisina dažādas problēmas, ko rada hiperseksualitāte, īpaši suņiem tēviņiem. Sterilizētas kuces retāk saslimst ar [[piena dziedzeri|piena dziedzeru]] vai [[dzimumorgāni|dzimumorgānu]] [[vēzis (slimība)|vēzi]], tomēr tas palielina risku saslimt ar urinēšanas [[slimība|slimībām]] gan kucēm, gan suņiem, tādēļ kastrētiem, sterilizētiem dzīvniekiem ir jāievēro speciāla [[diēta]], lai izvairītos no urīnceļu saslimšanām.<ref>[http://www.aspca.org/pet-care/spayneuter/ ASPCA | Free and Low-Cost Spay/Neuter Database<!-- Bota izveidots nosaukums -->]</ref>

== Dzīves ilgums ==
Suņu dzīves ilgums ir saistīts ar konkrēto suņa šķirni, bet visbiežāk suņi dzīvo 7—9 gadus. Mazo šķirņu suņi kopumā dzīvo ilgāk nekā lielo šķirņu suņi.

Visīsākais dzīves garums ir [[Bordas dogs|Bordas dogam]], ar vidējo dzīves ilgumu 5,2 gadi, ir šķirnes, to skaitā [[bulterjers|bulterjeri]], [[angļu buldogs|angļu buldogi]], [[bladhaunds|bladhaundi]], [[īru vilku suns|īru vilku suņi]], [[Bernes ganu suns|Bernes ganu suņi]], [[vācu dogs|vācu dogi]] un [[angļu mastifs|angļu mastifi]], kas vidēji dzīvo 6—7 gadus.

Visilgāk dzīvo mazie suņi, piemēram, [[toipūdelis|toipūdeļi]], [[borderterjers|borderterjeri]], [[pundurpūdelis|pundurpūdeļi]], [[Tibetas spanielis|Tibetas spanieļi]], [[taksis|takši]], kuru vidējais dzīves garums ir 14—15 gadi. Suņi jaukteņi arī dzīvo ilgāk kā tīršķirnes suņi. To dzīves garums visās auguma grupās ir par 1 vai vairāk gadiem ilgāks. Ilgākais reģistrētais suņa mūžs — 24 [[gads|gadi]].<ref>[http://genomics.senescence.info/species/entry.php?species=Canis_familiaris Longevity, ageing, and life history of Canis familiaris<!-- Bota izveidots nosaukums -->]</ref>

== Inteliģence un raksturs ==
[[Attēls:Border Collie liver portrait.jpg|thumb|left|250px|[[Borderkollijs]] tiek uzskatīts par vienu no visgudrākajām suņu šķirnēm kopā ar [[zeltainais retrīvers|zeltainajiem retrīveriem]], [[pūdelis|pūdeļiem]], [[vācu aitu suns|vācu aitu suņiem]], [[dobermanpinčers|dobermaņiem]] un [[šeltijs|šeltijiem]]]]
Mājas sunim ir raksturīga sociālā [[inteliģence]], kas nevienam citam [[mājdzīvnieks|mājdzīvniekam]] nav tik izteikta. Suņi spēj sociālo uzvedību mācīties divējādi gan "ejot [[skola|skolā]]" — suns tiek speciāli mācīts, gan vērojot sev apkārt notiekošo. Visaktīvāk suns apgūst dzīvi savā tuvumā apmēram 8 [[nedēļa|nedēļu]] vecumā.<ref name="dom"/> Kucēns ļoti ātri mācās no pieaugušajiem suņiem, tādā veidā suns gan neiemācās uzdevumus, ko cilvēks gribētu, lai suns izpilda, bet kucēns iemācās socializēšanos un attiecības.<ref name="dom"/> Piemēram, kucēns, kas ir redzējis, kā viņa vecāki velk [[nartas]], 15x ātrāk iemācās vilkt nartas, nekā suns, kas to nekad pirms tam nav redzējis.

Kucēns mācās atdarināt arī cilvēku [[mīmika|mīmiku]] un darbības. Zinātnieki to ir pierādījuši ar [[eksperiments|eksperimentiem]], piemēram, tika veikts eksperiments, ierādot kucēniem, ka bumbiņu rotaļai var dabūt laukā no kastes, nospiežot sviru. Tad bumbiņa tika ielikta atpakaļ kastē, un kucēni tika atstāti ar kasti vieni paši — 3/4 kucēnu nospieda sviru, lai tiktu pie bumbiņas. Suņiem ir arī spējas konkrētus priekšmetus un darbības savienot ar abstraktiem jēdzieniem, citiem vārdiem runājot, sunim var iemācīt valodu, suns spēj izprast arī ļoti komplicētas abstraktas norādes.<ref name="dom"/> Piemēram, suņa apbalvojums tika noslēpts zem vairākām kastēm. "Pēdējā kastē"— cilvēks sunim saka priekšā, paklauvējot pa kasti vai tikai norādot ar pirkstu uz to. Suns spēj saprast cilvēka norādi un ātri atrast noslēpto lietu. Šis uzdevums tika veikts arī ar citiem eksperimenta dalībniekiem: [[šimpanze|šimpanzēm]], [[pelēkais vilks|vilkiem]] un maziem [[cilvēks|cilvēkbērniem]]. Suns uzdevumu veica vislabāk. [[Zinātnieks]] Dr. Stenlijs Korens uzskata, ka šī eksperimenta rezultāti pierāda to, ka suņa spēja socializēties ar cilvēku ir daudz augstāka pat par mūsu tuvākajiem radiniekiem — [[Cilvēkpērtiķi un cilvēks|cilvēkpērtiķiem]], un šī spēja suņiem ir [[ģenētika|ģenētiski]] iedzimta. Tieši šī iedzimtā spēja visbūtiskāk atšķir suni no vilka.

Suns cenšas atdarināt cilvēka smaidu, sunim ir nosacīta humora izjūta, un tas labprāt atsaucas spēlēm un jokiem. Suns spēj plānot limitētas darbības, piemēram, suns spēj apzināti slēpt no cilvēka aizliegtu nodarījumu, nozogot kaulu, to noslēpt un nerādīt cilvēkam, un uzsākt kaula ēšanu tikai pēc tam, kad [[cilvēks]] ir pametis telpu.<ref name="dom"/>

Suns spēj pieņemt lēmumus un rīkoties. [[Čīle]]s galvaspilsētā [[Santjago]] uz ceļa tika savainots kāds suns, otrs suns izglāba savu draugu no tuvojošās satiksmes, pieliekot visus spēkus, novilka draugu lielceļa malā, kur vēlāk abus izglāba autoceļu patruļas darbinieki.<ref>{{Tīmekļa atsauce |url=http://www.tribine.lv/zinas/Suns-izglabj-ievainoto-draugu-uz/7491 |title=Suns izglābj ievainoto draugu |access-date={{dat|2009|04|01||bez}} |archiveurl=https://web.archive.org/web/20090216090925/http://www.tribine.lv/zinas/Suns-izglabj-ievainoto-draugu-uz/7491 |archivedate={{dat|2009|02|16||bez}} }}</ref>

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://termini.lza.lv/article.php?id=168 Suņu šķirņu nomenklatūra] ([[:en:Fédération Cynologique Internationale|FCI]] un LZA Terminoloģijas komisija) 
* [https://web.archive.org/web/20080513204836/http://www.petnet.lv/sheep/?publ005_005.html PetNet: kaķu un suņu kopšana]
* [http://www.buzzfeed.com/dentastix/11-fascinating-facts-you-never-knew-about-dogs?b=1 11 Fascinating Facts You Never Knew About Dogs]
* [http://phenomena.nationalgeographic.com/2015/04/16/through-this-chemical-loop-dogs-win-our-hearts/?sf8663179=1 Through This Chemical Loop, Dogs Win Our Hearts]
* [http://www.springerlink.com/content/r338v42481024317 Attention to attention in domestic dog (Canis familiaris) dyadic play]{{Novecojusi saite}}
* [http://www.akc.org/events/conformation/beginners.cfm A Beginner's Guide to Dog Shows]
* [http://www.dogs.lv Latvijas kinoloģiskā federācija]
* [http://www.suni.lv Forums par suņiem latviešu valodā (ar šķirņu aprakstiem)]
* [http://www.jelgavnieki.lv/?l=83&act=10&date=1153947600&cat=0&art=2315 Cīņas suņi dvēselē ir maigi]
* [http://termini.lza.lv/article.php?id=168 Suņu šķirņu uzskaitījums latviešu valodā]
* [https://web.archive.org/web/20090410062147/http://www.favoritdogs.lv/jaunumi/p.html Suņu šķirņu nosaukuma veidošanas principi]
* [https://web.archive.org/web/20131125070212/http://www.delfi.lv/tehnika/zinatne/noskaidro-kur-un-kad-pirmo-reizi-pieradinati-suni.d?id=43832252 Noskaidro, kur un kad pirmo reizi pieradināti suņi]
* [https://web.archive.org/web/20150813145405/http://www.la.lv/10-sunu-skirnes-kas-ipasi-piemerotas-gimenei-ar-berniem/ 10 suņu šķirnes, kas īpaši piemērotas ģimenei ar bērniem]

{{mājdzīvnieki}}

{{autoritatīvā vadība}}

[[Kategorija:Pelēkie vilki]]
[[Kategorija:Mājdzīvnieki]]