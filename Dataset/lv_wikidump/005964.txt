{{Nosaukums slīprakstā}}
{{Labs raksts}}
{{Mūzikas izpildītāja infokaste
|Vārds            = The Beatles
|Attēls           = The Beatles members at New York City in 1964.jpg
|Att_izm          = 230 px
|Apraksts         = Grupas dalībnieki [[1964]]. gadā,<br />augšā: [[Džons Lenons]], [[Pols Makartnijs]],<br />apakšā: [[Džordžs Herisons]], [[Ringo Stārs]]
|Fons             = grupa
|Vieta            = {{flaga|Lielbritānija}} [[Liverpūle]], [[Apvienotā Karaliste]]
|Žanrs            = [[rokmūzika|roks]], [[rokenrols]], [[popmūzika|pops]], [[psihodēliskais roks]], [[klasiskais roks]]
|Gadi             = [[1960]]—[[1970]]
|Izdevējkompānija = [[Parlophone]], [[Capitol Records|Capitol]], [[Apple Records|Apple]], [[Odeon Records|Odeon]], [[Vee-Jay Records|Vee-Jay]], [[United Artists Records|United Artists]], [[Atco Records|Atco]], [[Swan Records|Swan]]
|Mlapa            = [http://www.beatles.com/ beatles.com]
|Bij_dalībnieki   = [[Džons Lenons]] <small>([[1960]]-[[1970]])</small><br />[[Pols Makartnijs]] <small>([[1960]]-[[1970]], [[1994]]-[[1996]])</small><br />[[Džordžs Herisons]] <small>([[1960]]-[[1970]], [[1994]]-[[1996]])</small><br />[[Ringo Stārs]] <small>([[1962]]-[[1970]], [[1994]]-[[1996]])</small><br />[[Pīts Bests]] <small>([[1960]]-[[1962]])</small><br />[[Stjuarts Satklifs]] <small>([[1960]]-[[1961]])</small>
}}
'''''The Beatles''''' jeb '''Bītli''' bija [[popmūzika]]s un [[rokmūzika]]s grupa no [[Liverpūle]]s, [[Apvienotā Karaliste|Apvienotās Karalistes]]. Grupa pastāvēja no 1960. gada līdz 1970. gadam, bet vēlāk [[1990. gadi|1990. gados]] uz īsu brīdi atkal apvienojās. Grupas lielāko panākumu gados tās dalībnieki bija [[Džons Lenons]], [[Pols Makartnijs]], [[Džordžs Herisons]] un [[Ringo Stārs]], lai gan pirms pirmā albuma izdošanas grupā darbojās arī [[Pīts Bests]] un [[Stjuarts Satklifs]]. Tā bija viena no komerciāli visveiksmīgākajām un kritizētākajām grupām populārās mūzikas vēsturē.<ref name="Rolling Stone">{{Tīmekļa atsauce |url=http://www.rollingstone.com/artists/thebeatles/biography |title=The Beatles: Biography |accessdate=2007-03-29 |work=Rolling Stone |publisher=rollingstone.com |archive-date=2007-02-20 |archive-url=https://web.archive.org/web/20070220235812/http://www.rollingstone.com/artists/thebeatles/biography }}</ref> Tās inovatīvajai mūzikai bija liela ietekme uz [[sešdesmitie gadi|1960. gadu]] kultūras veidošanos.

== Izveide un posms pirms Hamburgas ==
[[Attēls:Beatles logo.png|180px|thumb|Grupas logo.]]
1957. gada martā [[Džons Lenons]], tolaik 16 gadus vecs, kopā ar dažiem draugiem no ''Quarry Bank'' skolas nodibināja savu grupu. Kādu laiku viņi sevi dēvēja par ''Blackjacks'', bet nomainīja nosaukumu uz ''The Quarryman'', pēc tam, kad uzzināja, ka ievērojama vietējā grupa jau bija aizņēmusi šo nosaukumu.

1957. gada 6. jūlijā piecpadsmit gadus vecais [[Pols Makartnijs]] iepazinās ar [[Džons Lenons|Džonu Lenonu]] un viņa grupu ''The Quarrymen'', kādā vietējā pasākumā, uz kuru viņu bija aizvedis draugs. Jau pirmajā mirklī Lenons bija viņu iespaidojis gan ar savu izskatu, gan ar savu māku izkļūt no situācijas. Pēc paša Makartnija vārdiem: 
{{quote|''"...viņi izpildīja [[The Del Vikings]] dziesmu "Come Go with Me", bet lieta bija tāda, ka viņš protams nezināja vārdus, tā vietā liekot iekšā vārdus no blūza dziesmām.".."...un tad es padomāju - tas ir gudri, viņš ir diezgan labs. Tas bija Džons."''}}

Pēc uzstāšanās Džons satika Polu un jau tad pamanīja viņā talantu. Aizkulisēs Makartnijs spēlēja [[Eddie Cochran]] dziesmu "Twenty Flight Rock", un, pēc viņa domām, Lenonu visvairāk piesaistīja tas, ka viņš zināja dziesmas vārdus. 
Kopš šī pasākuma Lenons un Makartnijs kļuva par labiem draugiem, bet, pēc Džona piedāvājuma, arī par jauno grupas biedru.
1958. gadā grupā tika uzņemts arī Pola skolas laiku draugs [[Džordžs Herisons]], ieņemdams galvenā ģitārista lomu. Lai gan Lenonu iespaidoja Harisona ievērojamā ģitārspēle, viņš uzskatīja, ka Džordžs ir par jaunu priekš grupas, tomēr šīs šaubas saglabājās tikai neilgu laiku. Ap 1959. gada janvāri Lenona skolas biedri bija pametuši grupu, un viņš bija iestājies Liverpūles mākslas koledžā. Tolaik šie trīs ģitāristi, devēdami sevi par ''"Johnny and the Moondogs"'', spēlēja rokenrolu jebkad, kad varēja. Dažreiz, atbildot uz jautājumu, kur ir viņu bundzinieks, viņi teikuši, ka ritms ir ģitārās.

Lenona mākslas skolas draugs [[Stjuarts Satklifs]], šajā laika bija pārdevis jau savu pirmo mākslas darbu, un draugi (konkrētāk: Džons, Pols un Džordžs) pierunāja viņu par nopelnīto naudu nopirkt basģitāru, tādējādi 1960. gada janvārī grupai bija jaunpienācējs. Stjuarts gan īsti nemācēja spēlēt, tomēr pēc Lenona vārdiem, labāk basģitārists, kurš nemāk spēlēt, nekā tāds, kura vispār nav. 
Stjuarts bija arī tas, kurš ierosināja grupas nosaukumu nomainīt uz "The Beetles", kā piemiņu Badijam Holijam un The Crickets. Tomēr Lenons ierosināja, ka nosaukumam jābūt ar "a" - The Beatles -, jo jau sen atpakaļ viņam bijusi vīzija, kurā parādījies vīrs uz liesmojoša pīrāga un teicis, ka no šīs dienas jūs esat Beatles ar "a". 
Ap to laiku populāri kļuva vārdu izskaistinājumi, tāpēc turnejā uz Skotiju grupas nosaukumus tika nomainīts pret ''"Long John and The Silver Beatles"''. Arī pašiem puišiem radās vēlēšanās pēc jauniem vārdiem, tādēļ Džons pārtapa par "Garo Džonu", Pols par "Polu Ramonu", Džordžs par "Karlu Harisonu", bet Stjuarts par "Stjuartu De Stālu". Tomēr par spīti vārdu maiņai, turneja bija neveiksmīga, atgriežoties Liverpūlē viņi bija pārsaluši un palikuši bez naudas.
Problēmas radās tad, kad grupas neoficiālais menedžeris Alans Viljams sarunāja koncertu Hamburgā, Vācijā, kur bija vajadzīga piecu cilvēku grupa. Jau kādu laiku viņi nevarēja atrast pastāvīgu bundzinieku, tāpēc šo vietu pildīja Makartnijs. Tomēr dienu pirms izbraukšanas uz Vāciju, viņiem izdevās atrast piekto dalībnieku  [[Pīts Bests|Pītu Bestu]], kurš pārņēma bungas un Makartnijs varēja atgriezties pie ģitāras spēlēšanas.

== Sastāvs ==
No [[1960]]. gada augusta līdz [[1961]]. gada augustam grupā bija pieci cilvēki - [[Džons Lenons]] ([[ģitāra|ritma ģitāra]], [[klavieres]], [[balss|vokāli]]), [[Pols Makartnijs]] ([[ģitāra|ritma ģitāra]], [[balss|vokāli]]), [[Džordžs Herisons]] ([[ģitāra|vadošā ģitāra]]), [[Stjuarts Satklifs]] ([[basģitāra]]) un [[Pīts Bests]] ([[bungas]]). [[1961]]. gadā no grupas aizgāja [[Stjuarts Satklifs|Satklifs]]. Pēc viņa aiziešanas [[Pols Makartnijs|Makartnijs]] sāka spēlēt [[basģitāra|basģitāru]]. [[1962]]. gadā grupai pievienojās bundzinieks [[Ringo Stārs]]. Tādā sastāvā viņi spēlēja līdz pat grupas izjukšanai [[1970]]. gadā. No [[1994]]. līdz [[1996]]. gadam [[Pols Makartnijs|Pols]], [[Džordžs Herisons|Džordžs]] un [[Ringo Stārs|Ringo]] apvienojās, lai varētu pabeigt "[[Bītlu Antoloģija]]s" projektu, kā arī lai pabeigtu divas dziesmas, kuras [[Džons Lenons|Lenons]] nepaguva pabeigt savas negaidītās nāves dēļ 14 gadus pirms šī projekta sākuma.

== Vēsture ==
=== Hamburga ===
[[Attēls:Indra-Club-Hamburg.png|thumb|''Indra-Club'' Rēperbāņa sānu ieliņā, kurā bītli spēlēja no 1960. gada 17. augusta līdz 3. oktobrim.]]
[[Attēls:Hamburg - Grosse Freiheit 36 und Kaiserkeller - 2016.JPG|thumb|Hamburgas ''Kaiserkeller'' , kurā bītli spēlēja no 1960. gada 4. oktobra līdz 30. novembrim.]]
The Beatles pirmie plānotie ārzemju koncerti bija [[Hamburga|Hamburgā]]. Saprotot, ka viņiem nav bundzinieka, viņi uzaicināja [[Pīts Bests|Pītu Bestu]]. Viņa mātei Monai piederēja Kazbas klubs, kurā grupa bieži spēlēja.<ref>{{Tīmekļa atsauce|url=http://abbeyrd.best.vwh.net/namec.htm|title=No Blackjacks uz Beatles: Kā četrinieks izveidojās {{en ikona}}|access-date={{dat|2006|12|06||bez}}|archiveurl=https://web.archive.org/web/20061206202638/http://abbeyrd.best.vwh.net/namec.htm|archivedate={{dat|2006|12|06||bez}}}}</ref> {{dat|1960|8|16}} grupa devās uz Hamburgu, kur sāka spēlēt [[Rēperbānis|Rēperbāņa]] Indras klubā, no {{dat||10|4}} Kaizerkelera klubā. Viņiem nācās spēlēt sešas līdz septiņas stundas dienā, septiņas dienas nedēļā. Rudenī viņem sākās nedienas ar policiju, sakarā ar savas nepilngadības slēpšanu {{dat||11|21}} no Vācijas tika izraidīts  [[Džordžs Herisons]], bet nedēļu vēlāk deportēja arī Bestu un Makartniju, jo viņi izraisīja nelielu ugunsgrēku. Decembra vidū prom devās arī [[Džons Lenons]], tomēr [[Stjuarts Satklifs]] kopā ar savu līgavu [[Astrīda Kirhere|Astrīdu Kirheri]] palika Hamburgā un 1962. gadā nomira no [[smadzeņu insults|smadzeņu insulta]].<ref name="CynthiaLennonJohnp109">Sintija Lenone “John” 2006. 109. lpp</ref> [[1961]]. gada aprīlī grupa atgriezās Hamburgā. Kamēr viņi spēlēja, [[Tonijs Šeridans]] sarunāja ar bītliem par to, ka viņi spēlēs mūziku Šeridana dziesmās. Slavenākā bija [[My Bonnie]], kura bija augstu dažādos dziesmu topos. Trešo reizi Hamburgā viņi atgriezās no {{dat|1962|4|13|G}} līdz {{dat||5|31|D}}.

=== Popularitāte Apvienotajā Karalistē ===
Vairākus gadus vēlāk, jau pēc bundzinieka nomaiņas uz [[Ringo Stārs|Ringo Stāru]], grupa ierakstīja savu pirmo albumu ar nosaukumu "[[Please Please Me]]". Dziesma ar tādu pašu nosaukumu ieņēma 1. vietu Lielbritānijas pārdotāko singlu topā. Grupu sāka pamanīt svarīgi mūzikas kritiķi. "[[The Times]]" kritiķis Viljams Mens publicēja eseju slavējot vairākas grupas dziesmas.<ref>[http://jolomo.net/music/william_mann.html Viljama Mena eseja {{en ikona}}]</ref>

=== Bītlomānijas sākums ===
Pēc tam, kad grupa ieguva komerciālus panākumus arī [[Ziemeļamerika|Ziemeļamerikā]], tika izziņoti koncerti [[Amerikas Savienotās Valstis|ASV]].

{{dat|1964|2|7}} tūkstošiem fanu [[Hītrovas lidosta|Hītrovas lidostā]] māja grupas dalībniekiem, kuri kāpa lidmašīnā, kas veda viņus uz [[Amerikas Savienotās Valstis|ASV]]. Tas bija grupas pirmais ceļojums pāri [[Atlantijas okeāns|Atlantijas okeānam]]. Neskaitot pašus mūziķus, līdzi ceļā devās fotogrāfi, žurnālisti un [[Fils Spektors]]. Kad lidmašīna bija gatava nolaisties, pilots paziņoja pasažieriem: "Paziņojiet zēniem, ka viņus gaida liels pūlis." Tik liels cilvēku pieplūdums nebija gaidīts; grupas ierašanos [[Amerikas Savienotās Valstis|Savienotajās Valstīs]] noskatīties atnāca trīs tūkstoši fanu.

Pēc preses konferences viņi tika iesēdināti limuzīnos un aizvesti uz [[Ņujorka|Ņujorku]]. Sasniedzot "[[Plaza Hotel]]" viņus ielenca vēl viens fanu pūlis. Nākamajā dienā [[Džordžs Herisons|Džordžam Harisonam]] bija temperatūra, tādēļ mēģinājumā viņu aizvietoja [[Nīls Espinols]]. Grupas pirmā uzstāšanās notika 9. februārī, [[Eds Salivans|Eda Salivana]] šovā. Nākamajā rītā gandrīz katrs laikraksts ziņoja, ka "bītli bija tikai modes kliedziens". Pēc grupas panākumiem [[1964]]. gadā [[Vee-Jay Records]] un [[Swan Records]] izmantoja savas iepriekš garantētās tiesības uz viņu dziesmām un vēlreiz tās izdeva [[Amerikas Savienotās Valstis|ASV]]. Tās visas otro reizi sasniedza pārdotāko desmitnieku. [[1964]]. gada vidū notika pirmie koncerti ārpus [[Ziemeļamerika]]s un [[Eiropa]]s. Viņi devās koncerttūrē pa [[Austrālija|Austrāliju]] bez [[Ringo Stārs|Ringo Stāra]]. Viņam bija nepieciešama mandeļu izgriešana, tāpēc viņa vietā bungoja [[Džimijs Nikols]]. [[Adelaida|Adelaidā]] viņus vēroja 300 tūkstoši cilvēku. Stārs atgriezās grupā 21. jūnijā, tad, kad viņi sāka spēlēt [[Jaunzēlande|Jaunzēlandē]].

=== "Mēs esam populārāki par Jēzu" ===
[[1966]]. gada 4. martā [[Džons Lenons]] izteica šādu paziņojumu:
:"[[Kristietība]] dosies prom. Tā izzudīs un samazināsies.... Es nezinu, kas pirmais aizies - [[rokenrols]] vai [[kristietība]]. Šobrīd esam populārāki par [[Jēzus Kristus|Jēzu]]. Jēzum nebija ne vainas, bet viņa mācekļi bija biezi un prasti. Tā ir viņu locīšanās, kas man to sabojā."

Raksts tika nodrukāts un neviens uz to nereaģēja. Tikai piecus mēnešus vēlāk, kad [[Amerikāņi (nācija)|amerikāņu]] pusaudžu žurnāls "[[Datebook]]" uzrakstīja daļu no šī teksta uz sava vāka<ref name="News of the Odd">{{Tīmekļa atsauce |url=http://www.newsoftheodd.com/content/view/212/29 |title=John Lennon Proclaims Beatles "More Popular Than Jesus" (martā 4, 1966) |accessdate=1966-03-04 |work=News of the Odd |publisher=newsoftheodd.com |archiveurl=https://web.archive.org/web/20071013095713/http://www.newsoftheodd.com/content/view/212/29 |archivedate=2007-10-13 }}</ref> [[Amerikas Savienotās Valstis|ASV]] sākās reliģisko protesti, konservatīvās grupas paziņoja, ka dedzinās grupas ierakstus un citas lietas. Sākumā bītli paziņoja, ka "viņiem sākumā tie ir jānopērk, pirms dedzināt". Daudzas raidstacijas vairs neraidīja bītlu mūziku, daži koncerti pat tika atcelti. [[Vatikāns]] paziņoja par publisku [[Džons Lenons|Lenona]] komentāru atmaskošanu. [[1966]]. gada 11. augustā bītli rīkoja preses konferenci [[Čikāga|Čikāgā]], lai pārtrauktu nemierus. [[Vatikāns]] akceptēja viņa atvainošanos, bet Dienvidu Baptistu Konvencija to nedarīja.<ref name="Infamous Rock Quotes">{{Tīmekļa atsauce |url=http://music.aol.com/feature/famous-quote-john-lennon |title="We're more popular than Jesus." |work=AOL |publisher=music.aol.com |access-date={{dat|2007|10|20||bez}} |archiveurl=https://web.archive.org/web/20071016131646/http://music.aol.com/feature/famous-quote-john-lennon |archivedate={{dat|2007|10|16||bez}} }}</ref> Lenons vēlāk publiski pateicās Jēzum.

=== Studijas gadi un grupas izjukšana ===
[[1966]]. gada aprīlī grupa sāka ierakstīt jauno albumu ''[[Revolver (albums)|Revolver]]''. Grupa izpildīja savu pēdējo koncertu {{dat|1966|8|29}}. [[Pols Makartnijs]] lūdza [[Tonijs Berovs|Tonijam Berovam]] ierakstīt koncertu, tomēr 30 minūšu garais ieraksts izbeidzās pēdējās dziesmas vidū. Koncerta kopgarums bija nedaudz zem 35 minūtēm. Kopš tā laika grupa koncentrējās uz dziesmu rakstīšanu. Mazāk nekā septiņus mēnešus pēc ''[[Revolver (albums)|Revolver]]'' ierakstīšanas viņi atgriezās ''[[Abbey Road Studios]]'', lai ierakstītu ''[[Sgt. Pepper's Lonely Hearts Club Band (albums)|Sgt. Pepper's Lonely Hearts Club Band]]'', kurš tika izdots {{dat|1967|6|1}} un ierakstīts 128 dienas.

{{dat|1967|6|25}} bītlu uzstāšanos televīzijā tiešraidē skatījās apmēram 400 miljoni cilvēku visā pasaulē. 
Pārraides nosaukums bija ''"Our World"''. Tiešraidē no televīzijas studijas [[Abbey Road Studios|studijas]] tika ierakstīta arī viņu jaunā dziesma ''[[All You Need Is Love]]'', pavadījuma radīšana šai dziesmai tika gatavota piecas dienas. Grupas biznesa afēras sāka atklāties, kad grupas menedžeris [[Braiens Epšteins]] nomira no narkotiku pārdozēšanas. [[1967]]. gada beigās britu prese pirmo reizi smagi kritizēja bītlus par viņu filmu ''[[Magical Mystery Tour (filma)|Magical Mystery Tour]]''. Daļai kritikas par iemeslu kalpoja fakts, ka filmā bija liela nozīme krāsām, bet tolaik krāsu televīzija [[Lielbritānija|Lielbritānijā]] bija retums. Filmas skaņu celiņš Lielbritānijā tika izdots kā dubultā EP plate, bet [[Amerikas Savienotās Valstis|ASV]] kā LP plate.

[[1968]]. gada sākumu bītli pavadīja [[Rišikeša|Rišikešā]], [[Indija|Indijā]], mācoties [[transcendents|transcendento]] [[meditācija|meditāciju]] pie [[Mahariši Mahešs Jogi|Mahariši Maheša Jogi]]. Vēlāk [[Džons Lenons|Lenons]] un [[Pols Makartnijs|Makartnijs]] devās uz [[Ņujorka|Ņujorku]], lai paziņotu par ''[[Apple Corps]]'' izveidošanu. Tā paša gada vidū grupa bija ļoti aizņemta ar albuma ''[[The Beatles (albums)|The Beatles]]'' ierakstīšanu. Kas vēlāk fanu aprindās kļuva pazīstams kā "Baltais albums", jo tā vāks bija pilnīgi balts. Grupas dalībnieki sāka strīdēties un [[Ringo Stārs]] pat uz laiku pameta grupu. Atlikušo trijnieku tas neapstādināja, jo Makartnijs spēlēja bungas dziesmās ''"Martha My Dear", "Wild Honey Pie", "Dear Prudence", "Back in the USSR"''. Viens no strīdu iemesliem bija tas, ka Lenona jaunā draudzene [[Joko Ono]] bija blakus mūziķim gandrīz visās sesijās, kā arī tas, ka citi uzskatīja Makartniju par pārāk dominējošu. Turklāt Harisonam bija grūti savas dziesmas ielikt albumos.

Grupas dalībnieki sāka paši savus projektus, piemēram, ''[[Plastic Ono Band]]'' un ''[[The Dirty Mac]]''. Slavenā [[Vudstoka]]s koncerta organizētāji pat centās pierunāt [[Džons Lenons|Džonu Lenonu]] savākt grupu kopā un uzspēlēt šajā festivālā, taču viņš atbildēja, ka pārējie nepiekrīt. Tad viņš piedāvāja uzspēlēt kopā ar ''Plastic Ono Band'', taču tam organizatori nepiekrita.

Pēc ilgajām albuma ''"[[Let It Be (albums)|Get Back]]"'', kurš vēlāk tika pārsaukts par ''Let It Be'', sesijām, kuru laikā viņi arī sniedza savu pēdējo koncertu - slaveno jumta koncertu, kurš pirms tam netika izziņots, grupa ierakstīja savu pēdējo albumu - "kā vecajos, labajos laikos". Albums tika izdots ātrāk nekā ''Let It Be'', bet pabeigts tas tika vēlāk. Arī albuma vāks bija simbolisks - grupas dalībnieki dodas prom no studijas un turpmāk ies katrs savu ceļu.

Biznesa jomā Makartnijs vēlējās, lai [[Lī Īstmens]], viņa toreizējās draudzenes [[Linda Makartnija|Lindas Īstmenas]] tēvs, kļūtu par jauno menedžeri, tomēr citi vēlējās ņujorkieti [[Alens Kleins|Alenu Kleinu]]. Visi iepriekšējie grupas lēmumi bija vienbalsīgi, tomēr šoreiz kvartets nespēja vienoties. Lenons, Herisons un Stārs uzskatīja, ka Īstmeni nostādīs Makartnija intereses augstāk par pārējās grupas interesēm. [[1971]]. gadā noskaidrojās, ka Kleins nozadzis 5 miljonus sterliņa mārciņu no grupas īpašumiem. [[1973]]. gadā [[Džons Lenons|Lenons]] atzinās [[Pols Makartnijs|Makartnijam]], ka viņiem vajadzēja strādāt ar Īstmena menedžmentu. Tas palīdzēja izbeigt viņu domstarpības, taču ne pilnībā. Viņi vairs nekad neko neierakstīja kopā.

Džonu Lenonu nošāva [[1980]]. gada 8. decembrī. Daudzus gadus vēlāk, projekta "[[Bītlu Antoloģija]]" ietvaros, Makartnijs atzina: "Atskatoties atpakaļ, es saprotu, kāpēc pārējie domāja, ka viņš [[Lī Īstmens]] bija par mani un pret viņiem."

=== Pēc izjukšanas ===
Pēc grupas izjukšanas, visi dalībnieki izdeva soloalbumus septiņdesmito gadu sākumā, ieskaitot [[Džons Lenons|Lenona]] [[John Lennon/Plastic Ono Band]] ([[1970]]), [[Pols Makartnijs|Makartnija]] [[Ram]] ([[1971]]) un [[Džordžs Herisons|Harisona]] [[All Things Must Pass]] (1970). Dažu albumu radīšanā sadarbojās vairāki bītli; [[Ringo Stārs|Stāra]] albums [[Ringo]] ([[1973]]) bija vienīgais, kura radīšanā piedalījās visi četri, lai gan dažādās dziesmās.

[[BBC]] pieder liela bītlu ierakstu kolekcija, kuras lielāko daļu sastāda studijas ieraksti no [[1963]]. gada līdz [[1968]]. gadam. Liela daļa šī materiāla tika ņemta par pamatu dokumentālo ierakstu (radio) sērijai "Bība Pazaudētie Bītlu Ieraksti". Vēlāk, [[1994]]. gadā labākie ieraksti tika iedoti oficiālam, [[EMI]] izdotam albumam "Live at the BBC".

=== Atkalapvienošanās ===
[[1994]]. gada februārī, trīs vēl dzīvie bītli apvienojās lai pabeigtu [[Džons Lenons|Lenona]] nepabeigtos ierakstus. "[[Free As A Bird]]" bija pirmā dziesma "Bītlu Antoloģijas" albumā, kā arī tika izdots kā singls [[1995]]. gada decembrī. "[[Real Love]]" sekoja [[1996]]. gada martā. Arī "[[Real Love]]" bija iekļauta "Bītlu Antoloģijas" sērijā. [[Klauss Vormans]], kurš pazina bītlus jau kopš viņu dienām [[Hamburga|Hamburgā]], un pat izdomāja albuma "[[Revolver (albums)|Revolver]]" dizainu, izdomāja arī Bītlu Antoloģijas vāku konceptu.

Viņi joprojām ir neticami populāri. 450 000 albuma "Anthology 1" kopijas bija pārdotas jau pirmajā pārdošanas dienā, sasniedzot vislielāko pārdoto eksemplāru skaitu pirmajā dienā kādam albumam. [[2000. gads|2000]]. gadā kompilācijas albuma "1" 3.6 miljoni kopiju tika pārdoti pirmajā nedēļā, kamēr pirmajās trijās nedēļās tika pārdoti 12 miljoni eksemplāru, padarot to par albumu, kurš tika pārdots visātrākajos tempos, kā arī par pārdotāko 2000. gada albumu. Kolekcija arī ieguva pirmo vietu ASV un vēl 33 citās valstīs.

=== Jaunākie albumi ===
Kopš 2003. gada sākuma tika izdoti četri albumi vai albumu kolekcijas, no kuriem divi nav tik pazīstami, un ir bītlu amerikāņu albumu apvienojumi.

==== Let It Be... Naked ====
[[2003. gads|2003]]. gadā tika izdots diezgan slavenais "[[Let It Be... Naked]]", kurā ir iekļautas dziesmas no "Get Back/Let It Be" sesijām bez [[Fils Spektors|Fila Spektora]] orķestra uzlabojumiem. Tajā var dzirdēt arī "[[Long and Winding Road]]" tā kā to bija iecerējis [[Pols Makartnijs]]. Viņaprāt, orķestra pievienošana sabojāja dziesmu. Albumā arī ir iekļauts otrais disks, kurā var dzirdēt 21 minūtes garu nepublicētu dziesmu un bītlu sarunu savienojumu. "Dziesmā" ir iekļauti arī tādi skaņdarbi kā "[[Child of Nature]]" ("[[Jealous Guy]]" oriģinālvariants), "[[Taking a Trip To Carolina]]" un klavieru solo, uz kā pamata tika izveidota dziesma "[[Imagine]]".

==== Love ====
Otrs albums, "Love" tika izdots [[2006. gads|2006]]. gada nogalē. Tajā ir iekļautas 26 bītlu dziesmas, kuras ir rediģējis [[Džordžs Mārtins|Džordžs]] un [[Džailzs Mārtins|Džailzs Mārtini]] speciāli "[[Cirque du Soleil]]" šovam, kurš pirmizrādi piedzīvoja vasarā, Lasvegasā, bijušajā [[Zigfrīds un Rojs|Zigfrīda un Roja]] stadionā. Albumā tika apvienotas vairākas dziesmas, kā arī tika izmantoti fragmenti no citām dziesmām vai arī citām dziesmu versijām. Viena dziesma pat tika palaista atpakaļgaitā. [[Amerikas Savienotās Valstis|ASV]] albums līdz gada beigām jau paspēja iegūt platīna statusu, kas ir diezgan ātri, ņemot vērā to, ka albums tika izdots tikai nedaudz vairāk kā mēnesi pirms gada beigām.

== Stils un ietekme uz moderno kultūru ==
[[Attēls:With_theBeatles.jpg|thumb|left|150px|Bītli ar bītlenēm un "Mop-top" frizūrām]]
Vēl piecdesmito gadu beigās, kad "The Quarrymen" vēl nebija sava menedžmenta, viņi staigāja ādas drēbēs. Sešdesmito gadu sākumā, kad bītli kļuva slaveni, viņiem bija tā saucamās "Mop-top" frizūras, kuras [[Džordžs Herisons]] vismaz vienu reizi nosauca par "Artūru". Šīs frizūras līdz ar bītlomāniju kļuva populāras. Jau [[1967]]. gadā katram bija sava frizūra, taču uz [[Sgt. Pepper's Lonely Hearts Club Band]] vāka visiem bija ūsas, kas padarīja viņu izskatu daudz vecāku. Bītli bija tie, kas izdomāja plānus džemperus ar augstām apkaklēm, un par godu tam šo apģērba gabalu sauc par bītleni.

=== Mūzikas stili ===
Mūsdienās bītli visbiežāk tiek pieminēta kā popgrupa, tomēr tas nav bijis viņu vienīgais galvenais mūzikas stils. Grupa ir spēlējusi daudzus dažādus mūzikas stilus, gan [[rokenrols|rokenrolu]], gan [[rokmūzika|roku]], gan dažādus to paveidus un retos gadījumos arī citus stilus.

== Filmas ==
Bītli savas salīdzinoši īsās karjeras laikā paspēja uzfilmēt veselas sešas filmas, no kurām lielākā daļa bija komēdijas. Visu filmu nosaukumi bija identiski ar filmu saistītajam albumam.

=== A Hard Day's Night ===
Bītliem bija veiksmīga filmēšanās karjera, kas sākās ar [[A Hard Day's Night (filma)|A Hard Day's Night]] ([[1964]]), komisku farsu, kurš bija tikai daļēji bāzēts uz scenārija. Filmas stils dažreiz tiek salīdzināts ar Marksa brāļu stilu. Tā bija fokusēta uz bītlomāniju un viņu drudžainajām koncertturnejām. Filma bija it kā dokumentālā stilā, melnbalta, režisors bija [[Ričards Lesters]], kurš vēlāk kļuva slavens ar citām filmām un seriāliem.

=== Help! ===
[[1965]]. gadā tika uzfilmēta filma [[Help! (filma)|Help!]], kuru arī filmēja Lesters, daži kadri bija filmēti eksotiskās vietās (Selisberijas līdzenumā, ar [[Stounhendža|Stounhendžu]] redzamu fonā, [[Bahamu Salas|Bahamu Salās]], un [[Zalcburga|Zalcburgā]], un [[Tirole]]s reģionā [[Austrija|Austrijā]]) [[Džeimss Bonds|Džeimsa Bonda]] parodijas stilā, kā arī ar vēl lielāku Marksa brāļu humora devu - piemēram, filma ir veltīta "Eliasam Hauam, kurš [[1846]]. gadā izgudroja šūšanas mašīnu". Paši grupas dalībnieki vēlāk atzinās, ka eksotiskās vietas tajā tika iepītas tikai ar vienu mērķi - lai viņi varētu tajās pabūt. Salīdzinoši ar "A Hard Day's Night" šī filma izpelnījās daudz negatīvāku kritikas attieksmi.

[[1966]]. gadā Lenons piedalījās filmas "How I Won the War" filmēšanā kā otrā plāna aktieris, filmu atkal filmēja Lesters. Tā bija [[Otrais pasaules karš|Otrā pasaules kara]] filmu parodija, un tās sausais, ironiskais [[Lielbritānija|britu]] humors netika augsti novērtēts [[Amerikas Savienotās Valstis|ASV]].

=== Magical Mystery Tour ===
[[Magical Mystery Tour (filma)|Magical Mystery Tour]] bija pilnībā [[Pols Makartnijs|Makartnija]] ideja, kuru viņš iedomājās atpakaļceļā no [[Amerikas Savienotās Valstis|ASV]], vēlā [[1967]]. gada pavasarī, un filmas scenāriju nedaudz iespaidoja grāmata, ko viņš lasīja par Kena Kesija Priecīgo Jokotāju LSD darbinātā amerikāņu autobusa odiseju. Atšķirībā no pirmajām divām Bītlu filmām, Magical Mystery Tour projektu vadīja grupas dalībnieki paši; tā arī kļuva par pirmo diezgan izteikto neveiksmi grupas karjerā. Filma tika pilnībā izsvilpta, kad to parādīja [[BBC]] galvenajā kanālā, [[BBC 1]], boksa dienā, dienā, kas domāta ģimenes atpūtai. Filmas izgāšanos skatītāju vidū veicināja tas, ka filma bija uzņemta krāsās, bet to pārraidīja melnbaltu. Filmu atkārtoja pēc dažām dienām kanālā [[BBC 2]] krāsainu, un tā ieguva lielāku atsaucību nekā sākumā.

=== Yellow Submarine ===
Animētā filma [[Yellow Submarine (filma)|Yellow Submarine]] tika izdota [[1968]]. gadā, bet tās veidošanā bītli iesaistījās salīdzinoši maz, pārsvarā piedaloties nofilmētajā epilogā, kurā viņi dziedāja četras dziesmas (ieskaitot "[[Only a Northern Song]]", neizdota dziesma no "Seržanta Pipara" sesijām). Bītliem patika galaiznākums, un viņi pat ieradās uz pirmizrādi [[Londona|Londonā]]. Katrs grupas dalībnieks uzskatīja, ka viņa balss nebija tik labi atveidota, kamēr pārējo trīs balsis bija ideālas.

[[1969]]. gadā [[Ringo Stārs|Stārs]] piedalījās satīriskajā komēdijā "The Magic Christian", kurā daļa bija sarakstīta īpaši viņam. Stārs astoņdesmitajos gados piedalījās vairākās komēdijās, un viņa interese padarīja viņu par aktīvāko aktieri no četrotnes, lai gan Herisons ieguva vairāk lauru kā producents.

=== Let It Be ===
[[Let It Be (filma)|Let It Be]] bija dokumentālā filma par bītliem, kuru uzņēma četrās nedēļās [[1969]]. gada janvārī. Dokumentālā filma, kura sākumā bija domāta tikai kā viņu albuma evolūcijas hronika notvēra daudzas nesaskaņas starp grupas dalībniekiem, un tādēļ tā kļuva par viņu izjukšanas simbolu. Sākumā grupa atteicās gan no albuma, gan no filmas, tā vietā ierakstot un pārdodot [[Abbey Road (albums)|Abbey Road]] albumu. Taču ņemot vērā, ka projektam viņi iztērēja daudz naudas, viņi nolēma to pabeigt, un filma un albums tika izdoti [[1970]]. gada pavasarī. Kad filma tika izdota, viņi paziņoja par savu izjukšanu. Atšķirībā no pārējām filmām, Let It Be nav pieejama [[DVD]] vai jebkurā citā formātā.

=== Anthology ===
Apmēram vienā laikā ar "[[Free as a Bird]]" singla izdošanu un Anthology 1 albuma izdošanu (pirmais no trim albumiem), Bītlu Antoloģiju varēja redzēt televīzijā [[1995]]. gadā. Filmas, kuras tika ierakstītas pēc pieciem gadiem plānošanas un producēšanas (1760 minūtes), savāca kopā neskaitāmus video klipus un intervijas, lai prezentētu bītlu vēsturi un personīgās perspektīvas. Filmas vēlāk tika izdotas [[VHS]] formātā, lāzerdiskā un piecu [[DVD]] komplektā.

== Diskogrāfija (Apvienotā Karaliste) ==
* ''[[Please Please Me]]'' ({{dat|1963|3|22|N|bez}})
* ''[[With The Beatles]]'' ({{dat|1963|11|22|N|bez}})
* ''[[A Hard Day's Night]]'' ({{dat|1964|7|10|N|bez}})
* ''[[Beatles for Sale]]'' ({{dat|1964|12|4|N|bez}})
* ''[[Help! (albums)|Help!]]'' ({{dat|1965|8|6|N|bez}})
* ''[[Rubber Soul]]'' ({{dat|1965|12|3|N|bez}})
* ''[[Revolver (albums)|Revolver]]'' ({{dat|1966|8|5|N|bez}})
* ''[[Sgt. Pepper's Lonely Hearts Club Band]]'' ({{dat|1967|6|1|N|bez}})
* ''[[The Beatles (albums)|The Beatles]]'' ({{dat|1968|11|22|N|bez}})
* ''[[Yellow Submarine (albums)|Yellow Submarine]]'' ({{dat|1969|1|17|N|bez}})
* ''[[Abbey Road (albums)|Abbey Road]]'' ({{dat|1969|9|22|N|bez}})
* ''[[Let It Be (albums)|Let It Be]]'' ({{dat|1970|5|8|N|bez}})

== Atsauces ==
{{atsauces}}

== Ārējās saites ==
{{commons|The Beatles}}
{{Enciklopēdiju ārējās saites}}
* [http://www.beatles.com Oficiālā mājaslapa] {{en ikona}}
* [http://www.stevesbeatles.com Dziesmu vārdi un cita informācija] {{Webarchive|url=https://web.archive.org/web/20050406113254/http://www.stevesbeatles.com/ |date={{dat|2005|04|06||bez}} }} {{en ikona}}
* [https://web.archive.org/web/20110827003657/http://wiki.creativecommons.org/The_scientific_and_cultural_Center_of_art_The_Beatles Multimediju faili ar radošumu grupa The Beatles par bezmaksas izmantošana saskaņā ar Creative Commons licenci] {{en ikona}}

{{The Beatles}}

{{autoritatīvā vadība}}

{{DEFAULTSORT:Beatles, The}}
[[Kategorija:The Beatles|*]]
[[Kategorija:1960. gadu mūzikas grupas]]
[[Kategorija:1970. gadu mūzikas grupas]]
[[Kategorija:Anglijas rokgrupas]]
[[Kategorija:Anglijas popgrupas]]
[[Kategorija:Anglijas psihodēliskā roka grupas]]
[[Kategorija:Grammy balvas ieguvēji]]