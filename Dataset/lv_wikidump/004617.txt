{{citas nozīmes|Norvēģijas pilsētu|Bergena (nozīmju atdalīšana)|Bergena}}
{{Apdzīvotas vietas infokaste
 | name                     = Bergena
 | native_name              = ''Bergen''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Hanseviertel Bergen.jpg
 | imagesize                = 
 | image_caption            = Bergenas vecpilsēta
 | image_flag               = Flag of Bergen, Norway.svg
 | image_shield             = Bergen våpen.svg
 | pushpin_map              = Norvēģija#Eiropa
 | pushpin_label_position   = 
 | latd  = 60 | latm  = 23 | lats  = 22 | latNS  = N
 | longd = 5 | longm = 19 | longs = 48 | longEW = E
 | subdivision_type         = Valsts
 | subdivision_name         = {{NOR}}
 | subdivision_type1        = Filke
 | subdivision_name1        = [[Vestlanne]]
 | subdivision_type2        = Komūna
 | subdivision_name2        = [[Bergenas komūna]]
 | established_title        = Dibināta
 | established_date         = {{dat|1070}}
 | seat_type                = 
 | seat                     = 
 | leader_title             = Mērs
 | leader_name              = Marte Mjosa Persena
 | area_total_km2           = 87.17
 | area_land_km2            = 	
 | population_total         = 254235
 | population_as_of         = {{dat|2016||||bez}}
 | population_rank          = 
 | population_density_km2   = auto
 | population_density_sq_mi = 
 | population_urban         = 
 | population_metro         = 
 | population_density       = 
 | population_density_rank  = 
 | population_footnotes     = 
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[Centrāleiropas vasaras laiks|CEST]]
 | utc_offset_DST           = +2
 | website                  = 
 | footnotes                = 
}}
'''Bergena''' ({{val|no|Bergen}}) ir pilsēta [[Norvēģija]]s dienvidrietumos, osta [[Ziemeļjūra]]s krastā. Tā ir otrā lielākā Norvēģijas pilsēta. Bergenu sauc par pilsētu starp septiņiem kalniem (''de syv fjell)''. Par kalnu skaitu gan varot diskutēt, jo šis skaits ņemts iedvesmojoties no Romas septiņiem kalniem. Augstākais kalns ir Ulrikens (642 metri) un tajā var nokļūt ar trošu vagoniņu. Otrs populārākais kalns ir Fleijens (320 metri), kurā var uzbraukt ar [[funikulers|funikuleru]], kas atiet netālu no pilsētas centrā esošā zivju tirgus. Bergenu dažkārt sauc par lietus pilsētu, jo tur līst ap 280 dienām gadā. Esot pat joks šajā sakarā, - tūrists vaicā zēnam, vai te kādreiz nelīst arī, uz ko zēns atbild, ka viņš nezina, jo viņam ir tikai divpadsmit gadu.

== Vēsture ==

Bergenai pilsētas tiesības 1070. gadā piešķīra Norvēģijas karalis Ūlavs Hjire (Miermīlīgais), jeb [[Olafs III]], kad tā jau bija lielākā pilsēta valstī. 1217. gadā tā kā galvaspilsēta nomainīja [[Trondheima|Tronheimu]] (tajā laikā Nīdarūsu), bet 1299. gadā šajā statusā to nomainīja [[Oslo]]. No 13. gadsimta beigām Bergenā dominēja [[Hanza|Hanzas savienības]] tirgotāji pamatā no [[Lībeka]]s. Bergenas vācu kvartālos dzīve ritēja kā savā valstī ar saviem likumiem un tajā varēja dzirdēt galvenokārt lejasvācu valodu. Pilsēta uzplauka, pateicoties žāvētu zivju, [[menca|mencu]] tirdzniecībai. 1349. gadā jūrnieki pilsētā ievazāja [[mēris|mēri]]. Tomēr Bergena saglabāja vislielāko iedzīvotāju skaitu visā Skandināvijā — 6000, kas gan salīdzinot ar citām Eiropas pilsētām bija ļoti maz.

15. gadsimtā pilsētu vairākkārt aplenca [[vitālieši]] (''Vitalienbrüder''), un 1429. gadā tiem izdevās izpostīt pilsētu un karaļa pili. 1536. gadā karalim izdevās padzīt vai naturalizēt pilsētas vācu tirgoņus. 1665. gadā pie Bergenas notika [[Vogenas kauja]] (''Battle of Vågen'') starp [[Nīderlande]]s un [[Anglija]]s floti. Gan 15., gan 16. gadsimtā Bergena bija lielākā pilsēta Ziemeļvalstīs, bet Norvēģijā tā bija lielākā pilsēta līdz 1850. gadam, kad to apsteidza [[Oslo]].

1916. gadā pilsētas centru izpostīja ugunsgrēks.

[[Otrais pasaules karš|Otrā pasaules kara]] laikā, 1940. gada 9. aprīlī Bergenu okupēja [[Vācija|vācu]] karaspēks. 1944. gada 20. aprīlī Bergenas ostā tika uzspridzināts nīderlandiešu kravas kuģis, nodarīdams postījumus. Sabiedroto karaspēks bombardēja pilsētu, jo tā bija vācu flotes atbalsta bāze.

== Vietvārds ==

Pastāv uzskats, ka Bergenas vārds cēlies no vārda ''Bergvin'' vai ''Bjorgvin'', kas aptuveni nozīmē ''kalnu ganības''. Tomēr jāpiezīmē, ka kalns norvēģiski ir ''fjell''. ''Bjorg'' Norvēģijā ir sieviešu vārds, kas cēlies no senās norvēģu valodas un nozīmē ''palīdzība''. Toties dāņu valodā kalns ir ''bjerg'' un vācu ''berg'', daudzskaitlī ''berge'', arī vārda izrunā uzsvars ir uz pirmās zilbes, kas neesot raksturīgi norvēģu valodai.

== Apskates objekti ==
{{enciklopēdiskais stils}}
=== Brigene ===

Bergenas pazīšanās zime ir vāciešu būvētā Brigene ar savām divslīpju jumtu mājiņām, kuras vērstas pret Vogenas līci. To sākotnēji dēvēja par ''Tyskebryggen'' (vācu piestātni), jo vācieši Bergenā dominēja 400 gadus, līdz 1754. gadam, bet pirmie tirgotāji no Lībekas ieradās vēl simt gadus iepriekš.

Brigene ir iekļauta UNESCO Pasaules mantojuma sarakstā.
[[Attēls:Brygge Norway 2005-08-18.jpg|center|800px|thumb|Brigene]]

=== Zivju tirgus ===
[[Attēls:Bergen-marché aux poissons.jpg|thumb|250px|Zivju tirgus]]
Visos ceļvežos vienmēr ir ieteikts apmeklēt Bergenas zivju tirgu. Jāsaka, ka šis tirgus nav lielāks par ikvienu Latvijas pilsētu tirdziņu, toties zivju cenas tajā ir ļoti augstas. Kilograms laša maksā ap 15 latiem, kaut gan Bergenai piekļaujas fjords, kurā ir 15 lašu audzētavas. Pie zivju tirgus ir piestātne, no kuras ar nelielu kuģīti (līdzīgs "Hercogam Jēkabam" Ventsplī) par palielu samaksu var apskatīt tuvējo fjordu. Brauciens ilgst aptuveni 3 stundas, tomēr to ir vērts darīt, jo kuģa kapteinis labā angļu valodā ļoti interesanti stāsta par Bergenu un tās apkārtni.

=== Hokona zāle ===
[[Attēls:Haakonshallen i Bergen.jpg|thumb|250px|Hokona zāle]]
Hokona zāle, tāpat kā zivju tirgus, atrodas netālu no Brigenes. Hokona zāle ir ceremoniju telpa, kuru Hokons Hokonsons 1261. gadā uzbūvēja sava dēla Magnusa Lāgabētera (Magnuss IV, Likumu Labotājs) kronēšanai un kāzām. Tā tiek uzskatīta par lielāko viduslaiku celtni, kas saglabājusies Norvēģijā (patiesībā tā nav sevišķi liela). Rozenkranca tornis, tāpat kā Hokona zāle, ir seno nocietinājumu daļa. Torni 1560. gadā uzbūvēja Bergenas pils pārvaldnieks, dānis Rozenkrancs.

== Klimats ==

Bergenas klimatu ietekmē siltās Golfa straumes Ziemeļatlantijas atzars un kalni, kas ieskauj pilsētiņu un aiztur no Atlantijas nākošo mitrumu. Vidējais nokrišņu daudzums gadā 2250 mm.

No 2006. gada 29. oktobra līdz 2007. gada 21. janvārim lija bez mitas 85 dienas. Lietus un 10&nbsp;°C var būt kā jūnijā, tā janvārī. Pēdējos gados nokrišņu daudzums un vēju stiprums ir palielinājies un tas ir izraisījis gan applūšanas, gan zemes noslīdējumus, kas apdraud gan neskaitāmās mājiņas, ka celtas stāvajās nogāzēs, gan vēsturisko Brigeni, kas atrodas nedaudz virs ūdens līmeņa.

== Sports ==
Pilsētas apkārtnē norisinājies [[2017. gada Pasaules čempionāts šosejas riteņbraukšanā]]. Pazīstamākā sporta spēļu komanda no Bergenas ir futbola klubs ''[[SK Brann]]''.

== Cilvēki ==

Bergenā dzimuši:

* [[Ūle Bulls]] (''Ole Bull'') (1810-1880) - vijolnieks
* [[Īvars Jēvers]] (''Ivar Giaever'') (1929-) - fiziķis
* [[Edvards Grīgs]] (''Edvard Grieg'') (1843-1907) - komponists
* [[Gerhards Armauers Hansens]] (''Gerhard Armauer Hansen'') (1841-1912) - ārsts
* [[Ludvigs Holbergs]] (''Ludvig Holberg'') (1684-1754) - rakstnieks
* [[Kurts Nilsens]] (''Kurt Nilsen'') (1978-) - mūziķis
* [[Līva Grēte Šelbreida-Puarē]] (''Liv Grete Poirée'') (1974-) - biatloniste
* [[Geirs Tveits]] (''Geirr Tveitt'') (1908-1981) - komponists
* [[Vargs Vikerness]] (''Varg Vikernes'') (1973-) - mūziķis, neonacists

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Norvēģijas pilsētas]]
[[Kategorija:Hanzas pilsētas]]