{{Sporta infokaste
|attēls      = Jordan_by_Lipofsky_16577.jpg
|att_izm     = 225px
|apraksts    = [[Maikls Džordans]] lecienā, lai ietriektu bumbu grozā no augšas (''[[slam dunk]]'').
|savienība   = [[Starptautiskā basketbola federācija|FIBA]]
|iesauka     = 
|pirmais     = 1891. gads [[Springfīlda (Masačūsetsa)|Springfīlda]], [[Masačūsetsa]], [[Amerikas Savienotās Valstis|ASV]]
|reģistrētie = 
|klubi       = 
|kontakts    = Kontakts
|komanda     = 12 līdz 15 (5 uz laukuma katrai komandai)
|jdzimums    = Atsevišķs
|kategorijas = Iekštelpu vai ārpustelpu
|bumba       = [[Basketbola bumba]]
|olimpisks   = Kopš 1936. gada
}}

'''Basketbols''' ({{val|en|basketball}}, no ''basket'' — '[[grozs]]' un ''ball'' — '[[bumba]]'), līdz 1951. gadam arī '''groza bumba''', [[sarunvaloda|sarunvalodā]] '''basītis''' vai '''baskets,'''<ref>{{Grāmatas atsauce |title=Anglicismi latviešu valodā |author=Juris Baldunčiks |authorlink=Juris Baldunčiks |url=http://gramatas.lndb.lv/periodika2-viewer/view/index-dev.html#panel:pp%7cissue:/g_001_0304059354%7carticle:DIVL702%7cpage:71%7cissueType:B |year=1989 |publisher=[[Zinātne (izdevniecība)|Zinātne]] |location=Rīga |isbn=5-7966-0078-8 |page=67 |accessdate={{dat|2017|07|21||bez}} |archiveurl=https://web.archive.org/web/20190902065147/http://gramatas.lndb.lv/periodika2-viewer/view/index-dev.html#panel:pp%7cissue:/g_001_0304059354%7carticle:DIVL702%7cpage:71%7cissueType:B |archivedate={{dat|2019|09|02||bez}} }}</ref> ir [[sports|sporta]] veids, kurā divas komandas ar pieciem spēlētājiem katrā cenšas gūt punktus, izmetot bumbu cauri stīpai (''grozam''), ievērojot īpašus noteikumus.

Kopš basketbola izgudrošanas [[Springfīlda (Masačūsetsa)|Springfīldā]], [[Masačūsetsa|Masačūsetsā]], [[1891]]. gadā, tas ir attīstījies, lai kļūtu par patiesi starptautisku sporta veidu. Organizēta spēle līgās radās ''Jauno vīriešu kristīgajā apvienībā'' ([[Jauno vīriešu kristīgā apvienība|YMCA]]); pirmās līgas tika veidotas augstskolās. Ar laiku basketbols kļuva par profesionālu sporta veidu. Lai gan tā bija amerikāņu sporta spēle, basketbols strauji izplatījās starptautiski un mūsdienās izcili spēlētāji un komandas ir visā pasaulē.

Basketbolu pamatā spēlē telpās — [[Basketbola laukums|basketbola laukumā]]. Punkti tiek gūti, iemetot [[Bumba|bumbu]] cauri grozam no augšas; komanda ar visvairāk gūtiem punktiem spēles beigās uzvar. Bumba drīkst tikt vadīta pa laukumu, sitot to pret zemi (''driblējot'') vai piespēlējot komandas biedriem. Ļaunprātīgs fizisks kontakts (''piezīme'') ir aizliegts, un ir arī nosacījumi, kā drīkst rīkoties ar bumbu. Basketbolā spēlētājiem ir 5 pozīcijas laukumā:
# [[Saspēles vadītājs]]
# [[Uzbrūkošais aizsargs]]
# [[Vieglais uzbrucējs]]
# [[Spēka uzbrucējs]]
# [[Centrs (basketbols)|Centrs]]

Laika gaitā basketbols ir attīstījies, ietverot sevī pazīstamus mešanas, piespēlēšanas un driblēšanas paņēmienus, kā arī spēlētāju pozīcijas laukumā, uzbrukuma un aizsardzības stratēģijas. Kamēr sacensībās basketbols tiek stingri uzraudzīts, vairākas basketbola variācijas ir attīstījušās ikdienas spēlei. Basketbols ir arī iecienīts skatītāju sporta veids.

== Basketbola vēsture ==
[[Attēls:Dr. James Naismith.jpg|180px|thumb|left|Džeimss Neismits]]

[[1891]]. gada [[decembris|decembrī]] Makgilas universitātes fiziskās kultūras un [[Jauno vīriešu kristīgā apvienība|YMCA]] (mūsdienās — Springfīldas Universitāte) doktors [[Džeimss Neismits]]<ref>{{Tīmekļa atsauce|url=http://www.cbc.ca/inventions/inventions.html|title=The Greatest Canadian Invention}}</ref> radīja iekštelpu sporta spēli, lai skolēni saglabātu labāku fizisko kondīciju [[Jaunanglija]]s štata aukstajās ziemās. Pēc vairāku ideju atraidīšanas, viņš uzrakstīja basketbola noteikumus un 305 [[centimetrs|cm]] augstumā piestiprināja persiku grozu. Atšķirībā no mūsdienās zināmā basketbola, Neismits groza pamatu bija atstājis neskartu. Tātad pēc katra precīzā metiena bumba nevis nokrita zemē, bet gan palika grozā.

[[1906]]. gadā persiku grozs tika aizvietots ar [[metāls|metāla]] stīpu, kas turējās pie vairoga. Basketbols tika spēlēts ar [[futbols|futbola]] bumbu. Ikreiz, kad kāds raidīja [[bumba|bumbu]] grozā, viņa komandai pieskaitīja punktu. Uzvarēja komanda ar visvairāk gūtajiem punktiem, tāpat kā mūsdienās.<ref>{{Tīmekļa atsauce|url=http://www.naismithmuseum.com/naismith_drjamesnaismith/main_drjamesnaismith.htm|accessdate=2007-02-14|date=2007-02-14|title=James Naismith Biography|archiveurl=https://web.archive.org/web/20090531150133/http://www.naismithmuseum.com/naismith_drjamesnaismith/main_drjamesnaismith.htm|archivedate=2009-05-31}}</ref> Grozi tika pienagloti pie vairogiem, kas atradās vienā līmenī ar balkonu līdzjutējiem. Taču drīz vien skatītāji sāka pārtvert grozā raidītās bumbas.

Neismits jebkuru jauno ieviesumu basketbolā smalki aprakstīja dienasgrāmatā, kuru [[2006. gads|2006]]. gadā publicēja viņa mazmeita. Viņš savos pierakstos jauno spēli nodēvēja par "Groza bumbu".<ref>{{Tīmekļa atsauce|url=http://sports.espn.go.com/nba/news/story?id=2660882|title=Newly found documents shed light on basketball's birth|accessdate=2007-01-11 |date=2006-11-13 |publisher= Associated Press|work=ESPN.com}}</ref>

Pirmā oficiālā spēle tika aizvadīta "YMCA" sporta zālē {{dat|1892|1|20}}, tajā piedalījās deviņi spēlētāji. Mačs beidzās ar rezultātu 1:0, vienīgais precīzais metiens grozā tika raidīts no 7,6 [[metrs|metru]] attāluma. Laukums bija par pusi mazāks nekā mūsdienu [[Nacionālā basketbola asociācija|NBA]] laukums. Laika posmā no [[1897]]. līdz [[1898]]. gadam vienības ar pieciem basketbolistiem kļuva par standartu.

[[sieviete|Sieviešu]] basketbola pirmssākumi meklējami [[1892]]. gadā. Smita koledžā fiziskās audzināšanas skolotāja [[Senda Berensona]] pielāgoja Neismita izstrādātos noteikumus sievietēm. Neilgi pēc darba iegūšanas koledžā, Berensona devās pie Neismita, lai labāk apgūtu jaunizveidoto spēli. Iedvesmojusies no spēles sniegtajām iespējām, skolotāja {{dat|1893|3|21}} organizēja pirmo sieviešu basketbola maču. Tajā piedalījās Smita koledžas skolnieces. Viņas rediģētie noteikumi tika publicēti [[1899]]. gadā.

=== Nacionālā basketbola asociācija ===
{{Pamatraksts|Nacionālā basketbola asociācija}}
1946. gadā tika dibināta [[Amerikas basketbola asociācija (1946—1949)|Amerikas Basketbola asociācija]] ({{val|en|Basketball Association of America}}) (BAA). Tajā sacentās sava aroda labākie speciālisti. Pirmā spēle tika aizvadīta [[Ontārio]], [[Kanāda|Kanādā]], starp [[Toronto "Huskies"]] un [[Ņujorkas "Knicks"]]. Pēc trim sezonām līgu pārdēvēja par Nacionālo Basketbola asociāciju. [[1967]]. gadā izveidojās [[Amerikas basketbola asociācija (1967—1976)|Amerikāņu Basketbola asociācija]] ({{val|en|American Basketball Association}}). Tā ik pa laikam apdraudēja NBA pastāvēšanu, taču 1976. gadā abas līgas apvienojās. Mūsdienās NBA ir [[pasaule]]s labākā līga popularitātes, finanšu un sacensību līmeņa ziņā.

NBA pabijuši vairāki slaveni basketbolisti. Piemēram, [[Džordžs Mikans]] bija pirmais dominējošais centra spēlētājs līgā; driblēšanas virtuozs [[Bobs Kouzijs]] un aizsardzības ģēnijs [[Bills Rasels]] no [[Bostonas "Celtics"]]. Vēl ir lērums leģendāru basketbolistu kā [[Lerijs Bērds]], [[Vilts Čemberlens]], [[Oskars Robertsons]], [[Džūljuss Īrvings]], [[Karīms Abduldžabārs]] u.c.

[[Sieviešu Nacionālā Basketbola asociācija]] jeb WNBA savu darbu sāka 1997. gadā. Lai gan tā draudēja izjukt, vairākas spēlētājas ļāva saglabāt līgas popularitāti. Citas sieviešu basketbola līgas kā Amerikas Basketbola līga beigušas pastāvēt WNBA popularitātes dēļ.

2001. gadā NBA dibināja attīstības līgu [[NBDL]]. Šobrīd tajā piedalās 16 komandas.

=== Filipīnu Basketbola asociācija ===
Filipīnu Basketbola asociācija (FBA) ir otra vecākā profesionālā basketbola līga pasaulē. Pirmais mačs tika aizvadīts {{dat| 1975|4|9}} Araneta kolizejā, Kubao pilsētā.

FBA spēlējuši tādi basketbolisti kā Garijs Deivids, Džeimss Japs, Villijs Millers, Kellijs Viljamss un Sairuss Badžio. Taču no veterāniem jāpiemin Bendžijs Parass, Roberts Javorskijs, Ramons Fernandezs u.c.

=== Starptautiskais basketbols ===
[[Starptautiskā basketbola federācija]] (FIBA) tika dibināta [[1932]]. gadā. Pirmās dalībvalstis bija [[Argentīna]], [[Čehoslovākija]], [[Grieķija]], [[Itālija]], [[Latvija]], [[Portugāle]], [[Rumānija]] un [[Šveice]]. Tolaik tā vēl pārraudzīja tikai amatierus. Federācijas saīsinājums radies no [[franču valoda]]s ({{val|fr|Fédération Internationale de Basketball Amateur}}).

Vīriešu [[Basketbols Olimpiskajās spēlēs|basketbola turnīrs Olimpiskajās spēlēs]] pirmoreiz tika iekļauts [[1932. gada vasaras olimpiskās spēles|1932. gadā Berlīnē]], lai gan jau [[1904. gada vasaras olimpiskās spēles|1904. gada spēlēs]] tika aizvadīts demonstratīvs turnīrs. Pirmajā finālā, kas risinājās brīvā dabā, ASV izlase finālā pieveica Kanādu. Līdz šim Olimpiskajās spēlēs basketbolā dominējusi ASV valstsvienība, kas triumfējusi gandrīz visos turnīros. Pirmoreiz piekāpties nācās [[PSRS basketbola izlase|PSRS izlasei]] [[1972. gada vasaras olimpiskās spēles|1972. gada Olimpiskajās spēlēs Minhenē]].

1950. gadā Argentīnā tika aizvadīts pirmais [[Pasaules čempionāts basketbolā|Pasaules čempionāts]]. Pēc trim gadiem [[Čīle|Čīlē]] notika pirmais [[Pasaules čempionāts basketbolā sievietēm]]. Olimpiskajās spēlēs sieviešu basketbols tika iekļauts [[1976. gada vasaras olimpiskās spēles|1976. gada Monreālas Olimpiskajās spēles]]. [[ASV sieviešu basketbola izlase|ASV basketbolistēm]] pretestību spēja izrādīt vien PSRS, [[Brazīlija]]s un [[Austrālija]]s valstsvienības.

Katras konfederācijas pārraudzībā tiek aizvadīti kontinentālie čempionāti. [[Eiropas čempionāts basketbolā|Eiropas čempionāts]] tiek rīkots kopš [[1935. gada Eiropas čempionāts basketbolā|1935. gada]], pirmajā čempionātā uzvaru svinēja [[Latvijas basketbola izlase|Latvijas basketbolisti]]. Latvija rīkoja [[1937. gada Eiropas čempionāts basketbolā|nākamo čempionātu]], kur ieņēma 6. vietu. Kopš [[1938. gada Eiropas čempionāts basketbolā sievietēm|1938. gada]] tiek rīkoti [[Eiropas čempionāts basketbolā sievietēm|Eiropas čempionāti sievietēm]]. Latvijas izlase [[2007. gada Eiropas čempionāts basketbolā sievietēm|2007. gadā]] izcīnīja 4. vietu. Latvijas jaunatnes basketbola izlases ir guvušas panākumus jaunatnes izlašu turnīros.

== Noteikumi ==
[[Attēls:Basketball_foul.jpg|thumb|180px|Tiesnesis piešķir personīgo piezīmi.]]
Spēles pamatprincips ir gūt pēc iespējas vairāk punktu nekā pretinieks. Precīzs [[soda metiens]] ir viena punkta vērts, metiens no laukuma ir divu punktu vērtē, bet precīzs raidījums aiz trīspunktu līnijas, kas pēc FIBA noteikumiem atrodas 6,75 [[metrs|metrus]],<ref>[http://sportacentrs.com/forums/basketbols/06092010-jauna_sezona_basketbola_jauni_noteikumi Jauna sezona, basketbolā jauni noteikumi]</ref><ref>{{Tīmekļa atsauce |url=http://sporto.lv/raksts/talais_trispunktnieks_ka_paligs_uzbrucejiem |title=Tālais trīspunktnieks kā palīgs uzbrucējiem |access-date={{dat|2011|09|04||bez}} |archiveurl=https://web.archive.org/web/20160304192410/http://www.sporto.lv/raksts/talais_trispunktnieks_ka_paligs_uzbrucejiem |archivedate={{dat|2016|03|04||bez}} }}</ref> bet pēc NBA — 7,24 metrus no groza, dos trīs punktus.

=== Spēles reglaments ===
Mačs risinās četras ceturtdaļas. Katra ceturtdaļa ilgst 10 [[minūte]]s starptautiskajā basketbolā un 12 minūtes NBA. ASV koledžu basketbola čempionātos spēlē divus puslaikus pa 20 minūtēm, savukārt vidusskolā katra ceturtdaļa ilgst 8 minūtes. Pēc katra puslaika komandām tiek dota 15 minūšu ilga pauze. Starp katru ceturtdaļu ir 2 minūšu ilga pauze. Sākoties otrajam puslaikam, komandas samainās ar groziem, kuros raida bumbas. Kamēr bumba nav "spēlē", laiks tiek apstādināts. Šo iemeslu dēļ parasti spēle ilgst aptuveni 2 [[stunda]]s.

Vienlaicīgi uz laukuma drīkst atrasties pieci spēlētāji no katras komandas. Kopumā sastāvā drīkst ietilpt 12 basketbolisti. Maiņu skaits ir neierobežots, bet tās drīkst veikt tikai, kad atļauju devuši tiesneši. Katrai komandai ir arī treneris, kurš atbild par stratēģisko plānu. Profesionālās vienībās parasti ir arī trenera asistents, [[menedžeris]] un [[ārsts]].

Gan vīriešu, gan sieviešu basketbolā katram jābūt apģērbtam speciālā formā, kas sastāv no šortiem un krekla. Katram spēlētājam jābūt skaidri redzamam numuram uz [[mugura]]s. Vienā komandā numuri atkārtoties nedrīkst.

Katra trenera rīcībā ir noteikts skaits pārtraukumu, ko drīkst pieprasīt. Tie nav ilgāki par vienu minūti.

Notiekošo laukumā uzmana tiesneši, kuru skaits profesionālā basketbolā parasti nav mazāks par diviem vai lielāks

=== Ekipējums ===
[[Attēls:Basketball_Goal.jpg|thumb|200px|Basketbola grozs brīvā dabā.]]
Vienīgās ar ekipējumu saistītās lietas, bez kurām basketbolā neiztikt, ir laukums un bumba. Sacensībās obligāta prasība ir [[tablo]].

Basketbola laukuma izmērs starptautiskās sacensībās ir 28 x 15 metru, bet NBA — 29 x 15. Lielākā daļa laukuma segumu ir no koka. Abos laukumos galos jābūt arī metāla stīpai ar tīkliņu un vairogam. Basketbola groza augstums ir 3,05 metri.

=== Pārkāpumi ===
Basketbola bumbai jāpaliek laukumā, pretējā gadījumā tā tiek atdota pretējai komandai. Spēlētājs ar bumbu nedrīkst skriet nedriblējot, driblēt ar abām rokām vienlaicīgi vai starp piesitieniem grīdai ņemt to rokās. Spēlētāja roka driblējot nedrīkst atrasties zem bumbas. Ja kāds komandas pārstāvis ar bumbu šķērsojis centra līniju, tad tā paša uzbrukuma laikā vēlreiz šķērsot centra līniju nedrīkst. Bumbu arī nedrīkst spert.

Ierobežots ir laiks, kurā bumbai jāšķērso centra līnija — 8 [[sekunde]]s. Kopējais uzbrukuma laiks — 24 sekundes. Iztiekot bez dribla, basketbolists bumbu rokās drīkst turēt ne ilgāk par 5 sekundēm. Atrasties "soda laukumā" uzbrukumā nedrīkst ilgāk par 3 sekundēm.

Basketbolā ir aizliegts kavēt metienu, kamēr bumba atrodas lejupejošā stāvoklī. Ja to izdara aizsargs, tad pretinieku komandai metiens tiek ieskaitīts. Ja uzbrucējs pieskaras bumbai, kura ir tieši virs groza, metiens netiek ieskaitīts, un bumba tiek atdota pretinieku komandai.

Mēģinājumu aizkavēt pretinieku spēlētāju ar neatļautu paņēmienu, basketbolā sauc par personīgo piezīmi. Visbiežāk tās piešķir basketbolistiem, kuri aizsargājas, taču nereti pārkāpumus izpelnās arī uzbrūkošie spēlētāji. Ja pret basketbolistu tiek pārkāpti noteikumi laikā, kad viņš izpilda metienu, tiek piešķirti soda metieni. Tos izpilda no 4,5 metru attāluma.

Ja spēlētājs vai treneris izrāda vāju [[psiholoģija|psiholoģisko]] savaldību, runājot ar tiesnesi, tas drīkst piešķirt tehnisko piezīmi. Atkārtojot incidentus, iespējams izpelnīties arī diskvalificējošo sodu. Ja spēlētājs izraisa pārāk asu fizisko kontaktu ar savu pretspēlētāju, tiesnesis drīkst piešķirt nesportisku piezīmi.
Basketbolists tiek noraidīts no laukuma arī tad, ja saņem pārāk daudz personīgo piezīmju. Starptautiskās sacensībās šis skaits ir piecas, bet NBA sešas. Ja komanda vienas ceturtdaļas laikā pārkāpj noteikumus piecas (FIBA) vai sešas (NBA) reizes, tad pretinieku vienībai ir iespēja mest soda metienus pēc katra soda.

== Basketbola variācijas ==
Basketbola variācijas ir līdzīgi sporta veidi, kuros tiek izmantots basketbola ekipējums.
Viens no basketbola paveidiem ir [[ratiņbasketbols]]. To izveidoja [[Otrais pasaules karš|Otrā pasaules kara]] veterāni.<ref>{{Tīmekļa atsauce|url=https://www.paralympic.org/wheelchair-basketball|title=Wheelchair Basketball|last=|first=|access-date=2019-02-04|date=}}</ref> Viņi basketbolu spēlē speciāli pielāgotos [[ratiņkrēsls|ratiņkrēslos]]. Latvijā ratiņbasketbolam ir federācija.<ref>{{Tīmekļa atsauce|url=http://www.ratinbasketbols.lv/lrsf/par-mums/|title=Par mums|website=www.ratinbasketbols.lv|access-date=2019-02-04|archiveurl=https://web.archive.org/web/20181228210349/http://www.ratinbasketbols.lv/lrsf/par-mums/|archivedate=2018-12-28}}</ref>

Ir arī dažādas ar basketbolu saistītas spēlēs, piemēram, [[strītbols]], ''izsišana'', ''acīte'' u.c.

== Skatīt arī ==
* [[3x3 basketbols]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
{{portāls2|Basketbols}}
* [http://www.fiba.com FIBA mājaslapa] {{Webarchive|url=https://web.archive.org/web/19961104154421/http://www.fiba.com/ |date={{dat|1996|11|04||bez}} }} {{en ikona}}
* [http://www.basket.lv LBS mājaslapa]
* [https://web.archive.org/web/20101113201915/http://www.sporta-klubi.lv/lat/katalogs/sporta-veidi/komandu-sporta-veidi/basketbols.html Basketbola sporta klubi]
* [https://web.archive.org/web/20191026224803/http://basketinfo.blogspot.com/ Latvijas Sieviešu basketbola Jumtalapa]
* {{tīmekļa atsauce | url= https://basket.lv/documents/6afd2-basketbola-noteikumi.pdf | title= Oficiālie basketbola noteikumi 2012 | language= lv | format= [[.pdf]] | publisher= basket.lv | access-date= {{dat|2020|04|24||bez}} | archiveurl= https://web.archive.org/web/20180516234928/http://basket.lv/documents/6afd2-basketbola-noteikumi.pdf | archivedate= {{dat|2018|05|16||bez}} }}

{{Olimpiskie sporta veidi}}

{{autoritatīvā vadība}}

[[Kategorija:Basketbols| ]]