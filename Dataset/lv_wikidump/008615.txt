'''Humānisms''' ir viena no [[ētika]]s kategorijām [[filozofija|filozofijā]].

Par humānismu dēvē arī uzskatu sistēmu Eiropā, kas radās [[Renesanse]]s beigu periodā.

== Humānisms kā ētikas un filozofijas kategorija ==

Izceļ cilvēka vērtību un nozīmi, balstoties uz tādiem universāliem jēdzieniem, kā taisnīgs un netaisnīgs, pareizs un nepareizs un tml. Kā filozofijas kategorija, humānisms ir cieši saistīts arī ar [[racionālisms|racionālismu]], kurš tāpat kā humānisms noraida transcendentālus ([[reliģija|reliģiskus]], nepierādāmus) pasaules kārtības un cilvēka lomas pasaulē skaidrojumus. Humānisms skaidro, ka ne [[Dievs]], ne kāda absolūta ideja vai substance, bet tikai pats cilvēks ir pasaules un [[sabiedrība]]s kārtības vienīgais noteicējs.

Tas tomēr nenozīmē, ka humānisms būtu pielīdzināms [[ateisms|ateismam]], jo pieļauj, ka atsevišķu cilvēku dzīvē reliģijai, ticībai var būt nozīme kā dzīves vērtībai, [[morāle]]s un ētikas pamatam.

== Humānisms kā uzskatu sistēma ==
Humānisms bija zinātniska sengrieķu filozofu un latīņu klasiķu, kā arī seno [[Kristīgā baznīca|Baznīcas]] tēvu darbu studijas pašas studēšanas dēļ. Humānisti apguva klasisko mantojumu un klasiskās valodas, tie ievadīja pedagoģiskās reformas un pārmaiņas kultūrā, kas 15. un 16. gadsimtā izplatījās visā Eiropā. Humānisti radīja kritisku vēstures zinātni, ieviesa grāmatu iespiešanu ar pārvietojamiem burtiem. Tautas valoda nostājās līdzās latīņu valodai, pamazām izspiežot to no literatūras un politikas.

Humānisti aizstāvēja ''studia humanitatis'', jeb ''brīvo mākslu studijas'', kas ietvēra [[Gramatika|gramatiku]], [[Retorika|retoriku]], [[Poētika|poētiku]], [[Vēsture|vēsturi]], [[Politika|politiku]] un [[Filozofija|morālfilozofiju]]. Šo priekšmetu studijas tika uzskatītas par intelektuālās baudas un cilvēka cieņas augstāko izpausmi, kā arī dzīvesveidu, kas piepildītas ar tikumisku aktivitāti. Renesanses zinātnieki bija daudz sekulārāki un to interešu loks bija plašāks, jo viņi bija atraduši daudzus senos manuskriptus, kā arī paaugstinājuši to studiju prasmi. Humānistu metode nebija tikai salīdzināšana un kopsavilkumu veikšana. Viņi vērsās tieši pie oriģinālavota.

{{Filo-aizmetnis}}
{{sabiedrība-aizmetnis}}

{{autoritatīvā vadība}}

[[Kategorija:Humānisms| ]]
[[Kategorija:Filozofija]]
[[Kategorija:Sabiedrība]]