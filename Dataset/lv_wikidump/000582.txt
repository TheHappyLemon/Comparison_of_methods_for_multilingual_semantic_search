{{citas nozīmes|kurdu apdzīvotu apgabalu|Kurdistāna (nozīmju atdalīšana)|Kurdistāna}}
[[Attēls:Kurdish-inhabited area by CIA (1992).jpg|thumb|300px|Kurdu apdzīvotā teritorija]]
'''Kurdistāna''' ir apgabals [[Tuvie Austrumi|Tuvajos Austrumos]], kuru apdzīvo [[kurdi]]. Tas daļēji atrodas [[Turcija|Turcijā]], [[Irāka|Irākā]], [[Irāna|Irānā]], [[Armēnija|Armēnijā]] un [[Sīrija|Sīrijā]]. Precīzas robežas ir grūti noteikt, jo šīs valstis atsakās atzīt Kurdistānu kā demogrāfisku vai ģeogrāfisku reģionu.

Kurdi ir pasaulē lielākā tauta (apmēram 25 miljoni), kurai nav savas valsts.<ref>[https://www.delfi.lv/news/arzemes/vai-iespejama-kurdistana-cik-saskelta-ir-lielaka-tauta-pasaule-bez-savas-valsts.d?id=46273641 Vai iespējama Kurdistāna - cik sašķelta ir lielākā tauta pasaulē bez savas valsts]</ref> Kurdistānas neatkarību apsolīja [[1920]]. gada [[Sevras līgums|Sevras līgumā]], [[Osmaņu impērijas sadalīšana|sadalot]] [[Osmaņu impērija|Osmaņu Impēriju]]. Jaunā Turcijas Republika atteicās atzīt šo līgumu un [[Turcijas neatkarības karš|Turcijas neatkarības karā]] ([[1919]]—[[1923]]) padzina [[Lielbritānija]]s un [[Francija]]s okupācijas spēkus. Pēc neatkarības kara tika noslēgts [[Lozannas miera līgums]] ([[1923]]), kas noteica Turcijas tagadējās robežas.
Otrā pasaules kara laikā PSRS okupētajā [[Irāna]]s daļā 1945. gada beigās kurdi izveidoja starptautiski neatzītu valsti — Kurdu Tautas Republiku ({{val|ru|Курдская Народная Республика}}) jeb Mehabadas Republiku.

Pēc [[Kosova]]s neatkarības pasludināšanas 2008. gadā tika izteikts pieņēmums, ka līdzīgas prasības gaidāmas arī no kurdu separātistu puses. Turcija oficiāli noraidīja šādu pieņēmumu, jo kurdi Turcijā nedzīvo noteiktās teritorijās, tiem nav arī pašu vēlētas valdības. Turcijas valdība uzskata, ka kurdi nav mazākumtautība, bet no [[turki|turku]] nācijas neatdalāms elements.<ref>{{Tīmekļa atsauce |url=http://www.nra.lv/index.php?rid=76710 |title=Neatkarīgā Rīta Avīze: Intervija ar Turcijas vēstnieku Latvijā Dureju Polatu |access-date={{dat|2008|03|24||bez}} |archiveurl=https://web.archive.org/web/20090630113252/http://www.nra.lv/index.php?rid=76710 |archivedate={{dat|2009|06|30||bez}} }}</ref>

2017. gada 25. septembrī [[Irākas Kurdistāna]]s valdība rīkoja plebiscītu par reģiona neatkarību. Balsošana notika trīs Irākas Kurdistānas reģiona provincēs — Dahūkā, Erbīlā un Suleimānijā, kā arī strīda teritorijās, ieskaitot Kirkūkas provinci. Balsotājiem bija jāatbild uz jautājumu: "Vai vēlaties, ka Kurdistānas reģions un Kurdistānas apgabali ārpus reģiona pārvaldes kļūtu par neatkarīgu valsti?"<ref>Aptaujas kautājums angliski skanēja šādi: ''Do you want the Kurdistan region and the Kurdistani areas outside the region's administration to become an independent state?''</ref> Nākamajā dienā pēc referenduma vēlēšanu komisija pavēstīja, ka referendumā piedalījās 72% balsstiesīgo vēlētāju, no kuriem vairāk nekā 90% nobalsojuši par Irākas autonomā Kurdistānas reģiona neatkarību.<ref>[http://www.protesti.lv/vairakums-kurdistana-nobalsojis-par-regiona-neatkaribu-26-9-2017-irana-tukstosiem-kurdu-demonstracijas-atbalsta-kurdistanas-neatkaribas-referendumu/ Vairākums Kurdistānā nobalsojis par reģiona neatkarību. 26.9.2017. Irānā tūkstošiem kurdu demonstrācijās atbalsta Kurdistānas neatkarības referendumu]{{Novecojusi saite}} Igors Lukjanovs protesti.lv 2017. gada 27. septembrī</ref>

== Skatīt arī ==
* [[Kurdistāna (Irāna)]]
* [[Kurdistānas reģions]]

== Atsauces ==
{{Atsauces}}

{{Āzija-aizmetnis}}

{{autoritatīvā vadība}}

[[Kategorija:Tuvie Austrumi]]
[[Kategorija:Piedāvātās valstis]]
[[Kategorija:Kurdi]]