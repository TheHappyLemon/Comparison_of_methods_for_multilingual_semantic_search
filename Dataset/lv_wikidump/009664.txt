{{Jūras infokaste
|         jūra = Tirēnu jūra
|       attēls = Karte Tyrrhenisches Meer.jpg
|   attēls_izm = 300
 |vietaskarte  = Vidusjūra#Itālija
| relief = jā
 |latd = 40 |latm =  |lats =  |latNS = N
 |longd = 12 |longm =  |longs =  |longEW = E
 |paraksta_izvietojums = top
 |alt_karte    =
|       okeāns = Atlantijas okeāns
|      platība = 214 000
|       garums = ~760
|      platums = ~500
|  Max_dziļums = 3785
|      valstis = {{ubl|{{FRA}}|{{ITA}}}}
|     pilsētas = {{ubl|[[Neapole]]|[[Palermo]]|[[Salerno]]|[[Kaljāri]]|[[Bastiā]]|([[Livorno]])}}
}}

'''Tirēnu jūra''' ({{val|it|mar Tirreno}}, {{val|fr|mer Tyrrhénienne}}, {{val|co|mari Tirrenu}}, {{val|sc|Mare Tirrenu}}) ir [[Vidusjūra]]s daļa, rietumos no [[Apenīnu pussala|Apenīnu pussalas]], starp [[Sicīlija|Sicīliju]], [[Sardīnija|Sardīniju]] un [[Korsika|Korsiku]]. Ziemeļrietumos atrodas [[Ligūrijas jūra]], dienvidrietumos ir atklātā [[Vidusjūra]], bet ar [[Mesīnas šaurums|Mesīnas šaurumu]] dienvidaustrumos ir savienota ar [[Jonijas jūra|Jonijas jūru]]. Rietumos starp Sardīniju un Korsiku ir vēl [[Bonifačo šaurums]], kas savieno Tirēnu jūru ar pārējo Vidusjūru.

== Nosaukums ==
Jūras nosaukums cēlies no vārda, kādā grieķi sauca [[etruski|etruskus]], kurus grieķi uzskatīja par [[Līdija|līdiešu]] izceļotājiem un kurus vadīja teiksmainie brāļi [[Tarhons]] un [[Tirēns]]. Saskaņā ar [[Hērodots|Hērodotu]], pēc vairākiem neražas un bada gadiem, daļa līdiešu atstājuši [[Mazāzija|Mazāziju]] un pārcēlušies uz dzīvi tagadējā [[Toskāna|Toskānā]]. Viņi sevi nodēvējuši sava vadoņa vārdā par «tirēniem», savukārt romieši viņus dēvēja par etruskiem — vārdā, kādā šo kultūru sauc vēl tagad. Tirēnu vārdā sāka dēvēt arī jūru, pie kuras viņi dzīvoja.

Romieši Tirēnu jūru dēvēja arī ''Mare Inferum'' (Apakšējā jūra) pretstatā [[Adrijas jūra]]i — ''Mare Superum'' (Augšējā jūra).

== Ģeogrāfija ==
Tirēnu jūra atrodas netālu no [[Āfrikas—Eiropas lūzums|Āfrikas—Eiropas lūzuma]] zonas, tāpēc tās dienvidu daļā ir aktīvi [[vulkāns|vulkāni]]. Tirēnu jūras platība ir 275 tūkstoši km², savukārt citos avotos platība ir 214 km tūkstoši km²<ref>{{tīmekļa atsauce | url= https://bigenc.ru/geography/text/4193083 | title= ТИРРЕ́НСКОЕ МО́РЕ | publisher= Большая российская энциклопедия | language= ru | accessdate= 2021. gada 12. oktobrī | archive-date= {{dat|2021|07|28||bez}} | archive-url= https://web.archive.org/web/20210728050318/https://bigenc.ru/geography/text/4193083 }}</ref> (šajā gadījumā visticamāk netiek ņemti vērā ūdeņi uz ziemeļiem no [[Toskānas arhipelāgs|Toskānas arhipelāga]], kas dažreiz tiek pieskaitīti [[Ligūrijas jūra]]i).

Jūras ūdens virsējā slāņa temperatūra vasarā 22–24,5&nbsp;°C, ziemā 13–14&nbsp;°C, sāļums 37,2–38,2 promiles.

=== Šaurumi ===
Ar pārējo Vidusjūru savieno pieci šaurumi:
* [[Mesīnas šaurums]] starp Sicīliju un Apenīnu pussalu, 3 km plats, savieno ar [[Jonijas jūra|Jonijas jūru]],
* [[Korsikas kanāls]] starp Itāliju un Korsiku, ap 80 km plats,
* [[Bonifačo šaurums]] starp Korsiku un Sardīniju, 11 km plats,
* Sardīnijas kanāls starp Sardīniju un Tunisiju, ap 200 km plats,
* [[Sicīlijas šaurums]] starp Sicīliju un Tunisiju, ap 160 km plats.

=== Salas ===
[[Attēls:Wyspa Capri.JPG|thumbnail|upright=1.0|Kapri sala Tirēnu jūrā]]
Tirēnu jūrā ir šādas salas un salu grupas (neskaitot lielās [[Sicīlija|Sicīliju]], [[Sardīnija|Sardīniju]] un [[Korsika|Korsiku]], kuras norobežo jūru):
* [[Egadu salas]],
* [[Iskija]],
* [[Kapri]],
* [[Lipāru salas]],
** [[Lipāri]],
** [[Stromboli]],
** [[Vulkāno]],
* [[Poncas salas]],
* [[Toskānas arhipelāgs]] — dienvidu daļa (arhipelāga ziemeļu daļa atrodas [[Ligūrijas jūra|Ligūrijas jūrā]]){{nepieciešama atsauce}}
** [[Džiljo]],
** [[Montekristo sala]],
* [[Ustika]].

== Vēsture ==
{{dat|1980|6|27||bez}} Tirēnu jūrā, uz ziemeļiem no [[Ustika]]s salas, nogāzās pasažieru lidmašīna ''[[McDonnell Douglas DC-9]]'', kas lidoja reisā no [[Boloņa]]s uz [[Palermo]]. Aviokatastrofā gāja bojā visi uz borta esošie cilvēki (77 pasažieri un 4 apkalpes locekļi). Katastrofas iemesli joprojām ir neskaidri. Tiek pieļauts, ka lidmašīnā sprāga [[spridzeklis]] vai arī tai trāpīja [[gaiss-gaiss raķete]].

{{dat|2012|1|13||bez}} itāļu kruīza kuģis ''[[Costa Concordia]]'' novirzījās no kursa, apgāzās un nogrima seklajos Tirēnas jūras ūdeņos pie [[Džiljo]] salas. Bojā gāja 33 cilvēki (27 pasažieri, 5 apkalpes locekļi un 1 glābējs).

== Atsauces ==
{{atsauces}}

== Ārējās saites ==
{{commonscat-inline|Tyrrhenian Sea|Tirēnu jūra}}
{{enciklopēdiju ārējās saites}}

{{Atlantijas okeāna jūras}}
{{autoritatīvā vadība}}

[[Kategorija:Vidusjūra]]
[[Kategorija:Jūras]]
[[Kategorija:Francijas jūras]]
[[Kategorija:Itālijas jūras]]