[[Attēls:Currency sign.svg|thumbnail|200px|Jebkādas valūtas simbols]]
'''Valūta''' (no {{val|it|valuta}} — ‘vērtība’) ir [[maiņas līdzeklis]], lai veicinātu [[prece|preču]] un [[pakalpojums|pakalpojumu]] tirdzniecību. Visbiežāk izmantotā valūta ir [[nauda]], bet, piemēram, mazāk attīstītās sabiedrībās vai [[ekonomiskā krīze|ekonomisko krīžu]] laikā par valūtu var kalpot arī citas tajā brīdī vērtīgas lietas, piemēram, [[mājlopi]], [[tabaka]] un citas lietas. Ar jēdzienu "valūta" saprot tieši maiņas līdzekli, nevis kaut ko vērtīgu pašu par sevi.

Valūta ir galvenais valsts [[monetārā sistēma|monetārās sistēmas]] elements. Parasti katrai valstij ir [[monopols]] uz tās izdotu valūtu, ko kontrolē tās [[centrālā banka]]. Būtībā tā ir katras valsts pieņemtā naudas vienība — [[dolārs]], [[eiro]], [[Franks (naudas vienība)|franks]], [[rublis]], [[dinārs]] un tā tālāk —, tādēļ nereti ar šo jēdzienu saprot tieši ārvalstu naudas vienības. Ar terminu "valūta" saprot arī [[vekselis|vekselī]] uzrādīto [[maksājums|maksājumu]] summu.<ref name="tezaurs"/>

Līdz 2013. gada 31. decembrim [[Latvija|Latvijā]] nacionālā valūta bija [[lats]], kas sīkāk dalās 100 [[santīms|santīmos]].

No 2014. gada 1. janvāra Latvijā nacionālā valūta ir [[eiro]], kas sīkāk dalās 100 [[cents|centos]]. Eiro kļuva par Latvijas nacionālo valūtu ar brīdi, kad Latvija pievienojās Eiropas vienotajai valūtas zonai.

== Nauda, naudas vienība un valūta ==
Būtībā [[nauda]] un [[naudas vienība]] ir šaurāki jēdzieni nekā valūta. Valūta kādā konkrētā valstī noteiktos apstākļos var būt ne tikai [[banknote]]s un [[monēta]]s, bet arī citas vērtīgas lietas un preces. Piemēram, [[Krievija|Krievijā]] 1990. gadu sākumā naudas funkcijas daļēji pildīja [[degvīns]], [[cukurs]], [[cigarete]]s un citas patēriņa preces. Savukārt naudas vienības galvenais uzdevums ir izteikt preču un pakalpojumu vērtību. Lai precīzāk to paveiktu, bieži tiek ieviestas papildvienības, piemēram, latam tie ir santīmi.

== Valūtas tirgus ==
{{pamatraksts|valūtas tirgus}}
[[Valūtas tirgus]] rodas jebkur, kur viena valūta tiek apmainīta pret otru. Tas neapšaubāmi ir vislielākais pasaules [[tirgus]], ja mēra naudas daudzumā, kas tiek tur apmainīts, jo tas sevī ietver tirdzniecību starp vislielākajām pasaules [[banka|bankām]], [[centrālā banka|centrālajām bankā]], valūtas [[spekulants|spekulantiem]], [[starptautisks uzņēmums|starptautiskajiem uzņēmumiem]], [[valdība|valdībām]], kā arī citiem finanšu tirgiem un institūcijām. Tirgošanās valūtas tirgos visapkārt pasaulei šobrīd ir ap 2 triljoniem [[ASV dolārs|ASV dolāru]] dienā. Individuālie spekulanti šajā tirgū šobrīd aizņem ļoti mazu daļu un var tikai piedalīties netieši — izmantojot [[brokeris|brokerus]] vai bankas. Tomēr spekulācijas ar valūtas cenām var kļūt par reālu ienākumu avotu.

== Alternatīvā valūta ==
[[Alternatīvā valūta|Alternatīvā jeb pircēja valūta]] ir termins, kuru attiecina uz jebkuru valūtu, kuru izmanto kā alternatīvo valūtu nacionālajai valūtai. Alternatīvo valūtu var radīti gan indivīdi, [[uzņēmums|uzņēmumi]] un [[organizācija]]s, gan [[valsts]] un [[pašvaldība]]s. Tāda valūta var rasties arī dabiska procesa rezultātā, kad pircēji kādu norēķinu veidu sāk izmantot biežāk nekā nacionālo valūtu. Kā viens no alternatīvās valūtas veidiem var būt arī [[bārters|bārtera]] darījumi, lai gan būtībā tā ir [[prece|preču]] un [[pakalpojums|pakalpojumu]] apmaiņas sistēma.

2011. gada oktobrī [[Ventspils]] domes priekšsēdētājs [[Aivars Lembergs]] paziņoja, ka pilsētā tiek ieviesta alternatīvā valūta [[vents (valūta)|vents]].<ref name="ventasbalss"/>

Pēdējā laikā arvien lielāku popularitāti gūst alternatīvo valūtu paveids [[kriptovalūta]]s, pirmā un populārākā no tām ir ''[[Bitcoin]]''.

== Skatīt arī ==
* [[ISO 4217]] — starptautisks standarts, kas ar trīs burtu kodu palīdzību apraksta nacionālās valūtas

== Atsauces ==
{{atsauces|refs=
<ref name="tezaurs">{{tīmekļa atsauce | url= http://www.tezaurs.lv/sv/?w=val%C5%ABta | title= Valūta | publisher= tezaurs.lv | accessdate= 2012-03-18 | language= latviski }}{{Novecojusi saite}}</ref>
<ref name="ventasbalss">{{tīmekļa atsauce | url= http://www.ventasbalss.lv/news/read/8968 | title= Lembergs: Mēs Ventspilī ieviešam savu valūtu - „Vents” | publisher= ventasbalss.lv | accessdate= 2012-03-25 | language= latviski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ekonomika-aizmetnis}}

{{autoritatīvā vadība}}

[[Kategorija:Valūtas| ]]