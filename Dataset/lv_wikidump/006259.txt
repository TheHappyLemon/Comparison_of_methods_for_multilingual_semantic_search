{{Sabiedriskā transporta infokaste
|nosaukums          = Tramvajs
|attēls             = [[Attēls:Riga, Škoda 15T.jpg|250px]]
|attēls paraksts    = Tramvajs [[Rīga|Rīgā]]
|salons             = 
|salons paraksts    = 
|transporta veids   = 
|izmanto kopš       = Kopš [[1882]]. gada (zirgu tramvajs)<br />Kopš [[1899]]. gada (elektriskais tramvajs)
|pielietojums       = Sabiedriskais transports pilsētas un piepilsētas robežās. Retāk izmanto starppilsētu satiksmei (piemēram, [[Silēzijas tramvajs]])
|infrastruktūra     = Sliežu ceļš, kontakttīkls un pieturvietas
|dzinējs            = 
|ātrums             = 15—120 km/h
|ietilpība          = 
|sistēmu skaits     = 
|vienību skaits     = 
}}

'''Tramvajs''' (no {{val|en|tram}} — 'vagons, rati' un ''way'' — 'ceļš'<ref group="P">Pēc vienas no versijām nosaukums ''tramvajs'' radies no ratu nosaukuma, kuri paredzēti ogļu transportēšanai [[Lielbritānija]]s šahtās</ref>) ir pilsētas sliežu [[Sabiedriskais transports|sabiedriskā transporta]] veids, parasti ar [[elektrodzinējs|elektrodzinēju]], tiek lietots [[pilsēta|pilsētās]] pasažieru pārvadāšanai noteiktos maršrutos. Tāpat tiek dēvēta ekipāža un atsevišķs šī transporta veida vagons.

T.s. zirgu tramvaji parādījās [[19. gadsimts|19. gadsimta]] beigās. Pēc tramvaju uzplaukuma laikposmā starp pasaules kariem sākās šī transporta veida panīkums, taču kopš [[20. gadsimts|20. gadsimta]] beigām tramvaju popularitāte ievērojami pieaug.

Lielāko daļu tramvaju darbina [[elektriskā strāva]], kas tiek pievadīta pa gaisa kontakttīklu ar strāvas uztvērēju palīdzību, tomēr tiek ekspluatēti arī tramvaji, kuri strāvu saņem no trešās sliedes un akumulatoru tramvaji.

Bez elektriskajiem pazīst arī tramvajus ar vilcēj[[mājas zirgs|zirgu]] jeb konkas, trošu jeb virves tramvajus ([[funikulieris|funikulieri]]) un dīzeļtramvajus. Agrāk tika ekspluatēti pneimatiskie tramvaji, tvaika tramvaji, kā arī tramvaji ar benzīna dzinēju.

Ir arī piepilsētas, starppilsētu, sanitārie un kravas tramvaji.

== Tramvajs Latvijā ==
Pirmais zirgu vilces tramvajs Latvijas teritorijā bija Rīgas tramvajs, kuru atklāja {{dat|1882|08|23}}. Pirmo elektriskā tramvaja līniju Latvijā atklāja {{dat|1899|09|18}} [[Liepāja|Liepājā]]. Rīgā elektrisko tramvaju ieviesa tikai 1901. gadā (Rīgas 700 gadu jubilejas gadā), tā izmēģinājuma brauciens notika {{dat|1901|06|20}} plkst. 22 pa maršrutu [[Aleksandra vārti]] (mūsdienās [[Gaisa tilts (Rīga)|Gaisa tilta]] rajons) — Aleksandra tilts (mūsdienās tilts pār [[Rīgas pilsētas kanāls|kanālu]] pie [[Brīvības piemineklis|Brīvības pieminekļa]]).<ref name="K">G. Kušķis. Tramvajs - ne tikai Rīgā. Žurn. Mājas viesis. 2004, №9.</ref>

{{dat|1912|06|03}} atklāja elektriskā tramvaja līniju [[Ķemeri]]—[[Jaunķemeri]]. [[1913]]. gadā tajā kursēja 5 tramvaja motorvagoni un 4 piekabināmie vagoni.<ref>[http://renatar.livejournal.com/37853.html Кемери, часть 2-я] {{ru ikona}}</ref> Tā pastāvēja apmēram 3 gadus — 1915. gadā pirms [[Pirmais pasaules karš|Pirmā pasaules kara]] vagonus un iekārtas izveda uz [[Krievija|Krieviju]], [[Staraja Rusa]]s pilsētu. 30. gadu sākumā pa vecajām sliedēm kursēja tramvajs ar [[gazolīns|gazolīna]] motoru, vēlāk ar [[dīzeļmotors|dīzeļdzinēju]].<ref>[http://forum.myriga.info/index.php?showtopic=869 Ķemeru tramvajs] {{ru ikona}}</ref> Līnija pastāvēja līdz [[1933]]. gadam.<ref>[http://www2.la.lv/lat/latvijas_avize/jaunakaja_numura/atputa..valasprieks/?doc=40390 Ķemeru kūrortam – 170]{{Novecojusi saite}}</ref> Pēc [[Otrais pasaules karš|Otrā pasaules kara]] tramvaja vietā atklāja [[autobuss|autobusa]] maršrutu.

[[Ikšķile (stacija)|Ikšķiles dzelzceļa stacija]] sākusi darbu [[1863]]. gadā. No 1863. līdz [[1915]]. gadam starp Baldoni un Ikšķili kursējis [[diližanss]]. [[1916|1917]]. gadā kara vajadzībām vācu armija uzbūvēja šaursliežu dzelzceļa līniju no Mencendarbes (''Merzendorf'') līdz Ikšķilei. 1921. gadā no šīs līnijas sliedēm izbūvēja zirgu tramvaja līniju no Baldones līdz Daugavai (Vēveriem). 1922 gadā izbūvēja līniju no Ikšķiles stacijas līdz Daugavai. Pāri Daugavai zirgus un braucējus pārcēla prāmis. Zirgu tramvajs tautā tika saukts par "trulīti".<ref>Latvijas pagasti. 1. daļa. A/S Preses nams, 2001, 93. lpp.</ref> Tramvajs ar pārtraukumu (1935. gadā) kursēja līdz 1940. gadam. 1938. gadā vācu žurnāls atzīmē, ka zirgu tramvaja līnija Baldone—Ikšķile ir pēdējā Eiropā. [[1941]]. gadā pēc vācu okupācijas sliedes nojauktas.

[[Daugavpils|Daugavpilī]] pirmo 6 km garo tramvaja līniju, kas vedusi no depo līdz [[Daugavpils dzelzceļa stacija]]i, atklāja {{dat|1946|11|05}}.

Zirgu vilces tramvajs bija arī [[Tukums|Tukumā]] kravu pārvadāšanai un [[Ventspils|Ventspilī]] pasažieru pārvadāšanai no Ventspils dzelzceļa stacijas līdz Bērnu sanatorijai [[Baltijas jūra]]s krastā.

=== Tramvaju satiksme Rīgā ===
{{pamatraksts|Tramvaju satiksme Rīgā}}
[[1882]]. gada [[23. augusts|23. augustā]] tika atklātas pirmās zirgu tramvaja līnijas, kuras apkalpoja 95 zirgi. [[Rīga|Rīgu]] jauna satiksmes veida ierīkošanā apsteidza [[Liepāja]], kur jau [[1899]]. gadā sāka darboties pirmā elektriskā ielu dzelzceļa līnija [[Baltijas valstis|Baltijā]]. [[1900]]. gadā tika nodibināta ''Rīgas tramvaju akciju sabiedrība'' un pirmais elektriskais tramvajs pa Aleksandra ielu (tagad Brīvības iela) sāka kursēt 1901. gada [[23. jūlijs|23. jūlijā]].

No 1901. līdz 1914. gadam tika uzbūvētas 10 jaunas tramvaju līnijas ar aptuveno kopējo garumu 50 kilometri, tādējādi 1914. gadā Rīgā darbojās 16 tramvaju līnijas. Vislielākie pasažieru pārvadājumi pirmskara periodā bija 1913. gadā, kad kopējais pasažieru skaits sasniedza 52,1 miljonus pasažieru. 1915. gadā 9 tramvaju līnijas sasniedza [[Sarkandaugava|Sarkandaugavu]], Ķeizarmežu (tagad [[Mežaparks]]), Strazdumuižu, Kuzņecova fabriku (Porcelāna rūpnīca [[Dienvidu tilts|Dienvidu tilta]] rajonā), kā arī Bišumuižu.

Pirmskara [[Latvija]]s laikā, pēc [[Pirmais pasaules karš|Pirmā pasaules kara]], pasažieru pārvadājumi ar tramvaju samazinājās. [[1928]]. gadā darbojās 9 tramvaju līnijas un tika pārvadāti 48,2 miljoni pasažieru. Pēc [[Otrais pasaules karš|Otrā pasaules kara]] kopējais tramvaju līniju skaits un to garums būtiski nepalielinājās, bet notika kvalitātes uzlabošanas pārmaiņas. Divasu vagoni tika nomainīti pret četrasu vagoniem, kā arī pazeminājās braukšanas tarifi.

Attīstoties trolejbusu un autobusu satiksmei, [[1950. gadi|1950.]] un [[1960. gadi|1960. gados]] sāka dominēt uzskats, ka tramvajs ir vecmodīgs un atmirstošs satiksmes līdzeklis. Šajos gados tika likvidētas tramvaju līnijas [[Rīga]]s galvenajās maģistrālēs, izņemot Krišjāņa Barona ielu. [[1980. gadi|1980. gados]] sākās tramvaju satiksmes atdzimšana. Palielinājās pasažieru pārvadājumu apjoms, kā arī tika izbūvēta jauna tramvaju līnija uz [[Imanta (Rīga)|Imantu]].

== Attēlu galerija ==
<center><gallery widths="100px" heights="80px" perrow="5">
Attēls:JPG 1816.jpg|<small>Tramvajs [[Tatra T3A]] [[Rīga|Rīgā]].</small>
Attēls:Tramvajs Kronvalda bulvaarii.jpg|<small>Tramvajs [[Tatra T3MR]] [[Rīga|Rīgā]].</small>
Attēls:Straßenbahn Liepaja CroTram.jpg|<small>Tramvajs [[Liepāja|Liepājā]].</small>
Attēls:DauagvpilsKTM-31.jpg|<small>Tramvajs [[Daugavpils|Daugavpilī]].</small>
Attēls:Konstal 105N2kS2000 783+791, tram line 2, Szczecin, 2009.jpg|<small>Tramvajs [[Ščecina|Ščecinā]], [[Polija|Polijā]].</small>
Attēls:Pętla tramwajowa Warszawa Os. Górczewska.jpg|<small>Tramvaji [[Varšava|Varšavā]].</small>
Attēls:Pesa 120N 3113, tram line 9, Warsaw, 2009.jpg|<small>Tramvajs [[Varšava|Varšavā]].</small>
Attēls:Trawmayparist3.jpg|<small>Tramvajs [[Parīze|Parīzē]].</small>
Attēls:Brusselsetram2bis.jpg|<small>Tramvajs [[Brisele|Briselē]].</small>
Attēls:Straßenbahn.Arbeitswagen.JPG|<small>Tramvajs kā darba vagons.</small>
</gallery></center>

== Skatīt arī ==
* [[Autobuss]]
* [[Trolejbuss]]
* [[Vilciens]]
* [[Tramvaju satiksme Rīgā]]
* [[Sabiedriskais transports Rīgā]]

== Piezīmes un atsauces ==
=== Piezīmes ===
{{atsauces|group=P}}

=== Atsauces ===
{{atsauces}}

{{commonscat|Trams|Tramvaji}}
{{Tramvajs-aizmetnis}}
{{tehnoloģija-aizmetnis}}

{{autoritatīvā vadība}}

[[Kategorija:Tramvajs| ]]