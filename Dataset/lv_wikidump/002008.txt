'''Siltums''' fizikā ir termiskās enerģijas pāreja starp diviem ķermeņiem, kas ir dažādās [[temperatūra|temperatūrās]].{{nepieciešama atsauce}} [[Starptautiskā mērvienību sistēma|SI]] vienība siltuma daudzuma mērīšanai ir [[džouls]].
Ķermeņi sastāv no atomiem un molekulām. Siltums ir šo vielas daļiņu haotiskās kustības rezultāts. Ķermeņa sasilšana nozīmē, ka daļiņu ātrums ir palielinājies. Saka, ka lielāka ir kļuvusi ķermeņa [[iekšējā enerģija]]. 
Par ķermeņu iekšējo enerģiju sauc to veidojošo daļiņu kinētiskās (kustības) un potenciālās (mijiedarbības) enerģijas summu. 

Visiem ķermeņiem (matērijai) ir zināms daudzums iekšējās enerģijas, kas ir saistīts ar to [[atoms|atomu]] vai [[molekula|molekulu]] haotisko kustību. Ja divi ķermeņi ar dažādām temperatūrām ir termiskā saskarsmē, tie apmainīsies ar iekšējo enerģiju, līdz temperatūras izlīdzināsies. Enerģijas daudzums, kas tiks nodots, arī ir '''siltums'''.

== Siltumapmaiņas procesi ==
Siltuma pāreja telpā var notikt 3 dažādos veidos:
* '''Siltumvadīšana'''. Tā ir siltuma izplatīšanās cietā ķermenī, šķidrumā vai gāzē. Šajā gadījumā molekulas nepārvietojas.
* '''Siltuma konvekcija'''. Tā ir siltuma izplatīšanās šķidrumā vai gāzē, pārvietojoties vides molekulām. Šeit siltumu pārnes sasilušās vides molekulas.
* '''Siltumstarošana'''. Tā ir siltuma izplatīšanās telpā ar [[infrasarkanais starojums|infrasarkanajiem stariem]]. Tos izstaro jebkuru ķermeņu molekulas, kuri ir siltāki par 0 K ([[absolūtā nulle|absolūto nulli]]) . Šis ir vienīgais siltuma pārneses veids, kas darbojas vakuumā.
Bieži vien vienlaicīgi darbojas visi šie siltuma pārneses mehānismi, bet kāds no tiem katrā gadījumā ir pārsvarā.

== Skatīt arī ==

* [[Siltumvadīšana]]
* [[Konvekcija]]
* [[Siltumstarojums]]



{{fizika-aizmetnis}}

{{autoritatīvā vadība}}

[[Kategorija:Jēdzieni fizikā]]
[[Kategorija:Termodinamika]]
[[Kategorija:Siltumpārnese]]