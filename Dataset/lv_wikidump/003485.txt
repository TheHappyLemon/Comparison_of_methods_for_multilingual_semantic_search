{{Tautas infokaste
| attēls = [[Attēls:Map_of_the_Icelandic_Diaspora_in_the_World.svg|270px]]
| tauta = Islendingar
| skaits = 388 900
| vieta = {{Islande}} 321 246<br />{{Kanāda}} 101 795<br /> {{ASV}} 42 716
| valoda = [[īslandiešu valoda]]
| reliģija = [[luterānisms]]
| grupas = [[Indoeiropieši]], [[ģermāņi]]
| radi = īslandieši ir [[ģermāņi]], tiem tuvu radniecīgi [[dāņi]], [[fērieši]], [[norvēģi]], [[zviedri]]
}}

'''Islandieši''' ({{val-is|islendingar}}) ir [[Islande]]s pamatiedzīvotāji. Runā [[islandiešu valoda|islandiešu valodā]], kura ietilpst [[indoeiropiešu valodu saime]]s [[ģermāņu valodas|ģermāņu]] grupas [[Skandināvija]]s atzarā. Dialektu islandiešu valodai nav, pastāv vienīgi zvejnieku žargons — flandramols, kurš izveidojās saziņā ar citu valstu zvejniekiem. Rakstības pamatā [[latīņu alfabēts]].

== Vēsture ==
Islandiešu [[etnoģenēze]] un etniskā vēsture ir labi zināmas: vēsturiskajā avotā — "Grāmata par zemju ieņemšanu" (12.-13. gs.), ir pieminēti četri simti pirmo ieceļotāju vārdi 9.-10. gs.(pārsvarā [[norvēģi|norvēģu]]), kuri izveidoja savus ciemus piekrastes zemienēs un upju ietekās. Daļa iedzīvotāju ir no [[Britu salas|Britu salām]], galvenokārt [[Īrija|Īrijā]] sagūstīti vergi. Skandināvu un [[ķelti|ķeltu]] izcelsmes iedzīvotāji kļuva par islandiešu etnisko pamatu. Ar 930. gadu tiek datēta pirmā vispārējā Islandes tautas sapulce — [[altings]]. Pirmais "tautvaldības" gadsimts (930-1030), ir pats spilgtākais [[Īslandes vēsture]]s posms, islandiešu [[sāga|sāgu]] rašanās laiks, kuras tika pierakstītas 12.-13. gadsimtos. Visa turpmākā islandiešu etniskās pašapziņas attīstība notika tieši šo tradīciju iespaidā.

1000. gadā altingā brīvprātīgi tika pieņemta [[kristietība]] (bez pagānisko rituālu izskaušanas), 11.-12. gadsimtos tika dibināti [[katolicisms|katoļu]] klosteri, kas kļuva par islandiešu rakstītās kultūras glabātājiem un izplatītājiem. 13.-14. gadsimtos izveidojās islandiešu etniskā kopība. No 1264. gada Islande nokļuva [[Norvēģija]]s atkarībā, bet 1380. gadā kopā ar Norvēģiju — [[Dānija]]s pakļautībā. Viena no islandiešu dāniskošanas formām bija baznīcas reformācija 1540. gadā, piespiedu luteriskās ticības ieviešana un klosteru izlaupīšana (zemju atņemšana un islandiešu rakstu avotu izvešana). 17. gadsimtā par oficiālo Islandes valodu kļuva [[dāņu valoda]]. Pretojoties kultūras dāniskošanai, islandieši izkopa savu valodu, vēsturi un kultūru. No 18. gadsimta otrās puses islandieši centās izskaust no savas valodas dāņu valodas aizguvumus un leksiku. Tas bija par iemeslu veco valodas formu nostiprināšanai valodā un valodas izolācijai no citām [[skandināvu valodas|skandināvu valodām]], [[analfabētisms|analfabētisma]] izskaušanai un radu rakstu atjaunošanai līdz pat pirmajiem ieceļotājiem. Islandiešu valoda ir saglabājusi tik arhaiskas iezīmes, ka jebkurš islandietis bez grūtībām saprot [[viduslaiki|viduslaiku]] islandiešu literatūru. Ar to pašu ir saistīts arī tas, ka [[antroponīms|antroponīmos]] tiek lietoti tikai vārds un tēva vārds, saskaņā ar īpašu likumu — "neviens nedrīkst pieņemt uzvārdu" (islandiešiem tas sastopams ļoti reti). 1855. gadā islandieši panāca likumu par [[Preses brīvība|preses brīvību]] (islandiešu valodā), 1859. gadā — tiesības publicēt likumus islandiešu valodā, 1874. gadā — autonomiju (neatkarību kopš 1944. gada).

19. gadsimta otrajā pusē vairāk nekā ceturtā daļa Islandes iedzīvotāju [[Emigrācija|emigrēja]] uz [[Kanāda|Kanādu]]. Sākotnēji viņi apmetās [[Ontārio]], kur daži no viņiem pieņēma [[Mormonisms|mormonismu]], bet pēc dažiem gadiem sākās masveida migrācija uz [[Manitoba|Manitobas provinci]], kur izveidojās kultūras reģions, pazīstams kā [[Jaunā Islande]]. Kanādas īslandieši tagad veido lielāko īslandiešu [[Diaspora|diasporu]] ārpus Islandes.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Eiropa-aizmetnis}}

{{Skandināvu tautas}}

{{autoritatīvā vadība}}

[[Kategorija:Islande]]
[[Kategorija:Eiropas tautas]]