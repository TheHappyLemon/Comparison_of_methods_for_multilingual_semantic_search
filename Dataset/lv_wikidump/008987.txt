{{BioTakso infokaste
| attēls =Lampetra fluviatilis.jpg
| att_nosaukums ={{TaksoSaite|Lampetra fluviatilis|Upes nēģis}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| apakštips =Vertebrata
| apakštips_lv =Mugurkaulnieki
| infratips =Agnatha
| infratips_lv =Bezžokļaiņi
| iedalījums =
* {{TaksoSaite|Cyclostomata|Apaļmutnieki}}
| sinonīmi=
* Iekšžauņi (''Entobranchiata'')
| kategorijas =nē
}}
'''Bezžokļaiņi''', '''iekšžauņi''' (''Agnatha'', ''Entobranchiata'') — [[Hordaiņi|hordaiņu]] tipa, [[Mugurkaulnieki|mugurkaulnieku]] apakštipa infratips. Tie ir primitīvi zivjveidīgi [[dzīvnieki]], kas dzīvo gan jūrās, gan saldūdeņos. Bezžokļaiņi ir senākā mugurkaulnieku grupa; senākajos ģeoloģiskajos laikmetos tā bija daudzskaitlīga un daudzveidīga grupa, kā pēc ārējā izskata, tā arī pēc iekšējās uzbūves. Daudzi no tiem bija klāti ar kaula bruņu plātnēm. Līdz mūsdienām ir saglabājušies tikai [[Nēģu dzimta|nēģi]] un [[miksīnas]], kas apvienoti vienā [[apaļmutnieki|apaļmutnieku]] klasē. Tomēr ir jāatzīmē, ka neskatoties uz ārējo līdzību, miksīnu un nēģu iekšējā uzbūvē atšķirības ir lielākas, nekā [[rāpuļi|rāpuļu]] un [[putni|putnu]] uzbūvē. Tāpēc tos reizēm izdala kā atsevišķas klases.
== Morfoloģija ==
* Bezžokļaiņu [[skelets|skeletā]] nav [[kaula šūnas|kaula šūnu]], un visu dzīves laiku saglabājas [[muguras stiegra|horda]], kas pilda ķermeņa galvenās balststiegras funkciju.
* Tiem nav arī īstu [[žoklis|žokļu]]. [[Mute]] ir apaļa vai trīsstūrveida - sūcoša. Tās priekšējā daļā izvietojas vairāk vai mazāk izteikta mutes piltuve.
* Iekšējā [[auss|ausī]] ir tikai divi pusloka kanāli (nevis trīs, kā tas ir žokļaiņiem).
* [[Smadzeņu kapsula]] piesedz [[galvas smadzenes]] tikai no apakšas un no sāniem. [[Viscerālais skelets]] sastāv no [[žaunu loki]]em, kas ir saplūduši, veidojot žaunu režģi. Tas, vai nu vispār nav saistīts ar galvaskausa kapsulu, vai arī dažām fosilajām formām ir pieaudzis pie tā.
* Priekšējā daļā ir 7-20 [[žaunu spraugas]], kurās izvietotas maisveida [[žaunas]], Atšķirībā no zivīm tām ir entodermāla izcelsme, žaunu krokainās iekšējās sienas izklāj [[entoderma]] (no tā cēlies šīs grupas otrs nosaukums — iekšžauņi). Žaunu skelets ir savdabīgs, tas izvietots zem [[āda]]s, žaunu artēriju un nervu ārpusē.
* Tiem ir vairāk vai mazāk attīstīta [[astes spura]], un viena vai divas [[muguras spuras]]. Pāra peldspuru tām parasti nav, tomēr dažām izmirušām formām, iespējams, bija primitīvas uzbūves pāra [[krūšu spuras]]. 
== Sistemātika ==
Bezžokļaiņi iedalās trīs klasēs, no kurām līdz mūsdienām ir saglabājusies viena — [[apaļmutnieki]] ar 38-45 sugām. To veido divas apakšklases: nēģi un miksīnas.

'''Infratips''' {{TaksoSaite|Agnatha|Bezžokļaiņi}}
* klase †{{TaksoSaite|Cephalaspidomorphi|Cefalaspidomorfi}}
* klase †{{TaksoSaite|Pteraspidomorphi|Pteraspidomorfi}}
* klase {{TaksoSaite|Cyclostomata|Apaļmutnieki}}
** apakšklase {{TaksoSaite|Petromyzones|Nēģu apakšklase}}
*** kārta {{TaksoSaite|Petromyzoniformes|Nēģveidīgie}}
** apakšklase {{TaksoSaite|Myxini|Miksīnas}}
*** kārta {{TaksoSaite|Myxiniformes|Miksīnveidīgie}}

(†) - izmirušu organismu grupa.

[[Kategorija:Mugurkaulnieki]]