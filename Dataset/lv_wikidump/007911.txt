{{infokaste+}}
[[Attēls:Antoine Caron 001.jpg|thumb|350px|"Augusts un sibilla" (1575-1780)]]
'''Antuāns Karons''' (''Antoine Caron'', dzimis apm. 1521. gadā [[Bovē]], miris apm. 1599. gadā [[Parīze|Parīzē]]) bija franču [[manierisms|manierisma]] gleznotājs, nozīmīgs [[Fontenblo skola]]s pārstāvis. Karona darbos atspoguļojas izsmalcinātā, taču nestabilā gaisotne [[Valuā]] galmā [[Francijas ticības kari|Francijas ticības karu]] laikā (pats Karons bija pārliecināts katolis) — viņš gleznoja kā galma ceremonijas un alegorijas ("Gadalaiku triumfs"), tā slaktiņus; tāpat viņa darbos parādās laikmetam raksturīgā interese par astroloģiju un maģiju ("Astrologi pētī aptumsumu"). Karona gleznotās cilvēku figūras, kā tas raksturīgi manierismam, ir pagarinātas un šķiet sīkas salīdzinājumā ar apkārtējo telpu; viņš lietoja neparastus toņus, arhitektūras formas un gaismas efektus.

Ar mākslu nodarboties Karons sāka savā dzimtajā pilsētā Bovē. Viņš gleznoja reliģiska rakstura gleznas, kā arī taisīja skices vitrāžām. Itāliešu gleznotājs Frančesko Primatičo viņu nolīga [[Fontenblo pils]] izrotāšanai. 1561. gadā Karons kļuva par [[Anrī II]] sievas [[Katrīna Mediči|Katrīnas Mediči]] galma gleznotāju (viņa amata pienākumos ietilpa veidot dekorācijas greznajām ceremonijām).

{{commonscat|Antoine Caron|Antuāns Karons}}

{{gleznotājs-aizmetnis}}

{{autoritatīvā vadība}}

{{DEFAULTSORT:Karons, Antuans}}
[[Kategorija:1521. gadā dzimušie]]
[[Kategorija:1599. gadā mirušie]]
[[Kategorija:Uāzā dzimušie]]
[[Kategorija:Francijas gleznotāji]]
[[Kategorija:Manierisma gleznotāji]]
[[Kategorija:Renesanses gleznotāji]]