[[Attēls:Keynes 1933.jpg|thumb|120px|Džons Meinards Keinss]]'''Makroekonomika''' (burtiski "lielā ekonomika") ir ekonomikas zinātnes nozare, kas pēta [[Ekonomika|ekonomiku]] kopumā. Tās priekšmets ir apkopojoši (agreģēti) [[Tautsaimniecība|tautsaimniecību]] raksturojoši rādītāji un to izmaiņas, atšķirībā no [[mikroekonomika]]s, kas nodarbojas ar atsevišķu tautsaimniecības sektoru vai pat indivīdu un [[Uzņēmums|uzņēmumu]] darbības pētīšanu. Pie svarīgākajiem makroekonomiskajiem rādītājiem parasti pieskaita [[Iekšzemes kopprodukts|iekšzemes kopproduktu]], [[Nacionālais kopprodukts|nacionālo kopproduktu]], [[Inflācija|inflāciju]], [[Bezdarbs|bezdarba]] līmeni, valsts [[Budžets|budžeta]] [[Deficīts|deficītu]], [[Eksports|eksportu]], [[Imports|importu]], u.c.

Makroekonomika ir svarīga valsts [[Ekonomiskā politika|ekonomiskās]] un [[Sociālā politika|sociālās politikas]] izstrādāšanā un īstenošanā, jo katra [[valdība]], kā arī politiskās [[Partija|partijas]] kas to veido, ir atbildīga gan par valsts [[Ekonomiskā izaugsme|ekonomisko izaugsmi]], gan arī par iedzīvotāju [[Dzīves līmenis|dzīves līmeni]]. Vēsturiski tieši ekonomiskās politikas trūkums 20.gs. trīsdesmitajos gados un ar to saistītā [[Lielā depresija]], kas sāpīgi skāra praktiski visas tā laika [[ekonomiski attīstītās valstis]], noveda pie atziņas par makroekonomiskās teorijas nepieciešamību.

Viens no galvenajiem makroekonomikas pamatlicējiem ir britu ekonomists [[Džons Meinards Keinss]] (1883-1946). Viņš bija viens no pirmajiem, kas mēģināja izskaidrot ekonomiskās depresijas cēloņus un [[Ekonomiskā krīze|ekonomiskās krīzes]] mehānismu. Savukārt holandiešu ekonomists [[Jans Tinbergens]] (1903-1994) radīja pasaulē pirmo matemātisko makroekonomikas modeli. Sākotnēji viņš šo modeli pielietoja [[Nīderlande]]s ekonomikas modelēšanai, bet vēlāk ar savas metodes palīdzību viņš modelēja arī [[Lielbritānija]]s un [[Amerikas Savienotās Valstis|ASV]] ekonomisko attīstību.

Dž.M.Keinss radīja arī ekonomisko skolu, kas ieguva viņa vārdu - [[keinsisms]]. Arī mūsdienās pastāv dažādas skolas un teorijas, kas atšķirīgi interpretē makroekonomiskos procesus. Taču vairumā gadījumu tās var iedalīt divās galvenajās kategorijās:

1. Keinsisms, kura uzmanības centrā ir [[agreģētais piedāvājums]] un, ar kura palīdzību tiek skaidrots bezdarba līmenis un [[Biznesa cikls|biznesa cikla]] mehānisms. Par svarīgākajiem valdības ekonomiskās politikas instrumentiem keinsisti uzskata [[Fiskālā politika|fiskālo politiku]] un valsts budžeta ieņēmumu un izdevumu līdzsvaru.

2. [[Piedāvājuma teorija]]s ekonomiskā skola liek uzsvaru uz [[Monetārā politika|monetāro politiku]] kā izšķirošo makroekonomiskās regulēšanas instrumentu. Taču arī fiskālajai politikai ir liela nozīme tajā ziņā, ka valsts budžets un [[nodokļu politika]] būtiski ietekmē [[investīcija]]s tautsaimniecībā, tādējādi stimulējot vai, tieši otrādi, kavējot ekonomisko attīstību.

Ekonomisko skolu un teoriju dalījums divās atšķirīgās kategorijās nenozīmē, ka tās izslēdz viena otru. Runa drīzāk ir par uzsvaru uz vieniem vai otriem [[Makroekonomiskā politika|makroekonomiskās politikas]] instrumentiem. Tādēļ mūsdienu ekonomiski attīstītajās valstīs, atkarībā no konkrētās ekonomiskās situācijas, parasti pielieto abu ekonomisko teoriju elementus.

== Literatūra ==
* Bikse V. Makroekonomikas pamati. Teorija, problēmas, politika — R.: LU, 1998 — {{ISBN|9984-712-01-X}}
* {{citation|first=Olivier|last= Blanchard|year=2000|title=Macroeconomics|publisher=[[Prentice Hall]]|isbn= 0-13-013306-X}}.
* {{Grāmatas atsauce | last = Blanchard | first = Olivier | title = Macroeconomics Updated | publisher = Prentice Hall | location = Englewood Cliffs | year = 2011 |edition =5th | isbn = 978-0-13-215986-9}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20160212001439/http://balticexport.com/?article=latvijas-ekonomika Latvijas ekonomika 2011. gadā]

{{autoritatīvā vadība}}

[[Kategorija:Makroekonomika| ]]