{{Vielas infokaste
|               attēls = [[Attēls:Nitroglycerin.svg|200px]]<br />Nitroglicerīna struktūrformula<br />[[Attēls:Nitrogylcerin_(3D_ball-and-stick_model).png|170px]]<br />Nitroglicerīna molekulas modelis
|       citi nosaukumi = Glicerīna trinitrāts,<br />1,2,3-trinitroksipropāns
|           CAS numurs = 55-63-0
|      ķīmiskā formula = C<sub>3</sub>H<sub>5</sub>N<sub>3</sub>O<sub>9</sub>
|              molmasa = 227,0872
|              blīvums = 1130
|  kušanas temperatūra = 13,2&nbsp;°C
| viršanas temperatūra = sadalās pie 50-60&nbsp;°C 
| šķīdība ūdenī        = 
|                 citi =
}}
'''Nitroglicerīns''' (glicerīna trinitrāts, CH<sub>2</sub>ONO<sub>2</sub>CHONO<sub>2</sub>CH<sub>2</sub>ONO<sub>2</sub>), zināms arī kā '''trinitroglicerīns''' (TNG), '''nitro''', '''gliceriltrinitrāts''' (GTN) vai '''1,2,3-trinitroksipropāns''', ir [[Svars|smags]], [[Krāsa|bezkrāsains]], [[Inde|indīgs]], [[Eļļa|eļļains]] sprādzienbīstams [[šķidrums]], ko iegūst, [[Nitrēšana|nitrējot]] [[glicerīns|glicerīnu]]. Nitroglicerīns pieskaitāms pie [[slāpekļskābe]]s [[esteri]]em, jo tā molekulā nitrogrupas −NO<sub>2</sub> saistītas ar glicerīnu caur [[Skābeklis|skābekļa]] tiltiņu.

Nitroglicerīns, ko 1847. gadā atklāja Askanio Sobrero, ir izmantots kā aktīvā sastāvdaļa sprāgstvielu - [[Dinamīts|dinamīta]], ražošanā, un kā tādu to izmanto celtniecībā, nojaukšanā un [[Kalnrūpniecība|kalnrūpniecībā]]. To apvieno ar [[Nitroceluloze|nitrocelulozi]], veidojot dubultās bāzes bezdūmu pulveri, ko kopš 1880. gada izmanto kā propelentu [[Artilērija|artilērijā]] un [[Šaujamieroči|šaujamieročos]].

Nitroglicerīns jau vairāk kā 130 gadus izmanto medicīnā kā spēcīgu vazodilatatoru (izraisa vaskulārās sistēmas paplašināšanos) [[Sirds slimības|sirds slimību]], piemēram, [[Stenokardija|stenokardijas]] un hroniskas [[Sirds mazspēja|sirds mazspējas]], ārstēšanai. Lai gan jau agrāk bija zināms, ka šī labvēlīgā iedarbība ir saistīta ar nitroglicerīna pārvēršanos par slāpekļa oksīdu, kas ir spēcīgs venodilatators, tikai 2002. gadā tika atklāts, ka šīs pārvēršanās enzīms ir mitohondriālā aldehīda dehidrogenāze (ALDH2). Nitroglicerīns ir pieejams sublingvālās tabletēs, aerosolos, ziedēs un plāksteros.

== Vēsture ==
Nitroglicerīnu pirmais ieguva [[Itāļi|itāļu]] ķīmiķis [[Askanio Sobrero]] [[1847]]. gadā un nosauca par piroglicerīnu tā eksplozivitātes dēļ. [[Zviedri|Zviedru]] ķīmiķis [[Alfrēds Nobels]] nitroglicerīnu sāka izmantot kā [[Sprāgstvielas|sprāgstvielu]], taču tā ražošana un pārvadāšana bija ārkārtīgi bīstama (notika vairāki sprādzieni ar cilvēku upuriem). [[1866]]. gadā [[Alfrēds Nobels]] atklāja, ka, piesūcinot ar nitroglicerīnu smalkus inertus materiālus (piemēram, tā saucamo [[infuzoriju zeme|infuzoriju zemi]] jeb kīzelgūru), eksplozīvās īpašības saglabājas, bet mehāniskā jutība kļūst daudz mazāka. Jaunā sprāgstviela tika nosaukta par [[dinamīts|dinamītu]] un, to ražojot, Nobels kļuva bagāts (daļa līdzekļu tika novēlēta [[Nobela prēmija|Nobela prēmiju]] izmaksāšanai).

== Iegūšana ==
Nitroglicerīnu iegūst, nitrējot glicerīnu ar [[sērskābe]]s un [[slāpekļskābe]]s maisījumu (koncentrētu skābju masas attiecības ≈55:45). Reakcija ir eksotermiska. Ja temperatūra pārsniedz ≈28&nbsp;°C, sāk sadalīties daļēji nitrētais glicerīns, šis process ir vēl eksotermiskāks. Ja temperatūra ir pārāk zema (zem ≈18&nbsp;°C), reakcija notiek pārāk lēni. Skābju maisījumam lēnām liek klāt glicerīnu, uzturot optimālo temperatūru. Izejvielu (glicerīna) tīrība ietekmē galaprodukta iznākumu un lietojamo reakcijas temperatūru intervālu.
{{Sprādzienbīstams|Nitroglicerīnu nedrīkst mēģināt iegūt mājas apstākļos, jo šī viela ir ļoti bīstama - var eksplodēt pati no sevis!}}

== Izmantošana ==
To plaši lieto sprāgstvielu, īpaši [[dinamīts|dinamīta]], ražošanā. To lieto arī [[Medicīna|medicīnā]] atsevišķu [[sirds]] problēmu ārstēšanā (nitroglicerīns paplašina asinsvadus). Saindējoties ar nitroglicerīnu, parasti sāp galva. Organismā nitroglicerīns nonāk, uzsūcoties caur [[Āda|ādu]] (vai gļotādu).

== Ārējās saites ==
* [https://web.archive.org/web/20101121095614/http://hummer.mix.lv/articles/video-nitroglicerina-detonacija-paleninajuma Video: Nitroglicerīna detonācija palēninājumā]

{{ķīmija-aizmetnis}}

{{autoritatīvā vadība}}

[[Kategorija:Slāpekļskābes esteri]]
[[Kategorija:Sprāgstvielas]]
[[Kategorija:Asinsvadus paplašinoši līdzekļi]]