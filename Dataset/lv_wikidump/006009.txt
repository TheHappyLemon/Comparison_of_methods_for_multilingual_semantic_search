[[Attēls:Ametrine_cut.jpg|thumb|300px|Slīpēts ametrīna kristāls]]
'''Ametrīns''' ([[hibrīdvārds]] no "ametists" un "citrīns") ir neparasts [[kvarca paveidi|kvarca paveids]] — violetā [[ametists|ametista]] un zeltaini dzeltenā [[citrīns|citrīna]] apvienojums vienā [[kristāls|kristālā]]. Dārgakmeņu tirdzniecībā lieto arī terminus '''bolivianīts''', '''amecitrīns''' vai '''tristīns'''.

Neparasto akmens krāsojumu nosaka [[dzelzs]] ieslēgumu dažādā [[oksidēšanās pakāpe]] kristālā. Šāds krāsojums var rasties tad, kad kristālā tā veidošanās laikā ir atšķirīgas temperatūras zonas. Ametrīnu var radīt arī mākslīgi, dažādā temperatūrā karsējot dažādas ametista kristāla daļas.

Ametrīnu izmanto kā [[dārgakmens|dārgakmeni]], to slīpējot un iestrādājot rotaslietās. Retais dārgakmens pirmo reizi atklātā tirdzniecībā nonāca 1989. gadā. Nozīmīgākās atradnes atrodas [[Bolīvija|Bolīvijā]] (Anahi) un turpat — pāri robežai — [[Brazīlija|Brazīlijā]] ([[Riugrandi du Sula]]). Nedaudz ametrīna atrodams arī [[Indija|Indijā]] ([[Haidarābādu]]) un [[Kanāda|Kanādā]] (Ontario dārgakmeņu raktuves).

Ir leģenda, ka ametrīns pirmoreiz nokļuva [[Eiropa|Eiropā]] kā kāda [[konkistadors|konkistadora]] dāvana [[Spānija]]s karalienei pēc tam, kad šis konkistadors saņēma savā īpašumā Anahi raktuves Bolīvijā.

== Ārējās saites ==
* [https://web.archive.org/web/20060505225707/http://www.edelsteindatenbank.de/bolivianit.htm Dārgakmeņu datu banka — Bolivianīts] {{vāciski}}

[[Kategorija:Kvarca paveidi]]
[[Kategorija:Dārgakmeņi]]