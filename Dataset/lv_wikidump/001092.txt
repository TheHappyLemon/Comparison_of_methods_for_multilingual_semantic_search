{{Citas nozīmes|5. Latvijas Valsts prezidentu|Ulmanis|Ulmanis}}
{{Valsts amatpersonas infokaste
| vārds = Guntis Ulmanis
| vārds_orģ = 
| attēls = Flickr - Saeima - 10.Saeimas deputāts Guntis Ulmanis.jpg
| mazs_att = 
| apraksts = Guntis Ulmanis 2010. gadā
| amats = [[Latvijas Valsts prezidenti|Latvijas Valsts prezidents]]
| term_sākums = {{dat|1993|7|7|N}}
| term_beigas = {{dat|1999|7|7|N}}
| premjers = [[Ivars Godmanis]]<br />[[Valdis Birkavs]]<br />[[Māris Gailis]]<br />[[Andris Šķēle]]<br />[[Guntars Krasts]]<br />[[Vilis Krištopans]]
| priekštecis = [[Anatols Dinbergs]]{{ref label|Note1|a|a}}
| pēctecis = [[Vaira Vīķe-Freiberga]]
| dzim_dati = {{dzimšanas datums un vecums|1939|9|13}}
| dzim_vieta = {{vieta|Latvija|Rīga}}
| dzīves_vieta = 
| mir_dati = 
| mir_vieta = 
| apglabāts = 
| tautība = [[latvieši|latvietis]]
| partija = [[Padomju Savienības Komunistiskā partija|PSKP]] <small>(1965—1989)</small><br />[[Latvijas Zemnieku savienība|LZS]] <small>(1992—2001)</small>
| dinastija = 
| tēvs = Eduards Ulmanis
| māte = Vera Ulmane (dzimusi Goldmane)
| dzīvesb = Aina Ulmane
| bērni = 2 meitas un dēls
| profesija = [[ekonomika|ekonomists]]
| alma_mater = [[Latvijas Valsts universitāte]]
| reliģija = 
| paraksts = Signature of Guntis Ulmanis.png
| paraksts_izm = 
| piezīmes = {{note label|Note1|a|a}} No 1940. līdz 1993. gadam šo amatu neviens neieņēma. Latvijas intereses ārzemēs uz rīkojuma pamata pēc 1940. gada okupācijas vienpersoniski pārstāvēja [[Latvijas diplomātiskā un konsulārā dienesta vadītājs trimdā]] [[Kārlis Reinholds Zariņš]], tad [[Arnolds Spekke]], bet līdz 1991. gadam Latvijas sūtnis ASV [[Anatols Dinbergs]]. No 1991. līdz 1993. gadam augstākā amatpersona Latvijas Republikā bija Augstākās Padomes priekšsēdētājs [[Anatolijs Gorbunovs]].
| amats2 = [[10. Saeima]]s deputāts
| term_sākums2 = {{dat|2010|11|2|N|}}
| term_beigas2 = {{dat|2011|10|17|N|}}
| prezidents2 = [[Valdis Zatlers]]
| premjers2 = [[Valdis Dombrovskis]]
}}
'''Guntis Ulmanis''' (dzimis {{dat|1939|9|13}} [[Rīga|Rīgā]]) ir [[latvieši|latviešu]] [[politiķis]]. Viņš bija pirmais [[Latvijas Valsts prezidenti|Latvijas Valsts prezidents]] pēc valsts neatkarības atjaunošanas laikā no 1993. līdz 1999. gadam. Politikā ienāca kā [[Latvijas Zemnieku savienība]]s biedrs, galvenokārt tādēļ, ka ir pēdējā pirmskara Latvijas prezidenta [[Kārlis Ulmanis|Kārļa Ulmaņa]] brāļa mazdēls. Pēc ilga pārtraukuma atsāka politisko darbību 2010. gadā, kad kļuva par apvienības "[[Par Labu Latviju]]" valdes priekšsēdētāju<ref name="pll">{{Ziņu atsauce | title = TP un LPP/LC apvienības līdera lomu uzņemas Ulmanis | first = Elizabete | last = Egle, Ināra un Rutule | publisher = Diena | date = 2010. gada 12. jūnijā | accessdate = 2010. gada 13. jūnijā | url = http://www.diena.lv/lat/politics/hot/tp-un-lpp-lc-apvienibas-dibinasanas-pasakuma-goda-viesu-ari-ulmanis}}</ref> un no tās saraksta tika ievēlēts [[10. Saeima|10. Saeimā]].

== Dzīvesgājums ==
Dzimis {{dat|1939|9|13}} [[Rīga|Rīgā]]. Viņa tēvs Eduards Ulmanis (1912—1942) bija pēdējā pirmskara Latvijas prezidenta [[Kārlis Ulmanis|Kārļa Ulmaņa]] brāļa Jāņa Ulmaņa (1865—1936) dēls. Pēc Latvijas okupācijas Eduardu Ulmani apsūdzēja spiegošanā pret PSRS un 1941. gadā piesprieda brīvības atņemšanu uz 10 gadiem.<ref>[http://www.tvnet.lv/izklaide/notikumi/79004-ulmanis_skrej_pakal_vilcienam Ulmanis skrej pakaļ vilcienam] tvnet.lv</ref>

[[1941. gada jūnija deportācijas Latvijā|1941. gada 14. jūnijā]] viena gada vecumā Gunti kopā ar māti Veru Ulmani (dzimušu Goldmani) no [[Padures pagasts|Padures pagasta]] "Strēļiem" izsūtīja uz [[Krasnojarskas novads|Krasnojarskas novadu]] [[Sibīrija|Sibīrijā]]. Pēc atgriešanās dzimtenē 1946. gadā Guntis Ulmanis dzīvoja [[Ēdole|Ēdolē]] pie radiem, kur sāka skolas gaitas. Kad 1950. gadā radiniekus atkārtoti izsūtīja, G. Ulmanis pārcēlās uz dzīvi Jūrmalā pie mātes, kur mācījās [[Pumpuru vidusskola|Pumpuru vidusskolā]]. Neskatoties uz to, ka G. Ulmanis nebija adoptēts, māte ar skolas vadību vienojās, ka dēls varēs izmantot viņas otrā vīra uzvārdu — Rumpītis, taču 1955. gadā, saņemot pasi, viņš izvēlējās izmantot sava tēva uzvārdu — Ulmanis.<ref>{{Ziņu atsauce | title = Guntis Ulmanis: Man nav vairs baiļu no dzīves gala | publisher = Noziegumi pret cilvēci | accessdate = 2023. gada 8. jūlijā | url = https://www.santa.lv/raksts/klubs/guntis-ulmanis-man-nav-vairs-bailu-no-dzives-gala-52665/ }}</ref>

1963. gadā G. Ulmanis absolvēja [[Latvijas Valsts universitāte]]s [[LU Ekonomikas fakultāte|Ekonomikas fakultāti]], iegūstot rūpniecības plānošanas ekonomikas specialitāti. No 1963. līdz 1965. gadam viņš dienēja [[Padomju armija|Padomju armijā]], 1965. gadā iestājās [[Padomju Savienības Komunistiskā partija|PSKP]].<ref>{{Ziņu atsauce | title = Harija Lieģa atmiņas | publisher = Noziegumi pret cilvēci | accessdate = 2010. gada 13. jūnijā | url = http://vip.latnet.lv/lpra/harijs.htm | archiveurl = https://web.archive.org/web/20110311125756/http://vip.latnet.lv/lpra/harijs.htm | archivedate = {{dat|2011|03|11||bez}} }}</ref>

Pēc dienesta strādāja par ekonomistu Tramvaju un trolejbusu pārvaldē, bija augstskolas pasniedzējs [[Rīgas Politehniskais institūts|Rīgas Politehniskajā institūtā]] un Latvijas Valsts universitātē (pasniedzis tautsaimniecības plānošanu). 1971. gadā G. Ulmanis kļuva par Rīgas pilsētas izpildkomitejas Plānošanas komitejas priekšsēdētāja vietnieku, taču amatu zaudēja sakarā ar radniecību ar K. Ulmani, pēc tam bija Rīgas rajona sadzīves pakalpojumu kombināta direktors.

[[Atmodas kustība]]s laikā 1989. gadā viņš izstājās no PSKP. Pēc [[Latvijas neatkarības atjaunošana]]s viņu 1992. gadā apstiprināja par [[Latvijas Banka]]s padomes locekli.

1993. gadā G. Ulmani ievēlēja [[5. Saeima|5. Saeimā]] un Saeima ievēlēja par [[Latvijas Republikas Valsts prezidents|Latvijas Republikas Valsts prezidentu]].

Pēc Valsts prezidenta termiņa beigām {{dat|2000|3|17}} eksprezidents dibināja "Prezidenta Ulmaņa fondu". G. Ulmanis bija [[Rīga|Rīgā]] notikušā [[2006. gada Pasaules čempionāts hokejā|2006. gada Pasaules čempionāta hokejā]] rīkošanas izpilddirekcijas ģenerāldirektors. Tāpat G. Ulmanis ir viens no [[hokejs|hokeja]] kluba [[Rīgas "Dinamo"]] īpašniekiem un padomes locekļiem. 2010. gadā viņš kļuva par apvienības "[[Par Labu Latviju]]" valdes priekšsēdētāju un tika ievēlēts par [[10. Saeima]]s deputātu.

G. Ulmanis ir precējies ar Ainu Ulmani, laulībā piedzima meita un dēls. Pēc mediju ziņām vēl viena meita dzimusi ārpus laulības.<ref>[http://jauns.lv/raksts/izklaide/118258-noslepums-atklats-gunta-ulmana-mazmeitina-izradas-arlaulibas-meita Noslēpums atklāts! Gunta Ulmaņa „mazmeitiņa” izrādās ārlaulības meita] {{Webarchive|url=https://web.archive.org/web/20180112105107/http://jauns.lv/raksts/izklaide/118258-noslepums-atklats-gunta-ulmana-mazmeitina-izradas-arlaulibas-meita |date={{dat|2018|01|12||bez}} }} jauns.lv</ref>

== Politiskā darbība ==

=== Latvijas Valsts prezidentūra ===
1992. gadā G. Ulmanis iestājās [[Latvijas Zemnieku savienība|Latvijas Zemnieku savienībā]] un no tās saraksta 1993. gada jūnijā tika [[5. Saeimas vēlēšanas|ievēlēts]] par [[5. Saeima]]s deputātu. Tā paša gada {{dat||7|7}} Saeima trešajā balsošanas kārtā G. Ulmani [[1993. gada Latvijas prezidenta vēlēšanas|ievēlēja]] par [[Latvijas Valsts prezidenti|Latvijas Valsts prezidentu]]. Pēc ievēlēšanas viņš pārtrauca aktīvu darbību partijā, bet kļuva par LZS goda priekšsēdētāju. {{dat|1996|6|18}} viņu jau pirmajā balsošanas kārtā atkārtoti ievēlēja par Latvijas Valsts prezidentu. Amatā bijis līdz {{dat|1999|7|7|D}}, kad notika [[Vaira Vīķe-Freiberga|Vairas Vīķes-Freibergas]] inaugurācija.

Viņš ir saņēmis daudzus ārvalstu apbalvojumus. G. Ulmaņa prezidentūras laikā liela uzmanība tika pievērsta ārpolitikai — Latvijas integrācijai starptautiskajās organizācijās, sadarbības veidošanai un nostiprināšanai gan ar Eiropas, gan citām valstīm. Viņa prezidentūras laikā Latvija tika uzņemta [[Eiropas Padome|Eiropas Padomē]] un uzsāka ceļu uz [[Eiropas Savienība|Eiropas Savienību]] un [[NATO]].

Viens no nozīmīgākajiem panākumiem viņa prezidentūras laikā ir noslēgtais Latvijas—Krievijas līgums par Krievijas armijas izvešanu no Latvijas, kam sekoja pilsonības likuma pieņemšana. 1996. gadā viņš pasludināja moratoriju [[nāves sods|nāves soda]] izpildei Latvijā un aicināja Latvijas likumdošanā atcelt nāvessodu.

G. Ulmanis ir aktīvi iestājies par vienotas sabiedrības veidošanu, aicinot Saeimu izdarīt grozījumus 1994. gadā pieņemtajā Pilsonības likumā un aicinot Latvijas pilsoņus šos grozījumus akceptēt [[1998. gada referendums par Pilsonības likumu|referendumā 1998. gadā]].

Lielu uzmanību Valsts prezidents pievērsa [[Latvijas vēsture]]s izpētei un izskaidrošanai. Viņš kopā ar [[Ministru prezidents|Ministru prezidentu]] 1999. gadā dibināja Latvijas Vēsturnieku komisiju, kuras uzdevums ir detalizēti pētīt totalitāros režīmus un to radītās sekas Latvijā. Valsts prezidents aicinājis starptautisko sabiedrību nosodīt [[totalitārisms|totalitāro]] režīmu bijušajā PSRS.

=== Politiskā darbība pēc prezidentūras ===
Pēc prezidentūras beigām ilgu laiku aktīvi politikā neiesaistījās. 2001. gadā G. Ulmanis izstājās no [[Latvijas Zemnieku savienība]]s. 2009. gadā atbalstīja partijas "[[Jaunlatvija]]" dibināšanu, taču pats nekļuva par tās biedru.<ref>{{Ziņu atsauce | title = Ulmaņa atbalstīto partiju sauks "Jaunlatvija" | publisher = Diena | date = 2009. gada 26. martā | accessdate = 2010. gada 13. jūnijā | url = http://www.diena.lv/lat/politics/hot/partiju-sauks-jaunlatvija}}</ref> {{dat|2010|06|12}} kļuva par apvienības "[[Par Labu Latviju]]" valdes priekšsēdētāju<ref name="pll" /> un no tās saraksta tika [[10. Saeimas vēlēšanas|ievēlēts]] [[10. Saeima|10. Saeimā]]. Nevienā no apvienību veidojošajām partijām bijušais Valsts prezidents neiestājās un 2011. gadā pameta apvienības valdes priekšsēdētāja amatu.

== Skatīt arī ==
* [[1993. gada Latvijas prezidenta vēlēšanas]]
* [[1996. gada Latvijas prezidenta vēlēšanas]]

== Atsauces ==
{{Atsauces}}

== Ārējās saites ==
* [https://web.archive.org/web/20110514055203/http://www.president.lv/pk/content/?cat_id=916 Gunta Ulmaņa oficiālā biogrāfija]

{{kastes sākums}}
{{s-amati}}
{{Amatu secība
 | virsraksts = [[Latvijas Valsts prezidenti|Latvijas Valsts prezidents]]
 | periods    = {{dat|1993|7|7|N}} — {{dat|1999|7|7|N}}
 | pirms      = [[Augusts Kirhenšteins]]<br /><small>{{nobold|(amatā līdz {{dat|1940|8|5|d}})}}</small>
 | pēc        = [[Vaira Vīķe-Freiberga]]
}}
{{kastes beigas}}

{{Latvijas prezidenti}}
{{10. Saeima}}
{{5. Saeima}}
{{Autoritatīvā vadība}}

{{DEFAULTSORT:Ulmanis, Guntis}}
[[Kategorija:1939. gadā dzimušie]]
[[Kategorija:5. Saeimas deputāti]]
[[Kategorija:10. Saeimas deputāti]]
[[Kategorija:Latvijas prezidenti]]
[[Kategorija:Latvijas Universitātes absolventi]]
[[Kategorija:Latvijas Universitātes darbinieki]]
[[Kategorija:Rīgas Tehniskās universitātes darbinieki]]
[[Kategorija:LKP biedri]]
[[Kategorija:Rīgā dzimušie]]
[[Kategorija:Triju Zvaigžņu ordeņa lielkrusta komandieri]]