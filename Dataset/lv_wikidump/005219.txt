[[Attēls:Tepantitla mural, Ballplayer A (Daquella manera).jpg|thumbnail|235px|Aptuveni 2. gadsimta sienas gleznojums [[Teotivakana|Teotivakanā]], kur attēlots runājošs cilvēks]]
'''Valoda''' ir artikulētu zīmju kopums, [[cilvēks|cilvēku]] sazināšanās līdzeklis.<ref name="tezaurs"/> Valodas galvenā funkcija ir [[informācija]]s un [[doma|domu]] apmaiņa. Izmantojot valodu, mēs domājam un iegūstam informāciju (lasot [[grāmata]]s, skatoties [[kinofilma]]s, klausoties [[radio]]). Tā ir valodas domāšanas un informācijas iegūšanas funkcija. Izmantojot valodu, tiek nosaukti priekšmeti, darbības, parādības un pazīmes. Tā ir valodas nosaucošā funkcija. Valodai ir arī emocionālā funkcija, un ar to var paust [[emocijas]]: [[prieks|prieku]], [[sarūgtinājums|sarūgtinājumu]] un [[pārdzīvojums|pārdzīvojumu]].

== Valodas filozofija ==
[[Valodas filozofija]] ir viena no galvenajām pētniecības jomām mūsdienu [[Rietumu filozofija|rietumu filozofijā]]. Šajā jomā mēģina izprast, kā valoda ir veidota un lietota, un, galu galā, kas ir valoda. Īpaša pieeja tradicionālajām filozofijas problēmām, pievēršot uzmanību vārdu lietojumam ikdienā, ir [[ikdienas valodas filozofija]]. Galvenās problēmas, ko apskata valodas filozofijā, ir vārdu [[nozīme]], valodas lietošana ([[konteksts]]), valodas [[izzināšana]] un attiecības starp valodu un [[īstenība|īstenību]].

== Valodas izcelsme ==
Teorijas par [[valodas izcelsme|valodas izcelsmi]] ir daudz un dažādas. Par to zinātnieki spriež jau vairākus gadsimtus. Pie vienotas valodas izcelsmes teorijas zinātnieki nav nonākuši. Galvenā problēma ir tiešu pierādījumu trūkums.

== Valodniecība ==
{{pamatraksts|Valodniecība}}
[[Zinātne|Zinātni]] par cilvēku valodu, tās īpašībām, uzbūvi, funkcionēšanu un attīstību sauc par [[valodniecība|valodniecību]]. Izšķir [[vispārējā valodniecība|vispārējo]] un [[konkrētā valodniecība|konkrēto valodniecību]] (pētī kādu valodu, valodu grupu vai [[valodu saime|saimi]]). Tradicionāli valodniecību veido [[semantika]], [[sintakse]] un [[fonoloģija]],<ref name="britannica"/> bet valodas sistēmas līmeņus un apakšsistēmas pēta arī [[fonētika]], [[gramatika]], [[leksikoloģija]], [[frazeoloģija]], [[stilistika]], valodas attīstību aplūko valodas vēsture, [[etimoloģija]], valodas funkcionēšanu sabiedrībā — [[dialektoloģija]], [[sociolingvistika]] un citas nozares.

== Valodu daudzveidība ==
{{pamatraksts|valodu uzskaitījumi}}
[[Attēls:Human Language Families (wikicolors).png|thumb|235px|[[Valodu saime]]s. Indoeiropiešu valodu saime, pie kuras pieder [[latviešu valoda]], ir iekrāsota gaiši zaļā krāsā]]
Pasaulē ir vairāk nekā 7000 [[mūsdienu valoda|dzīvu valodu]].<ref name="Ethnologue"/> Gandrīz 400 valodu pratēju skaits pārsniedz miljonu, savukārt aptuveni 55% no visām valodām prot mazāk nekā 10 tūkstoši cilvēku.<ref name="Ethnologue"/> Pēc pratēju skaita kā dzimtās valodas lielākās ir [[ķīniešu valoda]] (makrovaloda, 1197 miljoni), [[spāņu valoda]] (414 miljoni), [[angļu valoda]] (335 miljoni), [[hindi]] (260 miljoni) un [[arābu valoda]] (makrovaloda, 237 miljoni).<ref name="Ethnologue"/><br> 
Pēc kopējā pratēju skaita lielākās valodas ir angļu valoda (1,348 miljardi), [[mandarīnu valoda]] (1,120 miljardi), hindi (600 miljoni), spāņu valoda (543 miljoni) un arābu valoda (274 miljoni).

Valodas tiek grupētas [[valodu saime|valodu saimēs]] pēc to kopējā priekšteča ([[pirmvaloda]]s). Lielākās valodu saimes ir [[indoeiropiešu valodas]] (runā 45% no pasaules iedzīvotājiem), [[sinotibetiešu valodas]] (22%), [[Nigēras–Kongo valodas]] (6,4%), [[afroaziātu valodas]] (6,0%) un [[austronēziešu valodas]] (5,9%).

== Skatīt arī ==
* [[ISO 639-1 kodu saraksts|ISO 639-1 valodu kodu saraksts]]

== Atsauces ==
{{atsauces|refs=
<ref name="tezaurs">{{tīmekļa atsauce | url= http://www.tezaurs.lv/sv/?w=valoda | title= Valoda | publisher= tezaurs.lv | accessdate= 2014. gada 10. jūnijā | language= latviski | archiveurl= https://web.archive.org/web/20160305101321/http://www.tezaurs.lv/sv/?w=valoda | archivedate= {{dat|2016|03|05||bez}} }}</ref>

<ref name="britannica">{{Tīmekļa atsauce | url= http://www.britannica.com/EBchecked/topic/342418/linguistics | title= Linguistics | publisher= Britannica Online Encyclopedia | accessdate= 2010. gada 29. jūnijā | language= angliski}}</ref>

<ref name="Ethnologue">{{tīmekļa atsauce | url= http://www.ethnologue.com/statistics/size | title= Summary by language size | publisher= Ethnologue | accessdate= 2014. gada 11. jūnijā | language= angliski}}</ref>
}}

== Ārējās saites ==
{{sisterlinks-inline}}
* {{tīmekļa atsauce | url= http://www.ethnologue.com/ | title= Ethnologue: Languages of the World | publisher= | language= angliski}}

{{valoda-aizmetnis}}

{{autoritatīvā vadība}}

[[Kategorija:Valodas| ]]