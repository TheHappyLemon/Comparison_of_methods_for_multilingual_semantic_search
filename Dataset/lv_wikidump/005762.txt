[[Attēls:Member states of the Framework Convention for the Protection on National Minorities.svg|thumb|300px|Konvencijas dalībvalstis tumši zaļajā krāsā, konvenciju parakstījušās valstis gaiši zaļajā krāsā, Eiropas Padomē neietilpstošas valstis pelēkajā krāsā]]

'''Vispārējā konvencija par nacionālo minoritāšu aizsardzību''' — 1995. g. 1. februārī Strasbūrā parakstīta [[Eiropas Padome]]s [[konvencija]] par [[nacionālā minoritāte|mazākumtautību]] aizsardzību, pirmais saistošais starptautisko tiesību instruments, kas ir veltīts speciāli mazākumtautību tiesībām. Dalībvalstīm tiek uzlikts pienākums regulāri sniegt Eiropas Padomei ziņojumus par konvencijas principu īstenošanu, kurus EP Ministru Padomei palīdz izvērtēt speciāla Konsultatīvā komiteja. Šis konvencijas izpildes uzraudzības mehānisms juridiskajā literatūrā tiek vērtēts kā vājš: nav noteikts īpašs sankciju vai sūdzības izskatīšanu mehānisms, atšķirībā, piemēram, no [[Eiropas Cilvēktiesību konvencija]]s.<ref>''Troebst S.'' [http://www.greekhelsinki.gr/english/articles/chrf-sar2-conseil.html The Council of Europe's Framework Convention for the Protection of National Minorities revisited] {{Webarchive|url=https://web.archive.org/web/20080609221301/http://www.greekhelsinki.gr/english/articles/chrf-sar2-conseil.html |date={{dat|2008|06|09||bez}} }}</ref><ref>''Ward C.'' [http://www.austlii.edu.au/au/journals/MULR/2000/20.html Majoring In Minorities: Minority Rights In Europe]</ref> No Eiropas Padomes dalībvalstīm 39 ir konvencijas dalībvalstis; četras neparakstīja Konvenciju: [[Francija]] (vienīgā no ES valstīm), [[Andora]], [[Monako]] un [[Turcija]]; četras Konvenciju parakstīja, bet neratificēja: [[Beļģija]], [[Grieķija]], [[Islande]] un [[Luksemburga]].<ref>[http://conventions.coe.int/Treaty/Commun/ChercheSig.asp?NT=157&CM=1&DF=4/11/2008&CL=ENG Konvenciju parakstījušās un ratificējušās valstis], angliski</ref>

== Struktūra ==

* Preambula un I daļa (1.—3. panti) — Konvencijas mērķi, principi un brīvība izmantot tajā noteiktās tiesības.
* II daļa (4.—19. panti) — Garantējamo tiesību katalogs.
* III daļa (20.—23. panti) — Konvencijas interpretācijas noteikumi.
* IV daļa (24.—26. panti) — Konvencijas izpildes uzraudzīšana.
* V daļa (27.—32. panti) — Parakstīšanas, ratifikācijas un denonsācijas kārtība.

== Saturs ==

Tiesību katalogā ir ietverti:
* 4. pantā — [[diskriminācija]]s aizliegums, pasākumi līdztiesības sasniegšanai.
* 5. pantā — piespiedu [[asimilācija]]s aizliegums, apstākļu radīšana minoritāšu kultūras un identitātes saglabāšanai un attīstībai.
* 6. pantā — [[Iecietība|tolerances]] un dialoga veicināšana, apdraudēto personu aizsardzība.
* 7. pantā — tiesības uz miermīlīgas pulcēšanās brīvību, uz biedrošanās brīvību, uzskatu, domu, apziņas un reliģijas brīvību.
* 8. pantā — tiesības nodoties savai reliģijai vai ticībai un dibināt reliģiskās institūcijas, organizācijas un asociācijas.
* 9. pantā — tiesības netraucēti saņemt un izplatīt informāciju un idejas [[minoritātes valoda|minoritātes valodā]]; pasākumi mazākumtautību pārstāvju pieejas medijiem, tolerances un kultūru daudzveidības veicināšanai.
* 10. pantā — tiesības brīvi un bez iejaukšanās lietot savas [[minoritātes valoda|minoritātes valodu]] privātā saskarsmē; tiesības pieprasīt minoritāšu valodu izmantošanu attiecībās starp mazākumtautību pārstāvjiem un varas iestādēm teritorijās, kuras tradicionāli vai lielā skaitā apdzīvo mazākumtautības; tiesības bez kavēšanās saņemt informāciju valodā, kuru persona saprot, pamatojot tās [[apcietināšana]]s iemeslus un pret viņu vērsto apsūdzības veidu vai cēloni un aizsargāt sevi šādā valodā.
* 11. pantā — tiesības izmantot savu [[uzvārds|uzvārdu]] un vārdu minoritātes valodā un to oficiāla atzīšana; tiesības izvietot personiska rakstura informāciju minoritātes valodā sabiedrībai redzamās vietās; tiesības pieprasīt izvietot sabiedrības informācijai [[toponīmija|toponīmiskus]] uzrakstus arī minoritātes valodā teritorijās, kuras lielā skaitā apdzīvo nacionālās minoritātes.
* 12. pantā — pasākumi nacionālo minoritāšu un vairākuma [[kultūra]]s zināšanu apguves veicināšanai; vienlīdzīgas iespējas iegūt [[izglītība|izglītību]] visos līmeņos; atbilstošas iespējas skolotāju apmācībai un pieejai mācību līdzekļiem.
* 13. pantā — pie nacionālajām minoritātēm piederošu personu tiesības izveidot un vadīt privātas izglītības un apmācības iestādes.
* 14. pantā — tiesības apgūt savas [[minoritātes valoda|minoritātes valodu]]; tiesības pieprasīt pienācīgas iespējas apgūt minoritātes valodu vai iegūt izglītību šajā valodā teritorijā, kuru vēsturiski vai lielā skaitā apdzīvo nacionālas minoritātes
* 15. pantā — efektīva piedalīšanās kultūras, sociālajā un ekonomiskajā dzīvē, kā arī sabiedriskajā dzīvē, īpaši tad, kad skartas minoritātes.<!-- kaut kas nav līdz galam pateikts (nesaprotami) -->
* 16. pantā — atturēšanās no pasākumiem, kas mainītu iedzīvotāju proporcionālo struktūru teritorijā, kuru apdzīvo nacionālas minoritātes ar mērķi ierobežot tiesības, kas izriet no Konvencijas.<!-- samudžināts -->
* 17. pantā — tiesības veidot un saglabāt brīvus un miermīlīgus pārrobežu sakarus; tiesības piedalīties [[nevalstiska organizācija|nevalstisko organizāciju]] darbībā.
* 18. pantā — valstu pienākums veicināt attiecīgo nacionālo minoritāšu personu aizsardzību starpvalstu attiecībās.
* 19. pantā — Konvencijas darbības ierobežošanas nosacījumi.

== Konvencija Latvijā ==

Latvija Konvenciju parakstīja 1995. g. Vairākkārtēji ratifikācijas priekšlikumi [[Saeima|Saeimā]] tika noraidīti, cita starpā: 2000. gada 11. maijā<ref>[http://www.saeima.lv/steno/2000/st1105.html 11.05.2000. Saeimas sēdes stenogramma]</ref>; 2001. gada 8. martā<ref>08.03.2001. Saeimas sēdes [http://www.saeima.lv/steno/2001/st_0803/st0803.html stenogramma] un [http://www.saeima.lv/steno/2001/st_0803/balsoj/2.htm balsojums]</ref>; 2002. gada 26. septembrī<ref>26.09.2002. Saeimas sēdes [http://www.saeima.lv/steno/2002/st_2609/st2609.htm stenogramma] un [http://www.saeima.lv/steno/2002/st_2609/Balsoj/001.htm balsojums]</ref>; 2004. g. 6. maijā<ref>06.05.2004. Saeimas sēdes [http://www.saeima.lv/steno/2002_8/st_040506/st0605.htm#s18 stenogramma] {{Webarchive|url=https://web.archive.org/web/20101128065450/http://saeima.lv/steno/2002_8/st_040506/st0605.htm#s18 |date={{dat|2010|11|28||bez}} }} un [http://www.saeima.lv/steno/2002_8/st_040506/Balsoj/018.htm balsojums]</ref>; 2005. g. 10. martā<ref>10.03.2005. Saeimas sēdes [http://www.saeima.lv/steno/2002_8/st_050310/st1003.htm#s3 stenogramma] un [http://www.saeima.lv/steno/2002_8/st_050310/Balsoj/003.htm balsojums]</ref> ([[PCTVL]] frakcijas priekšlikumi); 2005. g. 28. aprīlī<ref>28.04.2005. Saeimas sēdes [http://www.saeima.lv/steno/2002_8/st_050428/st2804.htm#s6 stenogramma] un [http://www.saeima.lv/steno/2002_8/st_050428/Balsoj/005.htm balsojums]</ref> ([[TSP]] frakcijas priekšlikums).

Iestājoties ES, Latvija bija vienīgā no 2004. g. uzņemtajām valstīm, kas nebija ratificējusi Konvenciju. Konvencija tika ratificēta<ref>Saeimas 26.05.2005. debates par Konvenciju: [http://www.saeima.lv/steno/2002_8/st_050526/st2605.htm#s2 par nodošanu komisijām], [http://www.saeima.lv/steno/2002_8/st_050526/st2605.htm#s25 1.] un [http://www.saeima.lv/steno/2002_8/st_050526/st2605.htm#s61 2.] lasījumā un balsojumi par Konvenciju: [http://www.saeima.lv/steno/2002_8/st_050526/Balsoj/022.htm 1.] un [http://www.saeima.lv/steno/2002_8/st_050526/Balsoj/089.htm 2.] lasījumā</ref> 2005. g. ar īpašu likumu, kas ietver deklarācijas par 10. panta 2. daļas un 11. panta 3. daļas saistošā spēka ierobežojumiem,<ref>Likums [http://www.likumi.lv/doc.php?id=109252 "Par Vispārējo konvenciju par nacionālo minoritāšu aizsardzību"] — sk. 3., 4. p.</ref> kā arī [[mazākumtautība]]s definīciju konvencijas pielietošanai Latvijā — "''termins “nacionālās minoritātes”, kas nav definēts Konvencijā, Konvencijas izpratnē nozīmē Latvijas pilsoņus, kuri kultūras, reliģijas vai valodas ziņā atšķiras no latviešiem, paaudzēm ilgi tradicionāli dzīvojuši Latvijā un uzskata sevi par piederīgiem Latvijas valstij un sabiedrībai, vēlas saglabāt un attīstīt savu kultūru, reliģiju vai valodu''" <ref>Likums [http://www.likumi.lv/doc.php?id=109252 "Par Vispārējo konvenciju par nacionālo minoritāšu aizsardzību"] — sk. 2. p.</ref> un noteikumus Konvencijas iespējamai pielietošanai citām personām. Latvijas ārlietu ministrijas ziņojumos par Konvencijas izpildi nacionālo minoritāšu izsmeļošs uzskaitījums neparādās, bet pieminēts, ka "Latvijā ir virkne vēsturisko mazākumtautību, piemēram, ebreju, krievu, lietuviešu, poļu, romu, vāciešu mazākumtautības".<ref>[https://rm.coe.int/CoERMPublicCommonSearchServices/DisplayDCTMContent?documentId=09000016806c72e6 ACFC/SR/III(2016)001] 18. pkt.</ref>

2006. g. EP [[Eiropas Padomes Parlamentārā Asambleja|Parlamentāra Asambleja]] ieteica Latvijas varas iestādēm apsvērt iespēju atsaukt deklarācijas par Konvencijas 10. un 11. p. saskaņā ar agrāku EPPA rekomendāciju.<ref>[http://assembly.coe.int/Main.asp?link=/Documents/AdoptedText/ta06/ERES1527.htm EPPA rezolūcija Nr. 1527 (2006)] {{Webarchive|url=https://web.archive.org/web/20080608180826/http://assembly.coe.int/Main.asp?link=%2FDocuments%2FAdoptedText%2Fta06%2FERES1527.htm |date={{dat|2008|06|08||bez}} }}, angliski — sk. 17.3. pkt.</ref> 2007. g. EP [[Eiropas Padomes Cilvēktiesību komisārs|Cilvēktiesību komisārs]] konstatēja, ka deklarācijas nostiprināja minoritāšu pārstāvju vidū institucionalizētas [[marginalizācija]]s iespaidu.<ref>[https://wcd.coe.int/ViewDoc.jsp?id=1134279&BackColorInternet=FEC65B&BackColorIntranet=FEC65B&BackColorLogged=FFC679#P230_31805 EP Cilvēktiesību komisāra memorands Latvijas valdībai] {{Webarchive|url=https://web.archive.org/web/20120211082646/https://wcd.coe.int/ViewDoc.jsp?id=1134279&BackColorInternet=FEC65B&BackColorIntranet=FEC65B&BackColorLogged=FFC679#P230_31805 |date={{dat|2012|02|11||bez}} }}, angliski — sk. 42 pkt.</ref>

== Skatīt arī ==

* EP [[Eiropas reģionālo vai minoritāšu valodu harta]]
* UNESCO [[:en:Universal Declaration of Linguistic Rights|en:Vispārējā lingvistisko tiesību deklarācija]]
* ANO [[Deklarācija par to personu tiesībām, kuras pieder pie nacionālām vai etniskām, reliģiskām un lingvistiskām mazākumgrupām]]

== Literatūra ==
* Report on the implementation of the Framework Convention for the protection of national minorities in the Republic of Latvia — Riga: LHRC, 2002
* The Rights of Minorities in Europe // Ed. M. Weller — Oxford, 2005
* [http://cilvektiesibas.org.lv/media/attachments/30/01/2012/NMK-gramata.pdf Nacionālo minoritāšu konvencija — Eiropas pieredze Latvijai]. — Rīga: Eiropas Padomes Informācijas birojs, 2006. {{ISBN|9984-9333-4-2}} (pamatā veltīts Konvencijas 9.—15. pantam)
* [http://www.szf.lu.lv/fileadmin/user_upload/szf_faili/Petnieciba/sppi/demokratija/Konvencija-.pdf Nacionālo minoritāšu konvencija — diskriminācijas novēršana un identitātes saglabāšana Latvijā]. — Rīga: LU Akadēmiskais apgāds, 2007. {{ISBN|9984-802-78-7}} (veltīts Konvencijas 4. un 5. pantam)
* ''Устинова М. Я.'' [http://static.iea.ras.ru/books/232_Ustinova.pdf Основные проблемы применения в Латвии Рамочной конвенции о защите национальных меньшинств] Исследования по прикладной и неотложной этнологии — М.: ИЭА [[Krievijas Zinātņu akadēmija|РАН]], 2011 Вып. 232 {{ru ikona}}

== Atsauces ==
{{atsauces}}

== Ārējās saites ==

* Vispārējās saites:
** [https://rm.coe.int/CoERMPublicCommonSearchServices/DisplayDCTMContent?documentId=09000016800c130e Konvencija un tās Paskaidrojošais ziņojums]
** [https://rm.coe.int/CoERMPublicCommonSearchServices/DisplayDCTMContent?documentId=09000016800c1205  To personu tiesības uz valodu, kuras pieder pie nacionālajām minoritātēm atbilstoši Vispārējai konvencijai], Konsultatīvās komitejas komentārs Nr. 3
** [http://www.coe.int/minorities/ Konvencijas sekretariāta mājaslapa]{{en ikona}}{{fr ikona}}
* Konvencija Latvijā:
** Pirmais [[Latvijas Cilvēktiesību komiteja]]s [https://web.archive.org/web/20060206205616/http://www.minelres.lv/coe/report/Latvia_NGO.htm ziņojums par Konvencijas izpildi Latvijā] (2002. g.){{en ikona}}
** [http://providus.lv/article/ep-visparejas-mazakumtautibu-aizsardzibas-konvencijas-ratifikacijas-jautajums-cilvektiesibu-skatijuma A. Dimitrova] un [http://www.politika.lv/index.php?id=3948 I. Meža] raksti par konvenciju ar daudzām saitēm uz saistītiem materiāliem
** 2004. g. vairāku Saeimas frakciju [http://www.politika.lv/index.php?id=4151 viedokļi] par Konvencijas ratifikāciju
** [http://www.likumi.lv/doc.php?id=109252 LR likums par Konvencijas ratifikāciju]
** [https://web.archive.org/web/20070623033235/http://www.coe.int/t/e/human_rights/minorities/2._framework_convention_(monitoring)/2._monitoring_mechanism/3._state_reports_and_unmik_kosovo_report/1._first_cycle/PDF_1st_SR_Latvia_Latvian.pdf LR sākotnējais ziņojums par konvencijas izpildi] (2006. g.)
*** [http://www.coe.int/t/dghl/monitoring/minorities/3_FCNMdocs/PDF_1st_OP_Latvia_lv.pdf Konsultatīvās komitejas viedoklis par ziņojumu, 2008]
**** [http://www.coe.int/t/dghl/monitoring/minorities/3_FCNMdocs/PDF_1st_Com_Latvia_lv.pdf LR valdības komentāri KK viedoklim, 2009]
** Otrais LCK un "Baltic Insight" [https://web.archive.org/web/20110823025848/http://www.minelres.lv/coe/report/NGO_Report_FCNM_Latvia_2007.pdf ziņojums par Konvencijas īstenošanu Latvijā] (2007. g.){{en ikona}}
** [[Latvijas Cilvēktiesību centrs|Latvijas Cilvēktiesību centra]] [http://www.humanrights.org.lv/upload_file/Shadow_Report_LCHR.pdf ziņojums par Konvencijas 3., 4., 6., 10.-12., 14. un 15. pantu īstenošanu Latvijā] (2008. g.){{en ikona}}
** LKMSAA [http://www.lashor.lv/rus/docs/080617_Comments_by_LAShOR_on_Implementation_of_Convention_in_Latvia.doc komentāri par Konvencijas 12., 14 un 15. pantu īstenošanu Latvijā] (2008. g.){{en ikona}}
** [http://www.coe.int/t/dghl/monitoring/minorities/3_FCNMdocs/PDF_2nd_SR_Latvia_lv.pdf LR 2. ziņojums par konvencijas izpildi] (2012. g.)
** [[Latvijas Cilvēktiesību centrs|Latvijas Cilvēktiesību centra]] [http://cilvektiesibas.org.lv/site/attachments/27/09/2013/Enu_zinojums_LCC_LV_final.pdf Otrais alternatīvais jeb „ēnu ziņojums” par konvencijas izpildi] (2013. g.)

{{autoritatīvā vadība}}

[[Kategorija:Cilvēktiesības]]
[[Kategorija:Eiropas Padome]]
[[Kategorija:Latvijas politika]]
[[Kategorija:Starptautiskie līgumi]]