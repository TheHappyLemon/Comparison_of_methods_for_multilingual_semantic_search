{{infokaste+}}
[[Attēls:Pieter Bruegel the Elder - The Tower of Babel (Vienna) - Google Art Project - edited.jpg|thumb|270px|Brēgela glezna "Bābeles tornis"]]
'''Pīters Brēgels Vecākais''' (''Pieter Bruegel'' jeb ''Brueghel'', jeb ''Breughel'', dzimis apm. 1525. Bredā, miris 1569.g. 9.septembrī [[Brisele|Briselē]]), saukts arī par Zemnieku Brēgelu, bija XVI gs. [[flāmi|flāmu]] gleznotājs, kuru īpaši pazīst prasmīgā zemnieku dzīves un ainavu tēlojuma, kā arī simbolisko gleznu dēļ. Starp nozīmīgākajiem Brēgela darbiem jāmin gleznas "[[Bābeles tornis (glezna)|Bābeles tornis]]", "[[Nāves triumfs]]", "[[Mednieki ziemā]]", "[[Dullā Grieta]]", "[[Dumpīgo eņģeļu krišana]]", "[[Aklie]]". Brēgels darbojies arī [[grafika|grafikā]]. Brēgela darbiem raksturīga liela tematiska daudzveidība — viņš gleznoja ainavas, žanra gleznas, alegoriskus tēlojumus, [[Bībele]]s ainas, līdzības par [[Kristus|Kristu]], [[mitoloģija|mitoloģiskus]] sižetus, [[sakāmvārds|sakāmvārdu]] ilustrācijas, satīriskus darbus utt.

Brēgels, tāpat kā citi tālaika flāmu mākslinieki, ietekmējies no [[Hieronīms Boss|Hieronīma Bosa]] — viņš lieto [[groteska|grotesku]], traģikomiskus un fantastiskus tēlus un elementus.

Brēgelam bija liela ietekme uz nīderlandiešu un flāmu glezniecību. Arī viņa dēli [[Jans Brēgels Vecākais|Jans]] un [[Pīters Brēgels Jaunākais|Pīters]] kļuva par nozīmīgiem gleznotājiem.

== Biogrāfija ==
[[Attēls:Pieter Bruegel the Elder - The Painter and the Buyer, 1565 - Google Art Project.jpg|thumb|180px|left|Brēgela zīmējums "Gleznotājs un pircējs" (1565), ko uzskata par pašportretu]]
Brēgels bija Pītera Kēkes van Elsta (''Pieter Coecke van Aelst'') māceklis. Kēkes darbos bija jaušama itāliešu glezniecības ietekme, kas manāma arī Brēgela darbos. Brēgels apprecēja Kēkes meitu Meikenu (''Mayken''). Arī Kēkes sieva Marija bija gleznotāja, un viņa glezniecībā lietoja [[ūdenskrāsas]] un [[tempera|temperu]], pigmenta suspensiju [[Olas dzeltenums|olas dzeltenumā]], uz audekla. Šo tehniku vēlāk sāka lietot arī Brēgels.

1551. gadā Brēgels kļuva par [[Antverpene]]s Gleznotāju ģildes locekli. Nākamajā gadā viņš devās uz [[Itālija|Itāliju]] (tur ceļoja aiz [[Neapole]]s uz [[Sicīlija|Sicīliju]], iespējams, pat līdz [[Palermo]]; kādu laiku viņš pavadīja arī [[Roma|Romā]]), no kurienes, iespējams, atgriezās 1555. gadā. Romā Brēgels radīja savu pirmo parakstīto gleznu — "Ainava ar Kristu un apustuļiem" (tēlus šajā darbā gan, iespējams, gleznojis cits mākslinieks). 1563. gadā viņš apmetās uz dzīvi Briselē.

Sākot ar 1556. gadu, Brēgels pievērsās satīriskai, didaktiskai un moralizējošai tematikai.

Brēgels nomira 1569. gada 9. septembrī un tika apglabāts [[Dievmātes kapela|Dievmātes kapelā]] Briselē.

Brēgels savu vārdu parakstīja kā ''Brueghel'' līdz 1559. gadam.

== Mākslinieciskā darbība ==

No Brēgela gleznām saglabājušās aptuveni 45, kā arī liels daudzums [[zīmējums|zīmējumu]] un [[gravīra|gravīru]].

Agrīnajos darbos Brēgels gleznoja pamatā ainavas, savukārt, atgriezies no Itālijas, pievērsās daudzfigūru kompozīcijām. 1565. gadā viņš atkal sāka interesēties par ainavām un radīja vairākas nozīmīgu darbu sērijas (tostarp sēriju "Gadalaiki").

Brēgela vēlīnajā daiļradē manāma itāliešu mākslas ietekme. Piemēram, figūru izvietojums darbā "Zemnieku kāzas" līdzinās venēciešu kompozīcijām.

== Darbi (nepilnīgs uzskaitījums) ==
[[Attēls:Thetriumphofdeath.jpg|thumb|350px|Brēgela glezna "Nāves triumfs" (apm. 1562.g.)]]
* "Ainava ar Kristu un apustuļiem pie Tiberijas jūras" (1553; atrodas privātā kolekcijā)
* "[[Lielas zivis ēd mazas zivis]]" (1556; atrodas [[Vīne|Vīnē]])
* "[[Ainava ar Ikara krišanu]]" (apm. 1558.g.; atrodas Briseles Mākslas muzejā)
* "[[Nīderlandiešu sakāmvārdi (glezna)|Nīderlandiešu sakāmvārdi]]" (1559; atrodas [[Berlīne]]s Valsts muzejā)
* "[[Karnevāla un gavēņa cīņa]]" (1559; atrodas Vīnes Mākslas vēstures muzejā)
* "Vecas sievietes portrets" (1960)
* "Bērnu rotaļas" (1560; atrodas [[Kunsthistorisches Museum|Vīnes Mākslas vēstures muzejā]])
* "[[Nāves triumfs]]" (apm. 1562.g.; atrodas [[Prado muzejs|Prado muzejā]] [[Madride|Madridē]])
* "[[Dumpīgo eņģeļu krišana]]" (1562; atrodas Briseles Mākslas muzejā)
* "[[Dullā Grieta]]" (apm. 1562.g.; atrodas [[Majera van den Berga muzejs|Meiera van der Berga muzejā]] Antverpenē)
* "[[Bābeles tornis (glezna)|Bābeles tornis]]" (1563; atrodas Vīnes Mākslas vēstures muzejā)
* "[["Mazais" Bābeles tornis]]" (apm. 1563.g.; atrodas Beimana-van Bēningena muzejā Roterdamā)
* "Jaunavas nāve" (1564; atrodas Aptona mājā Oksfordšīrā)
* "[[Gadalaiki (gleznu cikls)|Gadalaiki]]" vai "Mēneši" (4, 6 vai 12 gleznu cikls, no kurām saglabājušās piecas)
** "[[Mednieki ziemā]]" (1565; atrodas Vīnes Mākslas vēstures muzejā)
** "Apmākusies diena" (1565; atrodas Vīnes Mākslas vēstures muzejā)
** "Pļauja" (1565; atrodas Nelahozēves pils muzejā Prāgā)
** "[[Pļāvēji]]" (1565; atrodas Metropolitēna Mākslas muzejā Ņujorkā)
** "Lopu pārdzīšana no ganībām" (1565; atrodas Vīnes Mākslas vēstures muzejā)
* "[[Ziemas ainava ar putnu slazdu]]" (1565; atrodas Viltona mājā Viltšīrā)
* "Gleznotājs un pircējs" (apm. 1565.g.; atrodas Vīnē)
* "Jāņa Kristītāja sludināšana" (1566.g.; atrodas Budapeštas Mākslas muzejā)
* "Tautas skaitīšana Betlēmē" (1566; atrodas Briseles Mākslas muzejā)
* "Kāzu deja" (apm. 1566.g.; atrodas Detroitas Mākslas institūtā)
* "[[Kokeinas zeme|Leiputrija]]" (1567; atrodas Minhenes pinakotēkā)
* "Mizantrops" (1568; atrodas Capodimontes muzejā Neapolē)
* "[[Aklie]]" (1568; atrodas Nacionālajā muzejā Neapolē)
* "[[Zemnieku kāzas]]" (1568; atrodas Vīnes Mākslas vēstures muzejā)
* "[[Zemnieku deja]]" (1568; atrodas Vīnes Mākslas vēstures muzejā)
* "Ubagi" (1568; atrodas Luvras muzejā Parīzē)
* "Trīs kareivji" (1568; atrodas Frika kolekcijā Ņujorkā)
* "[[Žagata uz karātavām]]" (1568; atrodas ''Hessisches Landesmuseum'' Darmštatē)
* "Vētra jūrā" (nepabeigta)

==Ārējās saites==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Bregels Vecakais, Piters}}
[[Kategorija:1520. gados dzimušie]]
[[Kategorija:1569. gadā mirušie]]
[[Kategorija:Flāmu gleznotāji]]
[[Kategorija:Renesanses gleznotāji]]
[[Kategorija:Pītera Brēgela Vecākā gleznas| ]]
[[Kategorija:Ziemeļbrabantē dzimušie]]