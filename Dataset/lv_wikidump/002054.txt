[[Attēls:Flag of Laos.svg|right|thumb|250px|Laosas karogs]]
'''[[Laosa|Laosas Tautas Demokrātiskās Republikas]] karogs''' tika pieņemts 1975. gada 2. decembrī.
Karogs sastāv no trim horizontālām joslām. Vidējā — zilā josla ir divreiz platāka nekā katra no ārējām sarkanajām joslām. Karoga vidū ir balts disks, kura diametrs ir 80% no zilās joslas augstuma. Karoga attiecība ir 2:3.

Sarkanā krāsa karogā simbolizē asinis, kas izlietas cīņā par neatkarību, bet zilā — valsts pārticību. Baltais disks simbolizē [[mēness|mēnesi]] pār [[Mekonga|Mekongas upi]], kā arī valsts vienotību zem [[komunisms|komunistu]] valdības.

No 1952. gada līdz karaliskās valdības krišanai 1975. gadā valstij bija sarkans karogs ar baltu trijgalvainu [[ziloņi|ziloni]] (dievu [[Eravans|Eravanu]]) vidū. Uz ziloņa atrodas lietussargs, savukārt pats zilonis stāv uz pjedestāla ar pieciem līmeņiem. Baltais zilonis ir bieži sastopams karalisks simbols [[Āzija|Dienvidaustrumāzijā]], un tā trīs galvas simbolizē trīs bijušās karalistes, no kurām veidojās valsts, — Vjentjanu, Luangprabangu un Kšenkungu. Arī lietussargs ir karaļa simbols [[budisms|budistu]] [[kosmoloģija|kosmoloģijā]]. Pjedestāls simbolizēja likumus, uz kuriem balstījās valsts.


{{Āzijas karogi}}

[[Kategorija:Laosa]]
[[Kategorija:Nacionālie karogi|Laosa]]