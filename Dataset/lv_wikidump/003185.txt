'''Tēlniecība''' ir [[tēlotāja māksla|tēlotājas māksla]]s veids, trīsdimensiju māksla, kurā no dažādiem materiāliem ([[koks|koka]], [[akmens]], [[Māls|māla]], [[Ģipsis|ģipša]], [[Metāli|metāla]] u. c.) tiek radīti telpiski mākslas tēli, darbi ([[cilnis|ciļņi]], [[Statuja|statujas]], [[Skulptūra|skulptūras]] u. c.).

== Tēlniecības vēsture ==

=== Aizvēsture ===

Tēlniecībā kā mākslas forma radās jau [[aizvēsture|aizvēsturē]]. Lielākā daļa akmens laikmeta statuešu tika veidotas no [[ziloņkauls|ziloņkaula]] vai mīksta akmens, taču atrastas arī [[māls|māla]] cilvēku un dzīvnieku figūras. [[Centrāleiropa|Centrāleiropā]] atrastas nelielas statujas, ko dēvē par [[Venēras (statujas)|Venērām]] (vispazīstamākā no tām ir [[Villendorfas Venēra]], kas izveidota aptuveni 24 000. - 22 000. gadā p. m. ē.).

=== Tuvie Austrumi ===
[[Attēls:Ebish-Il Louvre AO17551.jpg|thumb|200px|Ebihila statuja (apmēram 2400. gadā p. m. ē., Luvra), Tuvie Austrumi]]
[[šumeri|Šumeru]], [[akadieši|akadiešu]] un [[Babilonija|babiloniešu]] kultūrās tēlniecībā izmantoja [[bazalts|bazaltu]], [[diorīts|diorītu]], [[smilšakmens|smilšakmeni]] un [[alabastrs|alabastru]], kā arī [[varš|varu]], [[zelts|zeltu]], [[sudrabs|sudrabu]], gliemežvākus un [[dārgakmens|dārgakmeņus]]. [[Keramika]]i un [[terakota]]s skulptūrām lietoja mālu. Akmens skulptūras tika veidotas reti, jo akmens bija jāieved no citām zemēm.

Šumeru un akadiešu perioda skulptūrām raksturīgas lielas acis un garas bārdas. Daudzi meistardarbi atrasti [[Ūra]]s karaliskajā kapsētā, tostarp koka arfa ar zelta [[inkrustācija|inkrustējumu]] un zelta vērša galvu (no apmēram 2650. gada p. m. ē.).

=== Senā Ēģipte ===

Ēģiptieši tēlniecībā attēloja [[sfinksa]]s (mitoloģisku dzīvnieku statujas ar lauvas ķermeni un cilvēka vai dzīvnieka galvu), no kurām visslavenākā ir [[Gīza|Gīzas]] sfinksa (no apmēram 2500 gada p. m. ē.), kas ir aptuveni 60 pēdas augsta un 240 pēdas gara. Ēģiptieši veidoja arī nelielas statujas, piemēram, [[Ehnatons|Ehnatona]] un [[Nofretete]]s skulptūras, kas veidotas no [[kaļķakmens]] un krāsotas.

=== Senā Grieķija un Roma ===
[[Attēls:Venus_de_Milo_Louvre_Ma399-02b.jpg|thumb|170px|left|[[Milosas Venēra]] (sengrieķu skulptūra, kurā attēlota [[Afrodīte]], apmēram 130. gads p. m. ē.)]]
[[Arhaika]]s laikmetā nozīmīgākā tēlniecības forma bija [[kuross]], vīrieša kailfigūra. Nebija nozīmes reālistiskam cilvēka attēlojumam; attēloja ideālu. Nenošķīra sekulāro un sakrālo, jo dievi mēdza pieņemt arī cilvēka formu.

Ap 6. gadsimta p.m.ē. vidu kurosu statujas sāka kļūt nedaudz dzīvīgākas, ar laipnāku sejas izteiksmi, ko sāka saukt par "arhaisko smaidu". Attēlojums kļuva reālistiskāks. Arhaiskās tēlniecības iezīmes ir frontāls nostatījums, svinīga poza, stilizēta, nedzīva sejas izteiksme.

Arhaikas beigu posma [[kora|koru]] statujas joprojām veidoja sastingušās pozās, taču vaibstos un proporcijās jau bija jaušams plastiskums. Klasiskais periods aizsākās ar tādiem darbiem kā "Kora peplā" un "Kora no Akropoles".

Klasiskajā periodā tēlniecība kļuva dabiskāka. Veiksmīgāk tika atveidots cilvēka augums.

Slavenākais tēlnieks 5. gadsimta p.m.ē. vidū bija [[Mīrons]] no Beotijas, kura slavenākais darbs ir "Uzvarētājs diska mešanā" (skulptūrā redzams, ka diska metēja muskuļi saspringti līdz pēdējam, bet seja — mierīga).

Tēlnieks [[Feidijs]] [[Akropole]]i izveidoja trīs statujas, veltītas [[Atēna]]i, kā arī [[Zevs statuja Olimpijā|Zeva statuju Olimpijā]], ko tradicionāli uzskata par vienu no [[Septiņi pasaules brīnumi|Septiņiem pasaules brīnumiem]].

=== Gotika ===

[[Gotika]]s posma tēlniecība attīstījās ciešā saistībā ar [[arhitektūra|arhitektūru]]. Gotikas tēlniecību raksturo pāreja no abstraktajiem principiem mākslā uz interesi par reālās pasaules parādībām (lai gan joprojām dominēja reliģiskā tematika, tēli ieguva cilvēciskas iezīmes un biežāk tika tēloti laicīgi sižeti, veidoti [[portrets|portreti]]) un stājtēlniecības attīstība (galvenā forma gotikas tēlniecībā bija [[apaļskulptūra]]).

=== Renesanse ===

[[Renesanse]]s laika tēlniecībai raksturīgs [[naturālisms]] (skat. [[Donatello]] "[[Dāvids (Donatello)|Dāvidu]]"). Viens no nozīmīgākajiem renesanses tēlniekiem bija [[Mikelandželo]], kura skulptūra "[[Dāvids (Mikelandželo)|Dāvids]]", iespējams, ir viena no slavenākajām pasaulē.

{{autoritatīvā vadība}}

[[Kategorija:Tēlniecība| ]]
[[Kategorija:Tēlotāja māksla]]