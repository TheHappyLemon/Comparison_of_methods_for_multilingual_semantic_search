{{cita nozīme|augu|Talsu novada ciemu|Vīgrieze (ciems)}}
{{BioTakso infokaste
| attēls =Filipendula-ulmaria.JPG
| valsts =Plantae
| valsts_lv =Augi
| nodalījums =Magnoliophyta
| nodalījums_lv =Segsēkļi
| klase =Magnoliopsida
| klase_lv =Divdīgļlapji
| rinda =Rosales
| rinda_lv =Rožu rinda
| dzimta =Rosaceae
| dzimta_lv =Rožu dzimta 
| ģints =Filipendula
| ģints_lv =Vīgriezes
| suga =F. ulmaria
| suga_lv =Parastā vīgrieze
| binomial=Filipendula ulmaria
| kategorijas =nē
}}
'''Parastā vīgrieze''' (''Filipendula ulmaria'') ir bieži sastopams [[rožu dzimta]]s [[ārstniecības augi|ārstniecības augs]]. Kopš seniem laikiem pazīstamas tās daudzās ārstnieciskās īpašības.

Vīgrieze izceļas ar spēcīgo, saldi [[medus|medaino]] smaržu, turklāt vienlīdz labi smaržo gan tās ziedi, gan laksti. Tādēļ vīgriezes nereti tiek izmantotas, darot [[vīns|vīnu]] un [[alus|alu]], bet, lai kādu telpu padarītu smaržīgu, tās mēdz kaisīt uz grīdas.

== Nosaukuma izcelsme ==
Zinātniskais nosaukums ''Filipendula'' atrodas no lat. ''fīlum'' 'pavediens, dzīsla' un ''pendulus'' 'karājošs' pēc pie saknēm esošiem gumiem. [[Epitets]] ''ulmaria'' nozīmē [[goba]]i līdzīgs, lapu veida dēļ.<ref>Helmut Genaust. ''Etymologisches Wörterbuch der botanischen Pflanzennamen.'' Basel: Birkhäuser 1996. {{ISBN|3-7643-2390-6}}</ref>

== Apraksts ==
Parastā vīgrieze ir daudzgadīgs [[lakstaugi|lakstaugs]], garumā aptuveni 50–150&nbsp;cm, ar taisnu, kailu un nereti iesārtu vai violetu stublāju, plūksnaini saliktām smailām lapām un 5 dzeltenbaltām vainaglapām. Smalkie, krēmbaltie ziedi nevienādās, kuplās un skarainās ziedkopās rotā stublāja galotni. Vīgrieze zied no jūnija līdz agram septembrim. Tās auglis — someņu kopauglis.

Ļoti līdzīga parastajai vīgriezei ir {{TaksoSaite|Filipendula vulgaris|lielziedu vīgrieze}}, kura atšķirama pēc platākām, mazāk plūksnās sakārtotām lapām, 6 vainaglapām, lielākiem ziediņiem un mazliet atšķirīgas smaržas. Lielziedu vīgrieze tiek uzskatīta par retāku un vērtīgāku ārstniecības augu nekā parastā vīgrieze.

== Izplatība un biotopi ==
Atsevišķās vietās parastā vīgrieze atrodama gan aukstajos [[Ziemeļi|ziemeļos]], gan siltajos [[Dienvidi|dienvidos]] un kalnainajos [[Austrumi|austrumos]]. Tā ir plaši izplatīta [[Eiropa|Eiropā]] un [[Āzija|Āzijā]], ieviesta [[Ziemeļamerika|Ziemeļamerikā]] un aug visā [[Latvija]]s teritorijā. Tās [[biotops|biotopi]] ir ļoti dažādi: sausākas un mitras pļavas, ēnaini meži un saulaini izcirtumi, upju, grāvju, ezeru un citu ūdenstilpju krasti un purvāji un to malas.

== Ārstnieciskās īpašības ==
[[Attēls:Sweet curve.jpg|thumb|Savvaļas vīgrieze Varfedalē, netālu no Konistonas, [[Ziemeļjorkšīra|Ziemeļjorkšīrā]], [[Anglija|Anglijā]]]]
Vīgriezei piemīt daudz dziedinošu īpašību. Tāpat kā {{TaksoSaite|Valeriana officinalis|ārstnieciskais baldriāns}} tā ir nomierinoša, mazina sāpes un spazmas un pazemina asinsspiedienu; tāpat kā {{TaksoSaite|Hypericum perforatum|divšķautņu asinszāle}}, tā attīra asinis un visu organismu, stiprina asinsvadus un aptur asiņošanu, mazina iekaisumus un dziedē brūces. Vīgrieze ir ļoti noderīga saaukstēšanās, gripas vai angīnas gadījumā — tās ziedu novārījums izraisa svīšanu, mazina galvassāpes un temperatūru un dziedē rīkles iekaisumu un klepu, turklāt augs satur arī [[salicileļļa|salicileļļu]] un [[A vitamīns|A]] un [[C vitamīns|C vitamīnus]], tādēļ vīgriezi mēdz dēvēt par “dabisko [[aspirīns|aspirīnu]]”. Vīgrieze ir diurētiska, un to izmanto [[nierakmeņi|nierakmeņu]] un [[ascīts|ascīta]] gadījumos. Augs arī mazina tūsku, tādēļ no vīgriežu lapām savulaik veidoja kompreses un lika gan cilvēkiem, gan [[zirgs|zirgiem]] pie satūkušām kājām un sasitumiem. Agrāk vīgriezi uzskatīja par labu barību zirgiem un pat par vērtīgām zālēm pret dažādām lopu kaitēm.

== Ārstniecisko preparātu pagatavošana ==
No vīgriezes ziediem var pagatavot, piemēram:
* stipru tēju pret saaukstēšanos — pagatavošanai izmanto proporcijas 15 gramu drogu uz 1 l verdoša ūdens;
* aukstu uzlējumu pret saaukstēšanos — izmanto 1 tējkaroti drogu uz glāzi auksta ūdens, maisījumu pirms lietošanas noturot 8 stundas;
* nomierinošu novārījumu — ņem 1 tējkaroti ziedu uz glāzi ūdens, slēgtā traukā karsē ūdens peldē 15 minūtes, bet pēc tam notur 45 minūtes un izkāš; šādu novārījumu lieto pa 2 ēdamkarotēm pirms katras ēdienreizes;
* ārstniecisku ziedi pret apdegumiem un ādas kaitēm — sajaucot drogas ar vazelīnu attiecībā 1:3.
Ļoti spēcīgas drogas var pagatavot arī no vīgriezes saknēm, un šīs drogas mazākā koncentrācijā tālāk izmanto tāpat kā vīgriezes ziedus.[[Attēls:Filipendula ulmaria - angervaks.jpg|thumb|Parastās vīgriezes zieds]]
== Atsauces ==
{{atsauces}}

== Ārējās saites ==
{{Commons|Filipendula ulmaria}}
* [http://www.latvijasdaba.lv/ Sugu enciklopēdija '“Latvijas daba'”]
* [http://latvijas.daba.lv/ '“Latvijas dabas'” kopskats]

[[Kategorija:Rožu apakšdzimta|Vigrieze, parasta]]
[[Kategorija:Ārstniecības augi|Vigrieze, parasta]]