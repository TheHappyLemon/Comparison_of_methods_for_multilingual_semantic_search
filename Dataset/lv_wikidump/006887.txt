{{ezera infokaste
|ezers=Lielais Sālsezers
|attēls=Great Salt Lake ISS 2003.jpg
|paraksts=Lielais Sālsezers no kosmosa, 2003. gads
|vieta={{USA}}
|vieta2=[[Jūta]]
| map = ASV#Jūta
| plat_d=41 | plat_m=10 | plat_s= | plat_NS=N
| gar_d=112 | gar_m=35 | gar_s= | gar_EW=W
|platība=~4400
|garums=120
|Vid_dziļums=4,3
|Max_dziļums=~10
|tilpums=18,92
|augstums_vjl=1283
|izteka=nav
|baseins=55 685
|valstis=[[Amerikas Savienotās Valstis|ASV]]
|salas=8—15
|pilsētas=[[Soltleiksitija]]<br />[[Ogdena]]
}}

'''Lielais Sālsezers''' ({{val|en|Great Salt Lake}}) ir hipersāļs [[ezers]], kas atrodas [[Amerikas Savienotās Valstis|ASV]], [[Jūta]]s štata ziemeļu daļā. Lielākais [[sālsezers]] Rietumu puslodē,<ref>[http://www.britannica.com/ebi/article-9274643 Britannica.com]</ref> 33. lielākais pasaules ezers.<ref>[http://www.factmonster.com/ipka/A0001777.html Factmonster.com]</ref> Ezers vidēji ir ap {{nobr|4400 km²}} liels taču tā kā ezers ir ļoti sekls, tas strauji maina izmēru dažādos klimatiskajos apstākļos. [[1963]]. gadā ezers samazinājās līdz {{nobr|1529 km²}} platībai, [[1987]]. gadā tas sasniedza {{nobr|5311 km²}}.

Lielais Sālsezers ir lielākais no agrāk eksistējušā [[Bonnevilas ezers|Bonnevilas ezera]] atlikušajiem ezeriem. Ezeram nav iztekas, tas tikai iztvaiko. Rezultātā Lielajam Sālsezeram raksturīgs ļoti augsts sāļums, kas ievērojami pārsniedz jūras ūdens sāļumu — ezera ūdens satur 5—27% sāls. Vairums cilvēku ezerā tā ūdens augstā blīvuma dēļ var brīvi peldēt, īpaši nekustoties. Sāļu saturs ir ļoti līdzīgs jūras ūdens sāls saturam. Īpaši sāļš ir ezera ziemeļu daļas (Ganisona līcis) ūdens. Ezers ir nozīmīga putnu barošanās un uzturēšanās vieta. Sāļā ūdens dēļ ezerā nav nevienas zivs, taču dzīvo viena nelielu [[garnele|garneļu suga]] (''Artemia franciscana'').

Ezera dienvidaustrumu un austrumu daļā atrodas [[Soltleiksitija]] un tās piepilsētas, savukārt ziemeļu un rietumu krasti ir praktiski neapdzīvoti. Pāri ezera ziemeļu daļai pa uzbērumu iet [[dzelzceļš]], kas atšķeļ no galvenās ezera daļas divus līčus.

Siltais Lielā Sālsezera ūdens izraisa īpašus laika apstākļus. Vēlos rudeņos, ziemas sākumā un pavasarī ezera krastos bieži spēcīgi [[sniegs|snieg]], jo virs ezera sasilušās gaisa masas krastā strauji atdziest un rada spēcīgus sniega nokrišņus.

Ezera krastos tiek iegūta [[vārāmā sāls]].

[[1877]]. gadā, kādas dienas pievakarē, sāls ieguves strādnieku grupa novēroja pie ezera ziemeļu krasta lielu dzīvnieku, kura ķermenis esot bijis līdzīgs krokodila ķermenim, bet galva bijusi kā zirgam. Dzīvnieks esot uzbrucis kādam cilvēkam. Daži uzskata, ka strādnieki sajaukuši šo zvēru ar [[Amerikas bizons|bizonu]], tomēr nostāsti par ezera briesmoni tagad šeit ir populāri.{{fact}}

== Salas ==
Mainīgā ūdens līmeņa un neskaidro kritēriju dēļ nav noteicams precīzs salu skaits ezerā. Saskaņā ar ASV Ģeoloģijas dienestu ezerā ir astoņas salas ar saviem nosaukumiem, taču tās visas pie zema ūdens līmeņa ir savienotas ar krastu. Ezerā ir arī citi sēkļi un saliņas, kas visas pie augstāka ūdens līmeņa pazūd.

Vairākas no šīm salām ir ļoti nozīmīgas putnu ligzdošanas un barošanās vietas un vairākās no tām dabas aizsardzības nolūkos pieeja ir liegta.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20061022034629/http://mrhall.org/gsl/islands/map.gif Friends of the Great Salt Lake (Lielā Sālsezera draugi) - ezera karte]
* [https://web.archive.org/web/20040823181543/http://greatsaltlake.utah.edu/description/greatsaltlake/ Lielā Sālsezera baseina hidroloģiskā observatorija]

{{autoritatīvā vadība}}

[[Kategorija:ASV ezeri]]
[[Kategorija:Sālsezeri]]
[[Kategorija:Ezeri ar teiksmām par noslēpumainiem dzīvniekiem]]
[[Kategorija:Beznoteces ezeri]]