[[Attēls:Melanesia.png|thumb|right|300px|Melanēzija. Tradicionālais Melanēzijas kodols iekrāsots tumši zaļš, gaišāk zaļā krāsā — perifērā zona]]
'''Melanēzija''' ({{val|el|μέλας}} — ‘melns’, {{val|el|νῆσος}} — ‘sala’) ir reģions [[Klusais okeāns|Klusā okeāna]] rietumu daļā. Melanēzija stiepjas no [[Polinēzija]]s līdz [[Arafuru jūra]]i, no [[Austrālija]]s līdz [[Mikronēzija (reģions)|Mikronēzijai]]. Terminu pirmoreiz lietoja [[Dimons D'Irvils]] [[1832]]. gadā, lai apzīmētu reģionu, kas etniski un ģeogrāfiski atšķiras no Polinēzijas un Mikronēzijas. Melanēziešiem raksturīga tumša ādas krāsa.

Melanēzijas (sauszemes) platība — 940 000 km², 6,5 miljoni iedzīvotāju.

Mūsdienās D'Irvila piedāvāto rasu iedalījumu uzskata par neprecīzu, jo Melanēzijā iekļautās tautas kultūras, valodu un ģenētikas ziņās iedalās divās atšķirīgās grupās — [[austronēzieši]] (izplatīti arī ārpus Melanēzijas — piemēram, polinēzieši un mikronēzieši) un [[papuasi]] (kuri savukārt iedalās daudzās mazākās, atšķirīgās grupās).

Nereti terminu "Melanēzija" attiecina tikai uz austronēziešu apdzīvotajām zemēm, taču ne uz Polinēziju un Mikronēziju.

Ja [[etnogrāfija|etnogrāfijā]] termins "Melanēzija" kļūst mazāk populārs, [[ģeopolitika|ģeopolitikā]] tam ir noteikta nozīme. Melanēzijas valstu iedzīvotāji, jo sevišķi politiķi runā par "Melanēzijas ceļu" — īpašām Melanēzijas kultūras vērtībām un tradīcijām. Terminam "Melanēzija" ir arī [[ģeogrāfija|ģeogrāfiska]] nozīme.

Sākotnējie Melanēzijas iedzīvotāji visdrīzāk ir tagadējo papuasu valodās runājošo cilvēku senči. Senie Melanēzijas pirmiedzīvotāji apdzīvoja [[Jaungvineja|Jaungvineju]] pirms vairākiem desmitiem gadu tūkstošu, kā arī pirms aptuveni 35 000 gadiem sāka apdzīvot arī pārējās Melanēzijas salas. Viņi sasniedza [[Zālamana salas]], iespējams, arī mazākas salas.

Melanēzijā, gar Jaungvinejas ziemeļu krastu un salās ziemeļaustrumos no Jaungvinejas aptuveni pirms četriem tūkstošiem gadu saskārās austronēziešu un papuasu kultūras. Ilgstošā abu atšķirīgo kultūru mijiedarbībā radās jaunas tautas, valodas, kultūras un tradīcijas.<ref>Spriggs, Matthew. 1997. The Island Melanesians. Blackwell </ref> Visdrīzāk no šī reģiona neliela cilvēku grupa devās uz austrumiem, un no viņiem cēlās tagadējās Polinēzijas tautas.<ref>Kayser, Manfred, Silke Brauer, Gunter Weiss, Peter A. Underhill, Lutz Rower, Wulf Schiefenhövel and Mark Stoneking. 2000. The Melanesian Origin of Polynesian Y chromosomes. Current Biology 10:1237-1246 </ref>

== Melanēzijā iekļautās salas un salu grupas ==
Tradicionāli par Melanēzijas daļu uzskata šīs salas un salu grupas:
* [[Bismarka arhipelāgs]]
* [[Fidži]]
* [[Jaungvineja]] (gan [[Papua-Jaungvineja]], gan arī [[Indonēzija]]i piederošā Jaungvinejas daļa)
* [[Jaunkaledonija]]
* [[Moluku salas]]
* [[Palau]]
* [[Santakrusas salas]]
* [[Torresa šaurums|Torresa šauruma]] salas
* [[Vanuatu]]
* [[Zālamana salas]]
Salas, kuru iedzīvotājiem ir arī melanēziešu senči, bet kuri ne vienmēr identificē sevi ar Melanēziju:
* [[Floresa]]
* [[Nauru]]
* [[Sumba]]
* [[Timora]]
Vairākas salas rietumos no Jaungvinejas (austrumos no [[Vollesa līnija]]s) teorētiski arī var uzskatīt par Melanēzijas daļu, taču to iedzīvotāji neuzskata sevi par Melanēzijai piedeošiem. Šīs salas ir, piemēram:
* [[Halmahera]]
* [[Aloras salas]]
un citas.

== Atsauces ==
{{atsauces}}

== Ārējās saites ==
* [https://web.archive.org/web/20070928191507/http://westmelanesia.com/index_wm.htm Rietumu Melanēzijas mājaslapa (uzmanību — fona mūzika!)]
* [http://www.janeresture.com/melhome/index.htm Jane's Melanesia Home Page (angliski, attēli, kartes)] {{Webarchive|url=https://web.archive.org/web/20061016194839/http://www.janeresture.com/melhome/index.htm |date={{dat|2006|10|16||bez}} }}
* [http://www.abc.net.au/ra/carvingout/maps/melanesia.htm Carving Out Melanesia (angliski, kartes, statistika, vēsture)]

{{Okeānijas valstis un teritorijas}}

{{autoritatīvā vadība}}

[[Kategorija:Melanēzija]]
[[Kategorija:Okeānija]]
[[Kategorija:Pasaules iedalījums]]