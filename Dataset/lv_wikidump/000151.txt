[[Attēls:Helium atom QM latviski.svg|thumb|235px|[[hēlijs|Hēlija]] atoma uzbūve un izmēri]]

'''Atoms''' ({{val|grc|ἄτομος}}, ''atomos'' — ‘nedalāms’) ir [[viela]]s pamatvienība, kuru pamatā veido [[atoma kodols]], un tam savukārt apkārt riņķo [[elektriskais lādiņš|negatīvi uzlādēts]] [[elektrons|elektronu]] [[elektronu mākonis|mākonis]]. Atoma kodols sastāv no pozitīvi lādētu [[protons|protonu]] un elektriski neitrālu [[neitrons|neitronu]] sajaukuma (izņemot [[protijs|protiju]], kurš ir vienīgais stabilais [[izotops]], kuram kodolā nav neitronu). Atoma elektronus pie kodola piesaista [[elektromagnētiskais spēks]]. Tāpat atomi vai atomu grupas var savstarpēji saistīties kopā, veidojot [[molekula]]s. Atomi, saturot vienādu skaitu protonus un elektronus, ir elektriski neitrāli, bet ja šis skaits nav vienāds, tad veidojas pozitīvi vai negatīvi lādēts [[jons]]. Atomi tiek klasificēti pēc protonu un neitronu skaita tā kodolā: protonu skaits nosaka [[ķīmiskais elements|ķīmisko elementu]], bet neitronu skaits nosaka elementa [[izotops|izotopu]]. Atoms ir mazākā [[ķīmiskais elements|ķīmiskā elementa]] vai [[vienkārša viela|vienkāršas vielas]] sastāvdaļa, kas saglabā elementa ķīmiskās īpašības.

== Atoma uzbūve ==

Visi atomi (izņemot [[Protijs|ūdeņradi-1]]) sastāv no trim mazāku daļiņu veidiem:
* [[elektrons|elektroniem]], kas ir negatīvi lādēti; elektrons ir visvieglākā atoma sastāvdaļa — tā masa ir aptuveni 1/1836 no protona masas. Elektronu iedarbība ar citiem atomiem parasti ir galvenais iemesls ķīmiskajām saitēm.
* [[neitrons|neitroniem]], kam nav [[elektriskais lādiņš|lādiņa]] — tie ir neitrāli; to [[masa]] ir aptuveni 1838 reizes lielāka par elektrona masu.
* [[protons|protoniem]], kas ir pozitīvi lādēti; protonu masa ir aptuveni 1836 reizes lielāka par elektrona masu jeb vienāda ar neitrona masu. To skaits nosaka ķīmiskā elementa piederību, t.i. — nosaukumu.
[[Attēls:Sodium Atom.png|thumb|148x148px|Vienkāršots nātrija atoma modelis, kurā attēlots no protoniem (zilā krāsā) un neitroniem (zaļā krāsā) sastāvošais kodols un ap to riņķojošie elektroni (sarkanā krāsā), riņķa līnijas attēlo elektronu orbītas]]
Protoni un neitroni, vienā vārdā — [[nukloni]], veido atoma kodolu jeb [[Nuklīds|nuklīdu]], ap kuru izkārtoti elektroni.
{| class="wikitable" style="text-align:center;"
|+Atoma sastāvdaļas
! Elementārdaļiņa || Apzīmējums || Relatīvais lādiņš || Faktiskais lādiņš || Relatīvā masa || Faktiskā miera masa
|-
|  Protons || <math>{}_1^1\!p</math> || +1 || <math>1,6*10^{-19}</math>C || 1 || <math>1,673*10^{-27}</math>kg
|-
| Neitrons || <math>{}_0^1\!n</math> || 0 || 0 || 1 || <math>1,675*10^{-27}</math>kg
|-
|Elektrons
|<math>{}_{-1}^1\!e</math>
| -1
|<math>-1,6*10^{-19}</math>C
|0
|<math>9,1*10^{-31}</math>kg
|}
Elektronu kustības dēļ brīviem atomiem (tādiem, kas nav ķīmiski savienoti ar citiem atomiem) nav iespējams uzzināt izmērus. Ar [[Rentgendifraktometrija|rentgenstruktūranalīzi]] iespējams notiekt attālumu starp atomu kodoliem to savienojuma [[Kristālrežģis|kristālos]]. Vienādu atomu savienojuma gadījumā var pieņemt, ka atoma [[rādiuss]] ir puse no starpkodolu attāluma. Zinot viena atoma rādiusu un tā starpkodolu attālumu savienojumā ar citu atomu, kura rādiuss nav zināms, nezināmo rādiusu var aprēķināt, no starpkodolu attāluma atņemot zināmo rādiusu. Taču, tā kā [[Ķīmiskais savienojums|ķīmisko savienojumu]] veidojošie atomi ir saistīti ar [[Ķīmiskā saite|ķīmisko saiti]], kura veidojas atomu elektronu orbitāļu (par elektronu orbitālēm skatīt sadaļā Elektronu kustība) pārklāšanās rezultātā, tad ar minēto metodi iegūtais atoma rādiuss nevar būt vienāds ar brīva atoma rādiusu un tas ir tā saucamais atoma efektīvais rādiuss.

Atomi parasti ir apvienoti [[molekula|molekulās]], piemēram, ūdens [[molekula]] sastāv no diviem [[ūdeņradis|ūdeņraža]] atomiem un viena [[skābeklis|skābekļa]] atoma, slāpekļa molekula — no diviem slāpekļa atomiem. Ja atomam tiek atrauti viens vai vairāki [[elektrons|elektroni]], veidojas [[katjons]] — pozitīvi lādēts atoms. Šo procesu sauc par [[jonizācija|jonizāciju]]. Atoms var arī pievienot lieku elektronu un veidot [[anjons|anjonu]] — negatīvi lādētu atomu. To nosaka atoma īpašība, ko sauc par [[elektrontieksme|elektrontieksmi]].

Atoms ir ķīmiskā elementa vissīkākā daļiņa, vielu teorētiskās ķīmiskās dalāmības robeža.
== Atoma kodols ==
{{pamatraksts|Atoma kodols}}
Tā kā jau tika minēts, ka elektroni ir daudz vieglāki nekā nukloni (protoni un neitroni), tad var teikt, ka praktiski visa atoma masa koncentrējas kodolā. Kodolam attiecībā pret pašu atomu ir ļoti sīks izmērs: atoma diametrs ir 10<sup>−10</sup> m, bet kodola diametrs ir tikai 10<sup>−15</sup> m. Šis fakts pierāda, ka kodols ir ārkārtīgi blīvs.

Atoma kodols mainās tikai [[Kodolreakcija|kodolreakcijās]], bet ne [[Ķīmiskā reakcija|ķīmiskajās reakcijās]].

Noteiktu atomu veidu ar vienādu kodola lādiņu sauc par [[Ķīmiskais elements|ķīmisko elementu]]. Dabā pastāv atomi, kuru kodolos ir vienāds skaits protonu, bet dažāds skaits neitronu. Šādus atomus, kuriem ir vienāds lādiņš, bet atšķirīga masa, sauc par [[Izotops|izotopiem]].

== Elektroni atomos ==

=== Elektronu kustība ===
Elektroni atomos atrodas nepārtrauktā kustībā un elektroniem, kas ir [[matērija]]s daļiņas, piemīt arī [[Viļņi|viļņu]] īpašības. Elektrona kustība atoma [[Telpa|telpā]] rada elektriskos [[Stāvvilnis|stāvviļņus]], rezultātā negatīvais lādiņš ir izkliedēts visā atomtelpā. Stāvviļņiem raksturīgi mezglu punkti (mezgli), kuros nenotiek kustība, un blīzuma punkti (blīzumi), kas atrodas viduspunktā starp diviem mezglpunktiem un kuros [[svārstības]] notiek ar vislielāko [[Amplitūda|amplitūdu]]. Vietās, kur kustība ir intensīvāka, negatīvā [[lādiņa blīvums]] ir lielāks, bet vietās, kur elektrona stāvviļņos ir nekustīgās joslas, lādiņa blīvums tuvojas nullei — elektronblīvums sadalīts nevienmērīgi. Elektronblīvums ir saistīts ar elektrona kā daļiņas atrašanās [[Varbūtība|varbūtību]] noteiktā atoma telpas vietā. Taču elektroniem, tāpat kā citiem mikroobjektiem, ir spēkā [[Heizenberga nenoteiktības princips]], tas ir, tiem nav iespējams vienlaicīgi noteikt [[Ātrums|ātrumu]] un atrašanās [[Koordinātu sistēma|koordinātas]].

Telpas daļu, kurā elektrona atrašanās varbūtība ir 95%, sauc par [[Orbitāle|orbitāli]] (elektronu mākoni). Katrai orbitālei atbilst noteikts elektrona enerģētiskais stāvoklis. Sakarību starp elektrona atrašanās varbūtību, kuru raksturo viļņa funkcijas <math>\Psi</math> [[Absolūtā vērtība|absolūtās vērtības]] kvadrāts <math>|\Psi|^2</math>, un elektrona pilno [[Enerģija|enerģiju]] <math>E</math> izsaka [[Šrēdingera vienādojums]]. <math>\Psi</math> un <math>E</math> lielumi ir kvantēti un atkarīgi no savstarpēji saistītu skaitļu kopām —  kvantu skaitļiem.<ref name=":0" />

=== Kvantu skaitļi ===
[[Attēls:Atomic-orbital-clouds spdf m0.png|thumb|Orbitāļu attēlojums ūdeņražveidīgos (vienelektrona) atomos]]
[[Galvenais kvantu skaitlis]] <math>n</math>, kas ir jebkurš [[naturāls skaitlis]] līdz 7, norāda, cik [[Enerģijas līmenis|enerģijas līmeņos]] izvietoti atoma elektroni. Elektroniem ar vienādu <math>n</math> vērtību ir vienāds enerģijas pamatlīmenis.

Vienā un tajā pašā enerģijas pamatlīmenī var būt diskrētas (pārtrauktas) enerģijas novirzes, līdz ar to atomos ir enerģijas apakšlīmeņi. Tas novērojams, ja uz atomu iedarbojas [[Elektriskais lauks|elektriskais]] vai [[magnētiskais lauks]].

[[Orbitālais kvantu skaitlis]] <math>l</math>, kas var būt [[vesels skaitlis]] no 0 līdz <math>n-1</math> ([[Ierosinājums (fizika)|neierosinātu]] atomu elektroni var ieņemt tikai četrus apakšlīmeņus), raksturo papildenerģiju, kuru elektrons iegūst papildus (bez kodola elektrostatiskā lauka) elektriskā lauka ietekmē. Apakšlīmeņu apzīmēšanai atšķirībā no pamatlīmeņiem izmanto burtus: ja <math>l=0</math>, apakšlīmeni apzīmē ar <math>s</math>; ja <math>l=1</math>, — ar <math>p</math>; ja <math>l=2</math>, — ar <math>d</math>; ja <math>l=3</math>, — ar <math>f</math>. Pamatlīmeņu ciparus rakstot kopā ar apakšlīmeņu cipariem (piemēram, <math>2p</math>), tiek norādīts, kuram pamatlīmenim ir atbilstošais apakšlīmenis.

Enerģijas izmaiņas ir saistītas ar elektronu orbitāles jeb mākoņu formu. Visu enerģijas līmeņu <math>s</math> orbitālēm ir [[lode]]s forma, starp kurām ir mezglpunkti, kuros elektrona atrašanās varbūtība vienāda ar nulli. Sākot ar otro enerģijas līmeni (<math>n=2</math>), atomā var būt <math>p</math> orbitāles, kurām ir hanteļu forma, ir divas daļas, kuras atdala mezglu [[plakne]], un šīs orbitāles telpā var būt novietotas trijos savstarpēji [[Perpendikuls|perpendikulāros]] virzienos. Viļņu funkcija pie mezglu plaknes maina zīmi (+ vai -). <math>d</math> un <math>f</math> orbitāles ir sarežģītākas un var ieņemt telpā vairāk atšķirīgu virzienu.

[[Magnētiskais kvantu skaitlis]] <math>m</math>, kas var būt vesels skaitlis no <math>-l</math> līdz <math>l</math>, raksturo papildenerģiju, kuru elektrons iegūst magnētiskā lauka ietekmē. Ja <math>s=0</math>, arī <math>m=0</math>. Pārējās apakšlīmeņu orbitāles telpā var būt izvietotas dažādos stāvokļos, kuri attiecībā pret magnētiskā spēka līnijām tiecas iegūt tādu stāvokli, lai pašu orbitāļu [[Magnētiskais moments|magnētiskā momenta]] virziens sakristu ar magnētiskā lauka virzienu. <math>m</math> raksturo elektronu orbitāļu iespējamo pagriezienu [[Leņķis|leņķus]], tie savukārt atkarīgi no orbitāles formas. Ja orbitālais kvantu skaitlis <math>l=0</math>, magnētiskais kvantu skaitlis <math>m=0</math>, ja <math>l=1</math>, <math>m=-1;0;1</math>, ja <math>l=2</math>, <math>m=-2;-1;0;1;2</math> un tā tālāk.<ref name=":0" />

=== Spins ===
[[Spins]] (dažkārt saukts par spinu kvantu skaitli <math>m_s</math>, kurš var būt 1/2 vai -1/2) ir noteikts [[impulsa moments]], kam atbilst magnētiskais moments. Šī momenta vektors var būt orientēts tikai divos savstarpēji pretējos virzienos. Elektrona spins rada magnētisko lauku, un elektroniem ar pretējiem spiniem piemīt pretēji orientēti magnētiskie lauki. Spinu grafiski apzīmē ar vienā vai otrā virzienā vērstu bultiņu.<ref name=":0" />

=== Elektronu konfigurācija daudzelektronu atomos ===
Iepriekš izklāstītie priekšstati par dažādiem enerģētiskajiem līmeņiem un orbitālēm, kurās iespējams atrasties elektronam, balstās uz Šrēdingera vienādojumu [[Vienelektrona atoms|vienelektrona atomiem]]. Daudzelektronu atomiem Šrēdingera vienādojuma risinājumu sarežģī elektronu savstarpējie atgrūšanās spēki un [[ekranēšana]]s efekts. Tomēr ar matemātisko [[Tuvinājums|tuvinājumu]] metodi arī vairākelektronu atomiem Šrēdingera vienādojums ir risināms.

[[Pauli princips]] nosaka, ka vienā atomā nevar atrasties divi elektroni ar pilnīgi vienādu enerģiju, tas ir, divi atomi, kuriem ir vienādi visi kvantu skaitļi un spins.

[[Hunda likums]] nosaka, ka viena apakšlīmeņa robežās elektroni ieņem tādus enerģētiskos stāvokļus, kuros to spinu [[summa]] ir vislielākā.

[[Kļečkovska likums]] nosaka, ka ar elektroniem vispirms aizpildās tas enerģijas apakšlīmenis, kuram galvenā kavantu skaitļa un orbitālā kvantu skaitļa summa ir mazāka; ja šī summa ir vienāda diviem apakšlīmeņiem, tad vispirms aizpildās tas, kuram ir mazāks galvenais kvantu skaitlis.<ref name=":0" />

=== Atoma valence ===
Atoma [[Vērtība (ķīmija)|valence]] jeb vērtība ir atoma spēja veidot noteiktu skaitu [[Ķīmiskā saite|ķīmisko saišu]], tā ir atkarīga no valences jeb vērtības elektronu skaita, kuri piedalās saišu veidošanā. Atoma elektronu konfigurācija (sakārtojums) ir pamatā periodiskajam likumam un tā grafiskajam attēlojumam [[Ķīmisko elementu periodiskā tabula|periodiskajai sistēmai]].<ref name=":0" />

== Vēsture ==
[[Hipotēze]] par elektronu kā vismazāko dabā eksistējošo negatīvā [[Elektriskais lādiņš|lādiņa]] nesēju radās jau [[Maikls Faradejs|Maikla Faradeja]] un [[Viljams Krukss|Viljama Kruksa]] pētījumos (tostarp [[katodstari]] [[Kruksa caurule|Kruksa caurulē]], kuri novirzījās [[Elektriskais lauks|elektriskā]] vai [[Magnētiskais lauks|magnētiskā lauka]] ietekmē).

Pētot katodstaru novirzes, [[Dž. Dž. Tomsons|Džozefs Tomsons]] noteica katodstaru lādiņa <math>q</math> attiecību pret to [[Masa|masu]] <math>m</math>: <math>q_{e/m}=-1,76\cdot 10^{11} C/kg</math>. Tika konstatēts, ka šī attiecība ir nemainīga neatkarīgi no gāzes Kruksa caurulē un metāla, no kura izgatavots katods, tāpēc Tomsons secināja, ka šīs negatīvi lādētās daļiņas atrodas jebkurā vielā. Viņš šīs daļiņas nodēvēja par elektroniem. [[Tomsona atoma modelis]] izskatījās kā pozitīvi lādēta lodīte, kurā atrodas negatīvi lādētie elektroni (tā sauktais "kēkss ar rozīnēm").

1895. gadā [[Vilhelms Rentgens]] novēroja katodstaru spēju iziet cauri vielām ([[rentgenstari]]), 1896. gadā [[Anrī Bekerels]] atklāja [[Radioaktivitāte|radioaktivitāti]], vēlāk [[Ernests Rezerfords]] atklāja radioaktīvā starojuma neviendabīgumu (sadalīšanās [[Alfa daļiņa|alfa]], [[Bēta daļiņa|beta]] un [[Gamma stari|gamma staros]] elektriskā lauka iedarbībā). Pētot alfa daļiņu izkliedi, tām izejot cauri [[Zelts|zelta]] folijai, pēc Rezerforda fiksētajiem rezultātiem, alfa daļiņu izkliede bija viena [[Grāds (leņķis)|grāda]] robežās. Taču [[Hanss Geigers|Hansa Geigera]] un [[Ernests Marsdens|Ernesta Marsdena]] [[Eksperiments|eksperimentā]] tika atklāts, ka dažas alfa daļiņas tiek izkliedētas lielākā par vienu grādu leņķī un dažas tiek atstarotas atpakaļ. Pēc Tomsona atoma modeļa, pozitīvi lādētajām alfa daļiņām vajadzētu brīvi iet cauri zelta folijas atomiem. Pēc šī eksperimenta rezultātiem Rezerfords izstrādāja jaunu atoma modeli ([[Rezerforda atoma modelis]]): atomu veido pozitīvi lādēts blīvs [[Atoma kodols|kodols]], kas atrodas centrā, un elektroni kā planētas [[Saules sistēma|Saules sistēmā]] riņķo ap kodolu, turklāt lielākā daļa masas koncentrēta kodolā, bet lielāko daļu atoma telpas aizpilda elektroni.
[[Attēls:Bohr atom animation 2.gif|thumb|Bora atoma modelis, kurā norisinās elektrona lēcienveida pārejas starp orbītām, atomam iegūstot vai zaudējot enerģiju kvantu veidā]]
Rezerforda atoma modeļa teorija neizskaidroja ar [[Elektromagnētiskais starojums|elektromagnētisko starojumu]] saistītās atomu īpašības: [[Absorbcijas spektrs|absorbcijas spektru]] un [[Emisijas spektrs|emisijas spektru]]. To novērsa [[Bora atoma uzbūves modelis|Bora atoma modelis]], kuru izstrādāja [[Nilss Bors]], izmantodams [[Alberts Einšteins|Alberta Einšteina]] (jebkurš elektromagnētiskais starojums ir daļiņu plūsma) un [[Makss Planks|Maksa Planka]] ([[enerģija]] tiek uzņemta vai atdota nevis nepārtraukti, bet porciju jeb [[Kvants|kvantu]] veidā) atklājumus. Pēc Bora, elektronam, kas kustas pa noteiktu [[Orbīta|orbītu]] ap kodolu, ir noteikta jeb kvantēta enerģija, turklāt tā ir atkarīga no orbītas [[Rādiuss|rādiusa]] — jo tālāk no kodola, jo lielāka enerģija. Viņš ieviesa kvantu skaitļus — orbītu raksturojošus lielumus. Ja atoms absorbē noteiktu kvantu daudzumu (iegūst enerģiju), elektrons pāriet no orbītas ar mazāku rādiusu uz orbītu ar lielāku rādiusu. Ja atoms emitē noteiktu kvantu daudzumu (zaudē enerģiju), elektrons pāriet no orbītas ar lielāku rādiusu uz orbītu ar mazāku rādiusu. Absorbcijas un emisijas spektrs saistīts ar noteiktām elektronu pārejām. Bora atoma modeļa teoriju papildināja [[Arnolds Zommerfelds]], ieviesdams galvenā kvantu skaitļa un orbitālā kvantu skaitļa jēdzienus.<ref name=":0">{{Grāmatas atsauce|title=Vispārīgā ķīmija|last=Kokars|first=Valdis|publisher=Rīgas Tehniskā universitāte|year=2009|isbn=978-9984-32-700-6|pages=33.—54}}</ref>

1932. gadā krievu pētnieks [[Dmitrijs Ivaņenko]] un vācu zinātnieks [[Verners Heizenbergs]] izvirzīja hipotēzi, ka [[atoma kodols]] sastāv no divu veidu daļiņām, no protona un neitrona, ko vienkopus sauc par [[nukloni]]em (latīņu valodā ''nucleus'' nozīmē kodols). Šī hipotēze izrādījās patiesa.

== Skatīt arī ==
* [[Molekula]]
*[[Jons]]

== Atsauces ==
{{atsauces}}
== Ārējās saites ==
{{sisterlinks-inline}}
{{Enciklopēdiju ārējās saites}}
* [https://www.youtube.com/watch?language=lv&v=yQP4UJhNn0I Tieši cik mazs ir atoms? — Džonatans Bergmans] {{lv ikona}}. ''TED-Ed'' (2012. gada 16. aprīlis).

{{Elementārdaļiņas}}
{{Visuma struktūru veidi}}
{{autoritatīvā vadība}}

[[Kategorija:Atomi| ]]
[[Kategorija:Kvantu mehānika]]