{{Elementa infokaste
|                 tips = sārmu metāls
|      kārtas skaitlis = 37
|             1. čaula = 2
|             2. čaula = 8
|             3. čaula = 18
|             4. čaula = 8
|             5. čaula = 1
|              simbols = Rb
|             atommasa = 85,4678
|   valences elektroni = [Kr]5s<sup>1</sup>
|       tabulas attēls = [[Attēls:Rb-TableImage.svg|250px]]
|               attēls = [[Attēls:Rb5.JPG|200px]]<br />Ampula ar rubīdiju
|  oksidēšanas pakāpes = +1
|  elektronegativitāte = 0,82
|              blīvums = 1532
|  kušanas temperatūra = 312,46 K (39,31&nbsp;°C)
| viršanas temperatūra = 961 K (688&nbsp;°C)
}}

'''Rubīdijs''' ir [[ķīmiskais elements]] ar simbolu '''Rb''' un [[atomskaitlis|atomskaitli]] 37. Rubīdijs ir mīksts, sudrabbalts [[sārmu metāli|sārmu metāls]]. Rubīdijs dabā nav sastopams brīvā veidā, jo ir ķīmiski ļoti aktīvs — var uzliesmot [[Zemes atmosfēra|gaisā]]; intensīvi reaģē ar gaisa [[skābeklis|skābekli]], [[ūdens|ūdeni]], [[oglekļa dioksīds|oglekļa dioksīdu]], tāpat, kā visi pārējie sārmu metāli. Rubīdijs ir sastopams dažos [[minerāls|minerālos]]. Tāpat, kā visi sārmu metāli, rubīdijs var būt tikai vienvērtīgs.

== Raksturojums ==
=== Īpašības ===
[[Attēls:Die Flammenfärbung des Rubidium.jpg|thumbnail|175px|Degoša rubīdija liesma]]
Rubīdijs ir ļoti mīksts, elastīgs, sudrabbalts metāls. Tam ir otra vismazākā [[elektronegativitāte]] no neradioaktīvajiem ķīmiskajiem elementiem. Tā ir 0,82. Arī [[kušanas temperatūra]] ir salīdzinoši zema. [[Normāli apstākļi|Normālos apstākļos]] tā ir {{nobr|39,31 °C}}. Līdzīgi, kā citi sārmu metāli, rubīdijs aktīvi reaģē ar [[ūdens|ūdeni]], veido [[amalgama]]s ar [[dzīvsudrabs|dzīvsudrabu]] un [[sakausējums|sakausējumus]] ar [[zelts|zeltu]], [[dzelzs|dzelzi]], [[cēzijs|cēziju]], [[nātrijs|nātriju]] un [[kālijs|kāliju]], bet ne ar [[litijs|litiju]] (neskatoties uz to, ka arī tas ir sārmu metāls). Rubīdija reakcijā ar ūdeni parasti ir pietiekami enerģijas, lai aizdegtos [[ūdeņradis|ūdeņraža]] gāze, kas no tās izdalās. Rubīdijs saskarsmē ar [[gaiss|gaisu]] var spontāni aizdegties. Tā [[liesma]] ir dzeltenīgi violeta. Rubīdijam ir salīdzinoši zems [[jonizācijas potenciāls]] — 406 kJ/mol.

=== Izotopi ===
Rubīdijam ir tikai viens stabils [[izotops]] — rubīdijs-85, kas veido 72,17% no visa dabā sastopamā kopējā rubīdija daudzuma.<ref name="jlab"/> Otrs izotops rubīdijs-87 (27,83%) ir nestabils. Tā [[pussabrukšanas periods]] ir 4,81{{E|10}} gadi.<ref name="jlab"/>

=== Sastopamība ===
Rubīdijs ir 23. visbiežāk sastopamais ķīmiskais elements [[Zemes garoza|Zemes garozā]]. Visizplatītākie [[minerāls|minerāli]], kuru sastāvā ir rubīdijs, ir [[lepidolīts]], [[leicīts]], [[pollucīts]], [[karnallīts]] un [[cinvaldīts]]. Jūras ūdenī rubīdija koncentrācija ir 125 µg uz litru. Divas nozīmīgākās rubīdija saturošo minerālu atradnes atrodas [[Kanāda|Kanādā]], [[Bernikas ezers|Bernikas ezera]] apkārtnē, un [[Itālija]]i piederošajā [[Elba (sala)|Elbas]] salā.

== Atklāšana ==
1861. gadā, izmantojot tajā laikā izgudroto [[liesmas spektroskopija]]s metodi un pētot [[lepidolīts|lepidolīta]] minerālu, rubīdiju atklāja divi vācu ķīmiķi [[Roberts Bunzens]] un [[Gustavs Roberts Kirhofs|Gustavs Kirhofs]].<ref name="webelements"/> Elementa nosaukums ir radies no [[latīņu valoda|latīņu vārda]] ''rubidus'', kas nozīmē "tumši sarkans".<ref name="lanl"/><ref name="webelements"/>

== Izmantošana ==
Rubīdijam un tā sāļiem ir ļoti neliels komerciālais pielietojums. Rubīdija savienojumus dažreiz izmanto [[uguņošana|uguņošanā]], lai iegūtu [[purpura krāsa]]s gaismas. To pievieno arī [[stikls|stiklam]] un [[keramika]]i, lai piešķirtu purpura nokrāsu.<ref name="lenntech"/> Tas tiek izmantots [[fotoelements|fotoelementu]] ražošanā,<ref name="lenntech"/> kā arī [[termoelektriskais ģenerators|termoelektriskajos ģeneratoros]], kur, izmantojot [[magnetohidrodinamika|magnetohidrodinamisko]] principu, rubīdija joni veido augstu temperatūru un laiž cauri [[magnētiskais lauks|magnētisko lauku]]. Tā kā rubīdijs viegli [[jonizācija|jonizējas]], tad uzskata, ka to potenciāli varētu izmantot arī [[kosmosa kuģis|kosmosa kuģu]] [[jonu dzinējs|jonu dzinējos]].<ref name="lanl"/>

== Atsauces ==
{{commons|Rubidium|rubīdijs}}
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso037.html | title= Isotopes of the Element Rubidium | publisher= Jefferson Lab | accessdate= 2013-02-02 | language= angliski}}</ref>

<ref name="lanl">{{tīmekļa atsauce | url= http://periodic.lanl.gov/37.shtml | title= Rubidium | publisher= Los Alamos National Laboratory | accessdate= 2013-02-04 | language= angliski}}</ref>

<ref name="lenntech">{{tīmekļa atsauce | url= http://www.lenntech.com/periodic/elements/rb.htm | title= Rubidium | publisher= Lenntech | accessdate= 2013-02-04 | language= angliski}}</ref>

<ref name="webelements">{{tīmekļa atsauce | url= http://www.webelements.com/rubidium/history.html | title= Rubidium | publisher= WebElements.com | accessdate= 2013-02-04 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Sārmu metāli]]
[[Kategorija:Metāli]]