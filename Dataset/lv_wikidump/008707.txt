{{BioTakso infokaste
| attēls =Natrix natrix (Marek Szczepanek).jpg
| valsts =Animalia
| valsts_lv =Dzīvnieki
| tips =Chordata
| tips_lv =Hordaiņi
| klase =Reptilia
| klase_lv =Rāpuļi
| kārta =Squamata
| kārta_lv =Zvīņrāpuļi
| dzimta = Colubridae
| dzimta_lv = Zalkšu dzimta
| apakšdzimta = Natricinae
| apakšdzimta_lv = Ūdenszalkšu apakšdzimta
| ģints =Natrix
| ģints_lv =Ūdenszalkši
| suga = N. natrix
| suga_lv = Parastais zalktis
| binomial = Natrix natrix <small>([[Kārlis Linnejs|Linnaeus]], 1758)</small>
| kategorijas =nē
| izplatība =
[[Attēls:Mapa_Natrix_natrix.png|center|260px]]
| sinonīmi =
*''Coluber natrix''
*''Coluber scutatus''
*''Coluber helveticus''
*''Coluber torquatus''
*''Coluber persa''
*''Coluber siculus''
*''Natrix vulgaris''
*''Natrix cetti''
*''Natrix megalocephala'' 
*''Tropidonotus natrix''
*''Tropidonotus ater''
}}
'''Parastais zalktis''' (''Natrix natrix'') ir [[zalkšu dzimta]]s (''Colubridae'') [[Latvija|Latvijā]] dzīvojoša čūsku suga, kas pieder pie [[ūdenszalkši|ūdenszalkšu ģints]] (''Natrix''). No trim sastopamajām sugām tā ir Latvijas lielākā [[čūska]], cilvēkam nekaitīga, apdzīvo visbiežāk mitras vietas, kur ir daudz zalkšu barības — [[vardes]].<ref name=not>[http://dabasdati.lv/site/img/pub/1/2/129/1353418132.pdf Latvijas rāpuļu noteicējs]</ref>

== Izplatība ==
[[Attēls:0405 Ringelnatter PICT9907.JPG|thumb|left|240px|Latvijā dzīvojošie zalkši ir vai nu tumši pelēki vai melni]]
[[Attēls:Couleuvre collier 62.JPG|thumb|left|240px|Citas pasugas var būt arī ļoti gaišas, bet zalkšiem vienmēr galvas katrā pusē pie pakauša ir gaišas un uzreiz blakus melnas pusmēnesveida zīmes]]
[[Attēls:Barred Grass Snake (Natrix helvetica), Otmoor, Oxfordshire.jpg|thumb|left|240px|Parastais zalktis ļoti labi peld]]
Parastais zalktis ir [[Eirāzija|Eirāzijā]] dzīvojoša čūsku suga, kas sastopama plašā areālā: visā [[Eiropa|Eiropā]], izņemot [[Skandināvija]]s un [[Lielbritānija]]s ziemeļus, un [[Āzija]]s rietumu un centrālajā daļā, līdz pat [[Baikāls|Baikālam]], [[Mongolija]]s un [[Ķīna]]s ziemeļrietumiem.<ref name=not/><ref name=rep>[http://reptile-database.reptarium.cz/species?genus=Natrix&species=natrix&exact%5B0%5D=species Reptile Database: Natrix natrix]</ref> Tas sastopams arī [[Ziemeļāfrika|Ziemeļāfrikā]]: [[Maroka|Marokā]], [[Alžīrija|Alžīrijā]] un [[Tunisija|Tunisijā]].<ref name=rep/>

== Izskats ==
Parastais zalktis ir lielākā Latvijā sastopamā čūska. Tā garums var sasniegt 1,5 metrus, ļoti retos gadījumos 2 [[metrs|m]],<ref name=met>[http://www.bvo.zadweb.biz.hr/pages/gmazovi/zmije/gmazovi%20-%20bjelouska_eng.htm Grass snake. (Natrix natrix natrix, N.n.persa)]</ref> tomēr jau 1 metru gari īpatņi ir sastopami visai reti.<ref name=not/> [[Mātīte]]s ir ievērojami lielākas nekā [[tēviņš|tēviņi]], toties [[aste]]s garākas ir tēviņiem. Pieaugušas mātītes vidējais garums ir 75—80 [[centimetrs|cm]], tēviņam apmēram 65&nbsp;cm.<ref name=ark>{{Tīmekļa atsauce |url=http://www.arkive.org/grass-snake/natrix-natrix/ |title=ARKive: Grass snake (Natrix natrix) |access-date={{dat|2015|02|16||bez}} |archiveurl=https://web.archive.org/web/20150219213343/http://www.arkive.org/grass-snake/natrix-natrix/ |archivedate={{dat|2015|02|19||bez}} }}</ref> Parastā zalkša vidējais svars ir 96,25 [[grams|g]].<ref name=age>[http://genomics.senescence.info/species/entry.php?species=Natrix_natrix An Age entry for Natrix natrix]</ref> Galva šai sugai ir ovāla, acu zīlītes apaļas.<ref name=not/>

Mugurpuse atkarībā no pasugas var būt pelēka, pelēkzaļa, pelēkbrūna vai zilgani melna. Gaišākas krāsas īpatņiem uz ķermeņa ir retinātu, tumšāku raibumu joslas vai arī sīks, gaišs punktojums,<ref name=ark/> arī melnajiem zalkšiem reizēm var būt mazi, gaiši punktiņi.<ref name=not/> Latvijā dzīvojošajiem zalkšiem raksturīga pelēkā un melnā krāsa. Vēderpuse un rīkle balta, plankumaina. Galvas katrā pusē pie pakauša dzeltena, retāk oranža vai balta pusmēness veida zīme. Šie raibumi ir zalkša raksturīgākā pazīme, kas ļauj to atšķirt no citām Latvijā dzīvojošām čūskām, tai skaitā no [[parastā odze|odzes]] melnās formas.<ref name=not/> Gaišajām morfām uzreiz aiz gaišajām pusmēness zīmēm ir melnas pusmēness veida zīmes, kas arī ir svarīga sugas atpazīšanas pazīme.<ref name=ark/> Gaišajām morfām gaišais pusmēness var būt vāji saskatāms līdzīgi kā melnajiem zalkšiem nav saskatāms melnais pusmēness.

== Uzvedība ==
Parastais zalktis uzturas dažādās mitrās vietās, pļavās ar garu zāli, visbiežāk [[ezers|ezeru]], dīķu un [[upe|upju]] tuvumā. Zalkši bieži apmetas arī kultūrainavā un pat apdzīvotās vietās, kur [[dārzs|dārzos]] un [[parks|parkos]] ir daudz piemērotas barības. Zalktis daudz laika pavada pie ūdens vai ūdenī, tas ļoti labi peld un nirst, spējot uzturēties zem ūdens līdz pusstundai.<ref name=met/><ref name=ark/> Tā ir ļoti veikla un ātra čūska, tādēļ grūti novērojama.<ref name=ark/> Izteikti aktīvs dienā, bet siltajos reģionos arī naktīs.<ref name=met/> No rīta pēc pamošanās sildās saulē, lai uzsildītu ķermeni un spētu kustēties. Ziemo akmeņu krāvumos, dobumos zem ēku drupām, zem koku saknēm vai celmiem, dziļās grauzēju alās. Ziemošanas periods sākas septembra beigās vai oktobra sākumā. Pēc ziemošanas parādās aprīlī.<ref name=not/> Piemērotās ziemošanas vietās zalkši sapulcējas lielā skaitā un pavasarī, tikko iznākuši no pazemes, pārojas. Šādās vietās nereti var redzēt īstus zalkšu kamolus, ko veido vairāki cīņā par mātīti savijušies tēviņi. Ādu jauns zalktis met 3—4 reizes gadā, bet dzimumbriedumu sasniedzis tēviņš ādu maina 2 reizes gadā, mātīte vienu reizi, īsi pirms olu dēšanas.<ref name=ark/>

=== Ienaidnieki ===
Zalkšus medī [[āpši]], [[rudā lapsa|lapsas]], [[kaķis|kaķi]], [[eži]] un dažādi [[Plēsīgais putns|plēsīgie putni]]. Lai aizsargātos, zalktis mēdz tēlot mirušu dzīvnieku, nokrītot uz muguras, paverot muti un izkarinot [[mēle|mēli]], tādējādi tas sevi pasargā no atsevišķiem [[plēsēji]]em. Izbiedēts izslejas stāvus un šņāc, bet nekož.<ref name=met/> Ja zalkti paņem rokās, tas no anālajiem dziedzeriem izdala smirdīgu, [[ķiploks|ķiploku]] smaku atgādinošu šķidrumu.<ref name=ark/> Sekrētu grūti nomazgāt no rokām. Īpatņi, kas garāki par 1 metru, to dara biežāk, nekā jaunie zalkši.<ref name=met/>

== Barošanās ==
[[Attēls:2012-07-25 15-50-06-serpent.jpg|thumb|240px|Zalktis galvenokārt barojas ar abiniekiem]]
[[Attēls:Mating of Grass snakes (Natrix natrix).jpg|thumb|240px|Pārojoties vairāki zalkši satinas kamolā]]
[[Attēls:Natrix 0697.JPG|thumb|240px|Zalktim ir baltas, ādainas olas]]
Zalktis barību aprij dzīvu, tas nekad nebarojas ar mirušu barību. Pats barības rīšanas ilgums var norisināties vairāku desmitu minūšu garumā, atkarībā no upura izmēriem. Zalktis var arī ilgi badoties, taču pēc tam, tiekot pie barības, ir īpaši ēdelīgs.<ref name=not/> Pārtiek galvenokārt no [[abinieki]]em, ķer arī lēni peldošas [[zivis]], lielākus [[bezmugurkaulnieki|bezmugurkaulniekus]], retāk sīkus [[grauzēji|grauzējus]] un [[putni|putnus]].<ref name=not/><ref name=ark/><ref name=lat/> Zalkšu mazuļi labprāt ķer kurkuļus un tritonu mazuļus. Nav pamata tautas ticējumiem, ka zalkši dzerot [[piens|pienu]], un vēl jo mazāk tam, ka tie mēdzot slaukt [[govs|govis]].<ref name=lat/>

== Vairošanās ==
Dzimumgatavība zalkšu tēviņiem iestājas trešajā gadā, sasniedzot 40–50&nbsp;cm garumu, bet mātītēm ceturtajā vai piektajā gadā, sasniedzot 60&nbsp;cm garumu.<ref name=met/><ref name=ark/> Tie pārojas aprīļa beigās vai maijā, tūlīt pēc pamošanās no ziemas miega. Pārošanās laikā zalkši pulcējas lielākās grupās, kurās ir 1—2 mātītes un 5—10 tēviņi.<ref name=lat>[http://www.latvijasdaba.lv/rapuli/natrix-natrix-l/ Latvijas daba: Parastais zalktis]</ref> Pārošanās brīdī tēviņš vai tēviņi aptinas ap mātīti un berzē to ar savu galvu.<ref name=ark/> Pārošanās var ilgt līdz 3 stundām. Mātīte pārojas vienu reizi.<ref name=met/> Jūlija beigās vai augustā mātīte sameklē pietiekami mitru slēptuvi, kas spēj labi saglabāt siltumu. Tās ir grauzēju alas, lapu kaudzes, iepuvuši celmi un citas līdzīgas vietas, kur izdēj 6—35 baltas [[ola]]s. Reizēm vairākas mātītes izmanto vienu un to pašu ligzdu.<ref name=not/> Olas ir iegarenas un atgādina ozolzīles, ar ādainu, mīkstu apvalku, līdz 2,5&nbsp;cm garas. Tās salipinātas kopā čemuros. Inkubācijas periods ilgst apmēram 60 dienas.<ref name=not/> Mazuļi izšķiļoties ir ap 110—135 [[milimetrs|mm]] gari. Zalkša mūža garums savvaļā ir līdz 15 gadiem, nebrīvē līdz 20 gadiem.<ref name=ark/><ref name=age/>

== Sistemātika ==
Parastajam zalktim ir 15 pasugas:<ref name=rep/>
*''Natrix natrix algirus'' — sastopams [[Maroka|Marokā]], [[Alžīrija|Alžīrijā]] un [[Tunisija|Tunisijā]];
*''Natrix natrix astreptophora'' — sastopams [[Maroka|Marokā]], [[Spānija|Spānijā]], [[Portugāle|Portugālē]] un [[Francija]]s dienvidos ([[Pireneji|Pirenejos]]);
*''Natrix natrix calabra'' — sastopams [[Kalabrija|Kalabrijā]];
*''Natrix natrix cetti'' — sastopams [[Sardīnija|Sardīnijā]];
*''Natrix natrix corsa'' — sastopams [[Korsika|Korsikā]];
*''Natrix natrix cypriaca'' — sastopams [[Kipra|Kiprā]];
*''Natrix natrix fusca'' — sastopams [[Keja|Kejā]];
*''Natrix natrix gotlandica'' — sastopams [[Gotlande|Gotlandē]];
*''Natrix natrix helvetica'' — sastopams [[Francija|Francijā]], [[Šveice]]s rietumos, [[Beļģija|Beļģijā]], [[Luksemburga|Luksemburgā]], [[Vācija|Vācijā]], [[Lielbritānija|Lielbritānijā]], [[Nīderlande|Nīderlandē]], [[Itālija]]s ziemeļos un [[Istras pussala|Istras pussalā]];
*''Natrix natrix lanzai'' — sastopams [[Itālija|Itālijā]];
*''Natrix natrix natrix'' — nominālpasuga, sastopama [[Vācija|Vācijā]] uz austrumiem no [[Reina]]s, Šveices austrumos, [[Centrāleiropa|Centrāleiropā]], [[Austrumeiropa|Austrumeiropā]], [[Latvija|Latviju]] ieskaitot, [[Skandināvija|Skandināvijā]], [[Somija|Somijā]] un [[Krima|Krimā]];
*''Natrix natrix persa'' — sastopams [[Balkānu pussala|Balkānos]], [[Bulgārija|Bulgārijā]], [[Lesba]]s un [[Roda]]s salās, [[Turcija|Turcijā]], [[Irāna]]s ziemeļos un [[Sīrija|Sīrijā]]; 
*''Natrix natrix schweizeri'' — sastopams [[Mila]]s, [[Kimola]]s un [[Poliega]]s salās; 
*''Natrix natrix scutata'' — sastopams [[Kaukāzs|Kaukāzā]] un [[Krievija|Krievijā]];
*''Natrix natrix sicula'' — sastopams [[Sicīlija|Sicīlijā]].

== Atsauces ==
{{atsauces}}

== Ārējās saites ==
{{Commonscat|Natrix natrix|Parastais zalktis}}
*[http://nra.lv/maja/119918-svetibas-nesejs-zalktis.htm Svētības nesējs zalktis]
*[http://www.naturephoto-cz.com/parastais-zalktis-picture_lv-9018.html Parastais zalktis fotogrāfijās]
*[http://www.ringelnatter.net/_english/nutrit.htm Prey of the grass snake]
*[https://web.archive.org/web/20150406235326/http://www.reptilia.dk/Krybdyr_vi_holder_nu/Slanger/Natrix_natrix_natrix/natrixnatrixnatrix.htm Natrix natrix natrix]
*[http://www.herpetofauna.co.uk/grass_snake.htm Grass Snake - Natrix natrix]

[[Kategorija:Ūdenszalkši]]
[[Kategorija:Latvijas rāpuļi]]
[[Kategorija:Eiropas rāpuļi]]
[[Kategorija:Āzijas rāpuļi]]
[[Kategorija:Āfrikas rāpuļi]]