{{Personas infokaste
| dz_gads = 1906
| dz_diena = 9
| dz_mēnesis = 10
| attēls = Sayyid Qutb.jpg
| m_gads = 1966
| m_mēnesis = 8
| m_diena = 29
| vārds = Saijeds Ibrahims Huseins Šadilli Kutbs
| vārds_orig = سيد قطب إبراهيم حسين
| tautība = ēģiptietis
| reliģija = islāms
| alma_mater = Dār al-‘Ulūm
| m_vieta = {{Flaga|Ēģipte}} [[Kaira]], [[Ēģipte]]
| dz_vieta = {{Flaga|Ēģipte}} Mūša, Asjutas apgabals, [[Ēģipte]]
}}

'''Saijeds Ibrahims Huseins Šadilli Kutbs,''' plašāk zināms kā '''Saijeds Kutbs''' ({{val|ar|سيد قطب إبراهيم حسين}}, dzimis {{dat|1906|10|9}} [[Ēģipte|Ēģiptē]], miris {{dat|1966|8|29}}) bija ēģiptiešu [[Islāmisms|islāmists]], kustības [[Musulmaņu brālība]] teorētiķis. Viņa darbi ir iedvesmojuši daudzu islāma fundamentālistu un kaujinieku kustību rašanos visā islāma pasaulē,<ref name="Irwin">[https://www.theguardian.com/world/2001/nov/01/afghanistan.terrorism3 Robert Irwin, "Is this the man who inspired Bin Laden?"] ''[[The Guardian]]'' (1 November 2001).</ref> un Kutba grāmatas ''Fi zilal al-Qur'an'' ([[Korāns|Korāna]] paēnā) un ''Ma'alim fi-l-Tariq'' (Ceļastabi) tiek uzskatītas par ļoti nozīmīgām mūsdienu islāmismā,<ref name=":0">{{Grāmatas atsauce|title=Voices of Resurgent Islam|url=https://archive.org/details/voicesofresurgen00hcen|last=Esposito|first=John L.|publisher=Oxford University Press|year=1983|location=New York|pages=[https://archive.org/details/voicesofresurgen00hcen/page/67 67]-69}}</ref> viņu uzskata par [[salafisms|salafītu]] džihādisma novirziena izveidotāju,<ref>{{Ziņu atsauce|last=Manne|first=Robert|date=7 November 2016|title=Sayyid Qutb: Father of Salafi Jihadism, Forerunner of the Islamic State|work=ABC News|url=https://www.abc.net.au/religion/sayyid-qutb-father-of-salafi-jihadism-forerunner-of-the-islamic-/10096380|url-status=|archive-url=https://web.archive.org/web/20181002133334/http://www.abc.net.au/religion/sayyid-qutb-father-of-salafi-jihadism-forerunner-of-the-islamic-/10096380|archive-date=16 January 2019}}</ref> lai gan pats šis termins radies daudz vēlāk.<ref>"Jihadist-Salafism" is introduced by Gilles Kepel, ''Jihad: The Trail of Political Islam'' (Harvard: Harvard University Press, 2002)</ref><ref>[https://www.meforum.org/541/coming-to-terms-fundamentalists-or-islamists Kramer, Martin (Spring 2003). "Coming to Terms: Fundamentalists or Islamists?"]. Middle East Quarterly. X (2): 65–77.</ref>

== Biogrāfija ==
Saijeds Kutbs dzimis 1906. gada 9. oktobrī Mūšā — mazā ciematiņā Ēģiptes vidienē. Kaut arī no mazotnes vienmēr bijis reliģiozs, Kutbs nemācījās reliģiskā skolā, bet gan laicīgā valsts skolā. 10 gadu vecumā iemācījās Korānu no galvas, kas dziļi iespaidoja viņa turpmāko dzīves ceļu. Pēc tam mācījās "Zinātņu namā" (''Dār al-‘Ulūm'') [[Kaira|Kairā]] par skolotāju. Pēc bakalaura grāda iegūšanas 1933. gadā Kutbs Izglītības ministrijas paspārnē strādāja par skolotāju, bet no 1939. līdz 1952. gadam tur strādāja par ierēdni. Viņu interesēja literatūra un starp 1924. un 1954. gadu viņš publicēja apmēram 125 dzejoļus un gandrīz 500 rakstus par literatūru, sociālām un politiskām problēmām un izglītību dažādos laikrakstus un literatūras žurnālos. Šie darbi bija laicīgi, un tie nesaturēja vēlāko pievēršanos islāmismam.

No 1948. līdz 1950. gadam studējis [[Amerikas Savienotās Valstis|ASV]], kur ieguvis maģistra grādu [[Kolorādo]] Valsts Izglītības koledžā (tagad Ziemeļkolorādo Universitāte). Kutbs kļuva pārliecināts par Rietumu korumpētību un, atgriežoties Ēģiptē, iestājās Musulmaņu brālībā. Viņš kļuva par vienu no organizācijas galvenajiem runasvīriem un neilgu laiku bija tās žurnāla redaktors. Sākotnēji Kutbs atbalstīja [[Gamāls Abdels Nāsers|Gamāla Abdulnāsira]] revolucionāro režīmu,<ref>{{Grāmatas atsauce|title=The Princeton Encyclopedia of Islamic Political Thought|last=Bowering|first=Gerhard|publisher=Princeton University Press|year=2013|location=Princeton|pages=488-489}}</ref> tomēr jau 1954. gadā tika ieslodzīts saistībā ar atentāta mēģinājumu un kūdīšanu uz nemieriem. Nežēlīgā attieksme cietumā Kutbu pārliecināja, ka Ēģipte, tāpat kā Rietumi, ir korumpēta, un, balstoties uz agrīno islāma intelektuāļu idejām, viņš apgalvoja, ka mūsdienu musulmaņu sabiedrība zaudējusi ticību, tāpēc tā kļuvusi par pamatotu mērķi džihādam. Viņš tika izlaists no cietuma 1964. gadā, tomēr drīz pēc tam atkal tika arestēts saistībā ar "Musulmaņu brālības" veikto varas gāšanas mēģinājumu un notiesāts uz nāvi. Nāvessods tika izpildīts 1966. gada 29. augustā.<ref name=":1">{{Tīmekļa atsauce|url=https://www.britannica.com/biography/Sayyid-Qutb|title=Sayyid Qutb|last=The Editors of Encyclopaedia Britannica|access-date=07.04.2019}}</ref>

== Filozofija ==

Sākotnēji Kutbs iestājās par ieroču [[Džihāds|džihādu]] tikai kā par musulmaņu pašaizsardzību,<ref>[https://archive.org/details/socialjusticeini00qutb Qutb, ''Social Justice in Islam'']</ref> taču vēlākie viņa darbi bija daudz radikālāki un agresīvāki par agrākajiem,<ref name=":2">Stahl, A.E. "'Offensive Jihad' in Sayyid Qutb's Ideology." International Institute for Counter-Terrorism.  24 March 2011.</ref> kas lielā mērā bija saistīts ar viņa ieslodzījuma apstākļiem. Tas izpaudās ar teocentrisku pasaules skatījumu — tikai [[Dievs islāmā|Dievam]] ir suverēna vara''.'' Sabiedrība tiek pārvaldīta vai nu pēc Dieva likumiem — [[Šariats|šariata]], vai arī tā ir ''džāhilijja'' (arābu: الجاهليّة) jeb tāda, kas ir aktīvi vērsta pret Dievu. Neeksistē vidusceļš, nav iespējams sadarboties ar sekulāristiem, un ar sociālajām institūcijām nav iespējams kompromiss. Ir jābalstās tikai uz Dieva likumiem, nevis uz cilvēku idejām. Kutbs visas sava laika sabiedrības uzskatīja par ''džāhilijja''. Šī iemesla pēc islāms ir jāatsāk no sākuma, lai tas būtu tāds kā [[Muhameds|pravieša Muhameda]] laikā. ''Džāhillija'' visticamāk atbildētu ar vardarbību, un Dievs noteiktu iznākumu.<ref name=":1" />

Izstrādājot savu džihāda evolūcijas sistēmu, Kutbs par pamatu ņēma Korāna sūru atklāsmes hronoloģiju. Saskaņā ar šo sistēmu, pirmajā stadijā Allāhs atturēja musulmaņus no džihāda. Otrajā stadijā džihāds tika atļauts. Trešajā džihāds kļūst obligāts kā cīņa ar islāma ienaidniekiem. Pēdējā posmā džihāds ir pienākums cīnīties ar visiem neticīgajiem, neatkarīgi no to attieksmes pret islāmu. Saskaņā ar Kutbu, musulmaņiem ir jānošķiras no neticīgo sabiedrības, tādā veidā atdarinot Muhammeda [[Hidžra|hidžru]], lai pēc tam uzsāktu ofensīvu džihādu.<ref name=":2" />

Kutbs darbos aprakstīja mūsdienu musulmaņu centienus pielāgot svešus pasaules uztveres modeļus kā slimību.<ref name=":0" /> Viņš sevi neuzskatīja par kādas kustības līderi, bet gan par dedzīgu misionāru, kas mudināja cilvēkus atzīt islāmu par dzīves sistēmu. Kutbs uztraucās, ka musulmaņi ir aizmirsuši savas ticības pamatus, un ka tā ir zaudējusi savu nozīmību publiskajā sfērā. Tas, viņaprāt, bija ne tikai absurdi, jo islāms bija nedalāms, bet arī radīja eksistenciālus draudus musulmaņu labklājībai.<ref>{{Grāmatas atsauce|title=The Oxford Handbook of Islam and Politics|last=Emad El-Din Shahin|first=John L. Esposito,|publisher=Oxford University Press|year=2013|location=New York|pages=159-161}}</ref> 24 Kutba sarakstītās grāmatas tikušas izdotas,<ref>John L. Esposito, ''Islam and Politics'', Syracuse University Press (1998), p. 139</ref> bet ap 30 izdotas netika, galvenokārt varas iestāžu pretdarbības dēļ.<ref>Badmas 'Lanre Yusuf, ''Sayyid Quṭb: A Study of His Tafsīr'', The Other Press (2009), p. 89</ref>

Tiek uzskatīts, ka Kutba darbi un viņa ideoloģija, t.s. "kutbisms",<ref>{{Tīmekļa atsauce |url=http://www.earthlysojourner.com/id29.html |title=Qutbism. Earthlysojourner.com |access-date={{dat|2021|08|01||bez}} |archive-date={{dat|2021|08|01||bez}} |archive-url=https://web.archive.org/web/20210801193902/http://www.earthlysojourner.com/id29.html }}</ref> ir teorētiskā bāze [[Islāma terorisms|islāma kaujinieku]] kustībām, piemēram ''[[Al-Qaida]]''.<ref>{{Tīmekļa atsauce|url=https://www.britannica.com/topic/Muslim-Brotherhood|title=Muslim Brotherhood|last=The Editors of Encyclopaedia Britannica|access-date=05.04.2019}}</ref> Viens no ''Al-Qaida'' līderiem [[Aimans az Zavāhirī]] nosaucis Kutbu par savu garīgo skolotāju. Daži pētnieki velk paralēles Kutba nozīmei islāmā ar [[Vladimirs Ļeņins|Ļeņina]] nozīmi rietumu [[sociāldemokrātija|sociāldemokrātijā]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20150102052508/http://www.pdx.edu/sites/www.pdx.edu.sociologyofislam/files/media_assets/The%20America%20I%20Have%20Seen%20Sayyid%20Qutb%20Ustad.pdf “The America I Have Seen” — Kutba raksts par ASV], 1951 {{en ikona}}
* [https://web.archive.org/web/20051220161840/http://www.youngmuslims.ca/online_library/tafsir/syed_qutb/ Kutba Korāna komentāri - "Korāna paēnī"] {{en ikona}}
* [https://web.archive.org/web/20100813111858/http://web.youngmuslims.ca/online_library/books/milestones/hold/index_2.htm Kutba "Ceļastabi"] {{en ikona}}

{{autoritatīvā vadība}}

{{DEFAULTSORT:Kutbs, Saijeds}}
[[Kategorija:1906. gadā dzimušie]]
[[Kategorija:1966. gadā mirušie]]
[[Kategorija:Ēģiptes politiķi]]
[[Kategorija:Teroristi]]
[[Kategorija:Reliģijas filozofija]]
[[Kategorija:Ar nāvi sodītie cilvēki]]
[[Kategorija:Islāma ideologi]]
[[Kategorija:Musulmaņu reliģiskie līderi]]