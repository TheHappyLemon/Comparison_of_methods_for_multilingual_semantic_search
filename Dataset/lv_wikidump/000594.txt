{{Bijušās valsts infokaste
|nosaukums_latv_val  = Polijas—Lietuvas kopvalsts<br>(jeb "Abu Tautu Republika", Žečpospolita)
|vietējais_nosaukums = <small>Serenissima Res Publica Coronae Regni Poloniae Magnique Ducatus Lithuaniae</small><br><small>(''Rzeczpospolita Obojga Narodów, <br>Рѣч Посполита'')</small> 
|sugasvārds          = 
|kontinents          = Eiropa
|reģions             = Austrumeiropa
|valsts              = Polija, Lietuva, Latvija, Igaunija, Baltkrievija, Ukraina, Krievija
|laikmets            = Jaunie laiki
|statuss             = <!--- Norāda valsts statusu --->
|statusa_teksts      = <!--- Brīvs teksts, kurš apraksta valsts stāvokli infokastes augšpusē. Bez vajadzības nelietot! --->
|impērija            = 
|valdības_veids      = Vēlēta monarhija
|
|<!- Valsts izveidošana, krišana, notikumi, gadi un datumi ->
|<!- Tikai pietiekams daudzums sākuma/beigu notikumu ievadīšana nodrošinās 
     parādīšanos raksta. Nelietot tikai  vai "deklarēšana" ->
|
|gads_sākums         = 1569
|gads_beigas         = 1795
|
|year_exile_start    = <!--- Year of start of exile (if dealing with exiled 
                             government - status="Exile") --->
|year_exile_end      = <!--- Year of end of exile (leave blank if still in 
                             exile)--->
|
|event_start         = <!--- Default: "Established" --->
|date_start          = <!--- Optional: Date of establishment, enter dates in 
                             this format [[1 January]], [[1801]]--->
|event_end           = <!--- Default: "Disestablished" --->
|date_end            = <!--- Optional: Date of disestablishment --->
|
|event1              = <!--- Optional: other events between "start" and "end" --->
|date_event1         = 
|event2              = 
|date_event2         = 
|
|event_pre           = <!--- Optional: A crucial event that took place before "event_start"--->
|date_pre            = 
|event_post          = [[Polijas dalīšanas]]
|date_post           = 
|
|p1                  = Lietuvas dižkunigaitija
|flag_p1             = Alex K Grundwald flags 1410-03.svg
|p2                  = Polijas karaliste
|flag_p2             = Alex K Kingdom of Poland-flag.svg
|s1                  = Krievijas Impērija
|flag_s1             = Flag of Russia.svg
|s2                  = Prūsijas Karaliste
|flag_s2             = Flag of the Kingdom of Prussia (1750-1801).svg
|s3                  = Galīcijas un Lodomērijas karaliste
|flag_s3             = Flag of the Habsburg Monarchy.svg
|
|image_flag          = Chorągiew królewska króla Zygmunta III Wazy.svg
|flag                = Polijas-Lietuvas karogs Sigmunda III Vāzas laikā
|flag_type           = Karogs
|
|image_coat          = Herb Rzeczypospolitej Obojga Narodow.svg
|symbol              = ģerbonis
|symbol_type         = Ģerbonis
|
|image_map           = Rzeczpospolita voivodships.png
|image_map_caption   = Polijas—Lietuvas ūnija ar vaivadiju poliskajiem nosaukumiem
|
|galvaspilsēta       = [[Varšava]]
|galvaspilsēta_exile = <!-- If status="Exile" -->
|latd= |latm= |latNS= |longd= |longm= |longEW= 
|
|national_motto      = ''Si Deus nobiscum, quis contra nos''
|national_anthem     = 
|kopīgas_valodas     = [[Poļu valoda|Poļu]], [[Latīņu valoda|latīņu]] un [[Rutēņu valoda|rutēņu]]
|reliģija            = [[Romas Katoļu baznīca|Romas Katoļu]], [[pareizticība]], [[Uniāti|Uniātu baznīca]], [[jūdaisms]]
|nauda               = 
|
|[[Polijas karaļi|Polijas karalis]]<br>[[Lietuvas dižkunigaiši|Lietuvas dižkunigaitis]]
|leader1             = [[Sigismunds II Augusts]] ([[Jagaiļa dinastija]])
|leader2             = [[Stefans Batorijs]]
|leader3             = [[Augusts II Stiprais]]
|leader4             = [[Staņislavs Poņatovskis]]
|year_leader1        = <!--- Years served --->
|year_leader2        = 
|year_leader3        = 
|year_leader4        = 
|title_leader        = Karalis
|representative1     = <!--- Name of representative of head of state 
                             (eg. colonial governor)--->
|representative2     = 
|year_representative1 = <!--- Years served --->
|year_representative2 = 
|title_representative = <!--- Default: "Governor"--->
|deputy1             = <!--- Name of prime minister --->
|deputy2             = 
|year_deputy1        = <!--- Years served --->
|year_deputy2        = 
|title_deputy        = <!--- Default: "Prime minister" --->
|
|<!--- Legislature --->
|legislature         = <!--- Name of legislature --->
|house1              = <!--- Name of first chamber --->
|type_house1         = <!--- Default: "Upper house"--->
|house2              = <!--- Name of second chamber --->
|type_house2         = <!--- Default: "Lower house"--->
|
|<!-- Platība un iedzīvotāju skaits dotajos gados -->
|stat_year1          = 1650
|stat_platība1       = 1000000
|stat_pop1           = 11000000
|footnotes           = 
}}
'''Polijas—Lietuvas ūnija''' jeb '''Abu Tautu Republika (kopvalsts)''', ({{val|pl|Rzeczpospolita Obojga Narodów}}), īsāk '''Kopvalsts (Žečpospolita)''' (''rzecz pospolita, Рѣч Посполита''), oficiāli '''Suverēnā [[Polijas kroņa zemes|Polijas karalistes kroņa]] un [[Lietuvas lielkņaziste|Lietuvas lielhercogistes]] Republika''' ({{val|la|Serenissima Res Publica Coronae Regni Poloniae Magnique Ducatus Lithuaniae}}), bija federāla vēlētā [[monarhija]], kas pastāvēja no [[1569]]. līdz [[1795]]. gadam. Tās sastāvā ar dažādām administratīvās pakļautības formām ietilpa arī tagadējās [[Latvija]]s zemes — [[Pārdaugavas Livonijas hercogiste]] (līdz 1629. gadam), [[Inflantijas vaivadija]] (līdz 1772. gadam), [[Kurzemes un Zemgales hercogiste]] un [[Piltenes apgabals]] (līdz 1795. gadam).

== Izveidošana ==
{{pamatraksts|Ļubļinas ūnija}}
[[Attēls:Kurzemes inkorporācija 1569.jpg|thumb|270px|[[Sigismunds II Augusts|Karaļa Sigismunda Augusta]] parakstītais pergaments par Kurzemes un Zemgales hercogistes iekļaušanu Polijas—Lietuvas ūnijā (1569)]]
[[Attēls:Lithuania in the 17th century.png|thumb|right|Lietuvas lielkņaziste, 1654]]
[[Attēls:Crown of the Polish Kingdom in 1635.PNG|thumbnail|right|Ar sarkanu iezīmētas Polijas kroņa zemes 1635. gadā]]
Nosaukums cēlies no [[latīņu valoda]]s: ''res publica'' — poliski ''rzecz pospolita'', kas neapzīmēja valsts politisko iekārtu mūsdienu izpratnē, bet to, ka Lietuvas lielkņaziste un Polijas karaliste ir atsevišķi subjekti (''res privatae'') kopīgā valstī, kurā ietilpa [[Lietuvas lielkņaziste]]s zemes, [[Polijas Karaliste (1385—1569)|Polijas karaliste]]s zemes, [[Karaļa Prūsija]], [[Prūsijas hercogiste]] un [[Livonija]]. No valststiesību viedokļa šāds valsts pārvaldes modelis atbilst "kopvalsts" ({{val|la|condominium}}, {{val|en|commonwealth}}) nosaukumam.

Ūniju izveidoja [[1569]]. gadā, [[Ļubļinas ūnija|Ļubļinas ūnijā]] apvienojoties [[Polijas Karaliste (1385—1569)|Polijas karaliste]]i un [[Lietuvas lielkņaziste|Lietuvas dižkunigaitija]]i, kurās kopš 1385. gada [[Krēvas ūnija]]s valdīja [[Jagaiļa dinastija]]. Polijas Sejms 1563.-64. gadā apsprieda jautājumu par ciešāku ūniju ar Lietuvu. Lai arī Lietuvas augstmaņi pretojās šai idejai, bezbērnu karaļa [[Sigismunds II Augusts|Sigismunda II]] paziņojums, ka pēc nāves viņš visu varu atstās [[Polijas kroņa zemes|Polijas kronim]], nozīmēja, ka Lietuvai jāsāk sarunas ar poļiem, kas beidzās ar 1569. gada vienošanos. Sigismunds II Polijai pievienoja līdz šim Lietuvas pārvaldīto Ukrainu un Podļašijas daļu.<ref name="13 Великое княжество Литовское">[https://www.socionauki.ru/book/files/early_state_ru/304-336.Pdf 13 Великое княжество Литовское]</ref>

Lai arī ūnija lielā mērā ierobežoja Lietuvas iepriekšējo neatkarību, Polijas militārais spēks tai deva iespēju pastāvēt vēl gandrīz 200 gadus. Lietuva saglabāja savu pārvaldes aparātu, armiju, valsts kasi, naudu, tiesas sistēmu un likumdošanu. 1588. gadā pieņemtie trešie [[Lietuvas statūti]] palika spēkā līdz 1840. gadam. Lietuvā oficiālo lietoto [[rutēņu valoda|rutēņu valodu]] pakāpeniski aizvietoja Polijā lietotā latīņu un poļu valodas. Apvienotajā Sejmā Lietuvas augstmaņiem bija 48 no 167 vietām, un Senātā 27 no 140. Karaļa vēlēšanas parasti notika Polijas teritorijā, un valdnieka atsevišķa kronēšana Lietuvā vairs nenotika. 1673. gadā pieņēma lēmumu par katra trešā Sejma noturēšanu [[Grodņa|Grodņā]], Lietuvas teritorijā.<ref name="13 Великое княжество Литовское"/>

===Lietuviešu pretestība===
Daudzi Lietuvas magnāti ūniju uztvēra kā Lietuvas pazemojumu, un protestēja pret milzīgo dienvidu teritoriju atņemšanu. Bezvaras laikos, kad atbilstoši jaunajai ūnijas konstitūcijai notika karaļa vēlēšanas (1572-73, 1575-75, 1586-87), Lietuvas magnāti centās atgūt zaudētās zemes un palielināt savu ietekmi Sejmā.

Padļašiju iepriekšējos gadsimtos jau bija pārpoļojuši imigranti no [[Mazovija]]s, un tā jutās labi Polijas sastāvā. Lielāks pārsteigums lietuviešiem bija [[Volīnija]]s aristokrātu vēlme pievienoties Polijai. Volīnija bija saglabājusi ievērojamu autonomiju Lietuvas sastāvā. Tās aristokrāti nāca no Kijivas Krievzemes augstmaņu dzimtām. Volīniešu dzimtām bija cieši laulību sakari ar Polijas augstmaņu dzimtām. Kā pareizticīgie, tie nevarēja Lietuvā ieņemt augstākos valsts amatus. Izņēmums bija pareizticīgais [[Konstantins Ostrožskis]], kurš 1512. gadā kļuva par Viļņas kastelānu un 1522. gadā par Traķu vaivadu. 1563. gadā Sigismunds II atcēla šo aizliegumu. Volīnieši arī uzskatīja, ka militāri spēcīgākā Polija tos labāk aizsargās pret Krievijas un Krimas tatāru reidiem. 1572. gadā Volīnijas šļahta sapulcējās [[Lucka|Luckā]], kur apstiprināja savu palikšanu Polijas pakļautībā. Arī Kijivas zemju augstmaņu sejmiks 1572. gadā apstiprināja savu vēlmi palikt Polijas pakļautībā. Volīnijas augstmaņu dzimtu (Ostrogski, Zbaraski, Višniovecki, Zaslavski, Čartorijski) pārstāvji drīz sāka ieņemt vadošos amatus Polijā.<ref name="zapiskihistoryczne.pl">[http://www.zapiskihistoryczne.pl/files/issues/0f8ee7e423b81773d63391e1f5dde849_ZH_2014-4_Kempa.pdf THE ISSUE REGARDING “THE REFORM OF THE UNION” OF LUBLIN IN LITHUANIAN POLICY IN THE PERIOD OF THREE INTERREGNA FOLLOWING THE DEATH OF KING SIGISMUND AUGUSTUS (1572–1588)]</ref>

Redzot Sigismunda II nāves tuvošanos, Radvilu un Hodkeviču dzimtu vadoņi 1572. gadā noslēdza vienošanos, kas paredzēja dzimtu vadoņu paziņošanu par pāriešanu no [[Kalvinisms|kalvinisma]] uz katolismu, kā arī imperatora [[Maksimiliāns II Hābsburgs|Maksimiliāna II]] dēla, erchercoga Ernesta kandidatūras atbalstīšanu Polijas un Lietuvas ūnijas valdnieka vēlēšanās. Ernestu bija paredzēts apprecināt ar Sigismunda II māsu Annu Jagelonu un ievēlēt par Lietuvas lielkņazu, tā piespiežot poļus viņu ievēlēt arī par Polijas karali. Ja viņu plāns izdotos, Lietuvas magnāti no jaunā karaļa gaidīja Polijai 1569. gadā pievienoto zemju atdošanu Lietuvai. Plāns neizdevās, jo Anna nevēlējās tajā piedalīties, bet Maksimiliāns II baidījās, ka tas varētu izraisīt Polijas-Lietuvas karu.<ref name="zapiskihistoryczne.pl"/>

Ņemot vērā vietējās muižniecības pilnīgi nevēlēšanos atgriezties Lietuvas sastāvā, lietuvieši drīz pārstāja pieprasīt zaudēto zemju atgūšanu, taču izmantoja katru izdevību, lai poļiem par to atgādinātu. Kad 1601. gadā poļi pieprasīja Lietuvai finansiāli atbalstīt dienvidu teritoriju aizsardzību pret tatāru reidiem, lietuvieši atbildēja, ka atņemot Volīniju, Podļašiju un Kijivu, poļi paši ir uzņēmušies visas šo zemju aizsardzības izmaksas.<ref name="zapiskihistoryczne.pl"/>

Pretēji Ļubļinas ūnijas noteikumiem, lietuvieši veica nesaskaņotu ārpolitiku ar Krievijas caristi. 1572. gadā viņi nesaskaņojot ar poļiem bija gatavi uzaicināt Krievijas pārstāvi piedalīties karaļa vēlēšanās. Šis piedāvājums bija saistīts ar Lietuvas vajadzību pagarināt pamieru ar Krieviju, kam bija jābeidzas 1573. gada vasarā. 1587. gadā lietuvieši, atkal nesaskaņojot ar poļiem, noslēdza 15 gadu pamieru ar Krieviju.

Lietuva uzskatīja, ka līdz ar 1566. gada [[Grodņas ūnija (1566)|Grodņas ūnijas]] noslēgšanu, visa [[Livonija]] atrodas tās pakļautībā. Tikmēr poļi to uzskatīja par Polijas-Lietuvas kopīgi pārvaldītu teritoriju. Lietuvas ambīcijas izbeidza Livonijas ziemeļu zaudēšana Krievijai 1577. gadā, un [[Stefans Batorijs|Stefana Batorija]] veiksmīgais pretuzbrukums. Stefans Batorijs paziņoja, ka ir no jauna iekarojis Livoniju, un neatzīst iepriekšējās vienošanās. Viņam arī izdevās iegūt Rīgu, noslēdzot [[Drohičinas līgums|Drohičinas līgumu]].

Ļubļinas ūnija likvidēja Lietuvas Sejmu, kura atjaunošanu lietuvieši nepieprasīja, taču sākot ar 1577. gadu sasauca lietuviešu augstmaņu sapulces, kas apsprieda budžeta jautājumus. Šīs sapulces sasauca neregulāri un pavisam izbeidza 17. gadsimta otrajā pusē. Lietuvieši arī sākotnēji pieprasīja, lai katrs otrais (vai trešais) ūnijas Sejms notiek viņu teritorijā – Brestā vai Grodņā, kā arī aicināja karali daļu laika pavadīt Lietuvā. Ūnijas Sejmus Lietuvā sāka sasaukt tikai 1673. gadā, un arī tad neregulāri.

1587. gada karaļa vēlēšanās, kad Sejms sašķēlās, balsojot par [[Sigismunds III Vāsa|Sigismundu III]] un erchercogu [[Maksimiliāns III Habsburgs|Maksimiliānu III]], Lietuvas augstmaņi kā trešo kandidātu piedāvāja Krievijas caru [[Fjodors I|Fjodoru I]], ko poļi tūlīt noraidīja. Lai piekristu Sigismunda III ievēlēšanai, lietuvieši 1588. gada sākumā pieprasīja poļiem atzīt viņu noslēgto 15 gadu pamieru ar Krieviju, atzīt Livonijas piederību Lietuvai, un akceptēt jaunos [[Lietuvas statūti|Lietuvas statūtus]], kuros bija nostiprinātas Lietuvas atsevišķā identitāte.<ref name="zapiskihistoryczne.pl"/>

==Uzplaukums==
[[Attēls:Truce of Deulino 1618-1619.PNG|thumb|right|1618. gada pamiera rezultātā atgūtās zemes (oranžā krāsā)]]
Pēc pēdējā [[Jagellonu dinastija]]s valdnieka nāves, 1572. gadā ūnija kļuva par konstitucionālu monarhiju. Pēc Konstitūcijas apspriešanas un pieņemšanas (1569-1573) tika juridiski apstiprināts karaļa ievēlēšanas princips. No franču izcelsmes karaļa [[Henriks Valuā|Anrī (Henrika) Valuā]] tika panākti t.s. Henrika artikuli (1573), kas liedza karalim turpmāk noteikt sev pēcnācēju tronī; Sejms ieguva tiesības „uz visiem laikiem brīvi ievēlēt karali“. Šis dokuments vairāk nekā 20 pantos reglamentēja karaļa un Sejma tiesības un galīgi noformēja kārtu pārstāvniecības politisko sistēmu kā [[šļahta]]s republiku jeb [[Vaivadija|vaivadiju]] federāciju.

1576.-1586. gadā valdīja karalis [[Stefans Batorijs]] kurš izrādījās veiksmīgs karavadonis, uzvarot [[Livonijas karš|Livonijas karā]] un atgūstot daļu [[Maskavija]]i zaudēto zemju. Daļa lietuviešu magnātu vēlējās izlīgt ar Maskaviju, 1576. gada karaļa vēlēšanās izvirzot [[Ivans IV|Ivana IV]] un 1587. gadā [[Fjodors I|Fjodora I]] kandidatūras.

1587.-1632. gadā valdīja karalis [[Sigismunds III Vāsa]] (1592.-1599. arī Zviedrijas karalis), kas aktīvi veicināja katoļu [[Kontrreformācija|kontrreformāciju]] un Maskavijas juku laikā mēģināja panākt kontroli pār Maskavijas troni. 1605.-15. gada kara rezultātā ūnija atgūst sen zaudēto Smoļensku un plašas pierobežas zemes. 1592. gadā Sigismunds III mantoja Zviedrijas troni, no kura pēc dažiem gadiem tika gāzts. Sigismunds III tādēļ ilgstoši karoja ar saviem zviedru radiniekiem. [[Poļu—zviedru karš (1600—1629)|Poļu-zviedru karš]], kura sākumā ūnija guva vairākas lielas uzvaras, beidzās ar Rīgas ostas zaudēšanu, kas negatīvi ietekmēja Lietuvas preču eksportu. Ar 1629. gada [[Altmarkas pamiers|Altmarkas pamieru]] Zviedrija ieguva Livonijas ziemeļu daļu.<ref name="13 Великое княжество Литовское"/>

===Konfesiju attiecības===
[[Attēls:Religie w I Rz-plitej 1573.svg|thumb|right|Kristīgo konfesiju dominētie reģioni, 1573]]
[[Luterānisms]] valstī ienāca galvenokārt no Livonijas un Prūsijas. Virkne Lietuvas augstmaņu personīgi apmeklēja [[Vitenberga]]s Universitāti kur klausījās Lutera lekcijas. 1540. gadā [[Žeimele|Žeimelē]] atklāja pirmo protestantu baznīcu. 1555. gadā Viļņā atvēra pirmo luterāņu baznīcu. 1553. gadā firsts [[Nikolajs Radvils Melnais|Nikolajs Radvils]] pārgāja [[Kalvinisms|kalvinismā]], kas kļuva ļoti populārs lielkņazistē.<ref name="talpykla.istorija.lt">[http://talpykla.istorija.lt/bitstream/handle/99999/2065/LHS_12_41-62.pdf?sequence=1&isAllowed=y Ruthenian protestants of the grand Duchy of Lithuania and their relationship with orthodoxy, 1569–1767]{{Novecojusi saite}}</ref>
 
Protestantisms veicināja kultūras attīstību. 1547. gadā Kēnigsbergā iznāk pirmā drukātā grāmata lietuviski - [[Martīna Mažvīda katehisms]]. 1562. gadā [[Simons Budnijs]] ar Radvilu atbalstu [[Ņasviža|Ņasvižā]] nodrukā luterāņu [[Katehisms|katehismu]] rutēņu valodā. 1572. gadā protestantu muižnieks [[Vasils Cjapinskis]] rutēņu valodā nodrukā Jauno Derību. 1590. gadā Kēnigsbergā Jonas Bretkūnas izdod Bībeli lietuviski. 1653. gadā ar [[Jonušs Radvils|Jonuša Radvila]] atbalstu [[Ķēdaiņi|Ķēdaiņos]] lietuviski izdod kalvinistu katehismu un psalmus.

1578. gadā Viļņā protestantu konfesijas paziņoja par savienības izveidošanu. Tajā apvienojās kalvinisti, lietuviešu brāļu draudzes (Unitariāņi) un luterāņi. No savienības draudzēm trīs atradās mūsdienu Lietuvā un trīs Baltkrievijā. 1600. gadā lielkņazistē bija ap 260 protestantu baznīcas. To lielākā daļa atradās valsts rietumos un ziemeļos, tikai 10 baznīcām atrodoties uz austrumiem no Minskas. Katoļu pretestības dēļ protestantiem neizdevās nodibināt savu universitāti. 1625. gadā Ķēdaiņos atvēra protestantu skolu, uz kuru devās galvenokārt lietuvieši, kamēr [[Slucka]]s skolu apmeklēja rutēņi. Sluckas protestantu skola pastāvēja līdz 1917. gadam.<ref name="talpykla.istorija.lt"/>

1572. gadā 16 Lietuvas senatori (gandrīz 3/4) bija protestanti un vēl 3 bija ortodoksi. Taču 1632. gadā jau visi Lietuvas senatori bija katoļi, taču drīz ortodoksu un protestantu augstmaņi atkal ieguva vairākas Senāta vietas. [[Vendene]]s kastelāns Nikolajs [[Korfi|Korfs]] Senātā pārstāvēja luterāņus. Par nekatolisko augstmaņu vadoni izvirzījās [[Jonušs Radvils]], kas bija audzināts lietuviešu un rutēņu kultūrā. Lai arī kalvinists, viņš bija ortodoksu aizstāvis. 1645. gadā viņš apprecēja ortodoksās [[Moldāvija]]s princesi Mariju Lupu. Vitebskas apgabalā dominēja ortodokso Oginsku dzimta, [[Mscislava|Mscislavā]] Statkēviču dzimta.<ref name="talpykla.istorija.lt"/>

1569. gadā Lietuvā sāka darboties [[jezuīti]], iezīmējot aktīvas [[kontrreformācija]]s sākumu. Lielu daļu jezuītu skolu atvēra rutēņu ortodoksu un protestantu apdzīvotajās zemēs. 1585. gadā jezuīti atver skolu [[Polocka|Polockā]], 1586. gadā [[Ņasviža|Ņasvižā]], 1616. gadā [[Orša|Oršā]], 1623. gadā Brestā, 1625. gadā Minskā, 1648. gadā Vitebskā.

Ortodoksās baznīcas satraukums par straujo muižniecības pāriešanu protestantīsmā bija viens no iemesliem, kāpēc tā piekrita [[Brestas ūnija]]s noslēgšanai 1595. gadā. Līdz 1632. gadam ortodoksija Polijas-Lietuvas ūnijā oficiāli nepastāvēja, taču protestantiem Radviliem piederošajā [[Slucka|Sluckā]] turpināja darboties vairāki desmiti ortodoksu baznīcu.

Lai pretotos kontrreformācijai un draudiem citu konfesiju muižniecības varai, 1599. gadā ortodoksi un protestanti Viļņā paziņoja par alianses – ģenerālās konfederācijas izveidošanu, turpmāk aizstāvot savas intereses katoliskajā ūnijas Sejmā un Senātā. Sākotnējos ticības konfliktus aizvietoja aizvien ciešāka sadarbība. Ortodoksu un protestantu augstmaņu dzimtas turpināja saradoties, kristot dēlus vienā vai otrā konfesijā. Protestantu garīdznieki pasniedza Viļņas ortodoksu skolā, bet ortodoksu spiestuves izdeva protestantu grāmatas. Protestanti un ortodoksi kopīgi aizstāvēja [[Jūlija kalendārs|Jūlija kalendāra]] turpmāku izmantošanu, kas tiem bija svarīgs tirdzniecībai ar Jūlija kalendāru lietojošo Rīgu. Lai apmierinātu ortodoksu augstmaņu prasības, 1632. gada 31. oktobrī karalis [[Vladislavs IV Vāsa|Vladislavs IV]] atļāva izveidot Mogiļevas-Mscislavas eparhiju ar centru Mogiļevā. Ortodoksiem arī atļāva uzturēt baznīcas un klosterus Viļņā, Traķos, Brestā, Minskā, Polockā un Sluckā. Tas nozīmēja, ka paralēli Brestas ūnijas izveidotajai Uniātu baznīcai atkal izveidojas neatkarīga ortodoksu baznīca. Tas pastiprināja konfliktus ar katoļu baznīcu, ortodoksiem pieprasot atdot iepriekš konfiscētās baznīcas un klosterus. Ar Jonuša Radvilas atbalstu, Viļņas ortodoksi no uniātiem atguva trīs baznīcas.<ref name="talpykla.istorija.lt"/>

Dažādo konfesiju attiecības katastrofiski izmainīja “Plūdi” - ūnijas kari ar Ukrainas kazakiem, Krieviju un Zviedriju. Krievi un kazaki izpostīja protestantu un katoļu ticības namus, sagrāva tipogrāfijas. Katoļi uzskatīja ortodoksus par nodevējiem, kas vēlas pāriet Krievijas pakļautībā, bet protestantus par nodevējiem, kas Jonuša Radvila vadībā bija noslēguši [[Ķēdaiņu ūnija|Ķēdaiņu ūniju]] ar Zviedriju. Protestantu muižniecības lielākā daļa drīz pārgāja katolismā. Pēdējais protestantu senators katolismu pieņēma 1664. gadā. Pēdējo ievērojamo protestantu magnātu 1669. gadā piespieda izvēlēties starp uniātu baznīcu vai katolismu, kuru viņš pieņēma. Pēc 1667. gada daudzi protestanti bēga uz Krieviju, kur pārgāja ortodoksijā.<ref name="talpykla.istorija.lt"/>

== Noriets ==
1632.-1634. gadā notiek [[Smoļenska]]s karš ar Krieviju. 1652. gadā ūnijas Sejms pieņēma „veto“ tiesības, kas turpmāk paralizēja valsts pārvaldi, jo viena deputāta veto varēja nobloķēt visa Sejma lēmumus.

1655. gadā sākās [[Otrais Ziemeļu karš]], kura laikā Lietuva īslaicīgi izstājās no ūnijas ar Poliju un noslēdza [[Ķēdaiņu ūnija|Ķēdaiņu ūniju]] ar Zviedriju. [[Olivas miera līgums]] šo ūniju anulēja, atjaunojot savienību ar Poliju. 1667. gadā noslēgts [[Andrusovas pamiers]] ar Krieviju, kas ieguva Austrumukrainu (ar Kijivu) un Smoļensku. Polija-Lietuva zaudēja lielvalsts statusu.

1700. gadā ūnija kopā ar Krieviju un Dāniju sāka karadarbību pret Zviedriju, uzsākot [[Lielais Ziemeļu karš|Lielo Ziemeļu karu]]. Sakšu negaidītais uzbrukums Rīgas virzienā tika atsists [[Spilves kauja|Spilves kaujā]]. 1701. gadā zviedru armija sakāva poļu un lietuviešu armijas, ieņemot Varšavu. Ūnija noslēdza mieru ar Zviedriju. 1709. gadā [[Poltavas kauja|Poltavas kaujā]] Zviedrija tika militāri sakauta, ūnija atjaunoja karadarbību pret Zviedriju.

===Ukrainas zaudēšana===
1591.-1593. gadā notika [[Kazaki|kazaku]] sacelšanās hetmaņa Kosinska vadībā. 1594.-1596. gadā notiek jauna ukraiņu kazaku sacelšanās hetmaņa Naļivaiko vadībā. 1596. gadā tiek noslēgta [[Brestas ūnija]] starp pareizticīgo un katoļu baznīcām, kas izraisa neapmierinātību daļā pareizticīgo. Jaunizveidotās [[uniātu baznīca]]s aktivitāte radīja pretreakciju no tradicionālās pareizticīgās baznīcas, kas sevišķi izpaudās [[Mazkrievija|Kreisā krasta Ukrainā]]. Magnātu īpašumu milzīgā izplešanās un politiskā vara radīja neapmierinātību ukraiņu sīkmuižniecībā. Nemierīgo kazaku vadoņi aizvien biežāk pieprasīja lielāku politisko ietekmi ūnijā.

Kazaku galvenais uzdevums bija aizsargāt Ukrainas stepes. Taču [[Sigismunds III Vāsa|Sigismunda III]] un [[Vladislavs IV Vāsa|Vladislava IV]] laikā viņus sūtīja karot uz Livoniju, Prūsijas hercogisti, Moldāviju un Maskaviju. Ūnijas karaļiem kazaku karaspēka izmantošana ļāva apiet problēmu, ko radīja Sejmu nevēlēšanās piešķirt līdzekļus regulārās armijas palielināšanai. Kazaku skaits strauji pieauga, 1611. gadā pārsniedzot 30 000. Sejmi nepiešķīra līdzekļus viņu uzturēšanai, un mājupceļā uz Ukrainu viņi bieži nodarbojās ar laupīšanām Lietuvā. Kazaki arī veica nesankcionētus laupīšanas reidus [[Krimas haniste]]s un [[Osmaņu impērija]]s teritorijās, tā izraisot šo valstu pretuzbrukumus. 1616. gadā kazaki iebruka Krimā, nodedzinot [[Feodosija|Kefi]]. 1617. gadā 50 000 turku un tatāru, kopā ar 24 000 Moldāvijas un Vallahijas kareivju atbildēja, iebrūkot ūnijā. Iebrukums beidzās pēc tam, kad saņēma solījumu sodīt un ierobežot kazakus. Reāli tas bija grūti izdarāms, jo ūnijai drīz atkal vajadzēja kazaku karaspēku. 1625. gada Kurukivskas līgums atkal mēģināja ierobežot kazaku patvaļu. Neatļautajos reidos iesaistītajiem kazakiem piešķīra amnestiju, ļāva pašiem ievēlēt savu hetmani, taču reģistrēto kazaku skaitu samazināja līdz 6000 (1630. gadā līdz 8000), aizliedza turpmākus reidus pret tatāriem un turkiem, nereģistrētajiem kazakiem liekot atgriezties mājās. Kazaki, kas pēc 1629. gada pamiera ar Zviedriju atgriezās Ukrainā, redzēja, ka viņiem vairs nav militārā dienesta un peļņas iespēju, un tiem jākļūst par parastiem zemniekiem, dzimtļaudīm. 1630. un 1637.-38. gados izcēlās jauni kazaku dumpji. Karalis Vladislavs IV 1638. gadā sodīja kazakus, samazinot to skaitu līdz 2000 un atņēma tiem tiesības ievēlēt savu hetmani.<ref>[https://books.google.de/books?id=i5-CAgAAQBAJ&pg=PA188&dq=polish+lithuanian+commonwealth&hl=en&sa=X&ved=0ahUKEwj87f6TxOjiAhUPwcQBHQ_uBFw4MhDoAQhDMAU#v=onepage&q=polish%20lithuanian%20commonwealth&f=false Warfare, State and Society on the Black Sea Steppe, 1500–1700]</ref>

1648. gadā sākās kazaku sacelšanās [[Bohdans Hmeļnickis|Bohdana Hmeļnicka]] vadībā. 1654. gadā Ukrainas kazaki lūdza palīdzību Krievijas caristei.

== Likvidācija ==
{{pamatraksts|Polijas dalīšanas}}
Pēc [[Lielais Ziemeļu karš|Lielā Ziemeļu kara]] 18. gadsimta sākumā ūnija militāri un saimnieciski bija kļuvusi tik vāja, ka praktiski kļuva par [[Krievijas Impērija]]s protektorātu. 1772. gadā notika pirmā [[Polijas dalīšana]] starp Krieviju, [[Austrijas erchercogiste|Austrijas erchercogisti]] un [[Prūsijas Karaliste|Prūsijas Karalisti]]. Krievija ieguva baltkrievu un latviešu ([[Latgale]]s) zemes, Austrija - [[Galīcija|Galīciju]], Prūsija - [[Rietumprūsija|Rietumprūsiju]]. Ūnija zaudēja 1/3 savas teritorijas un pusi iedzīvotāju. Nākamās "dalīšanas" notika [[1793]]. un [[1795]]. gados, pilnībā iznīcinot Polijas un Lietuvas neatkarību.

== Ūnijas administratīvais dalījums ==
{{pamatraksts|Polijas-Lietuvas kopvalsts administratīvais iedalījums}}
[[Attēls:Polish-Lithuanian Commonwealth at its maximum extent.svg|thumb|270px|Mūsdienu valstis vai to daļas, kas savā laikā atradās Polijas-Lietuvas kopvalsts pakļautībā]]
Polijas-Lietuvas kopvalstī ietilpa reģioni ar atšķirīgu vēsturi, reliģiju un kultūru.

[[Polijas kroņa zemes]] ("kroņa") zemes:
* [[Lielpolija]] (''Wielkopolska'')  — Polijas karalim  pakļautās rietumu provinces pie [[Poznaņa]]s
* [[Mazpolija]] (''Małopolska'') — Polijas karalim ("Kronim") pakļautās dienvidu provinces pie pirmās galvaspilsētas [[Krakova]]s 
* [[Mazovija]] (''Mazowsze'') — Polijas karalim ("Kronim") pakļautās vidienes provinces pie otrās galvaspilsētas [[Varšava]]s 
* [[Podlēzija]] (''Podlasie'', burtiski "poļiem (ļahiem) padotā zeme") — pēc 1569. gada Polijas karalim ("Kronim") pakļautās austrumu provinces tagadējās [[Belostoka]]s apkārtnē, ko agrāk apdzīvoja [[jātvingi]]
* [[Ukraina]] (''Kresy Wschodnie'', burtiski "Austrumu nomale") — Polijas karalim ("Kronim") pakļautās robežzemes tagadējās [[Ukraina]]s vidus un dienvidu daļās starp [[Dņepra]]s un [[Dņestra]]s upēm, kurā ietilpa Podole (Podolija, tagad [[Ukraina]]s [[Hmeļnickas apgabals]], [[Vinnicas apgabals]]) un ''Dzikie Pola'' (burtiski "Mežonīgie lauki" - tagadējā Austrum[[ukraina]], ieskaitot ''Zaporoże'' — "Aizkrāces").

Lietuvas dižkunigaitijas (lielkņazistes) zemes:
* [[Lietuva]] (''Litwa'') — tagadējās [[Lietuva]]s austrumdaļa ap galvaspilsētu Viļņu 
* [[Žemaitija]] (''Żmudź'') — tagadējās [[Lietuva]]s rietumu daļa
* [[Rutēnija]] (''Ruś'') - [[Lietuvas dižkunigaitija]]s austrumu un dienvidu daļas:
** ''Ruś Biała'' ("Baltā Rutēnija" - [[Vitebskas apgabals]], [[Minskas apgabals]], [[Mogiļevas apgabals]] un [[Smoļenskas apgabals]])  
** ''Ruś Czarna'' ("Melnā Rutēnija", tagad g.k. [[Grodņas apgabals]], [[Minskas apgabals|Minskas apgabala]] rietumdaļa)
** ''Ruś Czerwona'' ("Sarkanā Rutēnija", tagad Rietumukrainas [[Ļvivas apgabals]], [[Ternopiļas apgabals]], [[Ivanofrankivskas apgabals]]) un [[Volīnija]] (tagad Rietumukrainas [[Volīnijas apgabals]], [[Rivnes apgabals]], daļēji [[Žitomiras apgabals]]), kas pēc 1569. gada bija pakļauts Polijas karalim ("Kronim") 
** ''Polesie'' ([[Poļesje]], burtiski "Mežmale", tagad [[Brestas apgabals]] un [[Gomeļas apgabals]])

Kā autonomas teritorijas Polijas-Lietuvas kopvalstij pakļāvās arī
* [[Livonijas hercogiste]] (''Inflanty'') — tagadējā [[Vidzeme]], [[Latgale]] un Dienvidigaunija.
* [[Piltenes apgabals]] (''Powiat Piltynski'') - no valsts tiesību viedokļa atradās personālūnijā ar Poliju-Lietuvu, bet 1656.-1717. gadā personālūnijā ar Kurzemes un Zemgales hercogisti
* [[Kurzemes un Zemgales hercogiste]] (''Kurlandia i Semigalia'') — kopvalsts ziemeļu lēnis (suverēna hercogiste) ar [[Tobago]] un [[Gambija]]s kolonijām 
* [[Austrumprūsija|Prūsija]] (''Prusy'') — teritorija, ko līdz 1466. gadam pārvaldīja [[Vācu ordenis]], kas pēc pakļaušanas tika sadalīta Polijas karalim pakļautajā "[[Karaļa Prūsija|Karaļa Prūsijā]]" (''Prusy Królewskie'' - rietumu daļa) un Polijas karaļa lēnī [[Prūsijas hercogiste|Hercogu Prūsijā]] (''Prusy Książęce'' - austrumu daļa) un [[Vārme (zeme)|Varmija]] (''Warmia'') — Varmijas bīskapam pakļautajā teritorijā.

== Valsts pārvalde ==
[[Attēls:Potęga Rzeczypospolitej u zenitu. Złota wolność. Elekcja R.P. 1573.jpg|thumb|right|235px|1573. gada vēlēšanu norise Žečpospolitas Seimā t.s. zelta brīvības laikmetā]]
{{skatīt arī|Kārtu pārstāvniecība}}
Valsti pārvaldīja vēlēts [[Monarhs|karalis]] un divi - [[Krakova]]s un [[Viļņa]]s - Seimi. Delegātus uz Seimu izvirzīja provinču un vojevodistu Seimikos.

Līdzās kārtējām seimiku sapulcēm, kas apsprieda un lēma vietējas nozīmes jautājumus, parādījās īpašas sapulces - t.s. pirmsseima jeb vēlēšanu seimiki un atskaites seimiki. Pirmsseima seimiku sasauca stārasts pēc karaļa universāla pasludināšanas; sēdēs piedalījās karaļa pārstāvis, kurš informēja par Seima sasaukšanas iemeslu. Vēlēšanu seimikā tika ievēlēti delegāti uz Seimu un tika izstrādāta un apstiprināta šo delegātu rīcības instrukcija, ko tie saņēma rakstiskā veidā. Tas bija visa seimika viedoklis, kuru delegātam vajadzēja bez ierunām ievērot. Tātad viena vai divu delegātu protests Seimā pret kādu priekšlikumu bija nevis konkrētās personas viedoklis, bet gan vesela novada šļahtas viedoklis. Atskaites seimiki sanāca pēc Seima darba beigām, kad delegāti ziņoja par seimika instrukciju izpildi un Seima lēmumiem. XVI gs. Žečpospolitā darbojās aptuveni 70 seimiku.

Savus ziedu laikus Žečpospolitas šļahtas republika piedzīvoja XVI gs beigās un XVII gs. Kopš XVII gs. vidus pietika ar viena delegāta protestu, lai Seims lēmumu nevarētu pieņemt (t.s. ''[[liberum veto]]'' tiesības). Aizvien biežāk Seims beidzās bez rezultātiem tieši šādu protestu dēļ. Laikā no 1652. līdz 1736. gadam šādi beidzās 26 Seimi (no tiem apmēram puse ''liberum veto'' tiesību dēļ, bet otra puse gadījumu - kad Seims tā arī nevarēja nonākt pie kopsaucēja). Tā kā valstij līdzekļi tomēr bija vajadzīgi, tad šos un arī citus svarīgus jautājumus izlēma apgabalu seimiki. Līdz ar to var teikt, ka Polijā kārtu pārstāvniecība ne tikai ierobežoja karaļa varu, bet nopietni kavēja valsts attīstību.

Pastāvīgi darbojošās pārstāvniecības institucijas vairākos līmeņos ir visai unikāla parādība viduslaiku Eiropā. No malas tā var izskatīties pēc anarhijas, taču šī sistēma nodrošināja ideālu dzīvi provincēs un to uzplaukumu - t.i. ideālu iekšpolitisko dzīvi. Taču šīs sistēmas nenoliedzams trūkums bija valsts ārpolitikas un centralizācijas paralizēšana, kas noveda pie valstiskās patstāvības zaudēšanas XVIII gs. beigās.

1791. gadā Seims pieņēma jaunu konstitūciju. Tika likvidētas karaļu vēlēšanas (tās paredzētas tikai dinastijas izzušanas gadījumā); tika likvidētas ''liberum veto'' tiesības; magnāti zaudēja savas īpašās privilēģijas; tika nostiprināta centrālā izpildvara, pilsētas ieguva tiesības tikt pārstāvētas Seimā, pilsētnieki ieguva tiesības ieņemt augstākos garīdznieku amatus un iegūt virsnieku dienesta pakāpes (dzimtbūšana netika atcelta). Taču kaimiņvalstis neļāva Žečpospolitai atgūties un gūt reformu rezultātus.

== Polijas-Lietuvas kopvalsts valdnieki 1569.-1795. ==
[[Attēls:Sigismund II Augustus.PNG|thumb|184px|Sigismunds II Augusts]]
* [[Sigismunds II Augusts]] (''Zygmunt II August'')
* [[Henriks Valuā]] (''Henryk Walezy'')
* [[Stefans Batorijs]] (''Stefan Batory'')
* [[Sigismunds III]] (''Zygmunt III Waza'')
* [[Vladislavs IV]] (''Władysław IV Waza'')
* [[Jans II Kazimirs]] (''Jan II Kazimierz'')
* [[Mihals Višņoveckis]] (''Michał Korybut Wiśniowiecki'')
* [[Jans III Sobeskis]] (''Jan III Sobieski'')
* [[Augusts II Stiprais]] (''August II Mocny'')
* [[Staņislavs Leščiņskis]] (''Stanisław Leszczyński'')
* [[Augusts III]] (''August III'')
* [[Staņislavs Poņatovskis]] (''Stanisław August Poniatowski'')

== Atjaunošanas mēģinājumi ==
Centieni atjaunot valstiskumu izpaudās kā [[1830]].-[[1831]]. gadā ([[Novembra sacelšanās]]) un [[1863]].-[[1864]]. gadā ([[Janvāra sacelšanās]]).

20. gadsimtā bijušās Polijas-Lietuvas kopvalsts teritorijā izveidojās 4 valstis: [[Lietuva]]s republika, [[Polija]]s republika, [[Baltkrievija]]s republika un [[Ukraina]]s republika. Šodienas [[Polija|Polijas Republika]] uzskata sevi par Žečpospolitas vēsturisko mantinieci.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Vēsture-aizmetnis}}

{{autoritatīvā vadība}}

[[Kategorija:Bijušās Eiropas monarhijas]]
[[Kategorija:Eiropas vēsture]]
[[Kategorija:Polijas vēsture]]
[[Kategorija:Lietuvas vēsture]]
[[Kategorija:Ukrainas vēsture]]
[[Kategorija:Baltkrievijas vēsture]]