{{Infobox military unit
| unit_name                     = Senās Romas armija<br>''Exercitus Romanus''
| image                         = [[Image:Vexilloid of the Roman Empire.svg|130px]]
| caption                       = ''[[Vexillum]]'' karogs ar impērijas ''[[Akvila (simbols)|akvilu]]''
| dates                         = 753 gads p.m.ē. – 1453 m.ē.
| country                       = [[Romas ķēniņvalsts]]<br/>[[Romas Republika]]<br/>[[Romas impērija]]<br/>[[Rietumromas impērija]]<br/>[[Austrumromas impērija]]
| allegiance                    = 
| size                          = 28–50 leģioni
| command_structure             = 
| garrison                      = [[Akvinka]]<br/>[[Bonna]]<br/>[[Lauriakuma]]<br/>[[Iska Augusta]]<br/>[[Aleksandrija]] <br/>[[Singara]]<br/>[[Rēgensburga]]<br/>[[Novija]]<br/>[[Busra]]
| motto                         = 'Gloria Exercitus'
| patron                        = 
| garrison_label                = Galvenā mītne
| colors_label                  = 
| colors                        = 
| march                         = 
| battles                       = [[Roman–Gallic wars]]<br/>[[Samnite Wars]]<br/>[[Pyrrhic War]]<br/>[[Punic War]]<br/>[[Macedonian Wars]]<br/>[[Jugurthine War]]<br/>[[Mithridatic War]]<br/>[[Gallic Wars]]<br/>[[Roman civil wars]]<br/>[[Roman invasion of Britain]]<br/>[[Roman–Germanic wars]]<br/>[[Domitian's Dacian War]]<br/>[[Trajan's Dacian Wars]]<br/>[[Roman–Parthian War of 58–63]]<br/>[[Jewish–Roman wars]]<br/>[[Bellum Batonianum|The Great Illyrian Revolt]]
<!-- Commanders -->| commander1_label              = Commander-in-chief 
| commander1                    = [[Romas imperators|Imperators]]<br/>(''de facto''; 27 gads p.m.ē.–1453 m.ē.)<br/>[[Konsuls (Roma)|Konsuls]]<br/>(''de jure''; 27 gads p.m.ē.–1453 m.ē., 509 gads p.m.ē.–27 m.ē.)<br/>[[Senās Romas karalis|Karalis]]<br/>(753 gads p.m.ē.–509 m.ē.) 
| commander2_label              = Notable commanders
| commander2                    = [[Marks Fūrijs Kamills]]<br/>[[Scīpions Afrikānis]]<br/>[[Gajs Marijs]]<br/>[[Jūlijs Cēzars]]<br/>[[Ģermāniks]]<br/>[[Flāvijs Stilihons]]<br/>[[Flāvijs Belisārijs]]<!-- Insignia -->
| identification_symbol         = 
| identification_symbol_label   = 
| identification_symbol_2       = 
| identification_symbol_2_label = 
}}
[[Attēls:Column of Marcus Aurelius - detail1.jpg | thumb | Romiešu karaspēka attēlojums uz [[Marka Aurēlija kolonna]]s mūsu ēras 2. gadsimtā.]]
[[Attēls:Legione romana parata.JPG|thumb|Romiešu karaspēka atveidojums [[Romas impērija|impērijas periodā]] (mūsdienu rekonstrukcija Itālijā, 2007. gads).]]
'''Senās Romas armija''' ({{val|la|Romanus exercitus}}) sevī ietvēra visas [[Senā Roma|Senās Roma]]s sauszemes un jūras [[Karaspēks|karaspēka]] sastāvdaļas, kas galvenokārt pastāvēja [[Romas ķēniņvalsts|ķēniņvalsts]], [[Romas Republika|republikas]] un [[Romas impērija|impērijas]] laika posmā no aptuveni 753. gada [[Anno Domini|pirms mūsu ēras]] (p.m.ē.) līdz 476. gadam. Turpretim aprakstu par [[Austrumromas impērija]]s (395.–1453. gads) bruņotajiem spēkiem skatīt sadaļā [[Bizantijas armija]].

Savas pastāvēšanas laikā romiešu karaspēks bija atbildīgs ne tikai par Senās Romas teritorijas ārējo aizsardzību un paplašināšanu, bet arī par tās iekšējo drošību, kalpojot par sava veida [[policija]]s vienībām valsts iekšienē.<ref name="Southern p3-4">{{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=3.-4|isbn= 1-85109-735-X}}</ref> Tāpat armijas rīcībā bija robežsardzes un [[muita]]s uzraudzības funkcijas, kas sevī galvenokārt ietvēra [[nodoklis|nodokļu]] iekasēšanu uz [[Senās Romas province|provinču]] un valsts ārējās robežas.<ref name="Southern p3-4"/>

Savas disciplīnas, organizācijas, [[Jaunievedums|jaunievedumu]] un plašo iekarojumu dēļ daudzu pētnieku skatījumā romiešu karaspēks tiek uzskatīts par vienu no ilgtspējīgākajiem un efektīvākajiem bruņotajiem spēkiem cilvēces militārajā vēsturē.<ref name="ancient">{{tīmekļa atsauce|url= https://www.ancient.eu/Roman_Army/|title= Roman Army|work=ancient.eu|publisher=Ancient History Encyclopedia|first=James|last=Lloyd|date=30 April 2013|accessdate=13 August 2020}}</ref><ref name="Southern p4">{{grāmatas atsauce|title=The Roman Army: A Social and Institutional History|url=https://archive.org/details/romanarmysociali00sout|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=[https://archive.org/details/romanarmysociali00sout/page/n18 4]|isbn= 1-85109-735-X}}</ref>

== Izpēte ==

Mūsdienu pētniekiem ir pieejami pietiekoši daudz un dažādi [[vēstures avoti]], caur kuriem ir iespējams izzināt informāciju par [[Senā Roma|Senās Romas]] armiju. Tā, piemēram, līdz mūsdienām ir saglabājušās vairākas rakstiskās liecības, kas savulaik tika atzīmētas uz dažādiem [[papiruss|papirusa]] ruļļiem, kā arī akmens, [[bronza]]s un koka plāksnēm, kuras sniedz plašu informāciju par to kā tika pārvaldīta Senās Romas armija.<ref>{{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=5., 17|isbn= 1-85109-735-X}}</ref> Tāpat no rakstiskajām liecībām romiešu karaspēka izpētē palīdz arī atstātie gravējumi uz dažādām seno laiku celtnēm un karavīru [[kapakmens|kapakmeņiem]].<ref name="Southern p5">{{grāmatas atsauce|title=The Roman Army: A Social and Institutional History|url=https://archive.org/details/romanarmysociali00sout|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=[https://archive.org/details/romanarmysociali00sout/page/n19 5]|isbn= 1-85109-735-X}}</ref> Visbeidzot rakstiskās liecības arī papildina dažādu romiešu autoru atstātie darbi, kas tika sarakstīti gan [[latīņu valoda|latīņu]], gan [[sengrieķu valoda|sengrieķu]] valodā, un kuri bieži vien sniedz detalizētu aprakstu par armijas ikdienu un vēsturi no [[Pūniešu kari|Pūniešu karu]] beigām 3. gadsimtā p.m.ē. līdz [[Rietumromas impērija]]s sabrukumam 5. gadsimta beigās.<ref>{{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=18.-19|isbn= 1-85109-735-X}}</ref>

No vizuālajām vēstures liecībām Senās Romas armijas izpētē būtisku devumu sniedz neskaitāmās [[skulptūra]]s un [[monēta]]s, kas ir saglabājušās līdz mūsdienām, un kuras sevī ietver dažādu [[Senās Romas imperatori|imperatoru]], karavīru un bruņojuma attēlojumu.<ref name="Southern p10-18">{{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=10.-18|isbn= 1-85109-735-X}}</ref> Līdzīgi par vizuālajām liecībām kalpo arī dažādi romiešu atstātie [[piemineklis|pieminekļi]], no kuriem ievērojamākie ir [[Trajāna kolonna]] un [[Marka Aurēlija kolonna]], kas sevī ietver salīdzinoši detalizētu attēlojumu par armijas apgādes vajadzībām, upju šķēršošanu, militāro apmetņu un [[cietoksnis|cietokšņu]] celtniecību, kaujas un ievainojumu ainām, reliģiskajiem rituāliem, bruņojumu u.tml.<ref name="Southern p15">{{grāmatas atsauce|title=The Roman Army: A Social and Institutional History|url=https://archive.org/details/romanarmysociali00sout|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=[https://archive.org/details/romanarmysociali00sout/page/n29 15]|isbn= 1-85109-735-X}}</ref>

Mūsdienās veiktie [[arheoloģiskie izrakumi]] ir palīdzējuši atklāt arī vairākas lietišķās vēstures liecības, kas pētniekiem ir ļāvuši pavērt skatu uz to, kā un kur karavīri dzīvoja, kā arī kādus ieročus un papildrīkus izmantoja ikdienā.<ref name="Southern p5-6">{{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=5.-6|isbn= 1-85109-735-X}}</ref> Ne velti vairāki muzeji [[Eiropa|Eiropā]], [[Ziemeļāfrika|Ziemeļāfrikā]] un [[Tuvie Austrumi|Tuvajos Austrumos]] sevī ietver [[eksponāts|eksponātus]] ar romiešu [[zobens|zobeniem]], [[duncis|dunčiem]], [[šķēps|šķēpiem]], [[vairogs|vairogiem]], [[ķivere|ķiverēm]], [[bruņas|bruņām]], [[apavi]]em un [[josta|jostām]], kas tādējādi dod dziļāku izpratni un priekšstatu par Senās Romas armiju mūsdienu sabiedrībai kā tādai.<ref name="Southern p5-6"/>

== Vēsture ==
=== Pirmsākumi ===
Tuvojoties [[Romas impērija|impērijas]] periodam, armiju nācās reformēt. Bija nepieciešami kaujinieki, kas varēja piedalīties ilgstošos karagājienos un nebūtu piesaistīti pie savas tuvējās saimniecības. Sākumā maz bija tādu, kas vēlētos brīvprātīgi pamest savu saimniecību lai kalpotu armijā. Tomēr, laika gaitā, pieaugot iedzīvotāju skaitam Itālijas pussalā, brīvas zemes kļuva arvien mazāk. Palielinājās nabadzīgo bezzemnieku skaits. Viņi visbiežāk arī kļuva par rekrūšiem — profesionāliem karavīriem, kas kalpoja armijā no 16 līdz 20 gadiem.

=== Romas impērija ===
Skaitliski lielāko un kvalitatīvi visaugstāko līmeni romiešu armija sasniedza [[Jūlijs Cēzars|Jūlija Cēzara]] laikā, tātad apmēram 1. gs. p.m.ē. vidū. [[Oktaviāns|Augustam]] pārņemot valdīšanas grožus 27.g. p.m.ē., viņa pakļautībā nonāca jau vairākas spēcīgas armijas — apmēram 60 leģioni. Tomēr tā bija jau pārāk liela armija, kuras uzturēšana vairs nebija impērijai pa spēkam. Tādēļ Augusts to samazināja līdz 28 leģioniem (ap 150 000 vīru).

Katrs leģions parasti sastāvēja no aptuveni 5500 vīriem, kuri bija ļoti labi apmācīti. Leģionu komandēja legāts un vairāki viņa palīgi — tribūni. Katrs leģions bija sadalīts 10 kohortās ar 480 karotājiem katrā. Savukārt kohorta apvienoja 6 centūrijas ar 80 vīriem katrā.

Tomēr ilgstošas karadarbības rezultātā cietokšņi un pilsētas bieži tika izpostīti, to infrastruktūra pamesta novārtā. Savukārt armijas vienībām nācās veikt biežus pārgājienus karalaika apstākļos, bez pienācīgas atpūtas un sagatavošanās. Šādā situācijā strauji sāka izplatīties epidēmijas, kas tūkstošiem pļāva gan civiliedzīvotājus, gan armijas daļas. Tas arvien vairāk noplicināja cilvēku resursus, līdz tie palika tik maz, ka nespēja vairs pat sevi atražot.

Sākot izpausties cilvēku resursu deficītam, Roma mēģināja to kompensēt uz [[barbari|barbaru]] algotņu rēķina. Vairumā gadījumu tie nāca no [[ģermāņi|ģermāņu]] ciltīm. „Atšķaidot” romiešu armiju ar barbaru algotņiem uz laiku izdevās aizlāpīt cilvēku resursu deficītu, bet ilgākā laika posmā šāda politika radīja citas sekas. Algotņiem bija pavisam cita cīņas motivācija. Ja Romas pilsoņiem vismaz viens no stimuliem bija savas valsts intereses, tad algotņiem šādu stimulu nebija. Tos interesēja tikai atalgojums un kara laupījums kā papildus „prēmija”. Pieaugot algotņu īpatsvaram Romas armijā, tā arvien vairāk sāka zaudēt nacionāli patriotisko identitāti un līdz ar to vienu no svarīgākajiem cīņas motīviem. Vēl jo vairāk tādēļ, ka algotņiem nereti nācās cīnīties pašiem pret saviem asins brāļiem. Tā, pēc [[Adrianopoles kauja]]s [[Rietumroma]]s armijā ģermāņu karavīri sasniedza sešdesmit procentus. Šo procesu rezultātā arvien vairāk kritās arī Romas armijas militārais potenciāls, tās cilvēcisko resursu kvalitāte.

== Uzturēšanas izmaksas ==
No [[ekonomika|ekonomiskā]] viedokļa [[Senā Roma|Roma]]s karaspēka uzturēšana prasīja salīdzinoši lielus [[finanses|finansiālos]] līdzekļus —  tiek lēsts, ka [[Romas impērija|impērija]]s laikā aptuveni 75% no valsts ikgadējā [[budžets|budžeta]] tika novirzīti armijas vajadzībām.<ref>{{grāmatas atsauce|title=A Companion to the Roman Army|url=https://archive.org/details/companiontoroman00erdk_165|first=Paul|last=Erdkamp|place=Malden, MA|publisher=Blackwell Publishing|year=2007|page=[https://archive.org/details/companiontoroman00erdk_165/page/n28 2]|isbn=978-1-4051-2153-8}}</ref>

== Apbruņojums ==
[[Attēls:Roman army in nashville.jpg|thumb|250px|Romiešu armijas bruņojuma demonstrācija]]Leģionu bruņojums un tehniskais aprīkojums bija standartizēti visā impērijā. Tos masveidā izgatavoja atsevišķos [[amatniecība]]s centros. Katrs bruņojuma priekšmets vai ieroču veids bija rūpīgi izvēlēts un nepārtraukti pilnveidots, balstoties uz kaujās uzkrāto pieredzi. Vienlīdz liela uzmanība tika veltīta leģionāru aizsardzībai un to kaujas spēju saglabāšanai, kā arī uzbrukuma tehniskajam nodrošinājumam. Tā, ja sākotnēji kareivju ķermeni aizsargāja viegls metāla stiepļu bruņu krekls, tad vēlāk to aizstāja ar metāla plāksnēm. Tas bija dārgāk, bet daudz drošāk. Neskaitāmas modifikācijas pārdzīvoja arī ķiveres.

Rūpīgi tika konstruēti vairogi. Parasti tie tika salīmēti no vairākām plānām koka plāksnēm, bet apmales tika apdarinātas ar metāla aplocēm. Tādējādi romiešu vairogi bija reizē izturīgi un viegli. Tie bija izliekti, aptverot karavīra ķermeņa kontūras.

Galvenais leģionāra uzbrukuma ierocis bija vairāk nekā 2 metrus garš šķēps (''[[pilum (šķēps)|pilum]]'') ar asu dzelzs uzgali. Katram leģionāram bruņojumā bija 2 šādi šķēpi. Turpretī leģionāra zobens (''[[gladiuss|gladius]]'') bija samērā īss - 61 cm - tas bija domāts drīzāk duršanai nekā ciršanai, tātad neaizvietojams tuvcīņas ierocis. Zobens bija jānēsā zobena makstī piekārts pie jostas labajā pusē. Kreisajā pusē bija vēl duncis, bet 1. gadsimta beigās tas bija no bruņojuma noņemts.

Obligātajā leģionāra bruņojumā bija vēl kaplis, zāģis, groziņš un ķēde, kas bija nepieciešami nometņu ierīkošanai, leģionam pārgājiena laikā apmetoties atpūtā vai naktsguļā. Parasti nometnes vidū bija altāris upurēšanai un telts kur apmetās karavadonis. Apkārt karavadoņa teltij bija karavīru teltis.
[[Pūniešu kari|Pūniešu karu]] laikā 3.-2. gs. p.m.ē. romieši izveidoja arī spēcīgu jūras kara [[flote|floti]], patapinot militārās kuģošanas pieredzi no grieķiem. Romiešu armijai kļūstot profesionālai arī tās bruņojums tika standartizēts, bet ieroči tika ražoti masveidā.

== Cietokšņi ==
Augstu līmeni sasniedza romiešu cietokšņu būvniecības māksla. Agrīnā Romas periodā cietokšņi parasti tika būvēti no baļķiem, bet kopš 2. gs. cietokšņu sienas gandrīz vienmēr bija no akmens. Tipiska cietokšņa iekšienē bez kazarmām parasti bija arī [[klēts]], [[hospitālis]], [[amfiteātris]] un citas būves. Netika aizmirsta arī higiēna — katrā cietoksnī bija organizēta ūdens padeve un [[kanalizācija]]. Neiztrūkstoši elementi bija [[pirts]] un [[ateja]]s. Tas viss, lai gan prasīja lielus līdzekļus, tomēr nodrošināja labu karotāju veselību, tātad arī to cīņas spēju.

== Skatīt arī ==
{{Portāls|Vēsture}}
* [[Pilums]] — romiešu šķēps
* [[Senā Roma]]
* [[Senās Romas kavalērija]]

== Atsauces ==
{{atsauces|3}}

== Bibliogrāfija ==
'''Grāmatas'''
* {{grāmatas atsauce|title=The Roman Army: A Social and Institutional History|first=Pat|last=Southern|place=Santa Barbara, CA [etc.]|publisher=ABC-CLIO|year=2006|page=|isbn= 1-85109-735-X}}

'''Interneta resursi'''
* {{tīmekļa atsauce|url= https://www.ancient.eu/Roman_Army/|title= Roman Army|work=ancient.eu|publisher=Ancient History Encyclopedia|first=James|last=Lloyd|date=30 April 2013|accessdate=13 August 2020}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://www.ancient.eu/Roman_Army/ ''Ancient History Encyclopedia'' ieraksts] {{en ikona}}

{{Vēsture-aizmetnis}}
{{Militārisms-aizmetnis}}

[[Kategorija:Senā Roma]]
[[Kategorija:Armijas]]
[[Kategorija:Militārā vēsture]]