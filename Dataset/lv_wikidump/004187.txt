[[Attēls:Hegi apocarpous gynoeceum.png|thumb|235px|Apokarps ginecejs]]
'''Ginecejs''' ({{val-la|gynaeceum}}) ir [[Augļlapas|augļlapu]] kopa [[zieds|ziedā]]. Augļlapa (''carpellum'') var būt viena, kā, piemēram, [[tauriņzieži]]em ('''vienlocekļa ginecejs'''), vai vairākas, kā piemēram, [[gundegas|gundegām]] ('''daudzlocekļu ginecejs'''). Saaugot katra ar savām malām, vai pa vairākām kopā, tās rada [[segsēkļi|segsēkļu]] ziedam raksturīgo [[auglenīca|auglenīcu]] (''pistillum''). 

Daudzlocekļu ginecejs var būt '''apokarps''', ja augļlapas nesaaug savā starpā, bet saaug tikai katra ar savām malām. Šāds ginecejs ir visiem [[augi]]em, kuriem ziedā tikai viena augļlapa, piemēram, tauriņziežiem. Bet apokarps ginecejs var būt arī no daudzām augļlapām, piemēram, gundegām. Tad ginecejā ir daudz auglenīcu. Ja vairākas augļlapas saaugušas vienā auglenīcā, tad ginecejs ir '''cenokarps''' jeb '''sinkarps''', kāds, piemēram, [[krustzieži]]em, [[magones|magonēm]] u.c. Vēl izdala '''parakarpo''' gineceju, kad augļlapas saaug savā starpā tikai daļēji, kā tas ir, piemēram, [[prīmulas|prīmulām]].

== Ārējās saites ==
{{sisterlinks-inline}}
{{enciklopēdiju ārējās saites}}


{{botānika-aizmetnis}}

[[Kategorija:Ziedi]]