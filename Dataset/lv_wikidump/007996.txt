[[Attēls:elektronu_lampa.jpg|thumb|200px|Elektronu lampa]]
'''Elektronu lampa''' jeb vienkārši "lampa" ir jebkura elektriskās izlādes lampa, kurā viens vai vairāki elektrodi izdala elektriskos lādiņus termoemisijas rezultātā. Parasti par elektronu lampu jeb '''radiolampu''' pieņemts saukt vakuumierīci, kurā [[elektriskā strāva|elektrisko strāvu]] rada [[elektrons|elektroni]], kurus emitē karsts [[katods]] un uztver viens vai vairāki auksti elektrodi, kas ir zem pozitīva sprieguma attiecībā pret [[katods|katodu]].

== Vēsture ==
Parādību, kas ir pamatā gandrīz katras radiolampas darbībai, atklāja pazīstamais amerikāņu izgudrotājs [[Edisons|Tomass Edisons]]. 1883. gadā, mēģinot uzlabot savas [[elektriskā spuldze|elektriskās spuldzes]], viņš ievietoja spuldzes balonā kvēldiega tuvumā papildus metālisku plāksnīti, kas ar kvēldiegu nesaskārās. Edisons konstatēja, ka, pieslēdzot plāksnītei baterijas pozitīvo polu, ķēdē plūst strāva, kaut gan no spuldzes balona gaiss bija izsūknēts. Savukārt, pieslēdzot plāksnītei negatīvo polu, strāva ķēdē nebija novērojama. Savā vārdā nosaukto efektu — elektriskās strāvas vienvirziena plūšanu vakuumā — Edisons tā arī neprata izskaidrot. Tomēr Edisonu var uzskatīt par pirmās [[diode (elektronu lampa)|diodes]] radītāju, kaut arī nekādas praktiskas nozīmes tolaik šai ierīcei nebija. Edisona efekts tika izskaidrots daudz vēlāk, tikai pēc elektronu atklāšanas 1897. gadā un to nosauca par [[termoelektronu emisija|termoelektronu emisiju]].

[[Attēls:Triode tube 1906.jpg|thumb|left|200px|Lī de Foresta triode]]

Diodi praktiski pirmais pielietoja Džons Flemings 1904. gadā kā [[detektors|detektoru]] [[bezvadu]] [[telegrāfs|telegrāfa]] signālu uztveršanai. 1906. gadā Lī de Forests starp diodes diviem elektrodiem ievietoja trešo elektrodu (tīkliņu) , kuram varēja pieslēgt gan pozitīvu, gan negatīvu spriegumu attiecībā pret katodu. Šāda ierīce — [[triode]] — spēja pastiprināt elektriskos signālus. Tā bija revolūcija elektronikā. 1913. gadā [[Ērvings Lengmīrs]] ieteica uzlabot triodes īpašības, pielietojot otro tīkliņu — tā radās četrelektrodu lampa jeb [[tetrode]]. Tetrodes uzlaboja 1916. gadā Šottki un 1926. gadā Hells. 1929. gadā parādījās pirmās piecelektrodu lampas jeb [[pentode]]s, kas bija daudz kvalitatīvākas. Nedaudz vēlāk tika izgudrotas arī sešelektrodu lampas jeb [[heksode]]s (ar tām bija iespējams ērtāk veikt automātisko pastiprinājuma regulēšanu) un septiņelektrodu lampas ([[heptode]]s), kuras tika izmantotas frekvences pārveidošanai [[superheterodīna uztvērējs|superheterodīna uztvērējos]]. 20. gadsimta 30. gados visas šīs radiolampas jau ražoja un izmantoja masveidā visā pasaulē.

Elektronu lampu noriets sākās pēc [[tranzistors|tranzistoru]] izgudrošanas 1947. gadā, to uzlabošanas 50. gados un masveida ražošanas uzsākšanas 60. gados. Tomēr vēl līdz pat 20. gadsimta 80. gadiem tās izmantoja radiouztvērējos un televizoros.
{{clear|left}}
== Elektronu lampu tipi ==
[[Attēls:Dubulttriode darbiibaa.jpg|thumb|200px|Dubulttriode ECC83 darbībā]]
* Vakuuma elektronu lampas (radiolampas)
** [[diode (elektronu lampa)|Diodes]]
*** Detektordiodes
*** [[kenotrons|Kenotroni]] (taisngriežu diodes)
** [[Triode]]s
** [[Tetrode]]s
*** [[Staru tetrode]]s
** [[Pentode]]s
*** Pentodes ar īsu raksturlīkni
*** Pentodes ar pagarinātu raksturlīkni (varimī)
** [[Heksode]]s
** [[Heptode]]s un [[pentagrīds|pentagrīdi]]
** [[Oktode]]s
** [[Nonode]]s (heptagrīdi)
** [[Elektronoptiskais indikators|Elektronoptiskie indikatori]]
** Kombinētās lampas
** [[Ģeneratorlampa]]s
** [[Modulatorlampa]]s
* [[Elektronstaru lampa]]s
** [[kineskops|Kineskopi]] (uztverošās elektronstaru lampas)
** [[oscilogrāfiskā elektronstaru lampa|Oscilogrāfu lampas]]
** [[Indikācijas elektronstaru lampa]]s
** [[Iegaumējošā elektronstaru lampa|Iegaumējošās elektronstaru lampas]]
** Raidošās elektronstaru lampas
*** [[ikonoskops|Ikonoskopi]]
*** [[ortikons|Ortikoni]]
*** [[superortikons|Superortikoni]]
*** [[vidikons|Vidikoni]]
*** [[disektors|Disektori]]
* Fotoelektronu ierīces
** [[fotoelements|Fotoelementi]]
** [[fotoelektronu daudzkāršotājs|Fotoelektronu daudzkāršotāji]]
* Ar gāzi pildītās elektronu lampas
** [[stabilitrons (elektronu lampa)|Stabilitroni]]
** [[gazotrons|Gazotroni]]
** Dzīvsudraba taisngrieži
*** [[ignitrons|Ignitroni]]
** [[tiratrons|Tiratroni]]
** [[dekatrons|Dekatroni]]
** [[Indikatorlampa]]s
* Vakuuma luminiscentie indikatori

== Elektronu lampas šodien ==
Pašlaik radiolampas izmanto galvenokārt jaudīgu radioraidītāju gala pakāpēs, kur tās joprojām ir pārākas par pusvadītāju ierīcēm. Plaši tiek pielietotas dažādas speciālas elektronu lampas, piemēram, [[magnetrons|magnetroni]] (augstfrekvences elektromagnētiskā starojuma ģenerēšanai dažādās iekārtās — no [[radars|radariem]] līdz mikroviļņu krāsnīm), [[klistrons|klistroni]], [[skrejviļņa lampa]]s, [[elektronstaru lampa|elektronstaru lampas (kineskopi)]].

"Klasiskās" radiolampas mūsdienās tiek lietotas sevišķi kvalitatīvu skaņas pastiprinātāju izgatavošanai.

== Ārējās saites ==
{{sisterlinks-inline}}
{{enciklopēdiju ārējās saites}}

{{Elektroniskie komponenti}}
{{autoritatīvā vadība}}

[[Kategorija:Elektronu lampas| ]]