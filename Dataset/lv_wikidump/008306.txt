{{infokaste+}}
{{Cita nozīme|itāliešu gleznotāju|Itālijas pilsētu|Korredžo (pilsēta)}}
'''Korredžo''', pilnā vārdā '''Antonio Allegri da Korredžo''' ({{val-it|Antonio Allegri da Correggio}}, dzimis [[1489]]. gada augustā Korredžo, miris {{dat|1534|3|5}} turpat) bija [[renesanse]]s laika itāliešu gleznotājs, [[Parmas skola]]s pārstāvis. Pavārdu ieguvis no dzimtās pilsētas, kas atrodas [[Emīlija|Emīlijā]]. Korredžo ietekmējies no [[Manteņa]]s, [[Lorenco Kosta]]s, [[Leonardo|Leonardo da]] Vinčī, [[Rafaēls|Rafaēla]] un [[Mikelandželo]] darbiem. No Korredžo būtiski ietekmējušies daudzi [[baroks|baroka]] un [[rokoko]] mākslinieki.

Korredžo dzimis Korredžo tirgotāja ģimenē. Pēc ceļojuma uz [[Mantuja|Mantuju]] 1506. gadā viņš atgriezās Korredžo, kur palika līdz 1510. gadam; tiek uzskatīts, ka šajā periodā Korredžo uzgleznojis gleznu "Svētā Elizabete un Jānis pielūdz Jēzu", kurā redzama Kostas un Manteņas ietekme. Apmēram 1514. gadā viņš pabeidza trīs [[tondo]] Mantujas Svētā Andreja baznīcai un vēlreiz atgriezās Korredžo, kur radīja Madonnas altārgleznu Svētā Franciska klosterim.

Korredžo pamatā darbojies [[Parma|Parmā]], kur ieradies aptuveni 1516. gadā. Pirmais nozīmīgais pasūtījums Parmā viņam bija Sv. Paula klostera priekšnieces istabas apgleznošana. 1520. gadā Korredžo apgleznoja Sv. Jāņa baznīcas, bet 1526. gadā — arī Parmas katedrāles kupolu. Pirmajā attēlota Kristus, bet otrā Marijas debesbraukšana. Kupolu apgleznošanā Korredžo lietojis neparastu tehniku, kuru izmantojis arī Manteņa — debesu ainas attēlotas perspektīvā no apakšas. Korredžo gleznojis arī jutekliskus mitoloģiskas tematikas darbus (piemēram, "Jupiters un Jo", "Danaja").

Par Korredžo dzīvi zināms maz, jo dzīves laikā viņš nebaudīja lielu popularitāti. Uzskata, ka viņš bijis diezgan izglītots. XVII un XVIII gadsimtā Korredžo tika vērtēts pat augstāk par Rafaēlu.

== Galerija ==
<gallery>
Correggio_028c.jpg|''Jupiters un Jo" (1531-1632)
The Holy Family with Saint Jerome (1517-19); Antonio Allegri Correggio.JPG|''Svētā ģimene ar Sv. Hieronīmu''. (1517-19.g.)
Vénus et l'Amour découverts par un satyre, Corrège (Louvre INV 42) 02.jpg|''Venēra Kupidons un satīrs'' (1524-27.g.)
Antonio Allegri, called Correggio - The Abduction of Ganymede - Google Art Project.jpg|''Ganimēda nolaupīšana'' (1520-1540.g.)
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

[[Kategorija:1489. gadā dzimušie]]
[[Kategorija:1534. gadā mirušie]]
[[Kategorija:Emīlijā-Romanjā dzimušie]]
[[Kategorija:Itāliešu gleznotāji]]
[[Kategorija:Renesanses gleznotāji]]