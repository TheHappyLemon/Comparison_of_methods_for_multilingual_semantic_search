{{atsauces+}}
[[Attēls:Processed SAM mjodr.jpg|thumb|250px|18. gadsimta īslandiešu [[rokraksts]], kurā attēlots Odins izdalām poēzijas medu.]]
'''Poēzijas medus''' jeb '''poēzijas medalus''' ({{val|non|skáldskapar mjaðar}} vai ''Suttungmjaðar'') [[skandināvu mitoloģija|skandināvu mitoloģijā]] ir [[medus (dzēriens)|medus]], kas dod gudrību un iedvesmu.

Poēzijas medus izcelsme skaidrota [[Snorre Sturlusons|Snorres Sturlusona]] ''Skáldskaparmál'' pirmajā daļā, kurā atainota [[Ēgirs|Ēgira]] un [[Brāgi]] saruna. Brāgi Ēgiram izklāsta medus izcelsmi no [[Kvasīrs|Kvasīra]] asinīm un to, kā [[Odins]] šo poēzijas medu ieguvis.

== Medus izcelsme un nokļūšana pie Odina ==

Kvasīrs tika radīts no visu dievu siekalām, tāpēc bija gudrākais no vānu dieviem, taču viņu nogalināja [[Fjalars un Galars]], divi [[cvergi]], kuri pēc tam sajauca viņa asinis ar medu un tās noglabāja; asinis sarūga par medu, kas iedvesmoja dzejniekus.

Vēlāk cvergi nogalināja milža [[Sutungs|Sutunga]] vecākus. Sutungs vēlējās rūķiem atriebties, taču tie viņam piedāvāja poēzijas medu. Milzis to aiznesa uz mājām un pavēlēja savai meitai [[Gunlēda]]i to sargāt.

Vēlāk medu ieguva Odins, kurš devās pie Sutunga brāļa kalpiem un uzasināja viņu sirpjus, kuri kļuva ārkārtīgi asi. Kalpi vēlējās iegūt galodu, un Odins sacīja, ka to pārdošot tikai par ļoti augstu cenu. Viņš pameta galodu gaisā, un kalpi, to ķerdami, viens otru ar sirpjiem nāvīgi ievainoja. Odins meklēja naktsmājas pie Sutunga brāļa, kurš bija izmisis, ka viņa kalpi viens otru nogalinājuši. Odins piedāvājās strādāt par visiem deviņiem kalpiem, par samaksu prasot padzerties poēzijas medu. to izsniedza āsiem un "tiem, kuri spēj radīt". Sutunga brālis sacīja, ka viņam uz medu neesot tiesību, bet ka viņš varētu palīdzēt Odinam mēģināt to iegūt.

Odins vienu vasaru strādāja deviņu kalpu vietā, un, pienākot ziemai, prasīja algu. Kopā ar milzi viņš devās uz Sutunga mājām, taču Sutungs atteicās dot medu. Odins ierosināja medu iegūt ar viltu. Viņš iedeva Sutunga brālim urbi Rati, lai tas izurbtu caurumu klintī, aiz kuras glabājās medus. Tad viņš pārvērtās par čūsku un ieslīdēja caurumā. Sutunga brālis saprata, ka apkrāpts un dūra ar urbi caurumā, taču netrāpīja. Odins devās pie Gunlēdas, kura sargāja medu. Viņš ar viņu pavadīja trīs naktis, par kurām viņa viņam piesolīja trīs malkus dzēriena. Odins trijos malkos iztukšoja medus krājumus, pārvērtās par ērgli un aizlidoja uz [[Asgarda|Asgardu]].

Odins medu izsniedz [[āsi]]em, valkīrām mirušo varoņu atdzīvināšanai un "tiem, kuri spēj radīt".

{{Skandināvu mitoloģija2}}

[[Kategorija:Priekšmeti skandināvu mitoloģijā]]