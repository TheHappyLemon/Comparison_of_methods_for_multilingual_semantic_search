{{Literatūras vēsture| atteels=[[Attēls:Pieter Claesz 002.jpg|150px]]}}
'''Baroka literatūra''' radās 16.gs. beigās un 17.gs. sākumā [[Itālija|Itālijā]] un pakāpeniski 17.gs. izplatījās pārējā [[Eiropa|Eiropā]].

== Iezīmes ==

Baroka literatūra visspilgtāk izpaudās [[dzeja|dzejā]]. 17.gs. vairākās Eiropas valstīs ([[Vācija|Vācijā]], [[Zviedrija|Zviedrijā]], [[Nīderlande|Nīderlandē]] u.c.) ne tikai uz literatūru, bet arī uz mākslu kopumā lielu ietekmi atstāja postošais [[Trīsdesmit gadu karš]], postoši kari un [[mēris|mēra]] epidēmijas plosījās arī citviet Eiropā, un literatūrā un mākslā aktualizējās ar nāvi un cilvēka spēju ierobežotību un cilvēka mirstīgumu, arī reliģiju saistītas tēmas un motīvi: ''[[Vanitas]]'' (uzsvars uz laicīgā pārejošo un nepastāvīgo raksturu), ''[[Memento mori]]'' ("atceries nāvi" - atgādinājums par cilvēka mirstīgumu) un ''[[Carpe diem]]'' (burtiski "tver dienu" - mirkļa izbaudīšana). Baroka literatūra pievērsās arī [[mīts|mītam]]; [[antīkā kultūra|antīkie]] mīti tika saistīti ar [[Bībele]]s un [[kristietība]]s sižetiem un motīviem.

Baroka literatūrā liela nozīme bija virtuozitātei un formas meistarībai. Tā izceļas arī ar krāšņu un smalku tēlainību (īpaši attīstījās [[metafora]] un [[hiperbola (literatūrā)|hiperbola]]). Baroka literatūra bieži vien ir [[alegorija|alegoriska]] rakstura.

== Pārstāvji ==

Nozīmīgākais baroka literatūras pārstāvis Itālijā bija dzejnieks [[Džovanni Batista Marino]] (1569-1625). Marino ar savu dzeju tiecās lasītāju pārsteigt un apžilbināt ar savu stilu un valodu. Itālijā izveidojās atsevišķs Marino vārdā nodēvēts virziens - [[marinisms]] (saukts arī par ''secentismo''). Marinisti īpašu uzmanību pievērsa metaforai, hiperbolai, vārdu spēlēm un valodas un stila izsmalcinātībai, mītiskiem motīviem.

[[Spānija|Spānijā]] par baroku var runāt t.s. Spānijas zelta laikmeta (''[[Siglo de Oro]]'') sakarā. Te kā pazīstamākos baroka autorus varētu minēt dramaturgus [[Lope de Vega|Lopi de Vegu]] (1562-1635) un [[Kalderons de la Barka|Kalderonu de la Barku]] (1600-1681), lai gan šos autorus dažkārt uzskata arī par [[renesanse]]s pārstāvjiem. Izcilākais spāņu baroka dzejnieks ir [[Fransisko de Kevedo]] (1580-1645).

[[Portugāle|Portugāļu]] literatūrā nozīmīgākie baroka autori ir [[Brazīlija|Brazīlijā]] dzīvojušie [[Antonio Vieira]] (1608-1697) un [[Gregorio de Matoss]] (1636-1696), kā arī Portugālē dzīvojušais [[Fransisko Rodrigess Lobo]] (1589-1621).

Kā [[Vācija]]s nozīmīgākie baroka pārstāvji minami [[Andreass Grifijs]] (1616—1664), [[Martins Opics]] (1597—1639), [[Angeluss Silēzijs]] (1624-1677), [[Kristiāns Hofmans fon Hofmansvaldaus]] (1617—1679), [[Pauls Gerharts]] (1607—1676), [[Hanss Jakobs Kristofels fon Grimmelshauzens]] (1621—1676).

[[Lielbritānija|Lielbritānijā]] par baroka literatūrai piederīgiem var uzskatīt tā sauktos [[metafiziskie dzejnieki|metafiziskos dzejniekus]] - [[Džons Donns|Džonu Donnu]] (1572-1631), [[Džordžs Herberts|Džordžu Herbertu]] (1593-1633), [[Endrū Mārvels|Endrū Mārvelu]] (1621-1678) u.c.

== Saites ==

* [[Baroks]]

{{Literatūra-aizmetnis}}


{{autoritatīvā vadība}}

[[Kategorija:Baroks]]
[[Kategorija:Literatūras vēsture]]

[[en:Baroque#Literature and philosophy]]