{{Citas nozīmes|pilsētu Marokā|Kasablanka (nozīmju atdalīšana)|Kasablanka}}
{{Apdzīvotas vietas infokaste
  | name                     = Dār el Beida
  | official_name            = الدَّار الْبَيْضَاء<br/>ⵜⴰⴷⴷⴰⵔⵜ ⵜⵓⵎⵍⵉⵍⵜ
  | settlement_type          = pilsēta
  | other_name               = Kasablanka
  | nickname                 = 
  | motto                    = 
  | image_skyline            =
  | imagesize                = 
  | image_caption            = 
  | image_flag               = Flag of Casablanca province (1976-1997).svg
  | image_seal               = Casablanca.svg
  | pushpin_map              = Maroka
  | pushpin_label_position   = 
  | latd  =  33 | latm  = 32  | lats  =   | latNS  = N
  | longd =  7 | longm =  35 | longs =   | longEW = W
  | subdivision_type         = [[Suverēno valstu uzskaitījums|Valsts]]
  | subdivision_name         = '''{{karogs|Maroka}}'''
  | subdivision_type1        = Reģions
  | subdivision_name1        = [[Lielkasablanka]]
  | subdivision_type2        = 
  | subdivision_name2        = 
  | subdivision_type3        = 
  | subdivision_name3        = 
  | area_total_km2           = 220
  | area_land_km2            = 
  | area_water_km2           = 
  | elevation_m              = 
  | population_footnotes     = 
  | population_total         = 3359818
  | population_as_of         = {{dat|2014|||SK|bez}}
  | population_rank          = 
  | population_density_km2   = auto
  | timezone                 = 
  | utc_offset               = 
  | timezone_DST             = 
  | utc_offset_DST           = 
  | area_code                = 
  | website                  = {{url|http://www.casablancacity.ma/}}
  | footnotes                = 
}}
'''Kasablanka''' ({{val|es|Casablanca}} — 'Baltais nams'), arī '''Dār el Beida''' ({{val|ar|الدار البيضاء}} ''{{Unicode|ad-Dār al-Bayḍāʼ}}''), ir pilsēta [[Maroka]]s centrālajā daļā pie [[Atlantijas okeāns|Atlantijas okeāna]]. Valstī lielākā pilsēta un osta, tiek uzskatīta arī par valstī galveno ekonomikas centru, tomēr Marokas galvaspilsēta ir [[Rabāta]].

Tāpat kā vairākas citas Marokas pilsētas, Kasablanka sastāv no vecās daļas un jaunās daļas, kura celta [[Francija|franču]] protektorāta laikā. Pilsētā atrodas franču arhitekta Mišela Pinso (''Michel Pinseau'') projektētā un 1993. gadā atklātā Hasana II [[mošeja]] ar visaugstāko [[minarets|minaretu]] pasaulē (tas ir 210 metrus augsts).

== Vēsture ==
Ap 7. gadsimtu mūsdienu Kasablankas apkārtnē apmetās [[berberi]]. Tolaik pilsētas nosaukums bija Anfa, un tā kļuva par nelielu neatkarīgu valsti, līdz 1068. gadā to iekaroja [[Almoravīdi]]. [[Merinīdi|Merinīdu]] varas laikā (13.—15. gadsimtā) Anfa kļuva par ostas pilsētu. 15. gadsimta sākumā Anfa atkal ieguva neatkarību un kļuva par [[pirāti|pirātu]] bāzi, tāpēc 1468. gadā [[Portugāle|portugāļi]] pilsētu nopostīja. 1515. gadā senās Anfas vietā portugāļi uzcēla cietoksni, tomēr 1755. gadā to [[zemestrīce]]s dēļ pameta.

18. gadsimta beigās Marokas [[sultāns]] [[Muhameds III]] pilsētu atjaunoja un nosauca par "Balto namu" (''Dar el Beida'' arābu variantā un ''Casablanca'' spāņu variantā).

19. gadsimtā osta piedzīvoja uzplaukumu, jo bija viens no [[vilna]]s eksporta centriem uz [[Anglija|Angliju]].

1907. gada jūnijā franči ierīkoja [[tramvajs|tramvaja]] sliedes, aizskarot kapsētu. Pilsētā izcēlās nemieri, ko apspieda ar franču karaspēka palīdzību, un pilsēta nonāca franču kontrolē. 1912. gada 30. marta [[Fēsas līgums]] padarīja Maroku par [[Francija]]s protektorātu.

Franču varas gados Kasablanka bija viens no pretfranču cīņas centriem. 1943. gada janvārī pilsētā notika [[Kasablankas konference]], kurā tikās [[Franklins Rūzvelts]], [[Vinstons Čērčils]] un [[Šarls de Golls]].

20. gadsimta 50. gadu sākumā Kasablankas meiteņu koledžā ''Mers-Sultan'' mācījās vēlākā [[Latvija]]s Valsts prezidente [[Vaira Vīķe-Freiberga]].

Marokas neatkarība tika atjaunota 1956. gada 2. martā. 2000. gada martā pilsētā notika sieviešu demonstrācija, kurā Marokas sievietes pieprasīja [[poligāmija]]s aizliegšanu un [[šķiršanās]] likumu ieviešanu. 2003. gada 16. maijā Kasablankā notika vairāki terorakti, kuros gāja bojā 33 cilvēki.

== Galerija ==
<gallery>
Casablanca Tramway.jpg|Tramvajs Kasablankā
Casa didier55 019.jpg|Franču koloniālā perioda arhitektūra
</gallery>

== Cilvēki ==
Kasablankā dzimuši:

* [[Gī Foržē]] (''Guy Forget'', 1965) — tenisists;
* [[Kristiāns de Portzamparks]] (''Christian de Portzamparc'', 1944) — arhitekts;
* [[Žans Reno]] (''Jean Reno'', 1948) — aktieris;
* [[Rišārs Viranks]] (''Richard Virenque'', 1969) — riteņbraucējs.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{autoritatīvā vadība}}

[[Kategorija:Marokas pilsētas]]