{{citas nozīmes|jēdzienu bioloģijā|evolūcija (nozīmju atdalīšana)|evolūcija}}
[[Attēls:CollapsedtreeLabels-simplified.svg|thumbnail|250px|Filoģenētiskais koks. Zinātnieki uzskata, ka visi dzīvie organismi ir cēlušies no kopīgiem senčiem]]
'''Bioloģiskā evolūcija''' ({{val-la|evolutio}} — ‘attīstīšana’, ‘atvēršanās’) ir dabīgs [[dzīvā daba|dzīvās dabas]] attīstības process, kad organismu [[populācija|populāciju]] iedzimtās raksturīgās īpašības tiek pārmantotas no vienas [[paaudze]]s nākamajā paaudzē. [[Gēns|Gēni]], kuri ir atbildīgi par [[iedzimtība|iedzimto]] raksturīgo īpašību nodošanu [[organisms|organisma]] pēcnācējiem, ir evolūcijas pamatā. [[Mutācija]]s gēnos izraisa [[pēcnācējs|pēcnācējiem]] jaunas vai arī atšķirīgas raksturīgās īpašības, rezultātā starp organismiem parādās iedzimtas atšķirības.

Dzīvība uz [[Zeme]]s izcēlās un evolucionēja no pēdējā vispārējā priekšteča aptuveni 3,8 miljardus gadu [[pirms mūsdienām]]. Par evolūcijas pastāvēšanu liecina [[fosilijas]]. Pēc tām var spriest, kā dzīvā daba laika gaitā pakāpeniski ir mainījusies.

Izšķir [[mikroevolūcija|mikroevolūciju]], kas izpaužas vienas sugas ietvaros, un [[makroevolūcija|makroevolūciju]], kas ir augstāka rangu [[taksons|taksonos]]. [[Dollo likums]] apgalvo, ka evolūcija ir neatgriezeniska.

== Evolūcijas teorija ==
{{pamatraksts|evolūcijas teorija}}
[[Attēls:Charles Darwin aged 51.jpg|thumbnail|175px|Čārlzs Darvins turpināja [[Žans Batists Lamarks|Žana Batista Lamarka]] idejas un nāca klajā ar evolūcijas teoriju.]]
1859. gadā angļu dabas pētnieks [[Čārlzs Darvins]] publicēja grāmatu "[[Sugu izcelšanās]]", kurā pirmo reizi nāca klajā ar [[evolūcijas teorija|evolūcijas teoriju]]. Viņš pārsteidza pasauli, izvirzot [[pieņēmums|pieņēmumu]], ka cilvēki ir radniecīgi [[cilvēkpērtiķi]]em. Šī grāmata ir evolūcijas teorijas pamatā. Šai teorijai ir trīs galvenās daļas:
* [[sugu mainība]] (nav divu pilnīgi vienādi dzīvnieki vai augi);
* [[dabiskā izlase]] (izdzīvo tie, kas labāk piemērojas noteiktiem apstākļiem);
* [[iedzimtība]] (īpašības, kas palīdz labāk pielāgoties apkārtējai videi, tiek nodotas nākamai paaudzei).

Iedzimtības pārmaiņas notiek [[mutācija]]s un ģenētiskās informācijas kombinēšanās [[apaugļošanās]] procesā. Savukārt dabiskās izlases rezultātā pakāpeniski uzkrājas organismiem derīgās pārmaiņas. Ja mainās apkārtējā [[dabiskā vide]], tad tas pastiprina dažādu atšķirību rašanos starp vienas [[suga]]s ietvaros. Tā rezultātā rodas jaunas sugas. Evolūcijas rezultātā sugas, kas ir nepiemērotas jauniem apstākļiem, var arī izmirt. Ja apkārtējās vides apstākļi ļoti minimāli mainās, tad evolūcija notiek ļoti lēni. Noteiktas sugas evolūcija ir saistīta arī ar citu sugu evolūciju. Evolūciju lielā mērā ietekmē arī [[cilvēks|cilvēku]] darbība.

20. gadsimta vidū evolūcijas teorijas atziņas tika papildinātās ar [[ģenētika]]s, [[ekoloģija]]s un [[molekulārā bioloģija|molekulārās bioloģijas]] sasniegumiem.

== Evolūcijas neatgriezeniskums ==
[[Dollo likums]] apgalvo, ka evolūcija ir neatgriezeniska. Tas nozīmē, ka kādreiz eksistējušas [[suga]]s nevar rasties no jauna. Šo likumu 1893. gadā formulēja beļģu paleontologs [[Luī Dollo]]. No tā izriet, ka pat pie tādiem pašiem apkārtējās vides apstākļiem, kādi bija iepriekšējās eksistences laikā, nevar vēlreiz rasties tādas pašas sugas, jo potenciālās sugas, no kā tās varētu rasties, ir jau evolucionējušas un attīstījušās savādāk.

== Cilvēku evolūcija ==
{{pamatraksts|antropoģenēze}}

Cilvēku izcelšanos pēta tādā zinātnes nozarē kā [[antropoģenēze|antropoģenēzē]]. Tajā tiek aplūkota ne tikai [[cilvēks|saprātīgā cilvēka]] iespējamā izcelšanās no [[cilvēkpērtiķi]]em un [[placentāļi]]em, bet gan visu [[Hominina|cilvēku virsģints]] sugu izcelšanos. Pēc pētnieku domām, [[cilvēki|cilvēku ģints]] ir izveidojusies [[Āfrika|Āfrikā]] pirms 2,3–2,4 miljoniem gadu. No pašlaik dzīvojošajām sugām, cilvēkam visradniecīgākā suga ir [[šimpanzes|šimpanze]].

Var uzskatīt, ka cilvēku evolūcija notiek arī mūsdienās. Piemēram, pētījumi rāda, ka pēdējo gadsimtu laikā lēni pieaug cilvēku vidējais augums.

== Evolūcijas teorijas sociālā ietekme ==
Evolucionārās domāšanas sociālā ietekme ir ievērojama. Tā ir attīstījusies kā [[dzīvā daba|dzīvās dabas]] daudzveidības zinātniskais izskaidrojums, tomēr pastāv arī citi skaidrojumi, kā ir radusies daba. Tas ir izskaidrojams ar to, ka pēc evolūcijas teorijas arī [[cilvēks|cilvēki]] radušies no citām dzīvības formām, un tas daļai ļaužu nav ne [[reliģija|reliģiski]], ne [[filozofija|filozofiski]] pieņemams. Būtībā evolūcijas teorijas lielākie pretinieki ir dažādu reliģiju pārstāvji. Jo, piemēram, [[Bībele|Bībelē]] ir rakstīts, ka pasauli un tajā dzīvojošās radības radīja [[Dievs]]. Romas Katoliskā Baznīcā evolūcijas teorija ir strīdīgs temats.<ref>[http://www.newadvent.org/cathen/05654a.htm Katoļu enciklopēdija - Evolūcija un katolicisms] {{en ikona}}</ref>

== Skatīt arī ==
* [[Garīgā evolūcija]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://evolution.berkeley.edu Evolūcija (Kalifornijas universitātes (Bērkli) vietne)] {{en ikona}}

{{Bioloģija-aizmetnis}}

{{autoritatīvā vadība}}

[[Kategorija:Bioloģiskā evolūcija| ]]