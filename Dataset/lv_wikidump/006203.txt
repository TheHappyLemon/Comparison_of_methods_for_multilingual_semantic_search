'''Komersants''' Latvijas [[Komerclikums|Komerclikuma]] izpratnē ir [[fiziska persona|fiziska]] vai [[juridiska persona]], kura veic [[komercdarbība|komercdarbību]]<ref>[http://www.likumi.lv/doc.php?id=5490] {{Webarchive|url=https://web.archive.org/web/20060906125449/http://www.likumi.lv/doc.php?id=5490 |date={{dat|2006|09|06||bez}} }} LR Komerclikums</ref>. Komersantam ir jābūt reģistrētam [[Komercreģistrs|Komercreģistrā]]. Praksē jēdziena komersants vietā nereti lieto jēdzienu [[uzņēmējs]] vai [[uzņēmums]], bet komercdarbības vietā — [[uzņēmējdarbība]] vai [[saimnieciskā darbība]].

== Raksturojums ==
Viena vai otra termina lietošanai ikdienā nav būtiskas atšķirības, ja vien šāda jēdzienu aizstāšana netiek praktizēta juridiskos vai finanšu dokumentos — [[līgums|līgumos]], [[rēķins|rēķinos]] u.c., kur tas nav pieļaujams, bet jābalstās uz Komerclikumā un citos normatīvajos aktos noteiktajiem jēdzienu skaidrojumiem. Piemēram, jēdziens "uzņēmums" Komerclikuma izpratnē nozīmē organizatoriski saimniecisku vienību, kuru komersants izmanto savas komercdarbības veikšanai.

Divējāda komersanta vai uzņēmēja lietošana daļēji saistīta ar atšķirībām dažādu valstu praksē. Piemēram, angļvalodīgajās valstīs vārdu "komersants" parasti lieto šaurākā nozīmē — [[tirgotājs]], [[mākleris]] utt.

Tā kā angļu valoda starptautiskajā uzņēmējdarbības jomā ir dominējoša, tad arī citās valstīs, tostarp Latvijā, praksē biežāk lieto vārdu uzņēmējs, nevis komersants, kas angļu valodā aptuveni atbilst jēdzienam ''businessman''.

Nereti uzņēmējdarbības praksē angļu valodā lieto arī jēdzienu ''entrepreneur''. Taču arī šim apzīmējumam ir šaurāka nozīme — to parasti attiecina uz [[inovācija|inovatīviem]] uzņēmējiem, kuri uzsāk kādu jaunu produktu ražošanu vai projektu īstenošanu, vai pat dibina jaunu uzņēmumu, tādējādi uzņemoties papildu iniciatīvu, kā arī [[risks|risku]].

Komersantu raksturo virkne [[rekvizīts|rekvizītu]], kuri jānorāda tā darījumu dokumentos — sarakstē ar citiem komersantiem, valsts vai pašvaldību institūcijām, līgumos, rēķinos u.c. Vairumā gadījumu ir nepieciešami vismaz šādi rekvizīti: komersanta nosaukums ([[firma]]), reģistrācijas numurs komercreģistrā un juridiskā adrese. Parasti darījumu dokumentos norāda arī komersantu apkalpojošās [[banka]]s rekvizītus — bankas nosaukumu, tās adresi un [[bankas konts|konta]] numuru.

== Atsauces ==
{{atsauces}}

== Ārējās saites ==
* [https://web.archive.org/web/20120518120535/http://www.kapitals.lv/] Žurnāls Kapitāls
* [https://web.archive.org/web/20120217050503/http://termini.lza.lv/article.php?id=49] LZA lēmums par terminu — komersants

{{autoritatīvā vadība}}

[[Kategorija:Ekonomika]]
[[Kategorija:Mikroekonomika]]
[[Kategorija:Uzņēmēji]]