{{Citas nozīmes|administratīvi teritoriālu vienību|Valsts (nozīmju atdalīšana)|Valsts}}
'''Valsts''' ir politiska organizācija, kas, balstoties uz tiesisku varu, nodrošina sabiedrības vadīšanu un esošās politiskās iekārtas pastāvēšanu noteiktā apdzīvotā teritorijā. Valsts trīs pamatpazīmes — [[teritorija]], [[iedzīvotāji]] un [[suverenitāte|suverēna]] vara. Valsts ietver tādas institūcijas kā [[likumdevējs|likumdevēja]] vara ([[parlaments]], [[Saeima]] u.c.), [[izpildvara]] ([[valdība]]), [[karaspēks|bruņotie spēki]], [[tiesa]]s, [[policija]] un citi.

Mūsdienās gandrīz visa planētas [[sauszeme]] ir sadalīta valstīs. Vienīgi [[Antarktīda]] nav sadalīta. Kopumā ir aptuveni [[suverēno valstu uzskaitījums|200 valstis]].

== Nosaukuma cilme ==
Latviešu vārds "valsts" ir tās pašas cilmes kā vārds "valdīt" un pēc lietojuma ir ar līdzīgu nozīmi kā mūsdienu lietuviešu valodas vārds ''valstybė'' un somu valodas ''valtio''. 
Sākotnēji vārdu "valsts" lietoja viena kunga varai pakļauta novada vai [[pagasts|pagasta]] apzīmēšanai, tāpat kā vēl tagad to lieto krievu valodā (''волость'' — 'pagasts') un igauņu valodā (''vald'' — 'pagasts'). "[[Latvju Dainas|Latvju Dainās]]" atrodamas [[tautasdziesma]]s, kas liecina par šo seno nozīmi: "Triju kungu valstis jāja, Mani vienu lūkotiesi: Ūzenieki, mūrenieki, Vilcenieku darbenieki" (Nr. 10861)<ref>Latvju dainas. 1.—6.sējumi. Sakārtojis [[Krišjānis Barons]]. Rīga, 1894—1915</ref>

Vēl 18. un 19. gadsimtā ar vārdu "valsts", īpaši [[Vidzemes guberņa]]s latviešu apgabalos, apzīmēja dažāda līmeņa pārvaldes, pievienojot tam attiecīgo apzīmētāju — ne tikai "ķeizara valsts" ([[impērija]]), "ķēniņa valsts" ([[karalis]]te), "lielkunga valsts" ([[hercogs|hercogiste]]), bet arī "baznīcas valsts" ([[draudzes novads]]) un "muižas valsts" ([[muiža]]s novads).<ref>Konstantīns Karulis. Latviešu etimoloģijas vārdnīca. 2. sējuma 479.—480 lpp.</ref>

== Vēsturiskās valsts formas ==

=== Valsts Senajos laikos ===
[[Senie laiki|Senajos laikos]] valstis bija sastopamas dažādās formās, kuras vairākkārt mainījušās. Tās bija [[Senā Grieķija|grieķu]] [[polisa]]s, [[tirānija]] un [[demokrātija]]. Arī [[Senā Roma]] pārdzīvoja [[Romas karaliste|karalistes]], [[Romas republika|republikas]] un [[Romas impērija|impērijas]] periodus. [[Senā Ēģipte|Senajā Ēģiptē]] valsts veidošanos centralizētas [[monarhija]]s veidā lielā mērā ietekmēja nepieciešamība koordinēt [[irigācija]]s sistēmas izveidošanu [[Nīla]]s ielejā.

Viena no varenākajām Seno laiku valstīm Vidusjūras reģionā bija arī [[Kartāga]]. Arī tajā tās pastāvēšanas laikā mainījās valsts formas — sākotnēji tā pēc daudzām pazīmēm atgādināja vēlētu [[tiesnesis|tiesnešu]] — šofītu ({{val|en|shofet}}) — pārvaldītu republiku, vēlāk tā kļuva par [[oligarhija|oligarhiju]], tad [[impērija|impēriju]].

=== Valsts Viduslaikos ===
{{nepilnīga nodaļa}}

=== Valsts Jaunajos laikos ===
[[Jaunie laiki|Jaunajos laikos]], 16.—17. gadsimtā, valstis arvien vairāk nostiprinājās kā nacionālas valstis, lai gan pats nacionālas valsts jēdziens politiskajā terminoloģijā parādījās tikai [[19. gadsimts|19. gadsimtā]]. Šo jēdzienu sākotnēji ne vienmēr un pat ne tik daudz saistīja ar [[nācija|nāciju]] vai [[tauta|tautu]] etniskā kontekstā, kā ar valdošo [[dinastija|dinastiju]] vai konkrētu [[sabiedrība]]s grupu [[ekonomika|ekonomiskajām]] interesēm vai varu kā tādu.

=== Valsts mūsdienās ===
{{nepilnīga nodaļa}}
Mūsdienās pastāv vairāk nekā 200 valstu, bet starptautiski atzītas no tām ir 195, no kurām 193 valstis ir [[ANO dalībvalstu uzskaitījums|ANO dalībvalstis]], bet [[Vatikāns]] un [[Palestīnas Valsts]] ir ar ANO novērotājvalsts statusā.

Daļa [[Apvienoto Nāciju Organizācija|ANO]] dalībvalstu atzīst arī šādas valstis, kuras citi dalībnieki neatzīst :

* [[Palestīnas Valsts]], ko atzinušas 136 ANO dalībvalstis;
* [[Kosova]], ko [[Kosovas starptautiskā atzīšana|atzinušas 110 ANO dalībvalstis]];
* [[Sahāras Arābu Demokrātiskā Republika]], ar kuru diplomātiskas attiecības pašreiz uztur 37 ANO dalībvalstis;
* [[Taivāna (Ķīnas Republika)]], ko atzinušas 19 ANO dalībvalstis un [[Vatikāns]], bet tās pārstāvniecības ir 56 valstīs; 
* [[Abhāzija]], kuras suverenitāti atzinušas 5 ANO dalībvalstis (Krievijas Federācija, Nauru, Nikaragva, Tuvalu un Venecuēla);
* [[Dienvidosetija]], kuras suverenitāti atzinušas 4 ANO dalībvalstis (Krievijas Federācija, Nauru, Nikaragva un Venecuēla);
* [[Ziemeļkipra]], kuras suverenitāti atzīst vienīgi [[Turcija]].

[[Kalnu Karabahas Republika]]s, [[Piedņestras Moldāvu Republika]]s un [[Somālilenda]]s Republikas suverenitāti neatzīst neviena ANO dalībvalsts. Pastāv arī citas [[Starptautiski neatzītu valstu uzskaitījums|starptautiski neatzītas valstis]].

Valstis ar nelielu teritoriju vai nelielu iedzīvotāju skaitu tiek sauktas par [[Pundurvalsts|pundurvalstīm]].

== Atsauces ==
{{atsauces}}

== Skatīt arī ==
* [[Suverēno valstu uzskaitījums]]
* [[Atkarīgo teritoriju uzskaitījums]]
* [[Starptautiski neatzītu valstu uzskaitījums]]
* [[Kustības par valsts izveidi]]
* [[ISO 3166-1]] (standarts, kurš nodrošina valstu un teritoriju nosaukumu kodus)
* [[Starptautisko tālsarunu kodu saraksts]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ģeogrāfija-aizmetnis}}

{{autoritatīvā vadība}}

[[Kategorija:Cilvēka ģeogrāfija]]
[[Kategorija:Politiskā ģeogrāfija]]
[[Kategorija:Valsts| ]]