'''Pirmais Ņūtona likums''' ir [[fizika]]s likums, kas apgalvo, ka katrs ķermenis paliek mierā vai turpina vienmērīgu taisnlīnijas [[kustība|kustību]] tikmēr, kamēr tam pieliktie [[spēks|spēki]] to neizmaina. Citiem vārdiem — pirmais Ņūtona likums ir [[inerce]].

Pirms vairāk kā trīssimt gadiem [[Īzaks Ņūtons]] uzrakstīja šo apgalvojumu. Viņš secināja, ka visiem ķermeņiem piemīt inerce, īpašība, kura piemīt ķermeņiem, kad bez [[ārējie spēki|ārējo spēku]] iedarbības tie nemaina savu stāvokli. Katru [[diena|dienu]] mums nākas sastapties ar inerci un tādēļ šai parādībai mēs nepievēršam lielu uzmanību.

Ķermeņa miera stāvoklis saglabājas tad, ja visi ķermenim pieliktie [[spēks|spēki]] ir savstarpējā [[mehāniskais līdzsvars|līdzsvarā]]. Šādā gadījumā [[kopspēks]] ir [[nulle]] un ķermeņa [[kustība]] nenotiek.

Kad mierā esošam ķermenim pieliek [[ārējie spēki|ārēju spēku]], ķermenis vairs neatrodas [[līdzsvars|līdzsvarā]] un tas uzsāk [[kustība|kustību]]. [[ārējie spēki|Ārējo spēku]] ietekmē ķermenis ne tikai uzsāk [[kustība|kustību]], bet arī apstājas. Inerces dēļ ķermenis vienmēr cenšas saglabāt sākotnējo [[kustība]]s virzienu un [[ātrums|ātrumu]] (miera stāvoklī ķermeņa [[ātrums]] ir vienāds ar [[nulle|nulli]]).

Inerces mērs ir [[masa]]. Jo lielāka ir ķermeņa [[masa]], jo lielāka ir ķermeņa inerce.

== Atsauces ==
{{atsauces+}}
{{atsauces}}

[[Kategorija:Fizikas likumi]]