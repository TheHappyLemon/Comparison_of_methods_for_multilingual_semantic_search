'''Faktoru analīze''' ir statistiska metode, kas ļauj atrast faktorus, kas atrodas vairāku mainīgo lielumu saistības pamatā, bet dod arī iespēju noskaidrot šīs saistības tuvumu starp faktoru un novērotajām pazīmēm, proti, atbildēt uz jautājumu, cik liels ir faktora īpatsvars katrā pazīmē.

Faktoru analīze ir radusies un attīstījusies [[Psiholoģija|psiholoģijā]], to ļoti plaši lieto intelekta struktūras un personības iezīmju izpētē, dažāda veida testu izveidē. Mūsdienās šo metodi ļoti plaši izmanto arī citās zinātnēs — [[Ekonomika|ekonomikā]], [[Medicīna|medicīnā]], sociālajās zinātnēs (viena no [[Daudzdimensiju analīze|daudzdimensiju analīzes sastāvdaļām]]), matemātikā un citur.

[[Maikls Porters]] nacionālo salīdzinošo priekšrocību analīzē veiksmīgi izmantojis tādus faktorus kā:
: [[cilvēks|cilvēku]] [[resurss|resursi]] — daudzums, [[izglītība]], amatu prasme, [[izmaksas]];
: fiziskie resursi — daudzums, [[kvalitāte]], pieejamība un izmaksas valstīm, ūdeņiem, [[minerāls|minerāliem]], [[koksne|kokmateriāliem]], dabīgiem [[enerģija]]s avotiem, [[zivs|zivju]] vietām u.c. Klimata nosacījumi, valsts atrašanās vieta un ģeogrāfiskie izmēri, kā arī kaimiņvalstis — [[produkts|produktu]] pircēji vai resursu pārdevēji;
: [[zināšanas|zināšanu]] resursi — [[zinātne]]s sasniegumi, [[saimniecība|saimnieciskās]] un [[tehnika|tehniskās]] iemaņas;
: [[kapitāls|kapitāla]] resursi — [[uzkrājumi]], [[rezerve]]s, [[nauda]]s līdzekļi, iespējas aizņemties līdzekļus u.c.;
: [[infrastruktūra]] — tips, kvalitāte un [[transports|transportēšanas]] izmaksas.

Lai gan M.Porters minētos faktorus izmantojis, galvenokārt, mūsdienu (divdesmitā gadsimta) valstu saimnieciskās attīstības analīzē, šo faktoru noteicošā loma ir acīmredzama visā cilvēces attīstības gaitā.

M.Portera dažādu, ar cilvēku, valstu, tautu un uzņēmumu darbības un attīstības procesu analīzes veids, lietojot iepriekš noteiktu faktoru sistēmu, mūsdienās ieguvis tik plašu izplatību, ka kļuvis par vienu no populārākajām zinātniskajām metodēm — [[Portera piecu spēku analīze]].<ref>Michael E. Porter. The Competitive Advantage of Nations</ref>

Faktoru analīze lielā mērā ir dažādu zināšanu [[sintēze]], ko zinātne pazīst jau gadsimtiem ilgi. Tā, ilgstošam analīzes periodam zinātnē parasti seko sintētisks [[Izziņa (filozofija)|izziņas]] posms, kura laikā uzkrātie fakti, [[informācija]], atziņas u.c. tiek izmantoti jaunu, augstāka līmeņa ([[abstrakcija|abstraktāku]]) vispārinājumu izstrādāšanai, kas palīdz dziļāk izprast sabiedrības attīstības noteicošos faktorus un [[tendence]]s. Arī pēdējo gadu desmitu dramatiskās [[politika|politiskās]] izmaiņas — [[PSRS sabrukums]], [[Eiropas Savienība]]s paplašināšanās, [[terorisms|terorisma]] izplatība utt., devušas lielu skaitu jaunu faktoloģisku materiālu, kuru analīze ved pie atziņām, kas liek pārvērtēt arī citus, daudz senākus [[vēsture|vēsturiskus]] procesus. Faktoru analīze būtībā ir samērā jauna metode, kā šādos gadījumos efektīvāk lietot tradicionālo zinātniskās sintēzes metodi.

Apskatot daudzu ekonomisko un politisko procesu atspoguļojumu vēsturē šobrīd, 21. gadsimtā, arvien vairāk jūtama šajā jomā uzkrāto zināšanu pārvērtēšanas un tai sekojošas sintēzes nepieciešamība. Šī nepieciešamība briedusi jau ilgāku laiku. To nosaka pēdējo gadu desmitos mainījušies priekšstati par atsevišķu faktoru lomu sabiedrības attīstībā. Tā, pagājušā gadsimta pēdējā trešdaļā arvien izplatītāka kļuva atziņa par to, ka zināšanām un [[jaunievedums|jaunievedumiem]] [[civilizācija]]s attīstībā ir daudz svarīgāka loma, nekā tas parasti tika uzskatīts.

== Faktoru analīze ekonomikā ==
Pēdējo desmitu gadu laikā faktoru analīzi veiksmīgi izmanto ekonomikā. Ar faktoru analīzes palīdzību veido [[faktoru modelis|faktoru modeļus]] ekonomiskai analīzei un prognozēšanai. Tā, piemēram, [[J.H.Stock|Džeimsa Stoka]] un [[Mark Watson|Marka Votsona]] veiksmīgi lieto faktoru analīzi dinamiskā faktoru modeļa izveidošanai (skatīt [[Stoka-Vatsona modelis|Stoka-Vatsona]] faktoru modeli) un prognozē galvenos makroekonomiskus rādītājus.<ref>STOCK, James H., WATSON, Mark W. Macroeconomic Forecasting Using Diffusion Indexes. Journal of Business & Economic Statistics, vol. 20, No. 2, April 2002.</ref> Citi slavenie ekonomisti [[Bens Bernanke]], Dž. Boivins, P. Eliašs izmanto faktoru analīzi un izveido vektoru augoregressīvo modeli ar papildinātiem faktoriem jeb [[FAVAR modelis|FAVAR modeli]] (''Factor-Augmented VAR model'').

== Skatīt arī ==
* [[Statistika]]

== Atsauces ==
{{atsauces}}

[[Kategorija:Statistika]]
[[Kategorija:Analīze]]
[[Kategorija:Sabiedrība]]