{{Jūras infokaste
|jūra=Timoras jūra
|attēls=
|attēls_izm    = 300
 |vietaskarte  = Indijas okeāns
 |latd = 10 |latm =  |lats =  |latNS = S
 |longd = 127 |longm =  |longs =  |longEW = E
 |paraksta_izvietojums = left
 |alt_karte    = Indian Ocean laea relief location map.jpg
| okeāns       = Indijas okeāns
|platība       = 610 000
|garums        = 480
|platums=
|Max_dziļums   = 3310
|Vid_dziļums   = 406
|valstis       = {{AUS}}<br />{{TLS}}<br />{{IDN}}
|pilsētas      = [[Dārvina]]
}}
'''Timoras jūra''' ({{val|id|Laut Timor}} — ‘Austrumu jūra’, {{val|en|Timor Sea}}, {{val-tet|Tasi Mane}}) ir [[malas jūra]] [[Indijas okeāns|Indijas okeāna]] austrumu daļā starp [[Austrālija|Austrāliju]] un [[Āzija]]i piederošajām [[Mazās Zunda salas|Mazajām Zunda salām]].

Lielākais dziļums atrodas ziemeļu daļā ([[Timoras dziļvaga]]), pie Indonēzijas salām — šeit jūra sasniedz 3 310 m dziļumu. Pārējā jūras daļa ir daudz seklāka, liela daļa ir seklāka par 200 m. Dienvidu daļa atrodas uz [[Sahulas šelfs|Sahulas šelfa]], kas ir daļa no Austrālijas [[kontinentālais šelfs|kontinentālā šelfa]]. Timoru jūrā veidojas tropiskās vētras un [[tropiskais ciklons|tropiskie cikloni]]. Ūdens sāļums — 34-35‰.

Uzskata, ka Austrāliju pirmie cilvēki sasniedza tieši pāri Timoras jūrai.

== Robežas ==
Ziemeļos atrodas [[Timora]], [[Baratdajas salas]], [[Bandas jūra]]. Ziemeļaustrumos — [[Tanimbaras salas]]. Austrumos — [[Arafuru jūra]], kas tehniski jau ir daļa no [[Klusais okeāns|Klusā okeāna]]. Dienvidos — [[Austrālija]], kur jūra veido [[Žozefa Bonaparta līcis|Žozefa Bonaparta līci]]. Dienvidaustrumos — Austrālijai piederošā [[Melvila sala (Austrālija)|Melvila sala]] un [[Van Dīmena līcis]]. Rietumos — Indijas okeāns, [[Ašmora un Kartjē salas]], ziemeļrietumos saskaras ar [[Savu jūra|Savu jūru]].

== "Timoras sprauga" ==
Zem Timoras jūras atrodas nozīmīgi [[nafta]]s un [[dabasgāze]]s krājumi. Lielā Saullēkta naftas lauks (''Greater Sun Rise Area'') ir viens no lielākajiem Āzijas un Klusā okeāna reģionā un varētu dot Austrumtimorai ap 4 miljardus dolāru ienākumu.

Austrālija un Austrumtimora ilgstoši nevarēja vienoties par to, kurai valstij piederēs jūras gultne, kas pazīstama ar nosaukumu "Timoras sprauga" ({{val|en|Timor Gap}}). Austrumtimora velk jūras robežu pa viduslīniju starp abām valstīm, toties Austrālija — pa kontinentālā šelfa ārējo malu. Starptautiskā jūras tiesību likumdošana paredz, ka jūras robeža šādā gadījumā ir jāvelk pa viduslīniju, savukārt Austrālija pirms šīs normas spēkā stāšanās (1994) vienojās ar agrāko Austrumtimoras okupantu — Indonēziju — ka tai pieder viss kontinentālais šelfs. Šī iemesla dēļ Austrālija arī centās kavēt Austrumtimoras neatkarības atzīšanu.

{{dat|2006|1|12||bez}} abas valstis vienojās sadalīt atradnes krājumus uz pusēm.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.timorseada.org/ Timor Sea Designated Authority, Austrālijas un Austrumtimoras kopīgais naftas atradņu apguves projekts (angliski)] {{Webarchive|url=https://web.archive.org/web/20061121150226/http://www.timorseada.org/ |date={{dat|2006|11|21||bez}} }}

{{Indijas okeāna jūras}}
{{autoritatīvā vadība}}

[[Kategorija:Indijas okeāns]]
[[Kategorija:Jūras]]
[[Kategorija:Indonēzijas jūras]]
[[Kategorija:Austrumtimoras jūras]]
[[Kategorija:Austrālijas jūras]]