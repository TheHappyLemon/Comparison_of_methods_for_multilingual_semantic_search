{{Apdzīvotas vietas infokaste
 | name                     = Bagdāde
 | official_name            = {{ara|بغداد}}
 | settlement_type          = 
 | other_name               = 
 | nickname                 = 
 | motto                    = 
 | image_skyline            =
 | imagesize                = 
 | image_caption            = 
 | pushpin_map              = Irāka
 | pushpin_label_position   = <!-- left/right -->
 | latd  = 33 | latm  = 20 | lats  =  | latNS  = N
 | longd = 44 | longm = 26 | longs =  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = {{karogs|Irāka}}
 | subdivision_type1        = 
 | subdivision_name1        = 
 | area_total_km2           = 204.2
 | elevation_m              = 34
 | population_total         = 7216040
 | population_as_of         = {{dat|2011|||SK|bez}}
 | population_rank          = 
 | population_density_km2   = auto
 | website                  = {{url|http://www.baghdad.gov.iq/}}
 | footnotes                = 
}}
'''Bagdāde''' ({{val|ar|بغداد}}, ''Bagdād'') ir pilsēta [[Irāka]]s centrālajā daļā pie [[Tigra]]s upes. Irākas galvaspilsēta, lielākā pilsēta un galvenais valsts politiskais, ekonomiskais un kultūras centrs. [[Bagdādes muhafazs|Bagdādes muhafaza]] centrs.

Vēsturiski Bagdāde ir viena no [[Tuvie Austrumi|Tuvo Austrumu]] svarīgākajām pilsētām un [[Viduslaiki|Viduslaikos]] bija visas [[islāms|islāma]] pasaules galvenais centrs.

== Vēsture ==
Pilsētu ap 762. gadu dibinājis [[Abasīdi|Abasīdu]] dinastijas [[kalifs]] [[Al-Mansurs]], kurš lika Tigras upes labajā krastā izbūvēt jaunu galvaspilsētu. Kā vietu izvēlējās Bagdādi — neievērojamu persiešu ciematiņu, kurā atradās arī [[kristieši|kristiešu]] (nestoriāņu) klosteris. 
Jaunās galvaspilsētas nosaukums Medinatasselama (nosacīti, "pasaules pilsēta" jeb "ideālā pilsēta") neiegājās apritē, kaut arī to lietoja uz tajā kaltajām monētām. 
Pilsēta tika uzbūvēta pēc strikta plāna: ideāls 2,5&nbsp;km aplis ar 4 vārtiem, strikti orientētiem uz debespusēm, ap vārtiem sardzes kazarmas, centrālās ielas no visiem vārtiem sastapās pulsētas centrālajā laukumā, kur atradās kalifa pils, galvenā mečete un septiņi divani: lielā zīmoga divans (t. i. kanceleja), sūtņu papīru divans, gvardes divans, armijas divans, kroņa ienākumu divans, kroņa izdevumu divans, uzkrājumu divans, kā arī kroņa kase, arsenāls un kopējā ēdnīca. Centrālo laukumu ieskāva mūris, uz kura vārtiem veda mūru ieskautās ielas no pilsētas vārtiem. Tirgus laukumi bija izvietoti ārpus mūriem, priekšpilsētās. Pēc izmēriem pilsēta ievērojami pārsniedza [[Damaska|Damasku]], taču vismaz sākotnēji nebija tik liela, kā citu tā laika lielvalstu galvaspilsētas.<ref>Бартольд В.В. Работы по истории ислама и арабского халифата. — Наука: Москва, 1966</ref>
Tiek uzskatīts, ka ap 935. gadam Bagdāde bijusi lielākā pilsēta pasaulē, un tā bija ievērojams zinātnes un mākslas centrs. Daudzu [[1001. nakts pasakas|1001. nakts pasaku]] darbība norisinās tā laika Bagdādē.

1258. gada 10. februārī [[mongoļi]] [[hans|hana]] [[Hulagu]] vadībā ieņēma un gandrīz pilnībā nopostīja pilsētu, nogalinot ap 800 000 iedzīvotāju un Bagdāde zaudēja arābu pasaules galvenā centra statusu. Pēc iekļaušanas Juaņu jeb [[Mongoļu impērija|mongoļu impērijā]] to atkal sāka dēvēt par Bagdādi. 
Pilsēta kopš šī laika bija [[Ilhanāts|Ilhanāta]] provinces centrs, līdz 1401. gadā [[Timurs]] pilsētu ieņēma un izpostīja. Turpmāk Bagdāde atradās [[Džalajirīdi|Džalajirīdu]] (1411—1469), [[Malno Aitu Turkomāni|Melno Aitu Turkomānu]] (1469—1508) un [[Safavīdi|Safavīdu]] (1508—1534) impērijās.

1534. gadā Bagdādi ieņēma [[Osmaņu impērija|osmaņi]], un tā bija Osmaņu impērijas sastāvā līdz [[Pirmais pasaules karš|Pirmajam pasaules karam]], kad 1917. gadā to ieņēma [[Lielbritānija|briti]], un 1921. gadā pēc Osmaņu impērijas sabrukuma tika nodibināta britu [[mandātteritorija]] — "Irākas valsts" (''State of Iraq'') un Bagdāde kļuva par tās centru. 1932. gadā formāli, bet 1946. gadā faktiski Irāka kļuva neatkarīga. 1970. gados Bagdāde piedzīvoja strauju uzplaukumu, paticoties augstajām [[nafta]]s cenām pasaules tirgū. [[Irākas-Irānas karš|Irākas-Irānas kara]] laikā pilsētas izaugsme apstājās, tomēr karadarbības rezultātā tā cieta relatīvi maz.

[[2003. gada iebrukums Irākā|2003. gada iebrukuma]] laikā Bagdādi bombardēja un 7. līdz 9. aprīlī to ieņēma [[Amerikas Savienotās Valstis|ASV]] karaspēks. Tūlīt pēc ASV karaspēka ienākšanas pilsētā notika masveida valsts iestāžu demolēšana un vērtību zagšana. Īpaši smags zaudējumsi bija Irākas Nacionālā muzeja un bibliotēkas izdemolēšana. Arī pēc kara Bagdāde bija viena no bīstamākajām pilsētām pasaulē, jo gandrīz katru dienu pilsētā tika veikti lielāki vai mazāki [[terorakts|terorakti]]. 

== Cilvēki ==
Bagdādē dzimuši:
* [[Ijads Alavi]] (اياد علاوي,''Iyad Allawi'') (1945-) — politiķis
* [[Zaha Hadida]] (زها حديد, ''Zaha Hadid'') (1950-) — arhitekte
* [[Kusaijs Huseins]] (قصي صدام حسين ,''Qusay Hussein'') (1966-2003) — politiķis
* [[Abdulkarims Kasims]] (عبد الكريم قاسم,''Abdul Karim Qassim'') (1914-1963) — politiķis

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āzijas galvaspilsētas}}
{{autoritatīvā vadība}}

[[Kategorija:Irākas pilsētas]]
[[Kategorija:Āzijas galvaspilsētas]]
[[Kategorija:Zīda ceļa pilsētas]]