{{Kontinenta infokaste
|title               = Antarktīda
|image               = [[Attēls:Location Antarctica.svg|265px]]<br />Antarktīda iekrāsota zilā krāsā
|area                = 13 980 000 [[kvadrātkilometrs|km²]] <ref name="atlants">"Pasaules ģeogrāfijas atlants", Apgāds Jāņa Sēta, 1997 - 75.lpp.</ref> (no tiem 13 700 000 km² klāti ar ledu)
|population          = aptuveni 1000 (patstāvīgu iedzīvotāju nav)
|density             = 
|demonym             = 
|countries           = 
|list_countries      = 
|dependencies        = 
|unrecognized        = 
|languages           = 
|time                = nav vienas noteiktas laika zonas
|internet            = [[.aq]]
|cities              = 
|peak                = 
|organization        = 
|north               = 
|south               = 
|west                = 
|east                = 
|blank1              = Teritoriālās pretenzijas
|blank1_label        = * [[Britu Antarktiskā Teritorija|Apvienotā Karaliste]], 
* [[Argentīnas Antarktīda|Argentīna]], 
* [[Austrālijas Antarktiskā Teritorija|Austrālija]], 
* [[Čīles Antarktiskā teritorija|Čīle]], 
* [[TAAF|Francija]], 
* [[Rosa Teritorija|Jaunzēlande]], 
* [[Karalienes Modas Zeme|Norvēģija]]
|blank2              = Rezervētas pretenzijas
|blank2_label        = * [[Amerikas Savienotās Valstis|ASV]], 
* [[Krievija]]
|blank3              = [[Valdība]]
|blank3_label        = nav; kontinentu pārvalda [[Antarktikas Līgums|Antarktikas Līguma sistēma]]
|blank4              = [[Tālruņu kods]]
|blank4_label        = nav viens noteikts tālruņu kods
|blank5              = 
|blank5_label        = 
}}
'''Antarktīda''' (no {{val|el|ἀνταρκτικός}}, ''antarktikos'' — ‘pretējs [[Arktika]]i’) ir [[kontinents]], kas ieskauj [[Zeme]]s [[Dienvidpols|Dienvidpolu]], un atrodas [[Antarktika|Antarktikā]]. To visapkārt apskalo [[Dienvidu okeāns]]. Antarktīda, kuras platība ir 13 980 000 [[kvadrātkilometrs|km²]],<ref name="atlants" /> ir piektais lielākais kontinents; par Antarktīdu mazāka ir vienīgi [[Austrālija]]. No [[pasaules daļa|pasaules daļām]] mazāka par Antarktīdu ir arī [[Eiropa]]. No šīs teritorijas aptuveni 98% klāj [[ledus]] sega, kuras vidējais biezums ir 1,6 [[kilometrs|kilometri]]. Tas ir lielākais [[tuksnesis]] pasaulē, tādēļ arī [[dzīvnieki|dzīvnieku]] un [[augi|augu]] daudzveidība ir ierobežota. Tomēr okeānos, kas apskalo Antarktīdu, ir ļoti plaša dzīvas dabas daudzveidība. Vidēji ņemot, Antarktīda ir [[temperatūra|visaukstākais]], [[sausums|vissausākais]] un [[vējš|visvējainākais]] kontinents, kā arī ar vislielāko vidējo augstumu [[virs jūras līmeņa]].<ref>{{en ikona}} {{Tīmekļa atsauce | title = National Geophysical Data Center | publisher = National Satellite, Data, and Information Service| url = http://www.ngdc.noaa.gov/mgg/image/2minrelief.html | accessdate = 09-06-2006}}</ref>

Antarktīdas tuvumā cilvēki pirmo reizi nokļuva tikai ap [[1820]]. gadu. Tas ir izskaidrojams ar skarbajiem [[laika apstākļi]]em, kā arī tas, ka ledainās un vētrainās jūras ap Antarktīdu bija nepārvarams šķērslis. Līdz [[1950]]. gadam joprojām vairāk nekā puse no kontinenta nebija izpētīta. Mūsdienās [[lidaparāts|lidaparāti]] un [[traktors|traktori]] ļauj nokļūt cilvēkiem jebkurā Antarktīdas nostūrī. Arī [[satelītuzņēmums|satelītuzņēmumi]] atvieglina Antarktīdas izpētes procesu. Tomēr zinātnieki ir atzinuši, ka Antarktīdā joprojām ir daudz dažādu lietu un vietu, kuras nav vēl pietiekoši izpētītas.

Antarktīdā nav pastāvīgu [[iedzīvotāji|iedzīvotāju]]. Uz turieni dodas gandrīz tikai [[zinātnieki]] un piedzīvojumu meklētāji (parasti Antarktīdā uzturas ap 1000 cilvēku, kuri strādā [[zinātniskā stacija|zinātniskajās stacijās]]). Kontinentā ir atklātas plašas [[dabas resursi|dabas resursu]] krātuves, bet to apgūšanu traucē skarbie klimatiskie apstākļi. Ieinteresētās nācijas ir parakstījušas līgumu, ka dabas resursi, kas atrodami Antarktīdā, ir izmantojami tikai zinātniskiem un citiem miermīlīgiem mērķiem.

== Vēsture ==
Pirmās ekspedīcijas ar mērķi nokļūt Antarktīdas tuvumā tika rīkotas no [[1772]]. līdz [[1775]]. gadam. Angļu jūrasbraucējs [[Džeimss Kuks]] apburāja apkārt kontinentam un vistuvāk tam nokļuva aptuveni 160 km no Antarktīdas krastiem. Pirmo reizi Antarktīdas krastus sasniedza [[1820]]. gadā, kad [[Lielbritānija|britu]] un [[Amerikas Savienotās Valstis|amerikāņu]] roņu mednieki, kā arī [[Krievijas Impērija]]s ekspedīcija [[Fabiāns fon Belinshauzens|Belinshauzena]] vadībā izpētīja Dienvidu okeāna akvatoriju Antarktīdas tuvumā. 

[[1839]].—[[1840]]. gada Antarktīdas vasarā [[Amerikas Savienotās Valstis|Amerikas Savienoto Valstu]] flotes ekspedīcija [[Čārlzs Vilkss|Čārlza Vilksa]] vadībā [[kartogrāfija|kartēja]] aptuveni 2400 km garu posmu [[Austrumantarktīda]]s krastos. Nākamajā vasarā [[Apvienotā Karaliste|Apvienotās Karalistes]] pārstāvis [[Džeimss Klārks Ross]] burāja pa [[Rosa jūra|Rosa jūru]] un nonāca līdz dienvidiem tik tālu, cik kuģis viņam ļāva. Pirmā droši zināmā izkāpšana Antarktīdas teritorijā notika [[1895]]. gadā un tas bija [[Adēra rags|Adēra ragā]], bet pirmo reizi cilvēku grupa pārlaida ziemu Antarktīdas teritorijā no [[1898]]. gada marta līdz [[1899]]. gada martam.

No [[1901]]. līdz [[1904]]. gadam pirmo ekspedīciju Antarktīdas iekšzemē veica britu ekspedīcija [[Roberts Skots|Roberta Skota]] vadībā. Pirmie, kas sasniedza [[dienvidpols|dienvidpolu]], bija [[Norvēģija]]s ekspedīcija, ko vadīja [[Roalds Amundsens]]. Viņi polu sasniedza {{dat|1911|12|14}}. Aptuveni mēnesi vēlāk dienvidpolā nokļuva arī britu polārpētnieku ekspedīcija R. Skota vadībā, atpakaļceļā uz piekrasti visi tās dalībnieki gāja bojā.

Sākotnējās ekspedīcijas pa Antarktīdu bija atkarīgas no [[buru kuģis|buru kuģiem]], [[suņu pajūgs|suņu pajūgiem]] un cilvēka spēka. Tikai tādā veidā varēja nodrošināt [[transports|transporta]] kustību pa teritoriju. Var teikt, ka Antarktīdā mehānismu laikmets sākās ar {{dat|1928|11|16|A}}, kad [[Džordžs Hūberts Vilkinss]] (''George Hubert Wilkins''), vadot amerikāņu ekspedīciju, veica pirmo lidojumu ar [[lidmašīna|lidmašīnu]] no [[Disepšena]]s salas. {{dat|1929|11|29}} Amerikas Savienoto Valstu pilots [[Ričards Bērds]] ar trīsmotoru [[Ford]] lidmašīnu pārlidoja dienvidpolu. No [[1933]]. līdz [[1935]]. un no [[1939]]. līdz [[1941]]. gadam Bērds arī veica vairāku Antarktīdas daļu izpēti gan no gaisa, gan arī pārvietojoties pa tās virsmu. No [[1947]]. līdz [[1948]]. gadam Bērds vadīja lielāko ekspedīciju, kāda jebkad bijusi Antarktīdā. Tā bija Amerikas Savienoto Valstu flotes operācija ar nosaukumu ''[[Highjump]]''. Operācijā iesaistījās 13 kuģi, vairākas lidmašīnas un helikopteri, kā arī tūkstošiem karavīru, kuri izsēdās visapkārt Antarktīdai. [[1990]]. gadā sešu cilvēku starptautiska ekspedīcija amerikāņa [[Vils Stedžers|Vila Stedžera]] (''Will Steger'') vadībā, izmantojot suņu kamanas, 221 dienā šķērsoja Antarktīdu rietumu—austrumu virzienā. Šajā ekspedīcijā tika pieveikti vairāk nekā 6000 km, un tas kļuva par garāko ceļojumu ar suņu kamanām. Komandā bija pa vienam pārstāvim no Amerikas Savienotajām Valstīm, [[Padomju Savienība]]s, [[Francija]]s, [[Ķīna]]s, [[Japāna]]s un Apvienotās Karalistes.
1961. gadā stājās spēkā [[Antarktikas Līgums]], kuru tobrīd bija parakstījušas 12 valstis. Līdz 2017. gadam šo līgumu parakstīja 53 valstis un ar šo līgumu Antarktika ir noteikta kā teritorija, kas brīvi izmantojama zinātniskiem mērķiem un kurā aizliegtas militārās aktivitātes.

== Ģeogrāfija ==
[[Attēls:Kaiserpinguine mit Jungen.jpg|thumbnail|200px|[[Imperatorpingvīns|Imperatorpingvīni]] ar mazuļiem]]

Antarktīda atrodas [[Dienvidu puslode|Dienvidu puslodē]], un visu kontinentu apskalo [[Dienvidu okeāns|Dienvidu okeāna]] jūras. Gandrīz pilnībā visu Antarktīdas teritoriju klāj [[ledus]] un [[sniegs|sniega]] sega. Brīvā teritorija no ledus segas ir tikai 0,2—0,3% no visa kontinenta. Ledus segas biezums var sasniegt 5 kilometrus. Vidējais ledus segas biezums ir no 2,1 līdz 2,4 kilometriem, tādēļ Antarktīdas vidējais augstums virs jūras līmeņa ir lielākais pasaulē. Ledus sega satur aptuveni 90% no visas pasaules kopējā ledus daudzuma un aptuveni 70% no visas pasaules [[saldūdens]] daudzuma. [[Krasta līnija]] ir maz izrobota ar stāviem krastiem, kurus veido galvenokārt ledus.

[[Attēls:Antarctica_6400px_from_Blue_Marble.jpg|200px|left|thumbnail|Antarktīdas satelīta kompozītuzņēmums]]

Antarktīdā no visiem kontinentiem ir zemākais vidējais mitrums un zemākā vidējā [[temperatūra]]. Kontinenta piekrastes daļā bieži ir spēcīgas [[sniega vētra]]s (48 stundu laikā var uzsnigt pat 1,2 metru bieza sniega kārta).

[[Austrumantarktīda|Austrumantarktīdā]] atrodas plaši [[līdzenums|līdzenumi]] un [[ieplaka]]s, bet [[Rietumantarktīda]] ir kalnaina. [[Elsvērta Zeme|Elsvērta Zemē]] augstākā virsotne ir [[Vinsona masīvs]] (5140 m). Antarktīdas lielāko daļu (izņemot rietumus) aizņem [[prekembrijs|prekembrija]] platforma, kuru lieli nomati un vertikālās [[Zemes garoza]]s kustības saskaldījušas atsevišķos masīvos un cilas; [[vulkāns|vulkānisms]] (darbīgs vulkāns [[Erebuss]], kā arī vēl divi vulkāni [[Terors (vulkāns)|Terors]] un Gauss). Rietumantarktīdu klāj līdz 4 km bieza ledus sega, kas veido plašo [[Polārais plato|ledus plato]], kura augstākā daļa [[Arga ledus kupols|Arga kupolā]] sasniedz 4093 m virs jūras līmeņa (vidējais augstums 2040 m). Starp kalnu masīviem rodas vairāki novadšļūdoņi. Gar krastu vairākās vietās lieli peldoši [[šelfa ledājs|šelfa ledāji]]. To biezums sasniedz 700 m; malām atlūstot, rodas pat 60 – 150 km gari aisbergi.

Dažās vietās piekrastē ir [[oāze]]s, bez ledus un sniega — [[Bangera oāze|Bangera]], Girsona, [[Širmahera oāze|Širmahera]], [[Vestfollas pakalni|Vestfollas]] oāzes, to kopējā platība aptuveni 6000 km². Virs ledāja paceļas arī daži kalnu masīvi un klintis ([[nunataks|nunataki]]). Oāzēs nelieli ezeri un upes (vairāk nekā 30 km).

Oāzēs un uz nunatakiem (līdz 86° D. p.) aug [[sporaugi]] ([[aļģes]], [[ķērpji]], [[sūnas]]). Antarktīdas pussalā ZR piekrastē vietām sastopami sīki [[sēklaugi]] (10 sugu). Piekrastē dzīvo [[roņi]] (5 sugas), [[putni]] ([[pingvīni]], [[vētrasputni]]). Oāzēs uz nunataikiem [[posmkāji]] (50 sugu galvenokārt [[ērces]] un [[kukaiņi]]). Ļoti bagāts jūras [[planktons]], kur lielā daudzuma sastopamas [[kramaļģes]] un [[spīdvēži]]. Mīt [[sūkļi]] (250 sugu), [[adataiņi]] (150 sugu), lielas [[medūzas]], [[tārpi]] un [[gliemeži]]. Visvairāk izplatītas [[zivis]], unikāla ir [[baltasiņu līdaka]]; [[zīdītāji]] — [[airkāji]] (vairākas roņu sugas) un [[vaļi]] ([[zilais valis|zilie vaļi]], [[finvalis|finvaļi]], [[seivalis|seivaļi]] un [[kašalots|kašaloti]]).

== Klimats ==
[[Attēls:Antarctic surface temperature.png|thumbnail|300px|Antarktīdas klimats. Pa kreisi attēlota vidējā gaisa temperatūra ziemā, pa labi — gaisa temperatūra vasarā]]
[[Attēls:Tangra-Great-Needle.jpg|thumbnail|200px|Tangra kalni]]
[[Attēls:AntarcticaSummer.jpg|thumbnail|200px|Decembrī piekrastēs reģionā temperatūra var būt arī ap 0&nbsp;°C]]

Virs Antarktīdas veidojas [[anticiklons]] ar valdošām aukstām gaisa masām, kas plūst uz kontinenta malām, bet virs okeāna — [[ciklons|ciklonālā]] josla, kur cikloni, nepārtraukti virzoties no rietumiem uz austrumiem, rada rietumu vēju joslu ar biežām vētrām (aurojošie 50 platumi).

Antarktīda nav piemērota cilvēka eksistencei, jo visur Antarktīdā, izņemot piekrastes joslu, nemīt neviens dzīvnieks (izņemot mikroorganismus). Šeit valda krasi ekstremāli klimatiskie apstākļi — sasniedzot pat −89&nbsp;°C (reģistrēts [[Vostoka]]s stacijā). Tāpēc šeit nekad nav bijis patstāvīgu iedzīvotāju, jo tik bargos apstākļos cilvēks nespētu sev sagādāt organismam nepieciešamās uzturvielas.

Visā Antarktīdā (izņemot piekrasti) valda kontinentālais polārais klimats. Vidējā temperatūra janvārī ir aptuveni −36&nbsp;°C, bet jūlijā aptuveni −56&nbsp;°C, piekrastē janvārī ir −4&nbsp;°C, jūlijā −20&nbsp;°C, [[Antarktīdas pussala|Antarktīdas pussalā]] janvārī 0&nbsp;°C (maksimālais 20,75&nbsp;°C 09.02.2020.), jūlijā −12&nbsp;°C. Oāzēs vasarā vidējā temperatūra ir līdz +11&nbsp;°C (klinšu virsmas sasilst līdz +40&nbsp;°C). 400 km platā piekrastē stipri vēji (līdz 90 m/s). Nokrišņu lielākajā teritorijas daļā 100–150 mm gadā, bet ~150 km platā ledāja nogāzē 500–600 mm. Kopējais nokrišņu daudzums ~ 2200 mm.

{| class="wikitable" style="margin: 1em 1em 1em 0; font-size: 95%;"
|+ Antarktīdas klimats (Dienvidpolā)<br />
|-
! Mēnesis !! Vidējā diennakts<br />gaisa temperatūra, °C
|-
| [[Janvāris]]
| align="right" |−29&nbsp;°C
|-
| [[Februāris]]
| align="right" |−40&nbsp;°C
|-
| [[Marts]]
| align="right" |−54&nbsp;°C
|-
| [[Aprīlis]]
| align="right" |−59&nbsp;°C
|-
| [[Maijs]]
| align="right" |−57&nbsp;°C
|-
| [[Jūnijs]]
| align="right" |−57&nbsp;°C
|-
| [[Jūlijs]]
| align="right" |−59&nbsp;°C
|-
| [[Augusts]]
| align="right" |−59&nbsp;°C
|-
| [[Septembris]]
| align="right" |−59&nbsp;°C
|-
| [[Oktobris]]
| align="right" |−51&nbsp;°C
|-
| [[Novembris]]
| align="right" |−38&nbsp;°C
|-
| [[Decembris]]
| align="right" |−28&nbsp;°C
|-
| [[Gads|gadā]]
| align="right" |−49,16&nbsp;°C
|-
|}

== Reljefs un ledus segas biezums ==


Antarktīda ir visaugstāk virs jūras līmeņa izvietotais kontinents uz Zemes, tā vidējais virsmas augstums pārsniedz {{nobr|2000 m}} vjl., bet kontinenta centrā — pat {{nobr|4000 m}} vjl. Lielāko daļu no šī augstuma veido [[ledus vairogs]], zem kuras atrodas kontinentālais reljefs, un tikai ~2% Antarktīdas teritorijas ir brīva no ledus, pārsvarā Rietumantarktīdā un [[Transantarktīdas kalni|Transantarktīdas kalnos]]. Daļa piekrastes salu, atsevišķi krastu posmi, tā saucamās [[sausās ielejas]] un daļa kalnu virsotņu ([[nunataks|nunataki]]) visu vasaru ir bez ledus. Transantarktīdas kalni dala Antarktīdas teritoriju divās daļās — mazākajā [[Rietumantarktīda|Rietumantarktīdā]] un lielākajā [[Austrumantarktīda|Austrumantarktīdā]]. Tām ir dažāda ģeoloģiskā uzbūve. Austrumantarktīda ir plato, kurā ledus virsmas augstums virs jūras līmeņa sasniedz {{nobr|4093 m}} ([[Arga kupols]]), savukārt Rietumantarktīda faktiski ir arhipelāgs, kura salas savā starpā savieno ledus vairogs. Vistālāk ziemeļos esošo [[Antarktīdas pussala|Antarktīdas pussalu]] dažkārt dēvē par [[Antarktīdas Andi]]em un to augstums dažviet pārsniedz {{nobr|4000 m}}. Visaugstākā kontinenta virsotne ir [[Vinsona masīvs]] (augstums 4892 m vjl.). Rietumantarktīdā atrodas dziļākā sauszemes ieplaka kontinentā un pasaulē. Tās zemākā vieta atrodas {{nobr|2555 m}} (2,5 km) zem jūras līmeņa.

Antarktīdas ledus sega ir lielākā uz Zemes un pārsniedz [[Grenlande]]s ledus segas lielumu apmēram 10 reizes. Tajā atrodas apmēram 30 miljoni kubikkilometru ledus, t.i. 90 % visu sauszemes ledāju tilpuma. Ledus segai ir kupola forma. Tās vidējais biezums ir 2500–2800 m, maksimālais biezums ir Austrumantarktīdā — ap 4800 m. Katru gadu no Antarktīdas krastiem aisbergu veidā aizpeld 2500 kubikkilometru ledus.

== Iekšējie ūdeņi ==
[[Attēls:Fryxellsee Opt.jpg|thumbnail|200px|Friksella ezers]]

Tā kā ne tikai gada vidējās, bet arī vasaras [[gaiss|gaisa]] [[temperatūra]]s Antarktīdā nepārsniedz 0&nbsp;°C (ir zemākas par 0 grādiem), [[nokrišņi]] tur izkrīt tikai [[sniegs|sniega]] veidā. Lietus Antarktīdā ir īpaši rets gadījums. Sniegs, kas visu gadu snieg Antarktīdā un nekūst vasarā, veido apmēram 1700 metru biezu slāni (atsevišķās vietās pat līdz 4300 m). Antarktīdas ledū koncentrēti 90% no visiem [[Zeme]]s saldūdens krājumiem.

[[1990. gadi|1990. gados]] krievu zinātnieki atklāja zemledus neaizsalstošo [[ezers|ezeru]] — [[Vostokas ezers|Vostokas ezeru]], lielāko no Antarktīdas ezeriem. Tas ir 250 [[Kilometrs|km]] garš, 50 km plats un tajā ir 5,4 miljoni km³ [[ūdens]].

[[2006. gads|2006]]. gada janvārī tika atklāti otrais un trešais lielākais ezers pēc platības, kuru platības ir attiecīgi 2000 km² un 1600 km². Abi ezeri atrodas 3 km dziļi zem [[ledus]]. Tika noskaidrots arī tas, ka šos ezerus būtu bijis iespējams atklāt jau agrāk, ja vien būtu rūpīgāk analizēti [[1958]].—[[1959]]. gadu ekspedīcijas dati. Bez šiem datiem tika izmantoti arī satelītu attēli, radaru dati kā arī gravitācijas spēka mērījumi uz kontinenta virsmas.

Kopā līdz [[2007. gads|2007]]. gadam Antarktīdā ir atklāti vairāk nekā 140 zemledus ezeri.

== Skatīt arī ==
* [[Antarktīdas upes]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://earthobservatory.nasa.gov/Newsroom/NewImages/images.php3?img_id=17838 Temperatūras izmaiņas no 1981. līdz 2007. gadam (NASA)] {{Webarchive|url=https://web.archive.org/web/20080920041805/http://earthobservatory.nasa.gov/Newsroom/NewImages/images.php3?img_id=17838 |date={{dat|2008|09|20||bez}} }}
* [https://web.archive.org/web/20081227001106/http://top.rbc.ru/society/24/02/2008/144236.shtml Antarktīdas ledāji strauji "migrē" uz okeānu]
* [https://web.archive.org/web/20080926193310/http://www.myworldshots.com/ru/Antarctica Antarktīdas foto]
* [http://apc.mfa.government.bg Antarctic Place-names Commission of Bulgaria] {{Webarchive|url=https://archive.today/20060207095915/http://apc.mfa.government.bg/ |date={{dat|2006|02|07||bez}} }}
* [https://web.archive.org/web/20140816003821/http://fictionbook.ru/author/grushinskiyi_nikolayi_panteleyimonovich/antarktida/ Александр Гаврилович Дралкин, Николай Пантелеймонович Грушинский. Антарктида]
* [http://www2.la.lv/lat/majas_viesis/jaunakaja_numura/vesture/?doc=67604 Arvīds Kuģis. Cīņa par nedalāmo kontinentu (''Lauku avīze'')]{{Novecojusi saite}}
* [http://www2.umaine.edu/itase/index.html International Trans Antarctic Scientific Expedition]

{{Kontinenti}}

{{autoritatīvā vadība}}

[[Kategorija:Antarktīda| ]]
[[Kategorija:Kontinenti]]
[[Kategorija:Pasaules iedalījums]]