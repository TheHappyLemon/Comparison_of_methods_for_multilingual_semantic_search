[[Attēls:Thor und die Midgardsschlange.jpg|thumb|350px|Tors un Midgarda čūska.]]
'''Ragnaroks''' ({{val|non|Ragnarök}} — 'dievu liktenis') ir pasaules bojāeja un pēdējā kauja [[skandināvu mitoloģija|senskandināvu mitoloģijā]]. Ragnarokā [[āsi]]em [[Odins|Odina]] vadībā jācīnās pret uguns milžiem, [[jotuni]]em un dažādiem briesmoņiem [[Loki]] vadībā. Ragnarokā ies bojā gandrīz visa pasaule. Tā notikumi sīki aprakstīti [[Poētiskā Eda|Poētiskajā Edā]] un [[Jaunākā Eda|Jaunākajā Edā]].

== Notikumi, kas ievada Ragnaroku ==

Par Ragnaroka tuvošanos liecina:

* Loki un [[Angrborda]]s bērnu — trīs htonisko briesmoņu [[Jormunganda]]s, [[Fenrirs (mitoloģija)|Fenrira]] un [[Hēla (mītiska būtne)|Hēlas]] dzimšana, 
* dieva [[Baldrs|Baldra]] nāve un Loki sasaistīšana,
* [[Fimbulvintra]] jeb milžu ziema.

Saskaņā ar senskandināvu mitoloģiju Ragnaroku ievadīs Fimbulvintra — trīs ziemas pēc kārtas (starp tām nav vasaru), kuru laikā sāksies ķildas, naids un kari. Vilks [[Skolls (mitoloģija)|Skolls]] pēc ilgas pakaļdzīšanās norīs sauli, bet viņa brālis [[Hati (mitoloģija)|Hati]] — mēnesi. No debesīm izzudīs zvaigznes. Zeme nodrebēs tik stipri, ka koki tiks izgāzti ar visām saknēm, sagrūs kalni un pārtrūks visas ķēdes un saites, atbrīvojot Loki un viņa dēlu Fenriru. 

Dziedās trīs gaiļi: sarkanais gailis [[Fjalars]] modinās milžus, zeltītais gailis [[Gullinkambi]] dievus, bet rūsganais mirušos [[Hēla (valstība)|Hēlā]].

Milzu čūska Jormunganda pacelsies no okeāna gultnes un dosies uz sauszemi. Viņa saindēs zemi un debesis. Austrumos jotunu armija, ko vadīs [[Hrims]], pametīs [[Jotunheima|Jotunheimu]] un [[Nāglfars|Nāglfarā]] (kuģī, kas darināts no mirušo nagiem) dosies uz kaujaslauku [[Vigrida|Vigridu]]. No ziemeļiem uz Vigridu dosies Loki un Hēla (kā arī viņas valstības iemītnieki). No dienvidiem tuvosies [[Mūspella]]s uguns milži, ko vadīs [[Surts]]. Aiz viņiem sabruks [[Bivrests]]. Viņiem pievienosies arī [[Garms]].

Vigridā<sup>1</sup> sapulcēsies visi jotuni, Hēlas iemītnieki, Fenrirs, Jormunganda, Garms, Hēla, Surts un uguns milži. [[Heimdals]], redzot tuvojamies ienaidnieku, pūtīs [[Gjallarhorns|Gjallarhornu]], un tā skaņu varēs dzirdēt visās deviņās pasaulēs. Pamodīsies dievi, un Odins [[Sleipnirs|Sleipnira]] mugurā dosies uz Mīmira avotu lūgt padomu [[Mīmirs|Mīmiram]]. 

Nodrebēs [[Igdrasils]], un līdz ar to arī debesis, zeme un Hēla. Āsi un [[einheriji]] ietērpsies kaujas drānās un Odina vadībā dosies uz Vigridu.

<small><sup>1</sup> Kā alternatīva pēdējās kaujas vieta nosaukta Oskopnira. Pirmā minēta "Dziesmās par Vaftrudniru", savukārt otrā — "Dziesmās par Fāfniru".</small>

== Kauja ==
[[Attēls:Kampf der untergehenden Götter by F. W. Heine.jpg|thumb|350px|"Bojāejai lemto dievu cīņa", F. V. Heine (1882)]]
Odins dosies cīnīties ar Fenriru, [[Tors (mitoloģija)|Tors]] — ar Jormungandu. [[Freirs]] cīnīsies ar Surtu, taču kritīs pirmais, jo savu zobenu atdevis [[Skrimirs|Skirmiram]], lai varētu apprecēt [[Gerdura|Gerduru]]. [[Tīrs|Tīram]] izdosies nogalināt Garmu, taču viņš mirs no ievainojumiem. Heimdals stāsies pretī Loki, abi mirs. Tors ar [[Mjelnirs|Mjelniru]] nogalinās Jormungandu, taču, paspēris deviņus soļus, mirs no viņas indes. Odinu pēc ilgas cīņas aprīs Fenrirs, taču Fenriru nogalinās Odina dēls [[Vidars]], kurš to pārplēsīs uz pusēm. Surts aizdedzinās visas deviņas pasaules, un zeme iegrims jūrā.

== Notikumi pēc Ragnaroka ==

Pēc iznīcības no jūras pacelsies jauna zeme. Ragnarokā nebūs iznīcināta [[Idavelas pļava]]. Saule, pirms to aprīs Skolls, būs dzemdējusi meitu, kura jaunajā pasaulē pildīs saules lomu.

Būs izdzīvojuši daži dievi: Odina brālis [[Vili]], viņa dēli Vidars un [[Vali]], Tora dēli [[Modi]] un [[Magni]], kas mantos Tora veseri Mjelniru, un [[Hēnirs]], kurš pareģos nākotni. No Hēlas atgriezīsies Baldrs un [[Hēds]], kuri apmetīsies [[Valhalla|Valhallā]]. 

Paslēpjoties Igdrasilā (cita versija: [[Hodmimiras birzs|Hodmimiras birzī]]), būs izdzīvojuši arī divi cilvēki — [[Liva]] un [[Livtrasirs]], kuri pielūgs jauno dievu panteonu (dievu valdnieks būs Baldrs).

Dievi mitināsies [[Gimli (skandināvu mitoloģijā)|Gimli]], celtnē, kas daiļāka par sauli.

Saskaņā ar Jaunāko Edu mirušo dvēseles dosies vai nu uz debesīm ([[Andlanga|Andlangu]] vai [[Vidblēna|Vidblēnu]]), vai uz [[Nastronda|Nastrondu]], kurā neiespīd saulesgaisma un kuras sienas un jumts darināti no čūskām, kurām ir tik daudz indes, ka tās telpas iekšienē satek upēs. Nastrondā mitināsies zvērestu lauzēji, slepkavas un laulības pārkāpēji. Ragnarokā nebūs gājis bojā arī [[Hvērgelmīrs]], kurā mitināsies pūķis [[Nidhjegs]] (kurš sūks mirušo asinis).

== Atsauces ==
{{Commonscat|Ragnarök|Ragnaroks}}
{{atsauces+}}

{{Skandināvu mitoloģija2}}

[[Kategorija:Eshatoloģija]]
[[Kategorija:Kosmoloģija skandināvu mitoloģijā]]