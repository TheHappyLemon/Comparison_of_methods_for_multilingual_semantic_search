{{Valsts amatpersonas infokaste 
| vārds               = Anvars Sādāts
| vārds_orģ           = محمد أنورالسادات
| attēls              = Anwar Sadat cropped.jpg
| amats               =Ēģiptes (Apvienotās Arābu republikas) prezidents
| term_sākums         =	{{dat|1970|10|15}}
| term_beigas         = {{dat|1981|10|6}}
| priekštecis         = [[Gamāls Abdels Nāsers]]
| pēctecis            = [[Sufi Abu Talebs]] (pagaidu)<br>[[Hosnī Mubāraks]]
| dzim_dati           ={{dat|1918|12|25}}
| dzim_vieta          =[[Minufija]], [[Ēģiptes sultanāts]]<br />({{EGY}})
| dzīves_vieta        =
| mir_dati            ={{Miršanas datums un vecums|1981|10|6|1918|12|25}}
| mir_vieta           =[[Kaira]], [[Ēģipte]]
| partija            = [[Nacionāli demokrātiskā partija]]
| dzīvesb             = Džehana Sadata
| bērni               = 7
| reliģija            = [[islāms]]
| apglabāts           = Memoriāls nezināmajam kareivim
| paraksts            = Anwar El Sadat Signature.svg
| piezīmes            =
}}
{{infokaste+}}

'''Muhameds Anvars as Sādāts''' ({{val|ar| محمد أنورالسادات}}, ''Muhammed Anwar as Sādāt''; dzimis {{dat|1918|12|25}}, miris {{dat|1981|10|6}}) bija ēgiptiešu militārais un politiskais darbinieks, [[Ēģipte]]s trešais prezidents no 1970. gada 15. oktobra līdz 1981. gada 6. oktobrim. 1978. gadā kopā ar [[Izraēla]]s premjerministru [[Menahems Begins|Menahemu Beginu]] saņēma [[Nobela miera prēmija|Nobela miera prēmiju]] par Ēģiptes un Izraēlas mieru sarunu veidošanu.<ref>{{tīmekļa atsauce |title=The Nobel Peace Prize 1978 |publisher=Nobel Foundation |url=http://www.nobelprize.org/nobel_prizes/peace/laureates/1978/}}</ref>

== Agrīnā karjera ==
Dzimis 1918. gada 25. decembrī trīspadsmit bērnu ģimenē. Viņa tēvs bija ēģiptietis, māte sudāniete. 1938. gadā Sādāts pabeidza Karalisko militāro akadēmiju. Militāro karjeru viņš uzsāka toreiz britu kontrolētajā [[Sudāna|Sudānā]], kur satika [[Gamals Abdels Nāsers|Gamelu Abdelu Nāseru]]. Kopā ar Nāseru un vēl vairākiem jauniem virsniekiem viņš izveidoja slepeno [[Brīvie virsnieki|Brīvo virsnieku]] revolucionāro organizāciju, kas bija vērsta pret [[Britu impērija|Britu Impērija]]s kontroli un Ēģiptē pastāvošo monarhiju.

[[Otrais pasaules karš|Otrā pasaules kara]] laikā Sādāts atradās cietumā par mēģinājumiem iegūt [[Fašisms|fašistu]] un [[NSDAP|nacistu]] atbalstu Brīvo virsnieku pretbritu aktivitātēm. 1952. gadā viņš piedalījās valsts apvērsumā, kurā tika gāzts karalis [[Faruks I]] un izveidota Ēģiptes republika.

No 1960. līdz 1968. gadam Sādāts bija parlamenta priekšsēdētājs. 1964. gadā, kad Sādāts bija ieņēmis virkni amatu valdībā, Nāsers viņu iecēla par viceprezidentu. Šajā amatā viņš atradās līdz 1966. gadam un atkal no 1969 līdz 1970. gadam. Pēc Nāsera nāves Sādāts kļuva par prezidentu.

== Prezidents ==
Nāsera tuvākie līdzgaitnieki neiebilda pret Sādāta kļūšanu par prezidentu, jo uzskatīja viņu par lojālu un visiem pieņemamu izvēli. Sešus mēnešus pēc nākšanas pie varas Sādāts uzsāka "Koriģējošo revolūciju" un atbrīvojās no Nāsera sekotājiem.

Sādāts saprata, ka [[Izraēla]]s vēlme slēgt mieru ar Ēģipti ir atkarīga no Ēģiptes militārā spēka, kas pēc [[Sešu dienu karš|Sešu dienu kara]] 1967. gadā tika uzskatīts par ļoti zemu. Izraēla par lielu draudu uzskatīja arī daudzu tūkstošu [[Padomju Savienība|PSRS]] militāro speciālistu klātbūtni Ēģiptē. Šo iemeslu dēļ Sādāts izraidīja PSRS militārpersonas un uzsāka armijas kaujasspēju uzlabošanu, lai gatavotos jaunam karam ar Izraēlu.

1973. gada 6. oktobrī Ēģipte kopā ar [[Sīrija|Sīriju]] uzbruka Izraēlai, sākās [[Jom Kipur karš]]. Pirmajās kara dienās Ēģiptei, izmantojot pārsteigumu un pārspēku, izdevās šķērsot [[Suecas kanāls|Suecas kanālu]] un pavirzīties apmēram 15 kilometrus [[Sīnāja pussala]]s iekšienē. Taču Izraēlas armija ātri sakoncentrējās pretuzbrukumam, un jau 22. oktobrī trīs Izraēlas divīzijas [[Ariels Šarons|Ariela Šarona]] vadībā bija pārcēlušās Suecas kanāla otrā krastā un no aizmugures ielenkušas Ēģiptes Trešo armiju. Drīz tika noslēgts pamiers un karadarbība pārtraukta.

[[Attēls:1973 sinai war maps.jpg|thumb|left|250px|Ēģiptes uzbrukums]][[Attēls:1973 sinai war maps2.jpg|thumb|right|250px|Izraēlas pretuzbrukums]]

Ēģiptes uzvaras pirmajās kara dienās padarīja Sādātu par varoni un atjaunoja Ēģiptes prestižu. Karš arī piepildīja Sādāta cerības par mieru. 1977. gada 19. novembrī Sādāts kļuva par pirmo arābu līderi, kurš apmeklējis Izraēlu un uzrunāja parlamentu — [[Knesets|Knesetu]]. 1978. gadā [[Amerikas Savienotās Valstis|ASV]] tika noslēgts [[Kempdeividas miera līgums]] starp Ēģipti un Izraēlu. Par šo līgumu Sādāts un Izraēlas premjerministrs [[Menahems Begins]] saņēma [[Nobela miera prēmija|Nobela miera prēmiju]].

Miera līgums bija ļoti nepopulārs arābu un musulmaņu valstīs. Līgumu uzskatīja par arābu, palestīniešu un Nāsera ideju nodevību. 1979. gadā Ēģipte tika izslēgta no [[Arābu līga]]s un tās galvenais birojs tika pārcelts no [[Kaira]]s uz [[Tunisa|Tunisu]]. Kā noteikts miera līgumā, Izraēla pakāpeniski atstāja Sīnāja pussalu un atdeva pilnīgu kontroli pār to Ēģiptei 1982. gada 25. aprīlī.

== Atentāts ==
Pēdējos savas valdīšanas gados Sādāts daudzo korupcijas skandālu dēļ strauji zaudēja popularitāti. 1981. gada septembrī tika apcietināta vesela virkne režīma oponentu — intelektuāļi, dažādu politisko partiju pārstāvji, komunisti, Nāsera sekotāji, islāmisti, kopti — kopumā ap 1600 cilvēku.

1981. gada 6. oktobrī Kairā gadskārtējās militārās parādes laikā Sādātu nošāva kareivji, kas bija pagrīdes "Islamiskā džihāda" biedri.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.nobelprize.org/nobel_prizes/peace/laureates/1978/al-sadat-bio.html Anvara Sādāta biogrāfija Nobela prēmijas mājaslapā] {{en ikona}}

{{kastes sākums}}
{{s-balvas}}
{{Amatu secība 
| pirms = ''[[Amnesty International]]'' 
| virsraksts = [[Nobela miera prēmija]] 
| periods = 1978. gads<br />kopā ar [[Menahems Begins|Menahemu Beginu]]
| pēc = [[Māte Terēze]]
}}
{{kastes beigas}}

{{Nobela miera prēmijas laureāti}}
{{Gada cilvēks (Time) 1976—2000}}

{{autoritatīvā vadība}}

{{DEFAULTSORT:Sādāts, Anvars}}
[[Kategorija:1918. gadā dzimušie]]
[[Kategorija:1981. gadā mirušie]]
[[Kategorija:Ēģiptes prezidenti]]
[[Kategorija:Ēģiptes vēsture]]
[[Kategorija:Nobela miera prēmijas laureāti]]
[[Kategorija:Nogalinātie politiķi]]