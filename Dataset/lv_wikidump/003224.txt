{{Apdzīvotas vietas infokaste
| name = Saloniki
| official_name = {{gree|Θεσσαλονίκη}}
| settlement_type = pilsēta
| image_skyline = Thessaloniki White Tower and promanade.png
| image_caption = Saloniku baltais tornis — pilsētas simbols
| image_flag = Flag of Thessaloniki, Greece.svg
| image_seal = 
| image_shield = 
| shield_link = 
| flag_link = 
| shield_size = 
| pushpin_map = Grieķija
| pushpin_label_position = 
| map_caption = 
| subdivision_type = Valsts
| subdivision_name = {{GRE}}
| subdivision_type1 = Perifērija
| subdivision_name1 = [[Attēls:Flag of Greek Macedonia.svg|23px]] [[Centrālā Maķedonija]]
| subdivision_type2 = Nome
| subdivision_name2 = [[Saloniku nome]]
| established_title = Dibināta
| established_date = 315. gadā p.m.ē.
| government_type = 
| leader_title = 
| leader_name = 
| area_magnitude = 
| area_total_km2 = 
| area_land_km2 = 
| area_water_km2 = 
| area_urban_km2 = 
| area_metro_km2 = 
| population_as_of = 2011. gadā
| population_footnotes = 
| population_total = 322240
| population_urban = 
| population_metro = 1104460
| population_density_km2 = 
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas vasaras laiks|EEST]]
| utc_offset_DST = +3
| latd = 40
| latm = 38
| lats = 
| latNS = N
| longd = 22
| longm = 57
| longs = 
| longEW = E
| postal_code_type = 
| postal_code = 
| elevation_footnotes = 
| elevation_m = 0–250
| website = {{URL|https://thessaloniki.gr/}}
| blank_name = Citi nosaukumi
| blank_info = '''Salonicco''' - [[itāļu valoda|itāļu]]<br />'''Salonic''' - [[rumāņu valoda|rumāņu]]<br />'''Солун''' - [[slāvi|slāvu]]<br />'''Selanik''' - [[turku valoda|turku]]
| footnotes = 
}}

'''Saloniki''' ({{val|el|Θεσσαλονίκη}}) ir otra lielākā pilsēta [[Grieķija|Grieķijā]]. Atrodas valsts ziemeļos pie [[Egejas jūra]]s Termaikas līča pie Halkidīkes pussalas. Grieķu [[Maķedonija (reģions)|Maķedonijas]] galvaspilsēta. Sena pilsēta ar bagātīgu vēstures mantojumu. Liela osta un rūpniecības centrs.

Slavena kā vieta, kur atrodas [[Sv. Demetrijs|Sv. Demetrija]] (''Άγιος Δημήτριος της Θεσσαλονίκης'') relikvijas.

Svarīgs izglītības centrs — Saloniku Aristoteļa universitāte ir lielākā universitāte Grieķijā.

== Vēsture ==
Pilsētu ap 315. gadu p.m.ē. nodibināja [[Senā Maķedonija|Senās Maķedonijas]] ķēniņš [[Kasandrs]] senākas pilsētas Termas vietā un nosauca to savas sievas, [[Maķedonijas Aleksandrs|Maķedonijas Aleksandra]] māsas, Tesalonikas vārdā. Saloniki auga ātri un jau II gs. p.m.ē. pilsētai bija aizsardzības mūri un autonomija.

Pēc Maķedonijas krišanas 168. gadā p.m.ē. Saloniki kļuva par [[Senā Roma|romiešu]] pilsētu un attīstījās kā tirdzniecības pilsēta, jo atradās uz svarīgā ''Via Egnatia'' starp Bizantiju (vēlāko Konstantinopoli, tagad [[Stambula]] [[Turcija|Turcijā]]) un Dirahiju (tagad [[Durresi]] [[Albānija|Albānijā]]). I gs. pilsētā atradās ievērojama [[ebreji|ebreju]] kopiena, un pilsēta kļuva par agrīnu kristietības centru. Savā otrajā misijas ceļojumā vietējā [[sinagoga|sinagogā]] sludināja [[Svētais Pāvils]]. 306. gadā imperators [[Maksimiāns]] sodīja ar nāvi [[prokonsuls|prokonsulu]] Demetriju, kurš vēlāk tika kanonizēts un kļuva par Saloniku aizgādni, vienu no Grieķijas un visas viduslaiku Eiropas ievērojamākajiem svētajiem.

Pēc Romas impērijas sadalīšanas Saloniki bija otra ievērojamākā [[Austrumromas impērija|Bizantijas]] pilsēta. 620. gadā [[zemestrīce]] noposta pilsētu. VII gs. Saloniku apkārtnē ienāca [[slāvi]], tomēr pašu pilsētu neieņēma. Imperators [[Mihails III]] 9. gadsimtā uzdeva Salonikos dzimušajiem brāļiem [[Kirils|Kirilam]] un [[Metodijs|Metodijam]] doties misijas ceļojumā uz ziemeļiem. Brāļi misijas laikā izveidoja slāvu alfabētu ([[glagolica|glagolicu]] un, iespējams, [[kirilica|kirilicu]]), kas kļuva par [[senslāvu valoda]]s tekstu rakstību.

904. gadā [[arābi]] no [[Krēta]]s izpostīja pilsētu un pārdeva [[verdzība|verdzībā]] ap 22 tūkstošus iedzīvotāju. 1185. gadā [[Sicīlija]]s [[normāņi]] ieņēma pilsētu, tomēr pēc gada tika padzīti.[[Ceturtais Krusta karš|Ceturtā Krusta kara]] laikā 1204. gadā Saloniki kļuva par [[Latīņu impērija]]s vasaļvalsts — [[Saloniku karaliste]]s galvaspilsētu, tomēr 1224. gadā to ieņēma [[Eīras despotāts|Epīras despotāta]] valdnieks [[Mihails Duka]]. 14. gadsimta vidū Salonikos valdīja [[zeloti]].

1430. gada 29. martā [[Osmaņu impērija|osmaņu]] valdnieks [[Murads II]] Salonikus pievienoja Osmaņu impērijai.
Osmaņu laikos Saloniki bija daudznacionāla pilsēta, tajā bija [[grieķi|grieķu]], [[turki|turku]], [[bulgāri|bulgāru]], [[albāņi|albāņu]] un [[sefardi|sefardu]] [[ebreji|ebreju]] kopienas. 1888. gadā pilsētu sasniedza [[dzelzceļš]]. 1881. gadā Salonikos dzima modernās [[Turcija]]s "tēvs" [[Mustafa Kemals Ataturks]]. 20. gadsimta sākumā Saloniki bija [[jaunturki|jaunturku]] kustības galvenais centrs.

[[Pirmais Balkānu karš|Pirmā Balkānu kara]] laikā Salonikus 1912. gada 26. oktobrī ieņēma grieķu karaspēks. 1913. gada 18. martā Salonikos nogalināja Grieķijas karali [[Georgijs I|Georgiju I]].
[[Pirmais pasaules karš|Pirmā pasaules kara]] laikā 1915. gadā Salonikus ieņēma [[Antante]]s karaspēks placdarmam pret [[Bulgārija|Bulgāriju]]. Salonikos darbojās viena no divām Grieķijas valdībām.
1917. gada 5. augustā lielākā daļa pilsētas nodega. Pēc dažiem gadiem pilsētu atjaunoja, un Saloniki ieguva regulāru plānojumu.

Pēc [[Grieķu-turku karš|Grieķu-turku kara]] un [[Lozannas miera līgums|Lozannas miera līguma]] noslēgšanas ([[1922]]), turku-grieķu iedzīvotāju apmaiņas programmā pilsētā ieradās no [[Mazāzija]]s izsūtītie grieķi. Pilsētas iedzīvotāju skaits būtiski palielinājās, to dēvēja par ''bēgļu galvaspilsētu'', arī ''nabagu māti''. 
No 1941. gada 9. aprīļa līdz 1944. gada 30. oktobrim pilsēta bija [[vācieši|vācu]] okupācijā.

1978. gada 20. jūnijā pilsēta cieta spēcīgā [[zemestrīce|zemestrīcē]].

== Ievērojamākās vietas ==
* Saloniku Baltais tornis (''Λευκός Πύργος, Leukos Pirgos'') — pilsētas simbols. Celts XVI gs.
* Romas impērijas imperatora [[Galērijs|Galērija]] [[triumfs|triumfa]] [[arka]] (''Καμάρα'') un [[mauzolejs]]. Mauzolejs pēc [[Konstantīns Lielais|Konstatīna Lielā]] (IV gs.) pavēles tika pārveidots par baznīcu. Viena no vecākajām baznīcām, kas saglabājusies līdz mūsdienām
* Sv. Demetrija baznīca
* [[Austrumromas impērija|Bizantijas]] laika aizsardzības mūri

== Cilvēki ==
Salonikos dzimuši:
* [[Manoliss Anagnostakiss]] (''Μανώλης Αναγνωστάκης'') (1925—2005) — dzejnieks
* [[Nāzims Hikmets]] (''Nâzım Hikmet'') (1901—1963) — dzejnieks
* [[Mustafa Kemals Ataturks]] (''Mustafa Kemal Atatürk'') (1881—1938) — mūsdienu [[Turcija]]s dibinātājs un pirmais prezidents
* [[Svētais Kirils|Sv. Kirils un Metodijs]] (''Άγιος Κύριλλος, Άγιος Μεθόδιος'') (IX gs.) — misionāri, [[slāvi|slāvu]] alfabēta autori

== Galerija ==
<gallery>
Attēls:Thessaloniki-Arch of Galerius (eastern face).jpg|Romas imperatora Galerija (ap 250.-311. m.ē.) Triumfa arka. 
Attēls:Thessaloniki - byzantine city walls.jpg|Pilsētas mūra fragments (pēc 6. gadsimta m.ē.)
Attēls:Thessaloniki - The street in Downtown.JPG|Aristoteļa iela pilsētas centrā
Attēls:Greek "Macedonia - Thrace" ministry.jpg|Maķedonijas un Trāķijas lietu ministrijas ēka
Attēls:Salonica-view-aerial2.jpg|Ostas promenāde
Attēls:THES Panaghia Chalkeon 5944.JPG|Grieķu ortodoksā baznīca (Panagija Halkeon, 11. gadsimts) 
Attēls:Thessaloniki-Ano-Poli.png|Vecpilsētas Ano Poli daļas iela ar turku stilā celtām ēkām (19. gadsimts) 
Attēls:Ataturk-birth-house.jpg|[[Kemals Atatjurks|Kemala Atatjurka]] dzimtais nams (Apostolou-Pavlou iela 75) 
Attēls:Jewish museum thessaloniki sign.jpg|Saloniku Ebreju muzeja ēka (Agiou Mina iela 13)
Attēls:Thessaloniki Old Philosophical School.jpg|Saloniku Aristoteļa universitātes Vecās filozofijas fakultātes ēka
|Saloniku Aristoteļa universitātes Pedagoģijas fakultātes ēka 
Attēls:NOESIS-Thessaloniki Science Center&Technology Museum.jpg|NOESIS - Saloniku Zinātnes centrs un Tehnoloģijas muzejs (pie šosejas Saloniki - Termi)
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Grieķijas pilsētas]]