{{Jaunā Palīdzības lapa}}
{{Pamācība}}

== Izturēšanās ==

Vikipēdija atbalsta draudzīgu un atvērtu atmosfēru. Protams, realitātē reizēm rodas nesaskaņas un nereti gadās pat nopietni strīdi, bet kopumā no šīs kopienas dalībniekiem tiek sagaidīta [[Vikipēdija:Laipnība|laipna]] ([[w:Wikipedia:Civility|En]]) izturēšanās.

Vissvarīgākais, kas jāpatur prātā attiecībā uz citiem rediģētājiem – vienmēr pieņem, ka citi rīkojas [[Vikipēdija:Pieņem godprātību|godprātīgi]] ([[w:Wikipedia:Assume good faith|En]]). Nekad nesāc ar pieņēmumu, ka kāds rīkojas aiz spīts vai ļaunprātības. Ja kāds dara kaut ko, kas tevi satrauc, ieraksti pieklājīgu ziņu pie attiecīgā raksta vai tā dalībnieka diskusiju lapā un pajautā “kāpēc”. Var izrādīties, ka tādā veidā būsi izvairījies no lieka pārpratuma un apmulsuma.

== Rediģēšanas politika ==

=== Neitrālais viedoklis ===

Vikipēdijas rediģēšanas politika ir “neitrālais viedoklis” (angliskajā Vikipēdijā bieži manīsi saīsinājumu "NPOV" – ''neutral point of view''). Šī politika nosaka, ka mēs pieņemam visus nozīmīgos viedokļus par kādu jautājumu. Tā vietā, lai vienkārši izvirzītu vienu skatījumu, mēs cenšamies parādīt visus nozīmīgos viedokļus, nespriežot par to, kurš ir pareizais. Mūsu mērķis ir informēt lasītāju, nevis pārliecināt viņu par kaut ko. Tas nozīmē to, ka mūsu rakstiem būtu jābūt objektīviem, jo jebkurā strīdā abas puses uzskata savu viedokli par pareizo.

Ir normāli rakstā iekļaut viedokļus, bet tiem jābūt noformulētiem kā viedokļiem, nevis faktiem. Turklāt ieteicams šiem viedokļiem norādīt to izcelsmi, piemēram “Šī viedokļa atbalstītāji apgalvo, ka…” vai “Ievērojamais komentētājs X uzskata, ka…”

Var gadīties, ka lasīsi kādā diskusijā par to, ka kāds raksts ir "POV" (''point of view''), kas Vikipēdijas žargonā apzīmē aizspriedumainu rakstu vai tādu rakstu, kas acīmredzami rakstīts tikai no vienas perspektīvas. Šajā kategorijā ietilpst reklāma un politisko intrigu dzīšana. Ne tik ekstrēms gadījums būtu ''POV'' raksts, kurā viens viedoklis apjoma ziņā ievērojami pārsniedz pretējo (citu) viedokli, pat, ja abi uzskati ir uzrakstīti neitrālā stilā.

Ja tu plāno ķerties pie pretrunīgiem rakstiem tādās tēmās kā, piemēram, reliģija vai politika, ir svarīgi, lai tu noteikti un pēc iespējas drīz izlasītu [[Vikipēdija:Neitrālais viedoklis|neitrālā viedokļa]] ([[w:Wikipedia:Neutral point of view|En]]) politikas lapu. Tāpat būtu svarīgi, lai tu izlasītu par [[Vikipēdija:Saglabā vēsu prātu, kad rediģēšana kļūst nokaitēta|vēsa prāta saglabāšanu, kad rediģēšana kļūst nokaitēta]] ([[w:Wikipedia:Staying cool when the editing gets hot|En]]). Arī tad, ja tu plāno darboties ap mazāk emocionālām tēmām, piemēram, matemātika vai datorspēles, politikas lapu izlasīšana būtu svarīga, bet tas nebūtu tik neatliekami. Atceries par šiem padomiem un izlasi vairāk par to politiku, kad gadās kāds ''NPOV'' jautājums.

=== Tēmas nozīmīgums ===

Vikipēdija ir enciklopēdija. Tādēļ rakstos būtu jābūt enciklopēdiskai informācijai par nozīmīgām tēmām. Vikipēdijā pastāvīgi noris debates par to, kas ir nozīmīgi un kas nav, bet tikai daži no mums uzskata, ka te vajadzētu būt rakstiem par katru Zemes iedzīvotāju, katru uzņēmumu, kas kaut ko pārdod, vai katru ielu katrā pasaules pilsētā.

Tāpat šī nav īstā vieta, kur izvirzīt “oriģinālus pētījumus”, t.i. jaunas teorijas utt., ko citi vēl nav recenzējuši. Vairāk informācijas par to, kam būtu jābūt Vikipēdijā, skat. [[Vikipēdija:Kas Wikipēdija nav|Kas Wikipēdija nav]] ([[w:Wikipedia:What Wikipedia is not|En]]), [[Vikipēdija:Kritēriji biogrāfiju iekļaušanai|Kritēriji biogrāfiju iekļaušanai]] ([[w:Wikipedia:Criteria for inclusion of biographies|En]]) un [[Vikipēdija:Kas iederas, kas neiederas|Kas iederas, kas neiederas]] ([[w:Wikipedia:What's in, what's out|En]]).

Bez tam mēs aicinām autorus atturēties no rakstīšanas par sevi vai saviem sasniegumiem, jo tas ir interešu konflikts. Ja tu esi paveicis kaut ko nozīmīgu, galu galā kāds cits par to uzrakstīs.

=== Par pareizrakstību ===
Pirms labošanas pārliecinies, vai tiešām raksta stilā neiederas tādas “speciālas” kļūdas, žargons vai kādā reģionā lietoti vārdi (piemēram, [[stulbenis]], [[džimbulis]] vai [[gružkaste]]). Ja raksts ir vairāk zinātnisks, tad, protams, valodai jābūt akadēmiski pareizai.

Vairāk informācijas vari atrast [[Vikipēdija:Stila rokasgrāmata|Stila rokasgrāmatā]] ([[w:Wikipedia:Manual of Style|En]]).

== Autortiesības ==
Nekopē šeit bez atļaujas tādus materiālus, kurus aizsargā autortiesības. Lai izmantotu tajos esošo informāciju, pārraksti to saviem vārdiem un neaizmirsti pievienot atsauci! Atceries, ka visa internetā atrodamā informācija ir aizsargāta ar autortiesībām, ja vien attiecīgajā mājaslapā skaidri nav norādīts citādi. Laba prakse ir izmantot rakstā vairākus avotus. Lai noskaidrotu vairāk par autortiesībām, skat. [[Vikipēdija:Autortiesības]] ([[w:Wikipedia:Copyrights|En]]).

== Rakstu pārdēvēšana ==

Ja tu atrodi kādu rakstu, kas, tavuprāt, ir nepareizi nosaukts, lūdzu, nedzēs un nekopē saturu citur. Tādā veidā pazūd raksta rediģēšanas vēsture. Ieteicamā metode ir pārvietot lapu uz citu lapu ar jaunu vārdu. Ja tu to dari pirmo reizi, lūdzu, izlasi visus brīdinājumus, kas ir pārvietošanas lapā, jo tur ir iztirzāti vairāki svarīgi jautājumi. Lai uzzinātu vairāk par lapu pārvietošanu, skat. [[Vikipēdija:Kā pārvietot lapu|Kā pārdēvēt (pārvietot) lapu]] ([[w:Wikipedia:How to rename (move) a page|En]]).

{{-}}
<div style="float:right; margin-top: 0.0em; margin-bottom:3px; background-color: #cee0f2; padding: .2em .6em; font-size: 130%; border: 1px solid #a3b1bf;">'''Vari doties uz šīs pamācības [[Vikipēdija:Pamācība (Reģistrēšanās)|nākamo nodaļu]]''' <span style="font-size: larger; font-weight: bold;">→</span></div>
<div style="clear:both"></div>

[[Kategorija:Vikipēdijas pamācība|Nem vērā]]