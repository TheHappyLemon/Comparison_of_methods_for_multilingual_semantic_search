{{Valsts amatpersonas infokaste
| vārds               = Aleksandrs Kerenskis
| vārds_orģ           = ''Александр Фёдорович Керенский''
| attēls              = Kerensky09491v.jpg
| mazs_att            = 
| apraksts            = 
<!------ Pirmais amats ------>
| amats               = Krievijas premjerministrs
| term_sākums         = {{dat|1917|07|21|N}}
| term_beigas         = {{dat|1917|11|7|N}}
| priekštecis         = [[Georgijs Ļvovs]]
| pēctecis            = [[Vladimirs Ļeņins]] (kā Tautas Komisāru Padomes priekšsēdētājs)
| dzim_dati           = {{dat|1881|5|4}}
| dzim_vieta          = [[Simbirska]], [[Krievijas Impērija]]<br>([[Uļjanovska]], {{RUS}})
| dzīves_vieta        = 
| mir_dati            = {{miršanas datums un vecums|1970|6|11|1881|5|4}}
| mir_vieta           = [[Ņujorka]], [[Ņujorka (štats)|Ņujorka]], {{USA}}
| apglabāts           = 
| tautība             = 
| partija             = [[Sociālistu revolucionāru partija]]
| dinastija           = 
| tēvs                = 
| māte                = 
| dzīvesb             = 
| bērni               = 
| profesija           = 
| alma_mater          = [[Sanktpēterburgas Valsts Universitāte]]
| reliģija            = [[pareizticība]]
| paraksts            = Kerensky autograph.svg
| paraksts_izm        = 
| piezīmes            = 
}}

'''Aleksandrs Kerenskis''' ({{val-ru|Александр Фёдорович Ке́ренский}}; dzimis {{dat|1881|5|4}}, miris {{dat|1970|6|11}}) bija [[Krievija|krievu]] politiķis, jurists, [[brīvmūrnieki|brīvmūrnieks]]. [[Krievijas Republika]]s pastāvēšanas laikā 1917. gadā bija [[Krievijas Pagaidu valdība]]s premjerministrs līdz [[boļševiki|lielinieku]] apvērsumam.

== Biogrāfija ==
Dzimis [[Simbirska|Simbirskā]] skolas direktora ģimenē. Kerenska tēvs bija sava priekšnieka skolu inspektora dēla [[Vladimirs Ļeņins|Vladimira Ļeņina]] skolotājs, abas ģimenes pazina viena otru.

1903. gadā beidza [[Sanktpēterburga]]s universitātes Juridisko fakultāti un kopš 1904. gada strādāja par zvērinātu [[advokāts|advokātu]]. 1905. gada decembrī tika arestēts sakarā ar aizdomām par iesaistīšanos [[eseri|eseru]] kaujas grupā. Kā advokāts piedalījās daudzās skaļās tālaika tiesas prāvās (Ļenas zelta raktuvju strādnieku apšaušanas izmeklēšanā, [[Beilisa prāva|Beilisa prāvā]]{{fact}}, procesā pret Valsts domes [[boļševiki|boļševiku]] frakciju).

No 1915. gada A. Kerenskis vadīja [[Krievijas Valsts dome]]s Darba frakciju (t.s. "trudovikus"). Līdz 1917. gadam pildīja [[Regulārā brīvmūrniecība|neregulārās brīvmūrnieku lielložas]] [[Krievijas Tautu Lielais Austrums]] ģenerālsekretāra pienākumus.<ref>Брачев В. С. Масоны в России: от Петра I до наших дней. — С.-Петербург: Стомма, 2000.</ref>

Kerenskis, būdams Petrogradas Strādnieku un kareivju padomes priekšsēdētāja biedrs, aktīvi piedalījās 1917. gada [[Februāra revolūcija Krievijā|Februāra revolūcijā]]. Martā viņš pievienojās sociālistu revolucionāru ([[eseri|eseru]]) [[partija]]i un kļuva par tieslietu ministru, vēlāk (maijā—septembrī) ieņēma kara un jūras ministra posteni.

1917. gada 21. jūlijā Kerenskis nomainīja [[Georgijs Ļvovs|Georgiju Ļvovu]] Pagaidu valdības ministru priekšsēdētāja amatā. Iesaistījās [[Korņilova dumpis|Korņilova dumpja]] likvidēšanā. 6.—7. novembrī (24.—25. oktobrī pēc vecā stila) lielinieku vadītās sacelšanās rezultātā viņa valdība tika gāzta. Pats Aleksandrs Kerenskis palika brīvībā, laikus pameta Petrogradu un neveiksmīgi vērsās pie karaspēka, lai atgūtu varu.

Vēlāk Kerenskis centās organizēt pretestību padomju varai, 1918. gadā izbrauca no Krievijas un dzīvoja [[Parīze|Parīzē]], bet pēc [[Otrais pasaules karš|Otrā pasaules kara]] sākuma pārcēlās uz [[Amerikas Savienotās Valstis|ASV]]. Kad [[Vācija]] uzbruka [[Padomju Savienība|PSRS]], Kerenskis vērsās pie [[Staļins|Staļina]] ar sadarbības piedāvājumiem, bet tika ignorēts. Pēc Kerenska nāves 1970. gadā vietējā [[pareizticība|pareizticīgā]] baznīca atteicās apglabāt Kerenski savā kapsētā, uzskatīdama viņu par vienu no Krievijas sagrāves galvenajiem vaininiekiem.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Kerenskis, Aleksandrs}}
[[Kategorija:Krievijas juristi]]
[[Kategorija:Krievijas valdības vadītāji]]
[[Kategorija:Krievijas vēsture]]
[[Kategorija:1881. gadā dzimušie]]
[[Kategorija:1970. gadā mirušie]]
[[Kategorija:Uļjanovskas apgabalā dzimušie]]