{{Personas infokaste
| vārds = Aishils
| vārds_orig = ''Αἰσχύλος''
| attēls = Aischylos Büste.jpg
| att_izmērs = 
| att_nosaukums = 
| dz_dat_alt = ap 525. gadu p.m.ē.
| dz_gads = 
| dz_mēnesis = 
| dz_diena = 
| dz_vieta = [[Eleisina]], [[Atika]]<br />([[Rietumatika]], {{GRE}})
| m_dat_alt = ap 456. gadu p.m.ē.
| m_gads = 
| m_mēnesis = 
| m_diena = 
| m_vieta = Gēla, [[Sicīlija]]<br />([[Džela]], [[Kaltanisetas province]], [[Sicīlija]], {{ITA}})
| dzīves_vieta = 
| pilsonība = 
| tautība = 
| nodarbošanās = dramaturgs, karavīrs
| dzimums = V
| vecāki = tēvs - Eiforions
| brāļi = 
| māsas = 
| dzīvesbiedrs = 
| bērni = 
| paraksts = 
| piezīmes = 
| kategorijas = 
| citas daļas = 
}}

'''Aishils''' jeb '''Eshils''' ([[sengrieķu valoda|sengrieķu]] ''Αἰσχύλος''; dzimis 525. g. p.m.ē., miris 456. g. p.m.ē.) bija [[Senā Grieķija|sengrieķu]] [[dramaturgs]], viens no trim izcilākajiem sengrieķu [[traģēdija|traģēdiju]] autoriem (līdzās [[Sofokls|Sofoklam]] un [[Eiripīds|Eiripīdam]]).

== Biogrāfija ==
Aishils dzimis [[Eleisīna|Eleisīnā]] [[Atika|Atikā]]. Pirmās lugas viņš sarakstījis 498. g. p.m.ē., bet par viņa senāko saglabājušos darbu tiek uzskatīta luga "Lūdzējas" (ap 490. g. p.m.ē.). 490. g. p.m.ē. Aishils piedalījās [[Maratonas kauja|Maratonas kaujā]], bet 480. g. p.m.ē. — [[Salaminas kauja|Salamīnas kaujā]].

472. gadā p.m.ē. [[Atēnas|Atēnās]] ikgadējās [[Dionīsijas|Dionīsiju]] teātra sacensībās tika uzvesta un pirmo vietu ieguva Aishila traģēdija "Persieši", kurā atspoguļota paša Aishila kauju pieredze.

Aishils nomira 456. g. p.m.ē. Gēlā [[Sicīlija|Sicīlijā]], ko bieži apmeklēja pēc tās valdnieka ielūguma.

== Darbi ==
Aishils sarakstījis aptuveni 90 lugas, no kurām līdz mūsdienām saglabājušās tikai 7:
* "Lūdzējas" (ap 490. g. p.m.ē.);
* "Persieši" (472. g. p.m.ē.);
* "Septiņi pret Tēbām" (467. g. p.m.ē.);
* "Orestija" (458. g. p.m.ē.)
** "Agamemnons"
** "Ziedotājas"
** "Labvēlīgās" 
* "Saistītais Prometejs" (triloģijas pirmā luga, pārējās divas nav saglabājušās).

Ir izteikts pieņēmums, ka "Saistītā Prometeja" autors varētu nebūt Aishils un ka šī luga varētu būt tapusi pat 4. gadsimtā p.m.ē. Savukārt 20. gadsimta 90. gadu sākumā Ēgiptē tika atrasti vēl kādas Aishila lugas fragmenti; šī luga, pazudusi pirms vairāk nekā 2000 gadiem, bijusi daļa no triloģijas par Trojas karu.

Aishila traģēdijās uzsvērta morāles un reliģijas nozīme, aplūkota cilvēka vieta pasaulē un tā saistība ar dieviem, likteni.

Tradicionāli tiek uzskatīts, ka tieši Aishils ar savu lugu iestudējumiem sengrieķu teātrī ieviesis otro aktieri.

== Ārējās saites ==
{{sisterlinks-inline}}
{{Enciklopēdiju ārējās saites}}

{{sengrlit}}
{{autoritatīvā vadība}}

[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:Dramaturgi]]
[[Kategorija:525. gadā p.m.ē. dzimušie]]
[[Kategorija:456. gadā p.m.ē. mirušie]]