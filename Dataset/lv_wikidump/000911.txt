{{Administratīvā iedalījuma vienības infokaste
| name                    = Riodežaneiro
| native_name             = ''Rio de Janeiro''
| other_name              = 
| settlement_type         = [[Brazīlijas administratīvais iedalījums|Štats]]
| image_skyline           = 
| imagesize               = 
| image_caption           = 
| image_flag              = Bandeira do estado do Rio de Janeiro.svg
| flag_size               = 
| image_seal              = Brasão do estado do Rio de Janeiro.svg
| seal_size               = 
| nickname                = 
| motto                   = 
| anthem                  = 
| capital                 = [[Riodežaneiro (pilsēta)|Riodežaneiro]]
| largest_city            = 
| official_language       = [[portugāļu valoda|portugāļu]]
| spoken_language         = 
| image_map               = Rio de Janeiro in Brazil.svg
| mapsize                 = 250px
| map_caption             = 
| subdivision_type        = [[Suverēno valstu uzskaitījums|Valsts]]
| subdivision_name        = {{Karogs|Brazīlija}}
| leader_party            = Sociāli kristīgā partija (''PSC'')
| leader_title            = Gubernators
| leader_name             = Vilsons Žozē Vitcels (''Wilson José Witzel'')
| area_footnotes          = 
| area_magnitude          = 
| area_total_km2          = 43 780
| area_land_km2           = 
| area_water_km2          = 
| area_water_percent      = 
| area_rank               = 
| elevation_max_m         = 1109
| population_footnotes    = 
| population_total        = 16 718 956
| population_as_of        = 2017
| population_rank         = 
| population_density_km2  = 381,88
| population_blank1_title = 
| population_blank1       = 
| population_blank2_title = 
| population_blank2       = 
| timezone                = 
| utc_offset              = UTC−03:00
| website                 = [http://www.rj.gov.br/ www.rj.gov.br]
| footnotes               = 
}}

'''Riodežaneiro''' ({{val|pt-br|Rio de Janeiro}}) ir viens no 26 [[Brazīlijas administratīvais iedalījums|Brazīlijas štatiem]]. Tā ekonomika pēc [[IKP]] ir otrā lielākā Brazīlijā aiz [[Sanpaulu (štats)|Sanpaulu štata]].<ref>[http://www.faemg.org.br/Noticia.aspx?Code=4774&ContentVersion=C Veja o PIB dos Estados brasileiros] {{Webarchive|url=https://web.archive.org/web/20170630045159/http://www.faemg.org.br/Noticia.aspx?Code=4774&ContentVersion=C |date={{dat|2017|06|30||bez}} }} (portugāliski)</ref>

Riodežaneiro štats atrodas valsts [[Dienvidaustrumu reģions (Brazīlija)|Dienvidaustrumu]] makroreģionā. Riodežaneiro robežojas ar visiem citiem sava makroreģiona štatiem: [[Minasžeraisa|Minasžeraisu]] (ziemeļos un ziemeļrietumos), [[Espiritu Santu]] (ziemeļaustrumos) un [[Sanpaulu (štats)|Sanpaulu]] (dienvidrietumos). Austrumos un dienvidos to apskalo [[Atlantijas okeāns]]. Štata galvaspilsēta ir [[Riodežaneiro]] pilsēta, kura no 1763. līdz 1815. gadam bija galvaspilsēta Brazīlijas vicekaralistei kā [[Portugāle]]s kolonijai,<ref name="LPE">[[Latvijas Padomju enciklopēdija]], VIII:415.—416. lpp.</ref> vēlāk Portugāles, Brazīlijas un [[Algarve]]s apvienotajai karalistei no 1815. līdz 1822. gadam, un pēc tam neatkarīgajām [[Brazīlijas impērija]]i (līdz 1889.) un republikai no 1822. līdz 1960. gadam, kad galvaspilsētas statuss tika nodots jaunuzceltajai [[Brazilja]]i.

Riodežaneiro pēc teritorijas ir mazākais štats dienvidaustrumu makroreģionā un viens no mazākajiem Brazīlijā. Tomēr tas ir trešais apdzīvotākais Brazīlijas štats, kurā 2011. gadā bija 16 miljoni cilvēku (padarot to par visblīvāk apdzīvoto štatu valstī), un tam ir trešā garākā piekrastes līnija valstī (pēc [[Baija]]s un [[Maraņauna]]s štatiem).

[[Brazīlijas karogs|Brazīlijas karogā]] štatu apzīmē zvaigzne [[Mimoza]], [[Dienvidu Krusts|Dienvidu krusta]] beta (β Cru).

== Nosaukumi ==

Štata nosaukuma izruna [[IPA]] standartā vietējā dialektā — ''[ˈʁi.u dʒi ʒɐˈnejɾu]'', Eiropas portugāļu valodā —  ''[ˈʁi.u ðɨ ʒɐˈnɐjɾu]'', tulkojumā — "Janvāra upe".<ref>''Larousse Concise Dictionary: Portuguese-English'', 2008, p. 339</ref> Latviski tas pēc tradīcijas tiek rakstīts kā Riodežaneiro, reti Riodežaneira.<ref name="LPE" />

Kādreizējais Riodežaneiro [[kapitānija]]s un vēlāk štata portugāliskais nosaukums ir "Fluminensi" (''Fluminense''), kas veidots no [[latīņu valoda]]s vārda "upe" (''flumen''). Lai gan "karioka" (no [[Tupu valodas|sentupu]] valodām "''carioca''") ir vecāks termins, kas pirmo reizi tika atzīmēts jau 1502. gadā, "''Fluminense''" tika oficiāli apstiprināts 1783. gadā kā oficiālais kapitānijas apzīmējums. Pēc dažādām izmaiņām laika gaitā "Karioka" kļuvis par pilsētas un pilsētnieku apzīmējumu, lai gan reizēm to attiecina arī uz visu štatu, kamēr "Fluminensi" paliek nosaukums tikai visam štatam. Jautājums par apzīmējumu pareizu lietošanu joprojām raisa štatā strīdus.<ref>[http://www.portaldeperiodicos.unisul.br/index.php/ciencia_curso/article/view/2659 Lucas, Jorge Alexandre (1 de janeiro de 2014). «Somos todos cariocas: identidade e pertencimentos no mundo globalizado». Revista Científica Ciência em Curso. 3 (2): 111–123. ISSN 2317-0077] {{Webarchive|url=https://web.archive.org/web/20160823194803/http://www.portaldeperiodicos.unisul.br/index.php/ciencia_curso/article/view/2659 |date={{dat|2016|08|23||bez}} }} (portugāliski)</ref> Reizēm štata nosaukumu saīsina līdz "Rio", tomēr parasti ar šo saīsinājumu tiek domāta štata galvaspilsēta.

== Štata simbolika ==

[[Ērgļi (putni)|Ērglis]], Brazīlijas karaliskās ģimenes simbols, parādīts štata karogā ar fonā esošu klinšu veidojumu ''Dedo de Deus'' (“ Dieva pirksts”) netālu no Teresopolisas. Ģerboņa ārējā daļa attēlo lauksaimniecības bagātību, [[cukurniedre]]s (pa kreisi) un [[kafijkoks|kafiju]] (pa labi). Fons sastāv no pa diviem baltiem un gaišziliem taisnstūriem šaha lauciņu izkārtojumā.

Agrākais Riodežaneiro provinces karogs (1821–1889) bija bez ģerboņa un ar otrādi izkārtotiem baltajiem un gaišzilajiem taisnstūriem.

== Vēsture ==
[[Attēls:Vista_aérea_Centro_do_Rio_de_Janeiro_RJ.jpg|right|thumb| [[Riodežaneiro]] pilsēta, Riodežaneiro štata galvaspilsēta]]
=== Kapitānija ===

Eiropiešu klātbūtne Riodežaneiro ir tikpat sena kā pati Brazīlija, datēta ar 1502. gadu. Riodežaneiro kapitāniju izveidoja no Santomes un Sanvisentes kapitāniju daļām, taču kolonizācija nesākās resursu trūkuma un indiāņu naidīguma dēļ. Laikā no 1555. līdz 1567. gadam daļu teritorijas bija okupējusi [[Francija]], kura bija iecerējusi tur ierīkot koloniju — Antarktisko Franciju. Lai traucētu francūžu okupāciju, 1565. gada martā Estasiu di Sa sāka būvēt Sansebastjanas du Riodežaneiro pilsētu, no kuras plānoja veikt operācijas pret frančiem. 1567. gadā franči un to sabiedrotie tamoijo cilts indiāņi pie Riodežaneiro tika galīgi sakauti un franči zaudēja ietekmi šai teritorijā.

Liellopu un cukurniedru audzēšana 17. gadsimtā stimulēja centrālās pilsētas un tās apkaimes attīstību, kas vēl paātrinājās, kad caur ostu sāka eksportēt zeltu, ko 18. gadsimtā sāka iegūt Minasžeraisā. 1763. gadā Riodežaneiro kļuva par Brazīlijas kolonijas — vicekaralistes galvaspilsētu, pārņemot šo titulu no [[Salvadora (pilsēta)|Salvadoras]]. Pēc Portugāles karaliskās ģimenes bēgšanas no Portugāles uz Brazīliju [[Napoleona kari|Napoleona karu]] laikā 1808. gadā šis reģions guva labumu no karaliskā galma klātbūtnes. Starp daudzajiem uzlabojumiem bija valsts pārvaldes un tiesu sistēmas pārveide, jaunu baznīcu un slimnīcu būve, valsts pirmās bankas — ''Banco do Brasil'' — dibināšana un karaliskā drukātava, kas izdeva ''Gazette do Rio of Janeiro''. Turpmākajos gados izveidoja Botānisko dārzu ''Jardim Botânico'', Karalisko (vēlāk Nacionālo) bibliotēku un militāro akadēmiju.

Pēc tam sekoja kultūras izaugums, ko ietekmēja ne tikai karaliskās ģimenes klātbūtne, bet arī Eiropas mākslinieku klātbūtne, kuri tika nolīgti, lai iemūžinātu Brazīlijas sabiedrības un dabas iezīmes. Tajā pašā laikā tika dibināta arī ''Escola Real de Ciências, Artes e Ofícios'' (Karaliskā zinātņu, mākslas un darbu skola).

=== Neitrāla pilsēta ===
{{Vairāki attēli
 | width = 180
 | footer = 
 | image1 = Palácio Guanabara exterior.JPG
 | caption1 = Gvanabaras pils, štata valdības ēka
 | image2 = Palácio Tiradentes.jpg
 | caption2 = Tiradentes pils, štata parlamenta ēka
 }}
[[Attēls:Mapa_do_Estado_do_Rio_de_Janeiro.tif|thumb|1892. gada Riodežaneiro štata karte]]
Pēc Brazīlijas neatkarības pasludināšanas 1822. gadā un kapitāniju kļūšanas par provincēm, 1834. gadā Riodežaneiro tika pārveidota par “neitrālu pilsētu”, paliekot par valsts galvaspilsētu, bet par provinces galvaspilsētu kļuva kaimiņpilsēta Niteroja. 1889. gadā valsts no [[monarhija]]s kļuva par [[republika|republiku]], neitrālā pilsēta kļuva par [[federālais apgabals|federālo apgabalu]], bet province tika nosaukta par štatu. 1894.—1902. gadā par štata galvaspilsētu Niterojas vietā bija Petropolisa.<ref name="WDL">{{Tīmekļa atsauce|url=http://www.wdl.org/en/item/1360/|title=Emperor Street|website=World Digital Library|access-date=2013-08-24|date=1860–1870}} (portugāliski)</ref> Ar federālās galvaspilsētas pārvietošanu uz Brazilju 1960. gadā Riodežaneiro federālais apgabals kļuva par Gvanabaras štatu pēc [[Gvanabaras līcis|Gvanabaras okeāna līča]] nosaukuma. Niteroja palika Riodežaneiro štata galvaspilsēta, savukārt Riodežaneiro šādā statusā bija Gvanabarai.

=== Jaunais Riodežaneiro štats ===

1975. gadā Gvanabaras un Riodežaneiro štati tika apvienoti un Riodežaneiro pilsēta kļuva par jaunā štata galvaspilsētu. Bijušie Riodežaneiro štata simboli tika saglabāti tam, savukārt Gvanabaras simboli tika saglabāti Riodežaneiro pilsētai.

== Ģeogrāfija ==
[[Attēls:Amanhecer_no_Hercules_--.jpg|thumb|Orgaunsas grēdas nacionālais parks]]
Štats ir daļa no atlantisko mežu [[bioma]]s, kura stiepjas gar visu Brazīlijas dienvidaustrumu un austrumu piekrasti, un sastāv no diviem atšķirīgiem [[Ģeomorfoloģija|morfoloģiskiem]] apgabaliem: piekrastes [[Līdzenums|līdzenuma]], kas pazīstams kā baišada (''baixada''), un [[Plakankalne|plato]], kas stiepjas paralēli Atlantijas okeāna krasta līnijai iekšzemē Minasžeraisas virzienā.

Piekrastes līnija ir 635 kilometru gara, un to veido Gvanabaras, Sepetibas un Iļagrandes līči. Netālu no okeāna ir stāvas nogāzes, kurās sastopama daudzveidīga [[flora]], piemēram, ''restinga'' jeb piekrastes meži, okeāna līči, [[lagūna]]s un tropiskie meži .

Tomēr štata lielāko daļu veido augstienes, reizēm augstākas par 1000 m, kuru veido vairākas kalnu grēdas, piemēram, Maras grēda (''Serra du Mara''), kas atdala "Rio" no [[Sanpaulu|Sanpaulu štata]]. Štata augstākais punkts ir Aguļasnegrass (''Pico das Agulhas Negras'', "Melno adatu virsotne"), kurš atrodas [[Mantikeiras grēda|Mantikeiras grēdā]], kas veido fizisko robežu ar kaimiņu [[Minasžeraisa]]s štatu.

Galvenās upes ir Gvandu, Pirai, [[Paraiba du Sula]], Makae un Murjae.

=== Flora un fauna ===

Tropu meži sākotnēji klāja vairāk nekā 90% štata teritorijas; lielas to platības tika nopostītas urbanizācijai un lauksaimniecības stādījumiem (īpaši [[kafijkoki]]em un [[cukurniedres|cukurniedrēm]]) un tagad tie aizņem ap 10% teritorijas. Saglabājušās neskartas teritorijas var atrast galvenokārt kalnu grēdu stāvākajās daļās, liela daļa no tām ir [[dabas rezervāts|dabas rezervāti]].

Štata tropiskā piekraste un upju krasti ir pēdējais atlikušais [[Zeltainais lauvpērtiķis|zeltainā lauvpērtiķa]] biotops.<ref>{{Tīmekļa atsauce|url=http://www.czs.org/CZS/Brookfield/Exhibit-and-Animal-Guide/Tropic-World/Golden-Lion-Tamarin|title=Chicago Zoological Society - Golden Lion Tamarin|access-date=2012-04-29|archiveurl=https://web.archive.org/web/20080507032015/http://www.czs.org/CZS/Brookfield/Exhibit-and-Animal-Guide/Tropic-World/Golden-Lion-Tamarin|archivedate=2008-05-07}} (portugāliski)</ref>

=== Klimats ===
[[Attēls:Rio_de_Janeiro_Köppen.svg|left|thumb|Riodežaneiro štata klimata tipu sadalījums.]]
Viss štats atrodas [[Tropu josla|tropos]] ([[Dienvidu tropu loks|Mežāža trops]] stiepjas tikai dažus kilometrus uz dienvidiem no štata galējā dienvidu punkta), tāpēc tajā dominē tropu klimats. Tomēr augstuma dēļ dažās vietās temperatūra var pazemināties līdz sasalšanas punktam vai zemāk. Dažās kalnieņu pilsētās, piemēram, Teresopolisā, Novafriburgu un Petropolisā, ekstremālos gadījumos temperatūra var nokrist zem nulles, un [[Itatiajas nacionālais parks|Itatiajas nacionālajā parkā]] ik pa laikam tiek ziņots par sakritušo [[sniegs|sniegu]] kalnu virsotnēs.

Gada vidējā temperatūra piekrastē ir ap 23°C, 26°C vasarā un 20°C ziemā. Kalnos gada vidējā temperatūra ir ap 18°C, bet var svārstīties no 20°C 600—700 m augstumā virs jūras līmeņa līdz 7°C Itatiajas nacionālajā parkā. Vasaras šajās teritorijās mēdz būt siltas, bet ne karstas, un vidējie rādītāji ir ap 22°C. Pēc Brazīlijas standartiem, ziemas kalnos ir diezgan aukstas ar zemāko vidējo atzīmi 8—9°C.

Lietus ievērojami biežāk līst vasarā (no decembra līdz martam), kamēr ziemā (no jūnija līdz septembrim) ir sausā sezona. Lielākā daļa štata saņem 1000—1500 mm nokrišņu gadā.

== Demogrāfiskie dati ==
{{Iedzīvotāju skaita izmaiņas
|width = 10em
|shading = off
|percentages = off
|11=1872|25=1970|35=2018|34=15,989,929|33=2010|32=14,367,083|31=2000|30=12,783,761|29=1991|28=11,489,797|27=1980|26=9,110,324|24=6,709,891|12=1,057,696|23=1960|22=4,674,645|21=1950|20=3,611,998|19=1940|18=2,717,244|17=1920|16=1,737,478|15=1900|14=1,399,535|13=1890|36=17,159,960}}
{{bar box
|title    = Rases Riodežaneiro štatā (2004. gadā)
|width    = 287px
|titlebar = #ddd
|left1    = Rase
|right1   = procenti
|float    = left
|bars=
{{bar percent|Baltie brazīlieši|green|54.2}}
{{bar percent|Pardu (jauktas rases)|brown|33.8}}
{{bar percent|Melnie brazīlieši|black|11.5}}
{{bar percent|Dzeltenie brazīlieši|yellow|0.2}}
{{bar percent|Indiāņi|red|0.1}}
}}
[[Urbanizācija]]: 96,9% (2004. gadā); iedzīvotāju skaita pieaugums: 1,3% (1991–2000).

=== Izcelsme ===

Pēdējā PNAD (Nacionālā mājsaimniecību apsekojuma) skaitīšana uzrādīja šādus skaitļus, pēc Brazīlijā pieņemtās iedzīvotāju rasu klasifikācijas<!-- norāde tēmu nepārzinošiem labotājiem - kura var arī nesaskanēt ar faktisko ādas krāsu-->: 8 509 000 balto (54,2%), 5 302 000 brūno jeb "pardu" (jauktās rases) (33,8%), 1,809 000 melno (11,5%), 25 000 dzelteno (0,2%), 19 000 indiāņu iedzīvotāju (0,1%).<ref>{{Grāmatas atsauce|url=http://www.sidra.ibge.gov.br/bda/tabela/listabl.asp?z=pnad&o=3&i=P&c=262|title=Sistema IBGE de Recuperação Automática - SIDRA|publisher=IBGE|location=State of Rio de Janeiro, Brazil|isbn=85-240-3919-1|year=2008}} (portugāliski)</ref> 
[[Attēls:Hotel_Palácio_Quitandinha.JPG|right|thumb|250x250px|Kitandiņas pils Petropolisā, pilsētā ar spēcīgu vācu ietekmi.<ref>{{Tīmekļa atsauce|url=http://www.petropolis.rj.gov.br/fct/index.php/turismo/conheca-petropolis/historia-de-petropolis.html|title=História de Petrópolis|last=Antônio Eugênio Taulois|access-date=28 November 2014|date=February 2007|archiveurl=https://web.archive.org/web/20121023225804/http://www.petropolis.rj.gov.br/fct/index.php/turismo/conheca-petropolis/historia-de-petropolis.html|archivedate={{dat|2012|10|23||bez}}}} (portugāliski)</ref>]]
Vairums štata iedzīvotāju ir portugāļu izcelsmes, un arī XX gadsimtā Portugāles pilsoņi bija nozīmīga daļa toreizējās galvaspilsētas iedzīvotāju vidū. Brazīlijas 1920. gada tautas skaitīšana parādīja, ka 39,74% Brazīlijā dzīvojošo portugāļu dzīvoja Riodežaneiro pilsētā. Ieskaitot visu štatu, proporcija palielinājās līdz 46,30% valstī dzīvojošo portugāļu. Portugāļi bija 72% no galvaspilsētā dzīvojošajiem ārzemniekiem. Pašā Portugālē dzimušie bija 20,36% no Riodežaneiro iedzīvotāju skaita, bet tie, kuriem no turienes bija tēvs vai māte — 30,84%.<ref>[https://books.google.lv/books?id=QPDe42CBSeMC&pg=PA107&redir_esc=y Os lusíadas na aventura do Rio moderno] Carlos Lessa (portugāliski)</ref>

Citas Eiropas etniskās grupas, piemēram, [[Šveice|šveicieši]], [[somi]] un [[vācieši]], galvenokārt apmetās kalnainajos apgabalos (Novafriburgu, Petropolisā u. c.). [[Itālieši]] un [[spāņi]] ir biežāk sastopami galvaspilsētā, kā arī apkārtējās pilsētās.<ref>{{Tīmekļa atsauce|url=http://www.multirio.rj.gov.br/historia/modulo02/colonia_suica.html|title=A Colônia Suíça de Nova Friburgo|publisher=Multirio.rj.gov.br|access-date=2014-08-24|date=}} (portugāliski)</ref><ref>[https://web.archive.org/web/20110726155226/https://www.luteranos.com.br/202/160_anos/colonizacao.html A COLONIZAÇÃO ALEMÃ E DE OUTRAS NACIONALIDADES] (portugāliski)</ref>

Afrikāņu izcelsmes cilvēku ir daudz, jo īpaši galvaspilsētā. Jauktu senču rases iedzīvotāji ir vairākumā daudzās pilsētās. Itagvai pilsēta 20. gadsimtā tika uzskatīta par japāņu koloniju, taču daudzi tur kādreiz dzīvojušo Āzijas ieceļotāju pēcteči pārcēlušies uz ārzemēm (vairums no tiem uz Japānu), kā arī uz citiem Brazīlijas štatiem, piemēram, kaimiņu [[Sanpaulu (štats)|Sanpaulu]].

=== Reliģijas ===

Pēc 2010. gada datiem, lielākās grupas ir katoļi — 46% štata iedzīvotāju, 29% ir dažādi evaņģēlisti un 15% — neticīgie.<ref>[https://cidades.ibge.gov.br/brasil/rj/pesquisa/23/22107?detalhes=true «2010 Census - Religions» . IBGE. 2010] (portugāliski)</ref>

=== Lielākās pilsētas (2011) ===
{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="20px" | Vieta || Pilsēta || Reģions || Iedzīvotāji<ref>[https://web.archive.org/web/20180726170246/https://ww2.ibge.gov.br/home/estatistica/populacao/estimativa2011/POP2011_DOU.pdf Instituto Brasileiro de Geografia e Estatística Sinopse do Censo Demográfico 2011] (portugāliski)</ref>
|-
| 1. || [[Riodežaneiro]] || Riodežaneiro || 6 355 949
|-
| 2. || [[Sangonsalu]] || Riodežaneiro || 1 008 064
|-
| 3. || [[Duke di Kašjasa]] || Riodežaneiro || 861 157
|-
| 4. || [[Nova Igvasu]] || Riodežaneiro || 799 047
|-
| 5. || [[Niteroja]] || Riodežaneiro || 489 720
|-
| 6. || [[Belfordrošu]] || Riodežaneiro || 472 008
|-
| 7. || [[Kampusa dus Goitakazisa]] || Kampusa dus Goitakazisa || 468 086
|-
| 8. || [[Sanžuauna di Meriti]] || Riodežaneiro || 459 379
|-
| 9. || [[Petropolisa]] || Petropolisa || 296 565
|-
| 10. || [[Voltaredonda]] || Voltaredonda-Baramansa || 259 011
|}
|}
Citas lielākas pilsētas ir [[Maže]], [[Makae]], [[Itaburai]], [[Kabufriu]], [[Armasauna dus Buzjusa]], [[Angra dus Reisa]], [[Novafriburgu]], [[Barramansa]], [[Bara du Pirai]], [[Teresopolisa]], [[Meskita]] un [[Nilopolisa]].

== Pārvalde ==
{{vairāki attēli
 | align     = 
 | direction = 
 | header    =  | header_align = center | header_background =
 | footer    =  | footer_align = center | footer_background =
 | width     = 200
 | image1    = Regiões Geográficas do Estado do Rio de Janeiro.svg
 | caption1 = Ar sarkanu iezīmētas robežas 5 štata mezoreģioniem, ar zilu - 14 mikroreģioniem.
 | image2    =  RiodeJaneiro Municipalities.svg
 | caption2 = Riodežaneiro štata 92 municipalitātes.
}}
=== Štata parlamenta 2019.—2022. gada sasaukums ===
Vietējais parlaments (asambleja) sastāv no 70 deputātiem. 29 no tiem pārstāvēja 15 štata valdības pusē esošās partijas, 33 — 8 opozīcijas partijas un 8 deputāti bija no 4 neatkarīgajām partijām. Štata opozīcijā un visā parlamentā lielākā partija ir labējā valsts prezidenta [[Žairs Bolsonaru|Bolsonaru]] pēdējā pārstāvētā Sociāli liberālā partija ar 12 deputātiem, citām partijām nav vairāk par 5 deputātiem.

=== Štata valdība 2019.—2022. gadā ===
Par štata gubernatoru ievēlēts agrākais tiesnesis Vilsons Žozē Vitcels (''Wilson José Witzel'') no Sociāli kristīgās partijas (''PSC''), viņa vice-gubernators ir Klaudiu Kastru (''Cláudio Castro'') no tās pašas partijas.

== Ekonomika ==
[[Attēls:Brasil_Kirin.jpg|right|thumb|''Brasil Kirin'' dzērienu fabrika Kašueirasā di Makaku.]]
Rūpniecības nozare 2004. gadā bija svarīgākā štata [[Iekšzemes kopprodukts|IKP]] sastāvdaļa — 51,6%, tai sekoja pakalpojumu sektors — 47,8%. [[Lauksaimniecība]] veidoja 0,6% no IKP. Eksports 2002. gadā: [[nafta]] 44,8%, [[Kurināmais|degviela]] 17,5%, [[dzelzs]] izstrādājumi 13%, [[Ķīmiskā viela|ķīmiskās vielas]] 3,6%, [[krāsainie metāli]] 2,8%, [[Transportlīdzeklis|transportlīdzekļi]] 2,1%.

Īpatsvars Brazīlijas ekonomikā: 15,6% (2004. gadā).

Štatā uz 2006. gada janvāri bija 3 915 724 transportlīdzekļi, 10 miljoni mobilo tālruņu, 5,3 miljoni stacionāro tālruņu.

== Izglītība ==
Riodežaneiro štata izglītība tiek uzskatīta par ceturto labāko Brazīlijā, atpaliekot tikai no [[Federālais distrikts|Federālā apgabala]] un [[Sanpaulu]] un [[Gojasa]]s. Tajā ir ceturtais zemākais analfabētisma līmenis Brazīlijā — apmēram 4% no štata iedzīvotājiem.<ref>[http://educacao.uol.com.br/noticias/2014/09/05/ideb-2013-veja-a-nota-do-ensino-medio-de-todos-os-estados-brasileiros.htm Ideb 2013: Veja a nota do ensino médio de todos os Estados brasileiros] (portugāliski)</ref><ref>[http://www.censo2010.ibge.gov.br/sinopse/index.php?dados=P6&uf=00 IBGE: Resultados Preliminares do Universo do Censo Demográfico 2010] {{Webarchive|url=https://web.archive.org/web/20220620000815/https://censo2010.ibge.gov.br/sinopse/index.php?dados=P6 |date={{dat|2022|06|20||bez}} }} (portugāliski)</ref>

=== Koledžas un universitātes ===
Lielākā daļa štata vadošo universitāšu ir valstij piederošas. Prestižākā no tām ir Riodežaneiro Federālā universitāte, otrā labākā [[Brazīlija|Brazīlijā]] un piektā labākā Latīņamerikā, un otrajā vietā Sanpaulu Universitāte, labākā Latīņamerikā, pēc QS pasaules universitāšu reitinga.<ref>[http://exame.abril.com.br/carreira/noticias/as-18-melhores-universidades-do-brasil-em-2015#3 Center for World University Rankings: As 18 melhores universidades do Brasil em 2015] {{Webarchive|url=https://web.archive.org/web/20151016031424/http://exame.abril.com.br/carreira/noticias/as-18-melhores-universidades-do-brasil-em-2015#3 |date={{dat|2015|10|16||bez}} }} (portugāliski)</ref><ref>[http://www.topuniversities.com/university-rankings/latam-university-rankings/2015#sorting=rank+region=+country=+faculty=+stars=false+search= QS University Rankings: Latin America 2015] (portugāliski)</ref><ref>[http://ruf.folha.uol.com.br/2016/ranking-de-universidades/ Folha: Ranking de universidades] (portugāliski)</ref>  

== Kultūra ==
=== Karnevāls Riodežaneiro pilsētā ===
[[Attēls:Desfile_Portela_2014_(906185).jpg|thumb|[[Karnevāls]] [[Riodežaneiro]]]]
Karnevāls notiek pēdējās piecās dienās no piektdienas līdz otrdienai pirms [[kristietība|kristiešu]] [[Lielais gavēnis|Lielā gavēņa]], kurš sākas trešdienā [[Pelnu diena|Pelnu dienā]],<ref>[https://www.llamatours.co.uk/blog/carnival-in-rio-de-janeiro.htm Llamatours: Carnival in Rio de Janeiro] (angliski)</ref> parasti iekrizdams februārī. Tas ir viens no populārākajiem publiskajiem festivāliem pasaulē ar ap pieciem miljoniem dalībnieku un skatītāju, starp kuriem ir simtiem tūkstošu ārzemju tūristu.<ref>[https://www.angloinfo.com/how-to/brazil/rio-de-janeiro/lifestyle/entertainment/festivals-events Festivals and Events in Rio de Janeiro] (angliski)</ref><ref>[https://www.worldtravelguide.net/guides/south-america/brazil/rio-de-janeiro/city-events/ World Travel Guide: Rio de Janeiro Events] (angliski)</ref>
Riodežaneiro to svin dažādos veidos, taču galvenā daļa ir konkurss starp [[samba|sambu]] skolām, kurā katrā skolā ir tūkstošiem dejotāju un katrai jāsacer jauns 82 minūšu garš ''enredo de samba'' (sambas priekšnesuma scenārijs) pasākumam un kuru popularizē pirms karnevāla sākuma, tādējādi publika jau zina dziesmu tekstus, tēmas un ritmus. Katra sambas skola sastāv no dejotāju "spārniem", kuri tērpušies, lai izpildītu vienu dziesmas tēmas aspektu. Šis karnevāls aizsākās 1894. gadā, tomēr īsti populārs kļuva XX gadsimta trīsdesmitajos gados ar politiķu atbalstu kā cenšanos pielabināt [[Lielā depresija|Lielās depresijas]] dēļ nemierīgos iedzīvotājus.<ref>[http://www.multirio.rj.gov.br/index.php/leia/reportagens-artigos/reportagens/8651-a-historia-dos-desfiles-das-escolas-de-samba Multirio: A história dos desfiles das escolas de samba] (portugāliski)</ref> Sākotnēji to pilnībā rīkoja zem atklātas debess, līdz 1980. gados tika uzcelts pārklājams sambadroms 80 tūkstošiem skatītāju.

Citās pilsētas daļās notiek citi karnevāla svētki, ieskaitot ''Banda de Ipanema'' — ielu parādi ar transvestītu tērpiem. Pilsētas centrā karnevāla pēdējā naktī [[Pelnu trešdiena|Pelnu trešdienā]] vēlajās stundās izceļas kilombo (kādreiz — izbēgušo [[verdzība|vergu]] koloniju nosaukums) ar [[Āfrika]]s tērpiem. Citiem karnevāls ir laiks demonstrēt tērpus dārgajos Dienvidu rajona klubos.

=== Vecgada vakars Riodežaneiro pilsētā ===
[[Attēls:Rio_New_Year_Fireworks.jpg|right|thumb|Uguņošana virs [[Kopakabana (Riodežaneiro)|Kopakabanas pludmales]], Riodežaneiro.]]
[[Riodežaneiro]] Jaungada svētkos iesaistās gandrīz visi pilsētas iedzīvotāji. Vietējie iedzīvotāji un tūristi dodas uz okeānu, lai atzīmētu gada beigu nakti, kad tiek pateiktas pateicības un izteikti vēlējumi afrikāņu ūdeņu dievietei [[Jemodža|Jemanžai]]. Par godu viņas tradicionālajam tērpam svinētāji ģērbjas baltā krāsā un sniedz dāvanas, piemēram, baltas puķes vai baltas krāsas [[deserts|deserta]] ēdienu — [[blanmanžē]]. Pusnaktī pludmales viesi šai parasti karstajā naktī ieiet viļņos un iemet tajos ziedus un vēlējumus nākamajam gadam, lai godinātu dievieti (ticējums saka, ka vēlmes pārvērtīsies realitātē, ja viļņi aiznesīs dāvanas okeānā, un tas nenotiks, ja dāvanas tiks izskalotas pludmalē). Apkārtējās ballītes un koncerti ilgst līdz rītausmai, daudzi pēc tā pirmo janvāri pavada, guļot pludmalē. Pēdējos gados ugunskuri un stāstniecības mutiskā tradīcija pie Jemanžas statujām ir modernizējušies līdz [[pirotehnika]]i un lielkoncertam slavenajā [[Kopakabana (Riodežaneiro)|Kopakabanas]] pludmalē.

== Infrastruktūra ==
=== Starptautiskās lidostas ===
Kopš 2004. gada augusta, pārceļot daudzus lidojumus uz Riodežaneiro-Galeaunas starptautisko lidostu, tā kļuva par otro lielāko Brazīlijas starptautisko lidostu.<ref>[https://web.archive.org/web/20141220174209/http://www.riogaleao.com/en/institutional/rio-galeao-key-facts/ RIOgaleão – key facts] (angliski)</ref> Papildus iekšzemes lidojumiem, Galeaunas lidostai ir gaisa līnijas uz 18 citām valstīm. Ir īpaši autobusi, kas savieno Galeaunu ar galvenokārt iekšzemes lidojumiem paredzēto Riodežaneiro Santusa-Dimona ''(Santos Dumont)'' lidostu. Lidostas kompleksā atrodas Brazīlijas garākais skrejceļš, kurš ir 4240 m garš, kā arī viens no Dienvidamerikas lielākajiem kravu loģistikas termināļiem.

=== Autoceļi ===
[[Attēls:Anchored wall.jpg|thumb|BR-040, šoseja no Riodežaneiro uz Brazilju.]]
Galvenās federālās šosejas, kas šķērso štatu, ir: BR-040, 101, 116, 354, 356, 393, 465, 493, 495

=== Ostas ===
2014. gadā sāka darboties 90 km<sup>2</sup> lielā Asu osta (''Superporto do Açu''). Šis 1,6 miljardu [[ASV dolārs|dolāru]] dārgais projekts [[Sanžuauna da Bara|Sanžuaunā da Barā]], aptuveni 280 kilometru attālumā no Riodežaneiro, tika būvēts kopš 2007. gada. Bija plānots, ka caur ostu gadā pārkraus vairāk nekā 63 miljonus tonnu dzelzsrūdas, 15 miljonus tonnu ogļu un 22,5 miljonus tonnu citu kravu. Paredzēja arī viļņlauža aizsprostu, lai pasargātu kuģus no okeāna viļņiem.<ref>{{Ziņu atsauce|url=https://www.wsj.com/articles/SB10001424127887323361804578386873375721456|title=Credibility Hangs on Unfinished Port, Ambitious Project of Brazilian Billionaire Is Important Both for Nation's Infrastructure and to Prove Doubters Wrong|work=[[Wall Street Journal]]|date=April 1, 2013|last=Magalhaes|first=Luciana}} (angliski)</ref> No ostas izbūvēts 48 km garš transporta koridors uz kaimiņpilsētu Kampusu dus Goitakazisu.

Citas nozīmīgas ostas ir Riodežaneiro, Makae, Itagvaja un Angra dus Reisa.

== Sports ==
[[Attēls:Maracanã_2014_g.jpg|thumb|[[Marakanas stadions]]]]
No sporta veidiem populārākais, kā parasti Brazīlijā, ir [[futbols]]. Riodežaneiro ir mājvieta četriem tradicionālajiem Brazīlijas futbola klubiem: [[Riodežaneiro "Flamengo"|Flamengo]], [[Riodežaneiro "Vasco da Gama"|Vasco]], [[Riodežaneiro "Fluminense"|Fluminense]] un [[Riodežaneiro "Botafogo"|Botafogo]]. Štata futbola līga saucas ''Campeonato Carioca''. [[Riodežaneiro]] pilsētā notika [[2014. gada FIFA Pasaules kauss|2014. gada FIFA pasaules kausa izcīņa]], uz kuru uzcēla jaunu [[Žuans Avelanži|Žuana Avelanži]] [[Stadions|stadionu]], kurā var atrasties 45 000 skatītāju, netālu no galvenā 1950. gadā celtā [[Marakanas stadions|Marakanas stadiona]] ar ap 80 000 vietām.

No citiem ievērojamiem sporta notikumiem Rio var minēt [[Pasaules čempionāts šosejas motobraukšanā|MotoGP]] Brazīlijas Lielās balvas un [[Pludmales volejbols|pludmales volejbola]] starptautiskas sacensības. Žakarepagva bija [[Formula 1|Pirmās formulas]] [[Brazīlijas Grand Prix|Brazīlijas Lielās balvas]] izcīņas vieta 1978.—1990. gadā un [[Champ Car]] sacensības — 1996.–1999. gadā. WCT/WQS [[Sērfings|sērfošanas]] čempionāti pludmalēs notika no 1985. līdz 2001. gadam.

Riodežaneiro pilsēta 2009. gada 2. oktobrī tika izraudzīta [[2016. gada vasaras olimpiskās spēles|2016. gada olimpisko spēļu]] rīkošanai, kuras bija pirmās Dienvidamerikā.<ref name="guardian_olympics">{{Ziņu atsauce|url=https://www.theguardian.com/sport/2009/oct/02/olympics-2016-games-rio-pele|title=Olympics 2016: Tearful Pele and weeping Lula greet historic win for Rio|work=[[The Guardian]]|date=October 2, 2009|last=Gibson|first=Owen|location=London}} (angliski)</ref>

== Galerija ==
<gallery mode="packed">
Attēls:Sugarloaf mountain in Rio de Janeiro.jpg|[[Cukurgalvas kalns]].
Attēls:Leblon and Ipanema.jpg|[[Rio de Janeiro|Riodežaneiro]] pilsēta.
Attēls:RioDowntown-CCBYSA.jpg|Riodežaneiro centrs ar pilsētas katedrāli un valsts kontrolētās naftas kompānijas [[Petrobras]] galveno mītni. 
Attēls:Agulhasnegras.JPG|[[Pico das Agulhas Negras|Aguļasnegrass]], augstākais punkts štatā. 
Attēls:PraiadeIcaraí.jpg|[[Niteroja]], bijusī štata galvaspilsēta.
Attēls:Serra dos ÓrgãosBrazil.jpg|Maras kalns Orgaunsas grēdas nacionālajā parkā.
Attēls:Nova Friburgo.JPG|[[Novafriburgu]] pilsēta jeb "Rio Šveice".  
Attēls:Teresopolis,Vista da Pedra do Sino.jpg|[[Teresopolisa]], Riodežaneiro štata visaugstākā pilsēta. 
Attēls:Teresopolis-DedoDeus1.jpg|Dieva pirksta (''Dedo deus'') virsotne, štata simbols.
Attēls:Miguel pereira.JPG|Žavarijas ezers kalnu kūrortpilsētā Migelpereirā.
Attēls:Canal e o Barco.JPG|Kabufriu pilsēta, Itažuru kanāls. 
Attēls:Centro Hist. de Paraty - 3 (5545421672).jpg|Vēsturiskā [[Paraty|Parati]] pilsēta un tās koloniālā arhitektūra.
Attēls:Prainha_Arraial_do_Cabo.jpg|Arajala du Kabu
Attēls:Fazenda Itatyba.jpg|Lauku saimniecība.
Attēls:Vale_dos_Frades.jpg|Fradisas upes ieleja
Attēls:Fachada_Museu_Nacional_-_UFRJ.jpg|Riodežaneiro Federālās universitātes (UFRJ) Nacionālais muzejs
</gallery>

== Atsauces ==
{{atsauces|2}}

== Ārējās saites ==
{{sisterlinks-inline}}
{{Enciklopēdiju ārējās saites}}    
* [http://www.rj.gov.br Štata valdības oficiālā vietne] (portugāliski) 
* [http://www.tjrj.jus.br Štata tiesu vara] (portugāliski) 
* [http://www.alerj.rj.gov.br Štata asambleja] (portugāliski)

{{Brazīlijas štati}}

{{autoritatīvā vadība}}

[[Kategorija:Brazīlijas štati]]
[[Kategorija:Koordinātas Vikidatos]]