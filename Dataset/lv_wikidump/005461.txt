{{Apdzīvotas vietas infokaste
 | name                     = Plzeņa
 | native_name              = ''Plzeň''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Plzen city view.jpg
 | image_flag               = 
 | image_shield             = 
 | pushpin_map              = Čehija
 | pushpin_label_position   = 
 | latd =49 | latm =44 | lats = 51| latNS = N
 | longd =13 | longm =22 | longs =39 | longEW = E
 | established_title        = Pirmo reizi minēta
 | established_date         = 976. gadā
 | established_title2       = Dibināta
 | established_date2        = 1295. gads
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Čehija}}'''
 | subdivision_type2        = Apgabals
 | subdivision_name2        = Plzeņas apgabals
 | leader_title             = 
 | leader_name              = 
 | area_total_km2           = 137.65
 | elevation_m              = 310 
 | population_total         = 172 932
 | population_as_of         = 2011. gads
 | population_metro         = 
 | population_density_km2   = 1.256
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | postal_code_type         = Pasta indeksi
 | postal_code              = 301 00- 326 00
 | website                  = {{url|http://info.plzen-city.cz/}}
 | footnotes                = 
 }}

'''Plzeņa''' ({{val-cz|Plzeň}}), saukta arī '''Pilzene''' ({{val-de|Pilsen}}), ir pilsēta [[Čehija]]s rietumos. Ceturtā lielākā pilsēta Čehijā pēc iedzīvotāju skaita un [[Plzeņas apgabals|Plzeņas apgabala]] centrs. Atrodas 90 kilometru attālumā no [[Čehija]]s galvaspilsētas [[Prāga]]s. Slavena ar [[pilzners|pilznera]] [[alus]] šķirnes ražošanu ''[[Pilsner Urquell]]'' un ''[[Gambrinus]]'', bet vēsturiski kā [[Austroungārija]]s, vēlāk [[Čehoslovākija]]s, slavenākā [[zīmols|zīmola]] — ''[[Škoda]]'' rašanās vieta. Arī mūsdienās viena no ekonomiski attīstītākajām [[Čehija]]s pilsētām. 
2010. gada septembrī kopā ar [[Monsa]]s pilsētu [[Beļģija|Beļģijā]] kļuva par [[Eiropas kultūras galvaspilsēta|Eiropas kultūras galvaspilsētu]] 2015.

== Vēsture ==
Plzeņa rakstos pirmoreiz minētā 976. gadā kā kaujas vieta starp [[Bohēmija]]s kņazu [[Boļeslavs II (Čehija)|Boļeslavu II]] un [[Svētā Romas impērija|Svētās Romas impērijas]] imperatoru [[Otons II|Otonu II]]. Pilsētas tiesības 1295. gadā Plzeņai piešķīra karalis [[Vāclavs II]]. Pilsēta ātri auga, jo atradās uz tirdzniecības ceļa uz [[Nirnberga|Nirnbergu]] un [[Rēgensburga|Rēgensburgu]]. 14. gadsimtā tā bija trešā lielākā Bohēmijas pilsēta (aiz [[Prāga]]s un [[Kutna Hora]]s).

[[Husītu kari|Husītu karu]] laikā Plzeņa bija [[katolisms|katoļu]] pusē. Husītu ģenerālis [[Prokops Lielais]] trīsreiz neveiksmīgi aplenca pilsētu. 1468. gadā Plzeņā tika iespiesta pirmā grāmata Bohēmijā.

1599. un 1600. gadā pilsēta bija imperatora [[Rūdolfs II|Rūdolfa II]] rezidence. [[Trīsdesmitgadu karš|Trīsdesmitgadu kara]] laikā 1618. gadā Plzeņu ieņēma [[Ernsts fon Mansfelds|Ernsta fon Mansfelda]] karaspēks un noturēja to līdz 1621. gadam. 1633. gadā [[Albrehts fon Vallenšteins]] izvēlējās Plzeņu par savu ziemas rezidenci, bet [[zviedri]] 1637. un 1648. gadā neveiksmīgi mēģināja to ieņemt.

1899. gadā [[Emīls Škoda]] Plzeņā nopirka nelielu rūpnīcu un attīstīja ieroču ražošanu. Laika gaitā ''Škodas'' rūpnīcas izveidojās par vienām no lielākajām Eiropā.

[[Otrais pasaules karš|Otrā pasaules kara]] laikā Plzeņu no nacistu okupācijas atbrīvoja [[Amerikas Savienotās Valstis|ASV]] karaspēks, tomēr dažas dienas vēlāk amerikāņi savu karaspēku atvilka ļaujot ienākt [[Padomju Savienība|PSRS]] karaspēkam. Pamatojoties uz [[Beneša dekrēti]]em, pilsētas vācu iedzīvotāji tika padzīti.

1953. gadā Plzeņā notika nemieri, kurus izsauca naudas reforma. Notika ielu cīņas starp ''Škodas'' rūpnīcas strādniekiem un policiju, kuru atbalstīja tanki.

== Izglītība ==
Plzeņa ir Čehijas rietumu daļas akadēmiskās dzīves centrs. [[Rietumbohēmijas Universitāte]] ir pazīstama ar savām tiesību, inženierzinātņu un lietišķo zinātņu fakultātēm. Plzeņā atrodas arī [[Kārļa Universitāte|Kārļa Universitātes]] Medicīnas fakultāte.

== Plzeņā dzimuši cilvēki ==
* [[Josefs Berans]] (''Josef Beran''; 1888—1969) garīdznieks;
* [[Petrs Čehs]] (''Petr Čech''; 1982), futbolists;
* [[Karels Gots]] (''Karel Gott''; 1939—2019), mūziķis;
* [[Emīls Škoda]] (''Emil Škoda''; 1839—1900), uzņēmējs;
* [[Jirži Trnka]] (''Jiří Trnka''; 1912—1969), animators.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Čehijas pilsētas|Plzenza]]
[[Kategorija:Plzeņas apgabals]]