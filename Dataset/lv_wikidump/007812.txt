{{Salu infokaste
|nosaukums           = Roņu sala
|attēls              =Buldersi_talu_ait.jpg
|attēla paraksts     = Viensēta Roņu salā
|attēla izmērs       =
|vietaskarte         = Igaunija
|reljefa_karte       = jā
|vietējais nosaukums = {{val|et|Ruhnu}}<br />{{val|sv|Runö}}
|izvietojums         = [[Rīgas līcis]]
|arhipelāgs          = 
|latd=57|latm=48|lats=0|latNS=N 
|longd=23|longm=15|longs=0|longEW=E
|platība             = 11,9
|garums              = 5.5
|platums             = 3.5
|krasta līnija       =
|augstākais kalns    = 
|augstums            = 29,6
|valsts              = Igaunija
|valsts adm vienības tips = Apriņķis
|valsts adm vienība       = [[Sāremā apriņķis]]
|iedzīvotāji         = 89<ref>[https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240/table/tableViewLayout2 Igaunijas valsts statistikas iestādes mājaslapa]</ref>
|blīvums             = 10,5
|pamatiedzīvotāji    = [[igauņi]]
|valsts ciems        = [[Ruhnu (ciems)|Ruhnu]]
|piezīme =
}}

'''Roņu sala''' jeb '''Ruhnu''' ({{val|et|Ruhnu}}, {{val|sv|Runö}} — nosaukums tiek saistīts ar skandināvu [[rūnu raksts|rūnām]]) ir [[Igaunija]]i piederoša sala [[Rīgas līcis|Rīgas līcī]]. Sala ietilpst [[Sāremā apriņķis|Sāremā apriņķī]], kur tā veido atsevišķu [[Ruhnu pagasts|Ruhnu pagastu]]. Roņu salas platība ir 11,9 km², tajā dzīvo ap 100 iedzīvotāju. Roņu salā no aizvēsturiskiem laikiem līdz 1944. gadam dzīvoja [[zviedri]], pēc [[Otrais pasaules karš|Otrā pasaules kara]] to sāka apdzīvot [[igauņi]].

== Ģeogrāfija ==
Sala ir 5,5 km gara un 3,5 km plata. Sala izvietojusies [[Rīgas līcis|Rīgas līča]] vidusdaļā [[Gretagrunds|Gretagrunda]] sēkļa ziemeļu daļā. Salai tuvākā [[sauszeme]] ir [[Kolkasrags]] [[Latvija|Latvijā]] — 37 km. Salas krastos vietām atsedzas [[devons|devona]] [[smilšakmens]]. Daļu salas klāj priežu mežs, taču vētras to ir jūtami postījušas.

Roņu salā reģistrēts Igaunijas vēja ātruma rekords — 48 m/s.<ref>{{Tīmekļa atsauce|url=https://www.ilmateenistus.ee/kliima/rekordid/tuul/|title=Tuul {{!}}|website=Keskkonnaagentuur {{!}} ILM|access-date=2022-09-21|language=et}}</ref>

== Vēsture ==
[[Attēls:Roņu sala 1859.jpg|180px|left|thumb|Roņu (Rūniešu) sala un [[Kurzeme]]s krasts ar latviskajiem vietvārdiem (1859).]]
[[Attēls:Roņu salas iedzīvotāji.jpg|180px|thumb|Roņu salas zviedru iedzīvotāji pirms Pirmā pasaules kara.]]
Senākie [[arheoloģija|arheoloģisko]] izrakumu dati par cilvēku darbību salā ir no apmēram 5200. gadu p.m.ē., kad tajā dzīvojuši [[roņi|roņu]] [[mednieki]]. Roņu sala pirmoreiz minēta 1341. gadā, vēstulē [[Kurzemes bīskapija|Kurzemes bīskapam]], kas apliecina salinieku tiesības šeit dzīvot un apsaimniekot savu īpašumu saskaņā ar [[Zviedrija]]s likumiem. Tiek uzskatīts, ka [[zviedri]] šeit ieradās 13. gadsimtā.

Līdz 1621. gadam Roņu sala piederēja [[Kurzemes bīskapija]]i, to pārvaldīja [[Ģipka]]s soģis.

1621. gadā [[Poļu—zviedru karš (1600—1629)|Poļu—zviedru kara (1600—1629)]] laikā salu ieņēma zviedri un iecēla pārvaldnieku, kas pastāvīgi dzīvoja salā. Krimināllietas arī turpmāk izsprieda Kurzemes [[tiesa]], bet draudzes mācītājs dzīvoja [[Ārlava|Ārlavā]].

1644. gadā Roņu salā tika uzcelta [[Luterisms|luterāņu]] [[Baznīca (celtne)|baznīca]], kurā kalpoja zviedru [[mācītājs]].

1660. gadā pēc [[Otrais Ziemeļu karš|Otrā Ziemeļu kara]] ("[[Olivas miera līgums]]") sala arī juridiski pārgāja [[Zviedru Vidzeme]]s sastāvā.

1721. gadā [[Lielais Ziemeļu karš|Lielā Ziemeļu kara]] rezultātā sala nonāca [[Krievijas Impērija]]s [[Vidzemes guberņa]]s sastāvā.

1915.—1917. gadā [[Pirmais pasaules karš|Pirmā pasaules kara]] laikā salu [[Okupācija|okupēja]] [[Vācijas Impērija|vācu]] armija.

1918. gadā pēc Pirmā pasaules kara beigām salinieki nāca ar iniciatīvu apvienoties ar Zviedriju, uz salu pretenzijas pieteica arī [[Latvija]]. Iedzīvotājiem tika dota iespēja izvēlēties — pievienoties Latvijai vai [[Igaunija]]i.

1919. gadā salinieki izvēlējās iekļauties Igaunijas valsts sastāvā, jo citās [[Igaunijas salas|Igaunijas salās]] arī dzīvoja [[Zviedri|zviedru]] [[minoritāte]].

1934. gadā Roņu salā dzīvoja 282 cilvēki, no tiem 277 zviedri un 5 [[igauņi]].

1943.—1944. gada augustā zviedri atstāja salu, neilgi pēc padomju okupācijas atjaunošanās no salas uz Zviedriju aizbrauca gandrīz visi cilvēki, izņemot divas [[ģimene]]s.

No 1944. gada uz Roņu salu tika pārceltas igauņu ģimenes. Roņu salā atradās arī neliels [[Padomju Armija]]s [[garnizons]]. Pastāvīgo iedzīvotāju skaits nepārsniedza 400 cilvēkus.

1969. gadā notikušās [[vētra]]s dēļ lielākā daļa iedzīvotāju atstāja salu.

1991. gadā pēc Igaunijas neatkarības atjaunošanas īpašumtiesības tika atgrieztas pirmskara īpašniekiem — t.i. pārsvarā zviedriem. Mūsdienās agrāko salas iedzīvotāju pēcteči salu apmeklē samērā bieži, taču uz dzīvi šeit pārcēlušās tikai dažas ģimenes.

== Iedzīvotāji ==

=== Iedzīvotāju skaita izmaiņas ===
{{Iedzīvotāju skaita izmaiņas
| title= Iedzīvotāju skaita izmaiņas
| align = none
| cols = 3
| graph-pos = bottom
|1624|120
|1782|249
|1842|389
|1938|282
|1947|180
|1966|213
|1979|52
|1991|56
|2008|60
|2011|55
|2013|67
|2014|86
|2015|97
|2022|89
}}

== Transports ==
Ziemā Roņu salu ar pārējo pasauli saista galvenokārt avioreisi, bet vasaras sezonā uz Roņu salu kursē prāmis.

== Dabas un kultūras pieminekļi ==
* [[Roņu salas bāka]] — 1877. gadā pabeigta franču kompānijas ''Forges et Chantiers de la Mediterranee'' metāla konstrukcijas 40 [[Metrs|metrus]] augsta [[bāka]].
* Roņu salas vecā baznīca — unikāla koka celtne, celta, izmantojot strandējuša burinieka vraka kokmateriālus 1644. gadā

== Attēlu galerija ==
<center><gallery>
Attēls:Runö.jpg|Roņu salas karte (1798)
Attēls:Ruhnu puukirik.jpg|Roņu salas vecā baznīca
Attēls:Ruhnu tuletorni ülevaataja elamu.JPG|Roņu salas bāka
</gallery></center>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://ruhnu.ee/ Ruhnu pagasta mājaslapa]
* [http://www.youtube.com/watch?v=kapBSIuyuiA Ruhnu (1931)]

{{autoritatīvā vadība}}

{{DEFAULTSORT:Ronzu sala}}
[[Kategorija:Igaunijas salas]]
[[Kategorija:Sāres apriņķis]]
[[Kategorija:Kurzeme]]