[[Attēls:Snow Scene at Shipka Pass 1.JPG|thumb|200px|Sniegs mežā Bulgārijā]]
[[Attēls:Sparkling-snow.fairytale.jpg|thumb|200px|Sniega sega mežā]]
[[Attēls:Japan05 7.jpg|thumb|200px|Sniega sega]]

'''Sniegs''' ir cieto atmosfēras [[nokrišņi|nokrišņu]] veids, kas veidojas, mikroskopiskiem ūdens pilieniem zemā gaisa temperatūrā kristalizējoties un augot simetriskās, starainu zvaigznīšu formās. Parasti sniegs veidojas, kad [[gaisa temperatūra]] ir tuvu 0&nbsp;°C vai zem tās.<ref>{{Tīmekļa atsauce |url=http://www.pvg.edu.lv/datori/konkursi/2006_web/vsk/gunita_smilga_paradibas/Sniegs.htm |title=Sniegs<!-- Bota izveidots nosaukums --> |access-date={{dat|2009|03|25||bez}} |archiveurl=https://web.archive.org/web/20080404013113/http://www.pvg.edu.lv/datori/konkursi/2006_web/vsk/gunita_smilga_paradibas/Sniegs.htm |archivedate={{dat|2008|04|04||bez}} }}</ref>

== Kristālu veidošanās ==
Sniegpārsliņu kristāli sāk veidoties ap ļoti sīku putekļu daļiņām atmosfērā. Radušies kristāli, brīvi krītot caur [[mākoņi]]em un pakāpeniski apsalstot ar tajos esošo mitrumu, veido sešstūrainas sniegpārslas. Tas saistīts ar īpašo ūdens molekulu struktūru, tādējādi kristāli veido vai nu 60 vai 120 grādu leņķi. Mainīgas [[temperatūra]]s ietekmē, sniegpārslai pārvietojoties mākonī augšup, lejup, brīžam tā apkūst, brīžam no jauna apsalst, tādējādi veidojas daudzveidīgas formas. No tā veidojas jauktas pārslu kristālu formas. Tādējādi veidojas ārkārtīgi daudzveidīgas sniegpārslas un mēdz teikt, ka nav divu vienādu sniegpārslu.

== Sniegpārslas ==
Balto krāsu rada [[ledus]] kristāliņos ieskautais [[gaiss]]. Pilns gaismu spektrs atstarojas no ledus kristālu un gaisa ieslēgumu robežām un tiek izkliedēts. Sniegpārsliņas struktūrā ir 95% gaisa, tādējādi tās nelielais blīvums nodrošina salīdzinoši lēnu krišanu. Lielākā reģistrētā sniegpārsla fiksēta 38 cm lielā izmērā,{{Nepieciešama atsauce}} tomēr parasti sniegpārslas ir ap 5 milimetriem diametrā un sver 0,004 gramus.

== Sniega sega ==
Sniega sega ir sniega kārta, kas uzsnigusi uz zemes vai jebkura cita priekšmeta. Sniega segas biezums tiek mērīts centimetros un ir atkarīgs no uzsnigušā sniega biezuma un blīvuma. Sniega segas biezums (sniega segas dziļums) var būt no pāris milimetriem līdz pat vairākiem metriem. Viens milimetrs nokrišņu vidēji veido aptuveni vienu centimetru biezu sniega segu.

[[Latvija|Latvijā]] sniega segas biezums ir atkarīgs no novērošanas vietas. Pie jūras tas parasti ir vismazākais, bet Latvijas augstienēs, tādās kā [[Vidzemes augstiene]] un [[Alūksnes augstiene]] tas ir visbiezākais. Visbiezākā sniega sega, kāda jebkad ir reģistrēta Latvijas teritorijā, ir 126 centimetri un tika novērota [[1931]]. gada [[Marta klimats Latvijā|martā]], [[Gaiziņkalns|Gaiziņkalna apkārtnē]].<ref>{{Tīmekļa atsauce |url=http://www.meteo.lv/public/27820.html |title=Marts<!-- Bota izveidots nosaukums --> |access-date={{dat|2009|03|25||bez}} |archiveurl=https://web.archive.org/web/20090330024715/http://www.meteo.lv/public/27820.html |archivedate={{dat|2009|03|30||bez}} }}</ref>

== Kušana un iztvaikošana ==
Sniega kušanas [[temperatūra]] ir 0 grādi pēc Celsija. Tomēr dabā ievērojama daļa sniega pāriet gāzveida stāvoklī, apejot šķidro fāzi pie negatīvām temperatūrām. Šādu procesu sauc par [[sublimācija (fizikā)|sublimāciju]] jeb sauso pārtvaici. Īpaši intensīvi sublimācija notiek [[saule]]s staru tiešajā iedarbībā. Dabā to var novērot, kad pēc sniegotām [[ziema|ziemām]] nāk saulains [[anticiklons|anticiklona]] [[pavasaris]] ar spožu [[saule|sauli]], negatīvām temperatūrām un sniegs izzūd, un no gaidītajiem paliem nav ne vēsts. Ir pētījumi, kas liecina, ka sniega iztvaice intensīvi notiek [[sniegputenis|puteņa]] laikā.

== Slīdēšana ==
Cilvēkam svarīga sniega īpašība ir tā, ka sniegs labi slīd. Lai ar ragavu palīdzību slīdētu pa sniegu, ir jāpatērē 10 reizes mazāk enerģijas, nekā lai pārvietotos ar riteņiem.

Sniegs ir slidens tāpēc, ka [[spiediens|spiediena]] un [[berze]]s rezultātā sniega segas augšējās daļas plāns slānis izkūst un izveidojas [[ūdens]] slānis, kas samazina berzi. Tāpēc sniega slīdēšana ir atkarīga no gaisa temperatūras un kustības ātruma.

Zināms, ka berze ir vismazākā, slīdot pa sausu sniegu 0 °C temperatūrā. Ja sniegs ir mitrs, berze pieaug proporcionāli mitruma daudzumam.

Pētījumi ar eksperimentālajām metāla slēpēm rāda, ka berzes koeficients palielinās līdz ar gaisa temperatūras pazemināšanos. Tēraudam no 0&nbsp;°C līdz −25&nbsp;°C tas divkāršojas, bet varam pieaug 3—4 reizes. Palielinot slēpošanas ātrumu no 0,03 līdz 5 metriem sekundē, [[berzes koeficients]] samazinās 10 reizes.

== Sniega čīkstēšana ==
Sniegs čīkst tikai gaisa temperatūrā zem nulles, un tā tonalitāte mainās atkarībā no gaisa temperatūras — jo stiprāks sals, jo augstāks ir skanējums. Ir cilvēki, kuri pēc sniega čīkstēšanas frekvences var noteikt gaisa temperatūru ārā. Sniegs čīkst tāpēc, ka tiek saspiesti sīki sniega kristāliņi. Katrs no tiem ir tik mazs, ka, lūstot vienam kristāliņam, neko nevar dzirdēt, bet lūstot uzreiz daudziem — var diezgan labi dzirdēt sniega čīkstoņu. Akustiskie mērījumi rāda, ka sniega čīkstoņas izraisītās skaņas frekvence var būt no 250—400 līdz 1000—1600 [[hercs|herci]]. Parasti zemākā robeža par dažiem [[decibels|decibeliem]] pārsniedz augstāko robežu, t.i. zemākā skaņa skan skaļāk, nekā augstākā [[skaņa]]. Gaisa temperatūras pazemināšanās padara ledus kristāliņus cietākus un trauslākus. Ejot pa sniegu, [[ledus]] adatiņas lūst un skaņa ir augstāka.

<center><gallery>
Attēls:SnowflakesWilsonBentley.jpg|
Attēls:Snow crystals 2b.jpg|
Attēls:Windbuchencom.jpg|
Attēls:Snow crystals.jpg|
</gallery></center>

== Skatīt arī ==
* [[Sniegputenis]]
* [[Sals]]
* [[Sarma]]

== Piezīmes un atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20050315065612/http://www.meteo.lv/public/25011.html Raksts par sniegu] Latvijas Vides, ģeoloģijas un meteoroloģijas aģentūras mājaslapā
* [https://web.archive.org/web/20150510004643/http://www.fotoblog.lv/rep/9634/?cid=14297 Foto blog] fotogrāfijas, kurās ir redzams sniegs (Ogre, 2008. gada 22. novembris)
* [http://neogeo.lv/?p=6770 Sniegs], neogeo.lv

{{Meteo-aizmetnis}}
{{Laikapstākļi}}

{{autoritatīvā vadība}}

[[Kategorija:Sniegs| ]]