{{Dzīvnieka šķirnes infokaste
| nosaukums        = 
| attēls           = Maine Coon cat by Tomitheos.JPG
| at_izm           = 
| paraksts         = 
| izmiris          = 
| statuss          = 
| citi_nos         = 
| iesaukas         = 
| izcelsme         = [[Meina]], [[19. gadsimts|19.gs.]]
| svars            = 
| svars_tēv        = 6,8—11 kg
| svars_māt        = 4,5—6,8 kg
<!-- lietot tikai vienu: 1) "svars" 2) "svars_tēv" un "svars_māt" (no šiem var būt arī tikai viens) -->
| augums           = 25—41 cm 
| augums_tēv       = 
| augums_māt       = 
<!-- lietot tikai vienu: 1) "augums" 2) "augums_tēv" un "augums_māt" (no šiem var būt arī tikai viens) -->
| ādas_krāsa       =  
| olu_krāsa        = 
| cekuls           = 
| apspalvojums     = Vienkrāsains, svītrains, tonēts
| apvalks          = 
| apmatojums     =Vidēji garspalvains
| seja             = 
| rags             = 
| krāsa            = Visas dabīgās krāsas
| metiens          = 3—8 kaķēni
| dzīve            = 12—15 gadi 
| īpašs_paz        = 
| īpaš_nos         = 
| īpaš_dat         = 
| īpaš1_nos        = 
| īpaš1_dat        = 
<!-- var līdz īpaš4_nos un īpaš4_dat -->
| klasif_nos       = 
| klasif_dat       = 
| klasif1_nos      = 
| klasif1_dat       = 
<!-- var līdz klasif8_nos un klasif8_dat -->
| piezīmes         = 
| vernacular_name  = [[Mājas kaķis]] (''Felis silvestris catus'')
| binominal_name   = 
| trinominal_name  = 
}}
'''Meinkūni''' jeb '''Meinas jenotveidīgais kaķis''' ir populāra [[kaķis|kaķu]] [[šķirne]], kas izceļas ar savu lielo augumu un izcilajām medību iemaņām. Tā ir viena no vecākajām [[Ziemeļamerika|Ziemeļamerikā]] selekcionētajām kaķu [[šķirne|šķirnēm]], kas attīstīta, izmantojot vietējos [[Meina]]s kaķus.<ref>{{Tīmekļa atsauce |url=http://www.mcbfa.org/breedinfo.html |title=Maine Coon Information |access-date={{dat|2014|01|09||bez}} |archiveurl=https://web.archive.org/web/20140109044731/http://www.mcbfa.org/breedinfo.html |archivedate={{dat|2014|01|09||bez}} }}</ref> Šī šķirne oficiāli ir pasludināta par Meinas štata kaķi. Meinkūni Amerikā kļuva populāri [[19. gadsimts|19. gadsimta]] beigās, tad tos uz kādu brīdi [[20. gadsimts|20. gadsimta]] sākumā "piemirsa" un šķirne gandrīz izzuda. Toties mūsdienās tā ir atguvusi savu popularitāti un to audzē visā pasaulē.

== Izcelsme ==
[[Attēls:Cosey the Maine Coon cat, 1895.jpg|thumb|left|180px|1895. gada ASV kaķu izstādes uzvarētājs — meinkūns Kousi]]
Meinkūns ir viena no vecākajām Ziemeļamerikas kaķu šķirnēm un tā ir vienīgā garspalvainā aborigēnā kaķu šķirne Ziemeļamerikā.<ref name=moon>[http://www.mooncat.lv/audzetavas/14/ Mooncat: Meinkūns]</ref> Lai arī trūkst precīzas informācijas par šīs kaķu šķirnes vēsturisko izcelsmi un to, kā šie kaķi nokļuva [[Amerikas Savienotās Valstis|ASV]], pastāv vairāki nostāsti un [[leģenda]]s. Viens no nostāstiem ir tāds, ka [[Francija]]s karaliene [[Marija Antuanete]] pirms savas [[nāve]]s mēģināja aizbēgt no valsts ar kapteiņa Semjuela Klofa palīdzību. Ar kapteiņa kuģi viņa aizveda savas vērtīgākās mantas, ieskaitot sešus [[Turcijas Angoras kaķis|Turcijas Angoras kaķus]]. Lai arī [[karaliene]]i neizdevās pamest Franciju, kaķi laimīgi sasniedza [[Amerika]]s krastus — Meinu. Meinā tie sakrustojās ar vietējiem īsspalvainajiem mājas kaķiem un izveidojās mūsdienu meinkūns.<ref name=kak>{{Tīmekļa atsauce |url=http://www.kakiem.lv/component/content/article/53-kau-irnes/149-meinkns.html |title=Kaķiem: Meinkūns |access-date={{dat|2014|01|10||bez}} |archiveurl=https://web.archive.org/web/20150312070554/http://www.kakiem.lv/component/content/article/53-kau-irnes/149-meinkns.html |archivedate={{dat|2015|03|12||bez}} }}</ref>

Otra leģenda vēsta, ka meinkūns ir savvaļas kaķa un [[jenots|jenota]] krustojums. [[ģenētika|Ģenētiski]] tas nav iespējams, bet skaistais kažoks un kuplā [[aste]] meinkūnu padara līdzīgu jenotam. Visticamāk, šī šķirne radās, krustojot īsspalvainos mājas kaķus ar garspalvainajiem angoras kaķiem, kurus jūrnieki atveda mājās no saviem ceļojumiem.<ref name=moon/> Šī ir teorija, kuru atbalsta arī paši audzētāji, pieļaujot, ka meinkūna garspalvainos priekštečus varbūt ieveduši [[11. gadsimts|11. gadsimta]] jūrasbraucēji — [[vikings|vikingi]], tā kā meinkūns ir līdzīgs [[Norvēģijas meža kaķis|Norvēģijas meža kaķim]].<ref name=kak/>

Meinkūns pirmo reizi kaķu izstādēs tika parādīts 1861. gadā [[Bostona|Bostonā]] un [[Ņujorka|Ņujorkā]]. Jaunā šķirne uzreiz pievērsa uzmanību un ieguva popularitāti. Pēc 1900. gada tā aktualitāte pagaisa, jo parādījās jauns modes vilnis — [[Persijas kaķis]], kas strauji izplatījās visā pasaulē.<ref name=moon/> Pateicoties patiesiem šķirnes mīļotājiem, meinkūns sagaidīja savu jauno popularitātes vilni, kas sākās 1950. gadā, kad meinkūni sasniedza [[Eiropa|Eiropu]].<ref name=moon/>

== Izskats ==
[[Attēls:Maine coon red tabby white of 10 kg.jpg|thumb|left|220px|Meinkūns ir viena no lielākajām kaķu šķirnēm pasaulē]]
Meinkūni ir liela, krāšņa kaķu šķirne, kas viegli izdzīvo skarbā [[ziemeļi|ziemeļu]] klimatā. Meinkūni ir ļoti lieli kaķi, vieni no lielākajiem mājas kaķiem pasaulē, tādēļ attīstās lēni. Tikai 3—5 gadu vecumā var uzskatīt, ka meinkūns ir pieaudzis. Runči ir lielāki kā kaķenes. Tie vidēji sver 6,8—11 kg,<ref name=kak/> bet var sasniegt pat 15 [[kilograms|kg]] masu.<ref name=moon/> Kaķenes ir mazākas un vieglākas. Tās sver 4,5—6,8 kg. Pieauguša kaķa augstums skaustā ir 25—41 cm, ķermeņa garums var sasniegt 100 cm, aste 36 cm.<ref name=kak/> Taisnstūrainais ķermenis ir masīvs un muskuļots.

Meinkūniem ir vidēji garš vai garspalvains apspalvojums. Apmatojums ir īsāks uz galvas un pleciem, bet garāks uz vēdera un sāniem. Dažiem kaķiem ir [[lauva]]i līdzīga apkakle.<ref name=kak/> Kažoks ir mīksts un zīdains, bet arī ļoti blīvs un nodrošina kaķim aizsardzību aukstumā un mitrumā. [[ziema|Ziemā]] tas ir biezāks, bet [[vasara|vasarā]] plānāks. Meinkūna raksturīgā pazīme ir ļoti gara, kupla aste un pušķīši [[ausis|ausu]] galos līdzīgi kā [[lūsis|lūsim]]. Meinkūna [[krāsa]] var būt dažāda, bet tai jābūt dabiskai — netiek audzēti meinkūni tādās krāsās, kas netiek atzītas par dabiskām, piemēram, [[siāmas kaķis|siāmieša]] krāsojums. Visbiežāk meinkūni ir [[brūnā krāsa|brūnā]] krāsā, bet tā nevar būt [[šokolāde]]s brūna.  Tiek atzītas gandrīz visu krāsu acis, izņēmums ir [[zils|zilas]] acis vai katra acs citā krāsā.<ref name=kak/> Meinkūnam ir lielas, platas ķepas, kuras salīdzina ar [[sniegs|sniega]] kurpēm, jo tas viegli pārvietojas pa sniegu. Turklāt ķepas vienmēr paliek siltas, arī ausis ziemā paliek siltas, pateicoties pūkainajam apmatojumam.<ref name=kak/>

== Raksturs ==
[[Attēls:MaineCoonSilverTabby.jpg|thumb|220px|Mainkūnam ir platas ķepas, tādēļ tam viegli iet pa sniegu]]
Meinkūni ir maigi, labsirdīgi giganti un tos mēdz saukt par maigajiem milžiem. Mežonīgs izskats un pārsteidzoši maigs raksturs. Tie ir inteliģenti un tos var viegli apmācīt. Meinkūns ir ļoti uzticīgs savai ģimenei un neuzticas svešiniekiem. Tas labi sadzīvo ar [[suns|suņiem]], citiem kaķiem un bērniem.<ref name=kak/> Meinkūnam patīk spēlēties un to darīt visu savu mūžu, to ļoti fascinē ūdens. Šī šķirne ir ļoti runātīga un mēdz sarunāties ar saviem saimniekiem. Viņu [[balss]] atšķiras no citu kaķu balsīm. Meinkūni neņaud, bet maigi, iespaidīgi vibrē.<ref name=moon/>

== Kopšana un slimības ==
Meinkūnu īpašnieki uzskata tos par ideāliem mājdzīvniekiem. Lai arī meinkūnam ir kupls, pusgarspalvainais kažoks, tas nav jākopj bieži, jo meinkūnam ir maza pavilna. Kopumā meinkūniem ir lieliska veselībai,<ref name=moon/> tomēr reizēm tos apdraud dažas iedzimtas slimības. Viena no tām ir iedzimtas [[patoloģija]]s [[sirds]] slimība — [[hipertrofiskā kardiomiopātija]]. Lielāks risks saslimt ar šo slimību ir runčiem. Hipertrofiskā kardiomiopātija izpaužas kā progresējoša slimība visbiežāk vidēja vecuma kaķiem. Tā noved pie sirds mazspējas, pakaļkāju paralīzes un pēkšņas nāves. Otra iedzimta slimība, kas var būt meinkūniem un kas parādās jau kaķēnu vecumā, ir muguras [[muskuļi|muskuļu]] atrofija, kas raksturojas ar neironu zudumu [[skelets|skeleta]] muskulatūrā. Simptomi parādās 3-4 mēnešu vecumā. Arī [[gūžu displāzija|gūžu displāziju]] var novērot meinkūniem, lai gan šī slimība sastopama daudz retāk kā suņiem. Pēdējā iedzimtā slimība, kas var būt meinkūniem, ir policikliskā nieru slimība, kas noved pie [[nieres|nieru]] mazspējas un kuru nevar ārstēt.<ref name=kak/>

== Galerija ==
<gallery>
Attēls:Cat-MaineCoon-Lara2.png
Attēls:Maine coon profile.jpg
Attēls:MCO Attractivecat Azazello (3095650500).jpg
Attēls:Cat-MaineCoon-BeckoningAshanti.png
Attēls:BillyHJay.jpg
Attēls:Maine Coon female.jpg
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
* [https://web.archive.org/web/20130924100601/http://petnews.lv/lv/interesanti/dzivnieki-un-skirnes/46-mejn-kun Petnews: Meinkūns]
* [http://felimur.lv/lv/menas_jenotveidīgie_kaķi2 Felimur: Menas jenotveidīgie kaķi]
* [https://web.archive.org/web/20160304225459/http://www.zveriem.lv/raksti/skirnes/vesture-interesanti-fakti/amerikas-legenda-meinkuni Amerikas leģenda – meinkūni]
* [https://web.archive.org/web/20131217014315/http://www.tica.org/public/breeds/mc/intro.php TICA: Maine Coon]

[[Kategorija:Kaķu šķirnes]]
[[Kategorija:Dzīvnieku šķirnes no ASV]]