{{BioTakso infokaste
| attēls =Flussneunauge.jpg
| att_nosaukums ={{TaksoSaite|Lampetra fluviatilis|Upes nēģis}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Cyclostomata
| klase_lv =Apaļmutnieki
| iedalījums =
* {{TaksoSaite|Petromyzones|Nēģi}} (Cephalaspidomorphi)
* {{TaksoSaite|Myxini|Miksīnas}}
| kategorijas =nē
}}
'''Apaļmutnieki''' (''Cyclostomata'') — [[Bezžokļaiņi|bezžokļaiņu]] infratipa pārstāvji. Tie ir visprimitīvākie [[mugurkaulnieki]]; tiem vēl nav pilnībā izveidojies [[mugurkauls]]. Apaļmutnieki ir [[ūdens]] [[dzīvnieki]] ar čūskveidīgu vai zušveidīgu ķermeņa formu, bez ekstremitātēm. Lielākie apaļmutnieku eksemplāri sasniedz 1 m, mazākie — ap 13 cm. Nepāra peldspura atrodas uz muguras un vēdera viduslīnijas ķermeņa aizmugurējā daļā. Apaļmutniekiem ir kaila un gļotaina [[āda]] ar daudziem [[gļotu dziedzeri]]em. [[Mute]]i ir piltuvveida piesūcekņa forma, to balsta gredzenveidīgs [[skrimslis]]. Mutē ir ragvielas [[zobi]], kas paredzēti mīksto audu apskrubināšanai. Apaļmutniekiem ir arī spēcīga, urbjoša [[mēle]]. [[Žaunas]] ir maisveidīgas (5—16 pāri entodermālu žaunu maisu), kas cauraustas ar biezu asinsvadu tīklu. Žaunu skelets ir ažūra režģa veidā, kas nav sadalīts atsevišķos žaunu lokos. Apaļmutnieku [[skelets]] veidots no skrimšļa un [[saistaudi]]em, kaula šūnu skeletā nav. Ass skeletu veido [[muguras stiegra]]. Muguras stiegru un [[muguras smadzenes]] apņem biezs saistaudu apvalks. [[Ožas orgāns]] atšķirībā no citiem mūsdienu mugurkaulniekiem ir tikai viens (nepāra). Tas atveras purna priekšējā daļā ar vienu nāsi, kas ved uz ožas kapsulu. Ir divkameru [[sirds]].

== Ekoloģija ==
Dzīvo jūrās, [[upes delta|upju deltu]] rajonos un upēs. Peld čūskveidīgi, izlokot visu ķermeni. Vairums sugu ir savdabīgi [[parazīti]] un plēsēji; tie piesūcas pie ūdensdzīvniekiem, galvenokārt pie zivīm. Uzturā lieto arī beigtas [[zivis]]. Dzīves ciklā veic ar nārstu saistītu [[dzīvnieku migrācija|migrāciju]].

== Sistemātika ==
Apaļmutnieku klase dalās divās apakšklasēs: miksīnās un nēģos (miksīnas reizēm top izdalītas atsevišķā klasē). Pavisam ir zināmas 38—46 apaļmutnieku sugas.

'''Klase''' {{TaksoSaite|Cyclostomata|Apaļmutnieki}}
* apakšklase {{TaksoSaite|Petromyzones|Nēģi}} (Cephalaspidomorphi)
** kārta {{TaksoSaite|Petromyzontiformes}}
* apakšklase {{TaksoSaite|Myxini|Miksīnas}}
** kārta {{TaksoSaite|Myxiniformes}}

[[Kategorija:Apaļmutnieki]]