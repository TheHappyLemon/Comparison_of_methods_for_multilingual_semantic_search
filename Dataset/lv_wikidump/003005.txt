[[Attēls:Reloj Laima, Riga, Letonia, 2012-08-07, DD 01.JPG|thumb|Laimas pulkstenis]]
{{Coord|56|57|1.75|N|24|6|43.3|E|display=title}}<!-- [[Attēls:Laimas pulkstenis.jpg|thumb|200px|Laimas pulkstenis]] -->
'''"Laimas" pulkstenis''' ir viens no [[Rīga]]s slavenākajiem simboliem. Tas uzbūvēts pēc pilsētas vadības vēlmes, lai cilvēki nekavētu darbu, 1924. gadā pēc arhitekta Artura Medlingera projekta un sākotnēji tautā saukts Saeimas deputāta Veckalna vārdā, kurš izvirzīja tieši pretējo postulātu: pulkstenis pilsētniekiem vajadzīgs, lai tie neierastos darbā par ātru.<ref name="Fil">{{Grāmatas atsauce|title=Rīga tête-à-tête|last=Fil|first=Olga|publisher=Beaux-Arts|year=2017|isbn=978-993-48690-1-3|location=Rīga|pages=265-267}}</ref> 1930. gadu sākumā nesis saldumu ražotāja "''Riegert''" reklāmu,<ref name="Redzet">[https://www.redzet.eu/travel/apskates-vietas/vides-objekti/laimas-pulkstenis-riga Redzet.eu. Laimas pulkstenis (Rīga)]</ref> bet pēc tā pievienošanas izveidotajai [[Laima (zīmols)|"Laimai"]] 1936. gadā izdekorēts ar tās simboliku.<ref>[https://www.citariga.lv/lat/rigas-apskates-vietas/rigas-centrs/laimas-pulkstenis/ "Cita Rīga". Laimas pulkstenis]</ref> Pēc Otrā pasaules kara pulkstenis kādu laiku tika izmantots kā varas iestāžu politinformācijas stends.<ref name="Redzet" /> Laukums pie Laimas pulksteņa ir viena no populārākajām tikšanās vietām gan rīdzinieku, gan [[Rīga]]s viesu vidū.<ref name="LAT">{{LAT e|3|643}}</ref> 1999. gadā tas tika pilnībā rekonstruēts par AS "Laima" līdzekļiem. 2007. gada martā tam veikts kosmētiskais remonts. 2009. gada augustā atjaunoti sānu paneļi un pārkrāsota pamatne. 2017. gada 29. decembrī zīmols “Laima” par godu Latvijas simtgadei atklāja atjaunotu “Laimas” pulksteni, piešķirot tam jaunu izskatu.

Atjaunotā “Laimas” pulksteņa korpusa detaļas ir no nerūsošā tērauda, kas krāsotas tumši brūnā — šokolādes krāsā. Izgaismotajai daļai ir izmantots dzidrinātais stikls, bet apgaismojumam īpaši LED gaismekļi. Pulkstenī ir iebūvēta jauna akustiskā sistēma, kas speciāli projektēta un ražota tepat Latvijā. Papildus tam pulkstenī ir iebūvēti 4 LED ekrāni, kas atrodas zem ciparnīcu korpusa.

Viena no pulksteņa jaunajām funkcijām bija laika atskaites veikšana līdz Latvijas simtgadei — 2018. gada 18. novembra plkst. 17:00, kad Rīgas pilsētas II teātra ēkā (tagad — [[Latvijas Nacionālais teātris]]) tika parakstīta Latvijas Valsts deklarācija un pasludināta Latvijas Republikas suverenitāte. “Laimas” pulkstenis katrā apaļajā stundā atskaņo kādu no 24 iecienītām [[Raimonds Pauls|Raimonda Paula]] melodijām, kuras 2017. gada novembrī speciāli iespēlējis pats autors.

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Rīga-aizmetnis}}

[[Kategorija:Celtnes un būves Rīgā]]
[[Kategorija:Brīvības iela]]