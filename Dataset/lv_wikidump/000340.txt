{{Valsts infokaste
|         vietējais_nosaukums = ''Republik Indonesia''
|    pilnais_valsts_nosaukums = Indonēzijas Republika
|            valsts_nosaukums = Indonesia
|               karoga_attēls = Flag of Indonesia.svg
|            karoga_nosaukums = Indonēzijas Republikas karogs
|              ģerboņa_attēls = National emblem of Indonesia Garuda Pancasila.svg
|           ģerboņa_nosaukums = Indonēzijas Rebublikas ģerbonis
|             ģerboņa_platums = 85px
|                 valsts_moto = 
|                valsts_himna = ''[[Indonesia Raya]]''
|               kartes_attēls = Indonesia (orthographic projection).svg
|             kartes_paraksts = 
|               galvaspilsēta = [[Džakarta]]
|           lielākās_pilsētas = [[Džakarta]]<br />[[Surabaja]]<br />[[Bandunga]]
|              valsts_valodas = [[indonēziešu valoda]]
|        valsts_galvas_tituls = [[Indonēzijas prezidents|Prezidents]]
|                valsts_galva = [[Džoko Vidodo]]
|       valsts_galvas_tituls2 = [[Indonēzijas viceprezidents|Viceprezidents]]
|               valsts_galva2 = [[Marufs Amins]]
|        neatkarības_iegūšana = 
|        neatkarības_notikums = deklarēta
|          neatkarības_datums = {{Dat|1945|8|17}}
|                 platība_km2 = 1 904 569
|               platība_rangs = 16.
|          iedzīvotāju_skaits = 252 164 800
|     iedzīvotāju_skaita_gads = [[2014. gads|2014]]
|    iedzīvotāju_skaits_rangs = 4.
|    apdzīvotības_blīvums_km2 = 131,4
|  apdzīvotības_blīvums_rangs = 84.
|                     IKP_PPP = 909,729 miljardi
|                IKP_PPP_gads = 2008
|          IKP_PPP_per_capita = 3 980
|                      valūta = [[Indonēzijas rūpija]] ([[IDR]])
|                  laika_zona = dažādas
|                  utc_offset = +7 līdz +9
|                      domēns = [[.id]]
|              tālsarunu_kods = 62
}}

'''Indonēzija''' ({{val|id|Indonesia}}), oficiāli '''Indonēzijas Republika''' (''Republik Indonesia''), ir lielākā valsts [[Dienvidaustrumāzija|Dienvidaustrumāzijā]] gan pēc platības, gan pēc iedzīvotāju skaita. Tā atrodas uz 17 508 [[sala|salām]]<ref name=CIA>{{en ikona}} [https://www.cia.gov/library/publications/the-world-factbook/geos/id.html Indonesia] {{Webarchive|url=https://web.archive.org/web/20081210041527/https://www.cia.gov/library/publications/the-world-factbook/geos/id.html |date={{dat|2008|12|10||bez}} }} CIA World Factbook</ref> un ir pasaulē lielākā valsts, kas atrodas uz [[arhipelāgs|arhipelāga]]. Pēc [[iedzīvotāji|iedzīvotāju]] skaita, kas ir vairāk kā 260 miljoni, Indonēzija ir [[valstu uzskaitījums pēc iedzīvotāju skaita|ceturtā lielākā valsts pasaulē]]. Indonēzija ir [[republika]], kurā tiek ievēlēts [[parlaments]] un [[prezidents]]. Indonēzijas [[galvaspilsēta]] ir [[Džakarta]]. Šī valsts robežojas ar [[Papua Jaungvineja|Papua Jaungvineju]], [[Austrumtimora|Austrumtimoru]] un [[Malaizija|Malaiziju]]. Vēl tuvākās aizjūras kaimiņvalstis ir [[Singapūra]], [[Filipīnas]] un [[Austrālija]], kā arī [[Indija]]i piederošās [[Andamanu un Nikobaru Salas]]. Indonēzija atrodas starp [[Klusais okeāns|Kluso]] un [[Indijas okeāns|Indijas okeānu]]. Valsts teritoriju šķērso [[ekvators|ekvatora]] līnija.

Valsts ir bagāta ar dažādiem [[dabas resursi]]em. Tajā skaitā Indonēzijā ir lielas [[nafta]]s un [[dabasgāze]]s atradnes gan sauszemē, gan jūrā, milzīgas [[mežs|mežu]] platības, kur var iegūt [[kokmateriāli|kokmateriālus]], un dažādu [[derīgie izrakteņi|derīgo izrakteņu]] atradnes, piemēram, [[alva]]s, [[niķelis|niķeļa]] un [[varš|vara]] atradnes.

== Vēsture ==
Mūsdienu indonēziešu priekšteči ieceļoja salās no Āzijas kontinentālās daļas pirms tūkstošiem gadu. Ārzemju tirgotāji sāka apciemot salas sākot ar aptuveni 200. gadu m.ē. Ceļotāji no [[Indija]]s spēcīgi ietekmēja Indonēzijas iedzīvotājus ar [[hinduisms|hinduisma]] un [[budisms|budisma]] kultūrām. Indonēzieši, kuri ļoti daudz ietekmējās no Indijas, no 7. gadsimta līdz 16. gadsimtam bija izveidojuši vairākas atsevišķas valstis. No šīm valstīm visspēcīgākās bija [[Šrividžaja]] un [[Madžapahita]].

[[Attēls:Srivijaya Empire.svg|thumbnail|200px|left|Šrividžajas impērija]]
13. gadsimtā musulmaņu tirgotāji no Indijas [[Sumatra]]s salā ieviesa [[islāms|islāmu]]. Pēc tam šī reliģija strauji izplatījās arī pārējās Indonēzijas salās, izņemot [[Bali]] salu, kurā valdošā reliģija palika [[hinduisms]].

[[1510]]. gadā Indonēzijā pirmo reizi ieradās [[portugāļi|portugāļu]] tirgotāji. Drīz pēc viņiem šeit ieradās arī [[nīderlandieši]] un [[angļi]]. Ap [[1700]]. gadu Indonēzijas salās vislielākā ārzemnieku ietekme piederēja nīderlandiešiem. Izņemot īsu laika posmu no [[1811]]. līdz [[1816]]. gadam, kad valdīja angļi, nīderlandieši Indonēziju bija kolonizējuši līdz pat 20. gadsimta sākumam.

Nīderlandieši zaudēja kontroli pār Indonēziju [[1942]]. gadā, kad to [[Otrais pasaules karš|Otrā pasaules kara]] laikā iekaroja [[Japāna]]. Pēc Japānas kapitulācijas [[1945]]. gadā [[Nīderlande]] mēģināja atgūt Indonēziju, bet tas viņiem neizdevās. {{dat|1945|8|17}} Indonēzija kļuva par neatkarīgu valsti. Tikai [[1949]]. gadā Nīderlande atzina Indonēzijas neatkarību.

Par pirmo [[Indonēzijas prezidents|Indonēzijas prezidentu]] kļuva [[Sukarno]]. [[1965]]. gadā Sukarno tika gāzts no šī amata. Pie varas nāca armijas ģenerālis [[Suharto]]. [[1970. gadi|70. gadu]] vidū Suharto valdība, izmantojot bruņotos spēkus, pārņēma kontroli pār [[Portugāle]]s koloniju [[Austrumtimora|Austrumtimoru]]. Pēc ilgstošiem protestiem, 1999. gadā Austrumtimoras iedzīvotāji referendumā nobalsoja pret palikšanu Indonēzijas sastāvā un Austrumtimora ieguva neatkarību.

== Ģeogrāfija ==
Indonēzija plešas aptuveni 5 300&nbsp;km garuma no rietumiem uz austrumiem un 2 100&nbsp;km platumā no ziemeļiem uz dienvidiem. Indonēzijas kopējā sauszemes platība ir 1 919 440&nbsp;km², un pēc tās tā ir [[valstu uzskaitījums pēc platības|16. lielākā valsts pasaulē]]. Kopā ar [[teritoriālie ūdeņi|teritoriālajiem ūdeņiem]] Indonēzija platība ir vairāk nekā 7,7 miljoni km². Tad Indonēzija būtu sestā lielākā valsts pasaulē. Neskatoties uz daudzajām salām, kas veido valsti, 95% no Indonēzijas sauszemes platības veido tikai piecas lielākās salas ([[Sumatra]], [[Java (sala)|Java]], daļa no [[Kalimantāna]]s, daļa no [[Sulavesi]] un [[Jaungvineja]]). Indonēzijas pakļautībā ir Kalimantānas dienvidu daļa, aptuveni ¾ no visas salas, un aptuveni puse no Jaungvinejas. Arī lielākā daļa iedzīvotāju dzīvo tieši šajās piecās salās. Indonēzijai sauszemes [[valsts robeža|robeža]] ir tikai ar [[Malaizija|Malaiziju]], [[Papua-Jaungvineja|Papua-Jaungvineju]] un [[Austrumtimora|Austrumtimoru]]. Vēl tuvākās aizjūras kaimiņvalstis ir [[Singapūra]], [[Filipīnas]] un [[Austrālija]], kā arī [[Indija]]i piederošās [[Andamanu un Nikobaru Salas]].

[[Attēls:Mahameru-volcano.jpeg|thumbnail|200px|[[Semeru]] vulkāns [[Java (sala)|Javas]] salā]]
Lielākā daļa no salām ir [[kalns|kalnainas]]. [[Džaja]]s smaile Jaungvinejas salā ir augstākā virsotne valstī (4884 m v.j.l.). Arī visā pasaulē tas ir visaugstākais kalns, kas atrodas uz kādas salas. Indonēzijā ir ļoti daudz aktīvu [[vulkāns|vulkānu]]. Slavenākais no tiem noteikti ir [[Krakatau]], kura izvirdums [[1883]]. gadā bija viens no visu laiku cilvēces vēsturē spēcīgākajiem. Indonēzijā regulāri notiek [[zemestrīce]]s. [[2004. gads|2004]]. gadā netālu no Indonēzijas krastiem [[Sumatra]]s salas tuvumā izcēlās [[2004. gada Indijas okeāna zemestrīce|Sumatras-Andamānu zemestrīce]]. Tā bija otra spēcīgākā visu laiku reģistrētā zemestrīce. Tā izraisīja [[cunami]] vilni, kas skāra vairākas valstis un nogalināja vairāk nekā 200 000 cilvēkus.

Indonēzijā ir [[tropi]]skais klimats. Visu cauru gadu galvenokārt ir karsts un mitrs. Lielākajā daļā valsts visu gadu daudz līst [[lietus]]. Lielu daļu no valsts teritorijas klāj tropiskie [[lietus mežs|lietus meži]]. Piekrastes zemienes ir [[purvs|purvainas]] ar plašām [[mangrove|mangrovju]] audzēm.

== Dzīvā daba ==
No lielajiem [[zīdītāji]]em Indonēzijā dzīvo [[degunradži]], [[orangutani]], [[tapīri|tapiri]], [[tīģeri]] un [[ziloņi]]. Indonēzijā dzīvo lielākā [[ķirzakas|ķirzaka]] pasaulē — [[Komodo varāns]]. Komodo varāna garums var būt pat vairāk nekā 3 metri. Šis dzīvnieks ir sastopams tikai dažās atsevišķās mazās Indonēzijas salās. Starp Indonēzijas putniem ir [[kakadu]], [[lapeņputni]] un [[paradīzes putni]]. Javas salā dzīvo [[pāvi]].

== Administratīvais iedalījums ==
Administratīvi Indonēzija ir sadalīta [[Indonēzijas administratīvais iedalījums|33 provincēs]], no kurām piecām provincēm ir īpašs statuss. Katrai provincei ir pašai sava likumdošanas vara un gubernators.

{| width=900px
|-
|
{{Image label begin|image=Indonesia provinces blank map.svg|width=900|float=none}} 
{{Image label small|x=0.04|y=0.1|scale=900|text=[[Ačeha]]}}
{{Image label small|x=0.088|y=0.125|scale=900|text=<center>[[Ziemeļsumatra|Ziemeļ-<br />sumatra]]</center>}}
{{Image label small|x=0.09|y=0.216|scale=900|text=<center>[[Rietumsumatra|Rietum-<br />sumatra]]</center>}}
{{Image label small|x=0.15|y=0.20|scale=900|text=[[Riau]]}}
{{Image label small|x=0.253|y=0.146|scale=900|text=<center>[[Riau Salas|Riau<br />Salas]]</center>}}
{{Image label small|x=0.255|y=0.223|scale=900|text=<center>[[Banka-Belituna|Banka-<br />Belituna]]</center>}}
{{Image label small|x=0.165|y=0.226|scale=900|text=[[Džambi]]}}
{{Image label small|x=0.19|y=0.251|scale=900|text=<center>[[Dienvidsumatra|Dienvid-<br />sumatra]]</center>}}
{{Image label small|x=0.125|y=0.286|scale=900|text=[[Benkulu]]}}
{{Image label small|x=0.193|y=0.298|scale=900|text=[[Lampuna]]}}
{{Image label small|x=0.205|y=0.333|scale=900|text=[[Bantena]]}}
{{Image label small|x=0.258|y=0.313|scale=900|text=[[Džakarta]]}}
{{Image label small|x=0.26|y=0.33|scale=900|text=<center>[[Rietumjava|Rietum-<br />java]]</center>}}
{{Image label small|x=0.318|y=0.328|scale=900|text=<center>[[Centrālā Java|Centrālā<br />Java]]</center>}}
{{Image label small|x=0.283|y=0.36|scale=900|text=[[Jogjakarta]]}}
{{Image label small|x=0.37|y=0.357|scale=900|text=<center>[[Austrumjava|Austrum-<br />java]]</center>}}
{{Image label small|x=0.43|y=0.3616|scale=900|text=[[Bali (province)|Bali]]}}
{{Image label small|x=0.44|y=0.37|scale=900|text=<center>[[Rietumu Nusa Tengara|Rietumu<br />Nusa Tengara]]</center>}}
{{Image label small|x=0.5466|y=0.3666|scale=900|text=<center>[[Austrumu Nusa Tengara|Austrumu<br />Nusa Tengara]]</center>}}
{{Image label small|x=0.315|y=0.185|scale=900|text=<center>[[Rietumkalimantāna|Rietum-<br />kalimantāna]]</center>}}
{{Image label small|x=0.3716|y=0.223|scale=900|text=<center>[[Centrālā Kalimantāna|Centrālā<br />Kalimantāna]]</center>}}
{{Image label small|x=0.4366|y=0.1616|scale=900|text=<center>[[Austrumkalimantāna|Austrum-<br />kalimantāna]]</center>}}
{{Image label small|x=0.4|y=0.263|scale=900|text=<center>[[Dienvidkalimantāna|Dienvid-<br />kalimantāna]]</center>}}
{{Image label small|x=0.6166|y=0.1416|scale=900|text=<center>[[Ziemeļsulavesi|Ziemeļ-<br />sulavesi]]</center>}}
{{Image label small|x=0.65|y=0.18333334|scale=900|text=<center>[[Ziemeļmoluku]]</center>}}
{{Image label small|x=0.55|y=0.208|scale=900|text=<center>[[Centrālā Sulavesi|Centrālā<br />Sulavesi]]</center>}}
{{Image label small|x=0.538|y=0.16|scale=900|text=[[Gorontalo]]}}
{{Image label small|x=0.49|y=0.228|scale=900|text=<center>[[Rietumsulavesi|Rietum-<br />sulavesi]]</center>}}
{{Image label small|x=0.50|y=0.2883|scale=900|text=<center>[[Dienvidsulavesi|Dienvid-<br />sulavesi]]</center>}}
{{Image label small|x=0.5583|y=0.2783|scale=900|text=<center>[[Dienvidaustrumu Sulavesi|Dienvidaustrumu<br />Sulavesi]]</center>}}
{{Image label small|x=0.7|y=0.295|scale=900|text=[[Moluku]]}}
{{Image label small|x=0.765|y=0.2266|scale=900|text=<center>[[Rietumpapua]]</center>}}
{{Image label small|x=0.895|y=0.2783|scale=900|text=[[Papua (province)|Papua]]}}
{{Image label end}}
|}

== Politika ==
{{nepilnīga sadaļa}}
Kopš 2014. gada 20. oktobra [[Indonēzijas prezidents]] ir [[Džoko Vidodo]].

1952. gadā [[Stokholma|Stokholmā]] sāka darboties Indonēzijas [[vēstniecība]],<ref>[https://kemlu.go.id/stockholm/en Ministry of Foreign Affairs Republic of Indonesia]. Embassy in Stockholm</ref> kur var saņemt vīzas ceļojumiem uz Indonēziju. Kopš 2014. gada Rīgā ir Indonēzijas konsulāts Latvijā, kas palīdz Indonēzijas pilsoņiem dažādu jautājumu risināšanā. Indonēzijas Goda konsuls Latvijā ir [[Valdis Tilgalis]].

2020. gados valstī pieauga islāmiskās tendences, kā rezultātā 2022. gadā Indonēzijas parlaments pieņēma vairākus strīdīgus likumus, kuriem jāstājas spēkā ar 2025. gadu. To skaitā ir seksa aizliegums [[Gadījuma sekss|ārpus laulībām]], aizliegums atteikties no reliģijas un kļūt par ateistu (ateisms Indonēzijā netika atzīts arī agrāk), kā arī kritizēt Indonēzijas valsts ideoloģiju - pančasilu (Piecus principus).<ref>{{Ziņu atsauce|url=https://www.bbc.com/russian/news-63871317|title=Индонезия законодательно запретила внебрачный секс. Это может серьезно ударить по индустрии туризма|work=BBC News Русская служба|access-date=2022-12-07|language=ru}}</ref>

== Demogrāfija ==
[[Attēls:PakJawa1.jpg|thumbnail|160px|Javiešu tirgotājs]]
2017. gadā Indonēzijā dzīvoja vairāk kā 260 miljoni iedzīvotāju. Pēc iedzīvotāju skaita Indonēzija ir [[valstu uzskaitījums pēc iedzīvotāju skaita|ceturtā lielākā valsts pasaulē]]. Vairāk nekā puse no valsts iedzīvotājiem dzīvo [[Java (sala)|Javas]] salā.

Indonēzijā dzīvo vairāk nekā 300 atšķirīgas [[etniska grupa|etniskas grupas]]. Vairumam no šīm grupām ir Āzijas saknes. Lielākā tauta ir [[javieši]], kas galvenokārt apdzīvo [[Java (sala)|Javas]] salu. Valsts austrumu salās galvenokārt dzīvo [[melanēzieši|melanēziešu]] tautas no [[Okeānija]]s. Nelielu, bet nozīmīgu iedzīvotāju grupu veido [[ķīnieši]]. Kopumā iedzīvotāji runā aptuveni 250 valodās, bet vienīgā [[oficiālā valoda]] ir [[indonēziešu valoda]].

Lielākā daļa iedzīvotāju ir [[musulmaņi]] (sk. [[Islāms Indonēzijā]]). No citām reliģijām visizplatītākās ir [[kristietība]], [[hinduisms]] un [[budisms]]. Tradicionālās reliģijas tiek praktizētas tikai dažos atsevišķos reģionos.

Lielākā daļa iedzīvotāju dzīvo pilsētās, kuras arvien straujāk izplešas. Trīs lielākās Indonēzijas pilsētas - [[Džakarta]], [[Banduna]] un [[Surabaja]] - atrodas [[Java (sala)|Javā]].

== Tautsaimniecība ==
Liela daļa Indonēzijas [[lauksaimniecība]]s zemju ir atvēlētas eksportkultūru audzēšanai lielās plantācijās. Indonēzija ir viena no trim pasaulē lielākajām [[kaučuks|kaučuka]] ražotājām, trešā lielākā [[kafija]]s pupiņu ieguvēja un viena no vadošajiem [[kokosrieksti|kokosriekstu]], [[tabaka]]s, [[kakao]] un daudzu [[garšviela|garšvielu]] ražotājām. Līdztekus resursiem, ko nodrošina augu valsts izmantošana, Indonēzijai ir arī lieli [[derīgie izrakteņi|derīgo izrakteņu]] krājumi. Valstī ir bagātīgas [[alva]]s, [[varš|vara]], [[zelts|zelta]], [[boksīts|boksītu]] un [[niķelis|niķeļa]] rūdu atradnes. Indonēzija ir arī pasaulē lielākā sašķidrinātās [[dabasgāze]]s eksportētāja, lielu daļu eksporta ienākumu nodrošina [[nafta]]. 2001. gadā Indonēzijā saražoja 1,4 miljonus [[barels|barelu]] naftas dienā, taču naftas ieguve samazinās. Bažas par to, ka Indonēzija no naftas eksportētājvalsts var kļūt par naftas importētājvalsti, veicinājušas naftas atradņu izpētes darbu uzsākšanu arī nomaļos rajonos, kā arī sekmējušas jaunu ģeotermālo un hidroelektrostaciju būvi valstī.

== Kultūra ==
[[Attēls:Wayang Bali.jpg|thumbnail|160px|Vajangas ēnu lelle]]
Indonēzija ir slavena ar [[mūzika|mūziku]] un [[dejošana|dejošanu]]. Tradicionālais [[mūzikas instruments]], ko spēlē Indonēzijas muzikanti, ir [[gamelans]]. Dejotāji bieži valkā izrotātas [[galvassega]]s. Mūzika, dejas un drāma ir apvienotas ēnu leļļu izrādē, kuru dēvē par [[vajanga|vajangu]]. Dekoratīvajā mākslā nozīmīga loma ir [[bātika]]i, tradicionālai audumu krāsošanas metodei.

== Sports ==
Populārākais sporta veids Indonēzijā ir [[futbols]], kuram ļoti cieši seko [[badmintons]].<ref name=pcca>{{en ikona}} [http://www.cp-pc.ca/english/indonesia/sports.html Indonesia - Sports and Recreation]</ref> Sporta notikumus organizē Indonēzijas Nacionālā Sporta Komiteja ({{val|id|Komite Olahraga Nasional Indonesia}} jeb ''KONI''). Organizācija ar Indonēzijas valdības atļauju [[9. septembris|9. septembri]] ir atzinusi par Nacionālo sporta dienu.<ref name=pcca />

== Galerija ==
<center><gallery caption="Indonēzija" widths="180px" heights="120px" perrow="4">
Attēls:Museum Nasional Indonesia.jpg
Attēls:Jakarta Skyline Part 2.jpg
Attēls:Central Jakarta.JPG
Attēls:Gambir Station Platform.jpg
Attēls:BungKarno-indonoob.JPG
Attēls:Indonesia 2002 CIA map.png
Attēls:Indonesia provinces english.png
Attēls:Jalan malioboro - Jogjakarta.JPG
Attēls:transjogja.jpg
Attēls:SOTO FOOD.jpg
Attēls:Indonesian Army infantryman participating in the GPOI.jpg
Attēls:Panser side left.JPG

Attēls:AURI B-25.jpg
Attēls:Jmnei.jpg

Attēls:ID_diesel_loco_CC_201-05_060327_4217_kta.jpg
Attēls:Diesel_locomotive.JPG
Attēls:ID_diesel_loco_CC_204-06_060403_2512_mri.jpg
[...]
</gallery></center>

== Skatīt arī ==
* [[Indonēzijas pilsētu uzskaitījums]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} [https://www.cia.gov/library/publications/the-world-factbook/geos/id.html Indonesia] {{Webarchive|url=https://web.archive.org/web/20081210041527/https://www.cia.gov/library/publications/the-world-factbook/geos/id.html |date={{dat|2008|12|10||bez}} }} CIA - The World Factbook
* {{en ikona}} [http://www.asianinfo.org/asianinfo/indonesia/pro-tourism.htm Tourism in Indonesia] Asian Info
* {{en ikona}} [http://www.asianinfo.org/asianinfo/indonesia/pro-geography.htm Indonesia's Geography] Asian Info
* {{en ikona}} [https://web.archive.org/web/20131102104505/http://www.beforethey.com/journey/indonesia---papua-new-guinea Before They Pass Away: Indonesia + Papua New Guinea]

{{Āzija}}
{{ASEAN}}

{{autoritatīvā vadība}}

[[Kategorija:Indonēzija| ]]
[[Kategorija:Āzijas valstis]]
[[Kategorija:ASEAN dalībvalstis]]