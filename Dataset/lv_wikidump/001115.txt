'''[[Latvijas PSR]] divpadsmitā sasaukuma Augstākās Padomes vēlēšanas''' notika {{dat|1990|03|18}}. Tās norisinājās 201 vienmandāta vēlēšanu apgabalā. Augstākās Padomes vēlēšanās piedalījās 81,25% (1 593 019) no visiem balsstiesīgajiem iedzīvotājiem.
Tās bija pirmās vēlēšanas, kurās LPSR Augstākā Padome kļuva par vienpalātas parlamentu un vēlēšanu apgabalos varēja izvirzīt vairākus kandidātus.

== Gatavošanās ==
Viens no galvenajiem Latvijas politikas spēkiem pirms vēlēšanām bija 1988. gada oktobrī dibinātā [[Latvijas Tautas fronte]] (LTF) - kustība par neatkarību un radikālām tirgus reformām ekonomikā, kas bija populārākā [[latvieši|latviešu]] vidū. Tā bija visbūtiskākā no sabiedriskajām organizācijām, kas sāka veidoties LPSR 1988. gadā un kļuva par [[Trešā atmoda|Trešās atmodas]] dzinējspēku. LTF vadīja tās priekšsedētājs [[Dainis Īvāns]] un dzejnieks [[Jānis Peters]]. Pirms vēlēšanām LTF bloķējās ar [[Latvijas Nacionālās neatkarības kustība|Latvijas Nacionālās neatkarības kustību]] (LNNK).

Tie, kas atbalstīja [[Latvija]]s palikšanu PSRS sastāvā, apvienojās ap 1989. gada janvārī dibināto [[Internacionālā Darbaļaužu fronte|Internacionālo Darbaļaužu fronti]] (Interfronti), kuru vadīja [[Igors Lopatins]] un [[Anatolijs Aleksejevs]].

== Divi vēlēšanu bloki ==
Pirms vēlēšanām izveidojās LTF, [[Latvijas Zaļā partija|Zaļās partijas]] un LNNK bloks, kas konkurēja ar Interfrontes un [[Demokrātiskās iniciatīvas centrs|Demokrātiskās iniciatīvas centra]] bloku.  Abas “frontes” uzsāka aktīvu aģitāciju par saviem mērķiem. LTF un LNNK praktiski visos apgabalos izvirzīja savus kandidātus.

[[Latvijas Komunistiskā partija|Latvijas Komunistiskajā partijā]] bija pārstāvēti abu strāvojumu piekritēji. Ievērojamākais no tās līderiem, kas bija tuvāki LTF, bija LPSR AP Prezidija priekšsēdētājs [[Anatolijs Gorbunovs]]. Oponentu vidū LKP spilgtākais pārstāvis bija Rīgas pilsētas izpildkomitejas priekšsēdētājs [[Alfrēds Rubiks]].

== Norise ==
1990. gada 18. marta vēlēšanās (vairākos apgabalos vēlēšanas vai to otrā kārta notika aprīlī) iedzīvotāju vairākums atbalstīja LTF izvirzītos deputātu kandidātus. Augstākajā Padomē pēc vēlēšanu rezultātiem izveidojās divas frakcijas — uzvarējusī LTF (131 deputāts) un opozicionārā "[[Līdztiesība]]" (57 deputāti).

== Ārējās saites ==
* [https://web.archive.org/web/20191223192146/https://www.saeima.lv/lv/par-saeimu/likumdeveju-vesture/latvijas-republikas-augstaka-padome/ Vēlēšanu rezultāti]
* [http://www.saeima.lv/steno/AP_steno/1990/st_900503.htm Pirmās AP sēdes protokols], kurā ir statistika par deputātiem — 03.05.1990.
* [https://web.archive.org/web/20050106134137/http://www.historia.lv/alfabets/L/la/ltf/dok/1990.02.03.htm LTF vēlēšanu platforma]
* [https://web.archive.org/web/20061005062550/http://www.saeima.lv/Informacija/lrdep_sar.html Ievēlēto deputātu saraksts]

{{Vēlēšanas un referendumi Latvijā}}

[[Kategorija:Latvijas PSR]]
[[Kategorija:Padomju Savienība]]
[[Kategorija:Vēlēšanas Latvijā]]
[[Kategorija:1990. gads Latvijā]]