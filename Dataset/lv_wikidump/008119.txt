{{ezera infokaste
|ezers=Tonlēsābs
|attēls=Water Dwelling Tonle Sap Cambodia.jpg
|paraksts=Peldošais ciems Tonlēsāba krastā
|map = Kambodža
| plat_d=12 | plat_m=53 | plat_s= | plat_NS=N 
| gar_d=104 | gar_m=4 | gar_s= | gar_EW=E
|vieta={{KHM}}
|platība=2700—16 000
|garums=
|Vid_dziļums=
|Max_dziļums=3—16
|tilpums=
|augstums_vjl=
|izteka=[[Tonlēsāba]]
|baseins=
|valstis=[[Kambodža]]<br />[[Taizeme]]<br />[[Laosa]]<br />[[Ķīna]]
|salas=
|pilsētas=
}}
'''Tonlēsābs'''<ref>{{Lielais pasaules atlants}}</ref> jeb '''Tonlesaps'''{{nepieciešama atsauce}} ({{val|km|បឹងទន្លេសាប}}, ''Tonlé Sap'' — ‘lielais svaigais ūdens’), ir lielākais [[ezers]] [[Kambodža]]s teritorijā. Apvienota ezeru un upju sistēma ar mainīgu līmeni un platību, ar ļoti lielu nozīmi Kambodžas saimnieciskajā dzīvē un vēsturē. Lielākais saldūdens ezers [[Dienvidaustrumu Āzija|Dienvidaustrumu Āzijā]]. Karstais punkts no vides aizsardzības viedokļa, [[UNESCO]] biosfēras rezervāts kopš [[1997]]. gada.

[[Attēls:Old man on tonle sap.jpg|thumb|left|200px|Laiva Tonlēsāba ezerā]]
Lielāko daļu gada ezers ir salīdzinoši mazs, ap 2—3 metru dziļš un ar 2700 km² platību. Taču [[musons|musonu]] perioda laikā [[Tonlēsāba]]s upe, kas savieno ezeru ar [[Mekonga|Mekongu]], sāk plūst atpakaļ uz ezeru, jo ūdens daudzums Mekongā palielinās aptuveni 4 reizes. Rezultātā ūdens līmenis tajā kāpj un ezers sasniedz līdz {{nobr|16 000 km²}} platību un līdz 16 metru dziļumu, ūdens tilpums tajā pieaug ap 70 reižu. Šajā laikā applūst meži un lauki ezera piekrastē, applūdinot līdz trešdaļai no Kambodžas lauksaimniecībā izmantojamās zemes. Šī [[paliene]] ir ideāla zivju barošanās vieta. [[Lietus sezona]]s beigās Tonlēsābas upe sāk plūst uz Mekongu un ūdens kopā ar zivīm aizplūst no Tonlēsāba ezera.

Neparastais hidroloģiskais režīms apvienojumā ar mitro, silto klimatu un barības vielu plūsmu no Mekongas padara Tonlēsābu par vienu no bagātīgākajām zvejas vietām pasaulē.{{nepieciešama atsauce}} Tonlēsābs apgādā ar pārtiku vairāk nekā 3 miljonus cilvēku, sniedzot ap 60% no visām Kambodžā uzņemtajām [[olbaltumvielas|olbaltumvielām]].

Nereti tiek apgalvots, ka ezers strauji piepildās ar nogulumiem. Tomēr pētījumi liecina, ka vidējais nogulumu daudzums pēdējo 7—7,5 tūkstošu gadu laikā ir tikai {{nobr|0,1—0,16 mm}} gadā. Tonlēsābs kalpo arī kā plūdu drošības sistēma, kas novērš plūdus Mekongas lejtecē. Savukārt sausajā sezonā no decembra līdz aprīlim ezers dod ap 50% Mekongas lejteces ūdens.

Dažus kilometrus uz ziemeļiem no Tonlēsāba palienes atrodas seno [[khmeri|khmeru]] kultūras centrs [[Ankorvats]].

Mūsdienās ezeru apdraud pārmērīga zvejošana (tai skaitā izmantojot granātas indi, elektrību), ezera piesārņojums ar notekūdeņiem no [[Taizeme]]s un [[Ķīna]]s. Aizvien lielāks drauds ir dambji, kurus būvē Mekongas augštecē un vidustecē — šie dambji ar katru gadu samazina palu ūdens pieplūdi Tonlēsābā.

== Atsauces ==
{{atsauces}}

== Ārējās saites ==
* [http://www.journalsonline.tandf.co.uk/openurl.asp?genre=issue&issn=0790-0627&volume=22&issue=3 International Journal of Water Resources Development — speciālais izdevums par Tonlesapu] {{Webarchive|url=https://web.archive.org/web/20200809095057/http://www.journalsonline.tandf.co.uk/openurl.asp?genre=issue&issn=0790-0627&volume=22&issue=3 |date={{dat|2020|08|09||bez}} }} {{angliski}}{{Novecojusi saite}}
* [https://web.archive.org/web/20031209061304/http://www.eia.fi/wup-fin/ Tonlesapa modelēšanas projekts] {{angliski}}


[[Kategorija:Kambodžas ezeri]]