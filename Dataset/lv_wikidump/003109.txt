[[Attēls:Duobelespilis.Schema.2008-06-12.jpg|thumb|Dobeles pils rekonstrukcijas mēģinājums.]]

'''Dobeles pils''' bija [[Livonijas ordenis|Livonijas ordeņa]] [[Dobeles komturi|Dobeles komturu]] mītne no 14. līdz 16. gadsimtam. Tās pilsdrupas atrodas [[Bērze (upe)|Bērze]]s upes labajā krastā, 15 m augstajā Dobeles pilskalnā. 2018. gadā uzsāka Dobeles pilsdrupu rekonstrukciju.

== Vēsture ==
[[Attēls:Dobeles pils 1661 Šturns.jpg.jpg|thumb|left|300px|Dobeles pils un baznīca 1661. gadā ([[Šturns]], 1661).]] 
[[Attēls:Dobeles_pilsdrupas.jpg|thumb|left|300px|Zemgaļu pilskalns ar [[Dobeles komturi|Dobeles komturu]] pils drupām - attēls no marķīza Pauluči albuma (19.gs. sākums).]] 
Dobeles pils pirmoreiz dokumentos minēta 1254. gadā, kad šajā vietā pastāvēja nocietināta koka pils - [[zemgaļi|zemgaļu]] [[Dobele (zeme)|Dobeles pilsnovada]] pārvaldes centrs. [[Livonijas krusta kari|Livonijas krusta karu]] laikā Dobeles apkārtnē norisinājās sīvas kaujas ar vācu [[krustneši]]em. [[Zemgaļi]] izrādīja milzīgu pretestību ienaidniekiem, kas tā arī nespēja pili ieņemt. Dobeles pils laika posmā no 1279. līdz 1289. gadam izturēja sešus [[Livonija]]s ordeņa aplenkumus. Kad viss apvidus bija nopostīts, zemgaļi paši savu pili 1289. gadā nodedzināja un neuzvarēti devās uz [[Lietuvas dižkunigaitija]]s teritoriju. 

1345. gada ziemā Lietuvas dižkungs [[Aļģirds]] kopā ar [[Ķēstutis|Ķēstuti]] iebruka Zemgalē, ieņēma Tērvetes pili un aizdedzināja Jelgavas pili, bet 1346. gadā nopostīja Mežotni. Varbūt šai laikā notika uzbrukums arī Dobelei.   
No 1335. līdz 1347. gadam Livonijas ordenis nodedzinātās zemgaļu pils vietā uzcēla mūra pili, ap kuru ar laiku izveidojās amatnieku un tirgotāju apmetne. 1376.-1562. gadā pilī uzturējās ordeņa [[Dobeles komturi]] ar savu karadraudzi. Pēdējais Dobeles komturs Matīss no Rekes nonāca konfliktā ar Kurzemes hercogu [[Gothards Ketlers|Gothardu Ketleru]], kas 1566. gadā pili ieņēma un piespieda komturu atteikties no tās. 

1579., 1613. un 1628. gadā Dobeles pilī noturēja [[Kurzemes landtāgs|Kurzemes landtāgus]]. Pēc 1617. gada [[Kurzemes un Zemgales hercogistes satversme]]s (''Formula regiminis'' — "Valdības formula") pieņemšanas pilī tiesu sprieda Dobeles pilskungs (''Hauptmann''). 

1620./1621. un 1625. gadā Dobeli ieņēma Zviedrijas karaļa [[Gustavs II Ādolfs|Gustava II Ādolfa]] karaspēks. 
No 1643. līdz 1649. gadam pili apdzīvoja [[hercogs Frīdrihs|hercoga Frīdriha]] atraitne [[Elizabete Magdelāna]] ar audžudēlu princi Jēkabu (vēlāko [[Hercogs Jēkabs|hercogu Jēkabu]]). 1658. gadā hercoga Jēkaba gūsta laikā pili ieguva zviedri. Tai pašā gadā kurzemnieki kopā ar poļiem mēģināja pili atkarot, bet nenoturējās un tika no jauna padzīti. 

1660. gadā pēc [[Otrais Ziemeļu karš|Olivas miera līguma]] hercogs Jēkabs atguva pili un laikā tika uzcelta gara papildus ēka pie pils austrumu sienas, taču pils nocietinājumi netika atjaunoti. 1701. gadā pili atkal ieņēma zviedri un pilī 6 dienas uzturējās Zviedrijas karalis [[Kārlis XII]]. Kara laikā pilsēta un pils tika stipri izpostīta. 18.gs. pirmajā ceturksnī Dobelē un tās apkārtnē plosījās [[Melnā nāve|mēris]], kas krietni samazināja iedzīvotāju skaitu. Pili apdzīvoja līdz 1736. gadam, kad tai iebruka jumts.

1870. gada 24. jūnijā pie Dobeles pilsdrupām notika [[1870. gada dziesmu diena Dobelē|Kurzemes latviešu dziesmu svētki]] — vieni no pirmajiem Latvijā, jo [[I Vispārējie latviešu Dziedāšanas svētki|pirmie vispārējie dziesmu svētki]] notika 1873. gadā. 
1915. gadā pils pakājē karaspēka parādi pieņēma Vācijas ķeizars [[Vilhelms II]].

2018. gadā sāka konservēt senos mūrus, restaurēt daļu no pils konventa ēkas, kā arī celt multifunkcionālu izstāžu zāli, ekspozīcijas un skatu laukumu. Veicot būvdarbus, pie ieejas kapelas pagrabā atklāja neskartu kultūrslāni, kurā atradās zemgaļu [[gredzeni]], [[sakta]]s, zvārgulīši, piekariņi, spirāle, važiņrotas fragmenti, rokas aproces fragments, krelles, sprādzes, spieķadatas, šķēpu gali, arbaleta bultas, īlens, adatas, atslēga, smilšakmens galodas fragmenti, makšķerāķis, svina gremdiņi un pat lazdu rieksti.<ref>[https://www.lsm.lv/raksts/zinas/latvija/dobeles-pilsdrupas-atrod-neskartu-kulturslani-ar-zemgalu-laika-senlietam.a359010/ Dobeles pilsdrupās atrod neskartu kultūrslāni ar zemgaļu laika senlietām] </ref>

== Nostāsti ==
No pils vedušas divas apakšzemes ejas viena — uz kreiso krastu zem [[Bērze (upe)|Bērzes]] upes gultnes, otra — uz Lielbērzi.

== Skatīt arī ==
* [[LPMA|Latvijas Piļu un Muižu Asociācija]]

== Ārējās saites ==
* Armin Tuulse. [https://dspace.utlib.ee/dspace/bitstream/handle/10062/20775/verhandlung_33_1942.pdf Die Burgen in Estland und Lettland] {{Webarchive|url=https://web.archive.org/web/20210826160622/https://dspace.ut.ee/bitstream/handle/10062/20775/verhandlung_33_1942.pdf |date={{dat|2021|08|26||bez}} }}. Dorpater Estnischer Verlag, 1942 {{de ikona}}
* [http://www.vietas.lv/index.php?p=2&id=8232 Vietas.lv] - Dobeles pils

== Atsauces ==
{{atsauces}}
{{Coord|56.623|23.273|display=title}}

<gallery>
Attēls:Duobeles pilis2.2008-06-12.jpg
Attēls:Duobeles pilis1.2008-06-12.jpg
Attēls:Duobeles pilis.2008-06-12.jpg
Attēls:Dobelpilis.JPG|
Attēls:Dobelpilis2.JPG
Attēls:Dobelpilis3.JPG
Attēls:Dobelpilis4.JPG
</gallery>
{{Latvijas viduslaiku pilis}}

[[Kategorija:Livonijas ordeņa pilis]]
[[Kategorija:Pilis Latvijā]]
[[Kategorija:Viduslaiku pilis Latvijā]]
[[Kategorija:Dobele]]