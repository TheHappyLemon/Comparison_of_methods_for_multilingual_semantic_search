{{Apdzīvotas vietas infokaste
 | name                     = Ļviva
 | official_name            = ''Львів''
 | settlement_type          = 
 | image_skyline            = Lwów - Widok z wieży ratuszowej 01.jpg
 | image_caption            = 
 | image_flag               = Lviv flag.svg
 | image_seal               = 
 | image_shield             = Coat of arms of Lviv.svg
 | shield_link              = 
 | flag_link                = 
 | shield_size              = 75px
 | pushpin_map              = Ukraine
 | pushpin_label_position   = 
 | map_caption              = 
 | subdivision_type         = Valsts
 | subdivision_type1        = Apgabals
 | subdivision_type2        = 
 | subdivision_name         = {{UKR}}
 | subdivision_name1        = [[Ļvivas apgabals]]
 | subdivision_name2        = 
 | established_title        = Dibināta
 | established_date         = 13. gadsimtā
 | established_title1       = Pilsētas tiesības
 | established_date1        = 1353. gadā
 | government_type          = 
 | leader_title             = Mērs
 | leader_name              = Andrijs Sadovijs
 | area_magnitude           = 
 | area_total_km2           = 182.01
 | area_land_km2            = 
 | area_water_km2           = 
 | area_urban_km2           = 
 | area_metro_km2           = 
 | population_as_of         = 2021. gadā
 | population_footnotes     = 
 | population_total         = 717486
 | population_urban         = 
 | population_metro         = 1498000
 | population_density_km2   = auto
 | timezone                 = EET
 | utc_offset               = +2
 | timezone_DST             = EEST
 | utc_offset_DST           = +3
 | latd = 49 | latm = 51 | lats =  | latNS = N
 | longd = 24 | longm = 01 | longs =  | longEW = E
 | postal_code_type         = Pasta indekss
 | postal_code              = 79000
 | elevation_footnotes      = 
 | elevation_m              = 296
 | website                  = [http://www.city-adm.lviv.ua/ www.city-adm.lviv.ua]
 | footnotes                = 
}}

'''Ļviva'''<ref>{{Tīmekļa atsauce |url=https://www.lsm.lv/raksts/kultura/kulturtelpa/kijiva-harkiva-lviva-cornobila--turpmak-ukrainas-pilsetu-nosaukumus-latviskos-tuvak-ukrainu-valodas-izrunai.a447156/ |title=Kijiva, Harkiva, Ļviva, Čornobiļa – turpmāk Ukrainas pilsētu nosaukumus latviskos tuvāk ukraiņu valodas izrunai |date=2022. gada 9. marts |publisher=[[Latvijas Sabiedriskais medijs]] |access-date=2022. gada 9. martā}}</ref> ({{val|uk|Львів}}), vēsturiski arī '''Ļvova''' ({{val|ru|Львов}}, {{val|pl|Lwów}}) un '''Lemberga''' ({{val|de|Lemberg}}), ir pilsēta [[Rietumukraina|Ukrainas rietumos]] apmēram 80 kilometrus no [[Polija]]s robežas. [[Ļvivas apgabals|Apgabala]] centrs. Viens no Ukrainas svarīgākajiem ekonomikas un kultūras centriem. Vēsturiski arī svarīgs [[poļi|poļu]] un [[Austroungārija]]s kultūras centrs. Vēsturiskā [[Galīcija]]s galvaspilsēta. Pilsētas centrs ir [[UNESCO Pasaules mantojums|UNESCO Pasaules mantojuma]] sarakstā. Pilsētas pašvaldībā ietilpst arī [[Vinniki|Vinniku]] pilsēta un divi pilsētciemati.

== Vēsture ==

Pilsētu 1256. gadā svarīgu tirdzniecības ceļu krustojumā dibināja [[Galīcijas-Volīnijas kņaziste]]s kņazs un Rutēnijas karalis [[Daniels Romanovičs|Danilo]] un nosauca to sava otrā dēla un troņmantnieka Ļeva Daņiloviča (1269 — ap 1301) vārdā. 1272. gadā Ļviva [[Galiča]]s vietā kļuva par karalistes galvaspilsētu.

1349. gadā [[Polija]]s karalis [[Kazimirs III]] ieņēma pilsētu un pievienoja to Polijas valstij, bet 1356. gadā piešķīra tai [[Magdeburgas tiesības]]. No 1370. gada Ļviva bija [[Ungārija]]s sastāvā, tomēr karaliene [[Jadviga]] 1387. gadā to atkal pievienoja Polijas kronim. Vēlāk pilsētā kronējās vairāki Polijas karaļi.
[[Polijas—Lietuvas kopvalsts]] laikā Ļviva bija viena no ievērojamākajām valsts pilsētām. Šeit vienlaicīgi atradās trīs arhibīskapijas — [[katolisms|katoļu]], [[uniāti|uniātu]] un [[armēņi|armēņu]].
Sākoties Žečpospolitas norietam, Ļviva izturēja vairākus aplenkumus — 1649. gadā to aplenca [[Bohdans Hmeļnickis]], 1655. gadā [[Zviedrija|zviedri]], 1672. gadā — Osmaņu sultāns [[Mehmets IV]], 1675. gadā — atkal [[Turcija|turki]]. [[Lielais Ziemeļu karš|Lielā Ziemeļu kara]] laikā 1704. gadā Zviedrijas karalis [[Kārlis XII]] ieņēma un izlaupīja pilsētu.

1772. gadā, pēc pirmās [[Polijas dalīšanas]], Ļviva nokļuva [[Austrija]]s sastāvā, un kļuva par [[Galīcijas un Lodomērijas karaliste]]s ({{val|de|Königreich Galizien und Lodomerien mit dem Großherzogtum Krakau und den Herzogtümern Auschwitz und Zator}}) galvaspilsētu. Pilsētu pārdēvēja par '''Lembergu''', un par administratīvo valodu kļuva [[vācu valoda]]. 1784. gadā ķeizars [[Jozefs II]] atkal atvēra Ļvivas Universitāti.
1861. gadā Ļvivā sasauca Galīcijas Seimu un Galīcijai piešķīra diezgan plašu autonomiju. Ļviva kļuva gan par poļu, gan ukraiņu galveno kultūras centru, jo pārējos šo tautu apdzīvotajos apgabalos ([[Vācija|Vācijā]] un [[Krievija|Krievijā]]) šādu brīvību nebija.

[[Pirmais pasaules karš|Pirmā pasaules kara]] sākumā 1914. gada septembrī Ļvivu ieņēma krievu karaspēks, bet 1915. gada jūnijā [[Austroungārija]]s armija to atkaroja.
Pēc Austroungārijas sabrukuma 1918. gada 1. novembrī Ļvivā tika proklamēta [[Rietumukrainas Tautas Republika]]. [[Poļu—ukraiņu karš|Poļu—ukraiņu kara]] laikā pilsētā un tās apkārtnē notika sīvas cīņas — poļi sagrāba varu pilsētā un izturēja ukraiņu aplenkumu. Arī [[Poļu-padomju karš|poļu—padomju kara]] laikā Ļvivas apkārtnē notika sīvas cīņas. [[Rīgas miera līgums]] Ļvivu iekļāva atjaunotajā Polijas valstī.
Starp pasaules kariem Ļviva bija viens no Polijas galvenajiem zinātnes un kultūras centriem, un tā arī bija ukraiņu nacionālās kustības centrs. Pilsētā dzīvoja ap 340 000 iedzīvotāju, no tiem 100 000 — [[ebreji]]. Pasaules slavu ieguva t.s. [[Ļvivas matemātikas skola]].

Otrā pasaules kara sākumā, [[Polijas kampaņa]]s laikā 1939. gadā, pie Ļvivas poļu armijas daļas atsita vācu uzbrukumu, bet kapitulēja padomju karaspēkam. Liela daļa no sagūstītajiem poļu virsniekiem pēc tam tika nošauti [[Katiņas slaktiņš|Katiņas slaktiņā]].
1940. un 1941. gadā [[NKVD]] veica masveida terora aktus Ļvivā, notika iedzīvotāju deportācijas uz [[Sibīrija|Sibīriju]]. Kad vācu karaspēks ieņēma Ļvivu, iesākumā ukraiņu iedzīvotāji sagaidīja tos kā atbrīvotājus. 1941. gada 30. jūnijā Ļvivā [[Ukraiņu nacionālistu organizācija]] (OUN) deklarēja Ukrainas neatkarīgās valsts atjaunošanu, tomēr jau drīz pēc tam vācieši arestēja OUN līderi [[Stepans Bandera|Stepanu Banderu]], kurš līdz 1945. gadam bija ieslodzīts [[Zaksenhauzenas koncentrācijas nometne|Zaksenhauzenas koncentrācijas nometnē]]. Vācu okupācijas laikā gandrīz visi ebreji tika iznīcināti. Represēti tika arī pilsētas poļu iedzīvotāji, sevišķi intelektuāļi. Speciālā akcijā 1941. gada 3. un 4. jūlijā tika nogalināti 45 poļu universitātes profesori.
Sarkanajai armijai tuvojoties Ļvivai, 1944. gada 23. jūlijā notika poļu ''[[Armia Krajowa]]'' kaujinieku [[Ļvivas sacelšanās|sacelšanās]] [[Operācija "Vētra"|Operācijas "Vētra"]] ietvaros. Četru dienu kauju rezultātā pilsētu ieņēma poļu kaujinieki. Padomju varas iestādes uzaicināja sacelšanās līderus uz pārrunām un NKVD tos arestēja.

Pēc kara Ļviva atkal tika iekļauta [[Ukrainas PSR]] sastāvā, gandrīz visi poļu iedzīvotāji tika padzīti no pilsētas. Liela daļa tika pārvietoti uz [[Vroclava]]s apkārtni, no kuras savukārt padzina vācu iedzīvotājus. Ļvivas Universitātes mācībspēku liela daļa pārvācās uz [[Toruņa]]s Universitāti, kas mūsdienās ir viena no labākajām Polijā.

Padomju varas gados Ļviva turpināja būt par vienu no ukraiņu nacionālās pašapziņas centriem. Kopš 1991. gada tā ir neatkarīgās Ukrainas Republikas sastāvā.

== Cilvēki ==

Ļvivā (Ļvovā, Lembergā) dzimuši:

* [[Zbigņevs Herberts]] (''Zbigniew Herbert''; 1924—1998) — poļu dzejnieks;
* [[Staņislavs Ježijs Lecs]] (''Stanisław Jerzy Lec''; 1909—1966) — poļu dzejnieks;
* [[Staņislavs Lems]] (''Stanisław Lem''; 1921—2006) — poļu rakstnieks;
* [[Staņislavs Leščiņskis]] (''Stanisław Leszczyński''; 1677—1766) — Polijas karalis;
* [[Jans Lukasevičs]] (''Jan Łukasiewicz''; 1878—1956) — poļu matemātiķis;
* [[Ludvigs fon Mīzess]] (''Ludwig von Mises''; 1881—1973) — austriešu ekonomists;
* [[Rihards fon Mīzess]] (''Richard von Mises''; 1883—1953) — austriešu matemātiķis;
* [[Pols Muni]] (''Paul Muni''; 1895—1967) — amerikāņu aktieris;
* [[Kārlis Radeks]] (''Karl Radek''; 1885—1939) — marksistu politiķis;
* [[Ruslana]] (''Руслана''; 1973) — mūziķe;
* [[Staņislavs Ulams]] (''Stanisław Ulam''; 1909—1984) — poļu matemātiķis;
* [[Leopolds fon Zahers-Mazohs]] (''Leopold von Sacher-Masoch''; 1836—1895) — austriešu rakstnieks;
* [[Andžejs Žulavskis]] (''Andrzej Żuławski''; 1940—2016) — poļu kinorežisors.

== Sadraudzības pilsētas ==
Ļvivas sadraudzības pilsētas ir :
* {{flaga|Kanāda}} [[Vinipega]], Kanāda
* {{flaga|ASV}} [[Korninga]], ASV
* {{flaga|Vācija}} [[Freiburga]], Vācija
* {{flaga|Polija}} [[Žešova]], Polija
* {{flaga|Lielbritānija}} [[Ročdeila]], Lielbritānija
* {{flaga|Ungārija}} [[Budapešta]], Ungārija

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ļvivas apgabala pilsētas}}
{{Ukraina UNESCO}}
{{autoritatīvā vadība}}

[[Kategorija:Ļvivas apgabala administratīvais iedalījums]]
[[Kategorija:UNESCO Pasaules mantojuma vietas Ukrainā]]