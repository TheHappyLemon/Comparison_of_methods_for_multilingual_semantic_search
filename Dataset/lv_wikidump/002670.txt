{{Literatūras vēsture| atteels=[[Attēls:Beowulf.firstpage.jpeg|150px]]}}

'''Viduslaiku literatūra''' ir visi [[literārs darbs|literārie darbi]], kuri uzrakstīti [[viduslaiki|viduslaikos]], t.i., no 4.—5. [[gadsimts|gadsimta]] (no [[Romas impērija]]s sabrukuma — [[476]]. gadā) līdz 13.—15. gadsimtam. Viduslaiku literatūru iedala agrīnajā viduslaiku literatūrā (no 4.—5. gadsimta līdz 9.—12. gadsimtam) un klasiskajā viduslaiku literatūrā (no 9.—12. gadsimta līdz 13.—15. gadsimtam). [[Rietumeiropa|Rietumeiropā]] un [[Centrāleiropa|Centrāleiropā]] viduslaiku literatūra galvenokārt tapusi [[latīņu valoda|latīņu valodā]], jo tā bija [[katoļu baznīca]]s oficiālā [[valoda]], savukārt baznīca bija gandrīz vienīgais [[izglītība]]s avots. Atšķirīga situācija bija [[Austrumeiropa|Austrumeiropā]], kur lielās [[Austrumromas impērija]]s un [[Pareizticība|Pareizticīgo baznīcas]] ietekmes dēļ dominēja [[grieķu valoda|grieķu]] un [[senslāvu valoda]]s. Izņēmums ir arī tautas [[eposs|eposi]], kas rakstīti attiecīgās tautas valodā.

== Viduslaiku literatūras raksturojums ==
[[Attēls:14th-century painters - Illuminated Chronicle - WGA15946.jpg|thumb|left|200px|Ilustrēta viduslaiku [[rokraksts|rokraksta]] lappuse]]

Viduslaiku literatūrai raksturīga anonimitāte, jo [[autors|autora]] loma šajā laikā tika uzskatīta par maznozīmīgu vai labākā gadījumā otršķirīgu.

Lielākā daļa [[viduslaiki|viduslaikos]] tapušā [[literatūra]] ir ar [[reliģija|reliģisku]] saturu un tie ir [[teoloģija|teoloģiski]] darbi (piemēram, [[Svētais Aszelms|Sv. Anselma]], [[Akvīnas Toms|Akvīnas Toma]] utt.), kā arī daudzas [[himna]]s, [[hagiogrāfija]]s ("svēto dzīves"; [[Voradžinas Jēkabs|Voradžinas Jēkaba]] hagiogrāfiju krājums "[[Zelta leģenda]]" (ap [[1260]]. gadu) sasniedza tādu [[popularitāte|popularitāti]], ka uzskata, ka to lasīja vairāk nekā [[Bībele|Bībeli]]). [[Dzeja|Dzeju]] rakstīja, piemēram, [[Asīzes Francisks]] un [[franciskāņi]]. Teoloģijas studenti bieži rakstīja satīriskus četrvārsmu pantus, ko dēvē par [[vagantu dzeja|vagantu]] (jeb goliardu) dzeju. Vienīgais plaši izplatītais reliģiskās [[literatūras žanrs]], kura darbu autori nebija [[garīdznieks|garīdznieki]], bija [[mistēriju luga]]s (tās regulāri uzveda svētku dienās, un tās bieži ilga visu dienu un pat ievilkās naktī).

Ne tik izplatīta, kā reliģiskā literatūra, taču visai daudzveidīga, bija laicīgā literatūra. 11. gadsimtā aktuāla kļuva "galma mīlestības" tematika, īpaši [[romāņu valodas|romāņu valodās]] un grieķiski. Viduslaikos populāra bija arī ceļojumu literatūra, kurā bija aprakstītas tālas zemes (bieži vien apraksti bija pārspīlēti vai nepatiesi).

Viduslaiku literatūra ietekmējās no visai pretrunīgiem avotiem — pagānu [[mitoloģija]]s, [[kristietība]]s un [[antīkā kultūra|antīkās kultūras]].

Viduslaikos daudz tika rakstīts arī par [[Krusta kari]]em un [[bruņinieks|bruņinieku]] cīņām. Radās varoņi, kuri tautas atmiņā un iztēlē dzīvoja ar savām dēkām, mīlestību un varonību.<ref>{{Tīmekļa atsauce |url=http://www.liis.lv/paslit/Literatura/18/18teksts.html |title=Viduslaiku literatūra austrumos un rietumos |access-date={{dat|2007|12|15||bez}} |archiveurl=https://web.archive.org/web/20071217141855/http://www.liis.lv/paslit/Literatura/18/18teksts.html |archivedate={{dat|2007|12|17||bez}} }}</ref>

== Agrīno viduslaiku literatūra ==

Agrīno viduslaiku literatūrā bieža parādība ir tautas [[eposs]]. Piemēram, [[ķelti|ķeltu]] eposs — "[[Ulādu cikls]]" — 7.—8. gadsimts; [[anglosakši|anglosakšu]] eposs "[[Beovulfs]]", pierakstīts ap [[1000]]. gadu, eposa darbība, iespējams, saistāma ar 7.—8. gadsimtu; [[Skandināvija|skandināvu]] dziesmu cikls "[[Vecākā Eda]]", kurš pierakstīts 13 gadsimta otrajā pusē, taču tajā atrodama ļoti sena informācija.

== Klasisko viduslaiku literatūra ==

Klasisko viduslaiku literatūras žanri ir:
* [[varoņeposs]] (piemēram, franču eposs "[[Dziesma par Rolandu]]", pierakstīts ap 1100.g., spāņu "[[Dziesma par manu Sidu]]" (ap 1140.g.), ģermāņu "[[Nībelungu dziesma]]" (notikumi tajā risinās aptuveni V gs., bet pats eposs klasiskajā versijā pierakstīts XII-XIII gs., un pagānu tautu mitoloģijas vietā manāmi spēcīgi kristietiskie elementi); varoņeposa centrā — varonis, kas sevī iemieso sava laika ētiskos ideālus, un, tā kā tolaik norisinājās jaunu valstu veidošanās, tad centrālais varonis bieži bija īstens patriots),
* [[kurtuāzā literatūra|kurtuāzā jeb galma literatūra]] (tās centrā — mīla, galvenais varonis — izcils bruņinieks; šim varonim jābūt prasmīgam daudzās jomās un jāprot izklaidēt dāma):
** [[bruņinieku romāns]] (piemēram, "Karaļa Artūra un Apaļā galda" romānu cikls, "Tristans un Izolde", romāni par [[Parsifāls|Parsifālu]] un [[Svētais Grāls|Svēto Grālu]]),
** [[trubadūru lirika]] (autori — [[trubadūrs|trubadūri]] jeb truvēri; dzeja ir profesionāla, ar izsmalcinātu valodu un sarežģītām dzejas formām; parādās "daiļās dāmas" kults, kas apsteidz Jaunavas Marijas kultu; parādās divi virzieni: viena pārstāvji uzskata, ka dzejai jābūt viegli saprotamai ikvienam, bet otra pārstāvji — ka dzejas vērtība slēpjas tajā, ka tā nav vienkārši pieejama, jābūt prasmei arī no uztvērēja puses),
* [[pilsētas literatūra|pilsētas jeb pilsoņu literatūra]] (tā parādās vienkāršajā vidē, sākot ar XII gs., un ir vienkāršāka, reālistiskāka un sadzīvei tuvāka):
** [[fablio]] (vēstījumi dzejā ar komisku vai satīrisku nokrāsu),
** [[dzīvnieku romāns|dzīvnieku eposs jeb dzīvnieku romāns]] (piemēram, "Romāns par lapsu kūmiņu"),
** [[alegoriskais romāns]] (piemēram, "Romāns par rozi"; alegorija viduslaikos bija ārkārtīgi populāra, un to lietoja, lai uzsvērtu daiļdarba morāli),
** [[pilsētas dzeja]]:
*** [[vagantu dzeja|vagantu jeb goliardu dzeja]],
*** [[meistarzangs]] ("meistardziedoņa māksla").

== Atsauces ==
{{atsauces}}

== Ārējās saites ==
* [https://web.archive.org/web/20071011162634/http://vesture.sauc.lv/index.php?option=com_content&task=view&id=1872&Itemid=1 Bruņinieku literatūra]

{{vidlit}}

[[Kategorija:Literatūras vēsture]]
[[Kategorija:Viduslaiku literatūra| ]]
[[Kategorija:Viduslaiki]]