[[Attēls:Wavy.gif|thumb|Divdimensionāla gravitācijas viļņu shēma, kurus rada divas vienas ap otru riņķojošas [[neitronu zvaigzne]]s]]
'''Gravitācijas viļņi''' ir šķērsviļņi, kurus saskaņā ar [[vispārīgā relativitātes teorija|vispārīgās relativitātes teoriju]] rada paātrinātā kustībā esoši masīvi ķermeņi vai to formas izmaiņa. Potenciāli gravitācijas viļņu avoti ir [[Pārnova|pārnovu]] sprādzieni, [[neitronu zvaigzne|neitronu zvaigžņu]] vai [[melnais caurums|melno caurumu]] sadursmes. Gravitācijas viļņi [[vakuums|vakuumā]] izplatās ar [[gaismas ātrums|gaismas ātrumu]]. Mijiedarbojoties ar ķermeņiem, tiem ir jāizraisa šo ķermeņu deformācija.

Lai gan vācu fiziķa [[Alberts Einšteins|Alberta Einšteina]] izstrādātā vispārīgā relativitātes teorija paredzēja gravitācijas viļņu eksistenci jau 1916. gadā, pirmos tiešos gravitācijas viļņu novērojumus izdevās fiksēt tikai 2015. gada septembrī, kad ''[[LIGO]]'' gravitācijas viļņu detektori reģistrēja divu melno caurumu sadursmi aptuveni 1,3 miljardu [[gaismas gads|gaismas gadu]] attālumā no [[Zeme]]s.<ref name="natgeo">{{Tīmekļa atsauce|url=https://www.nationalgeographic.com/news/2017/10/what-are-gravitational-waves-ligo-astronomy-science/|title=What Are Gravitational Waves, and Why Do They Matter?|first=Nadia|last=Drake|first2=Michael|last2=Greshko|work=nationalgeographic.com|publisher=[[National Geographic]]|date=16 October 2017|accessdate=11 November 2020}}</ref><ref>{{Grāmatas atsauce|title=Īsas atbildes uz svarīgiem jautājumiem|first=Stīvens|last=Hokings|place=Rīga|publisher=[[Jāņa Rozes apgāds]]|year=2020|page=18|isbn=978-9984-23-786-2}}</ref> Novērojums oficiāli tika apstiprināts 2016. gadā.<ref name="natgeo"/>

Kopā ar [[elektromagnētiskie viļņi|elektromagnētiskajiem viļņiem]] gravitācijas viļņi ir vieni no diviem viļņu veidiem, kas spēj pārvietoties caur [[Visums|Visumu]] un nogādāt informāciju no attāliem [[astronomisks objekts|astronomiskiem objektiem]] uz Zemes virsmas.<ref>{{Grāmatas atsauce|title=Īsas atbildes uz svarīgiem jautājumiem|first=Stīvens|last=Hokings|place=Rīga|publisher=[[Jāņa Rozes apgāds]]|year=2020|page=16|isbn=978-9984-23-786-2}}</ref>

== Vēsture ==

Gravitācijas viļņus pirmoreiz paredzēja Einšteina vispārīgā relativitātes teorija 1916. gadā. Ilgu laiku nebija pietiekami jutīgu instrumentu šo viļņu pierādīšanai. Gravitācijas viļņu eksistenci netieši pierādīja [[Rasels Halss]] un [[Džozefs Teilors]], pētot jauna veida [[pulsārs|pulsāru]] [[PSR 1913+16]], par ko viņiem 1993. gadā piešķīra [[Nobela prēmija fizikā|Nobela prēmiju]].

Lai mēģinātu atklāt gravitācijas viļņus tiešos mērījumos, tika izmantoti [[Elektromagnētiskie viļņi|elektromagnētiskie]] teleskopi un [[neitrīno]] observatorijas. [[Džozefs Vebers]] pirmais mēģināja atklāt gravitācijas viļņus 1960. gados, darbojoties ar [[Vebera stienis|rezonanses masas stieņa detektoru]]. Līdzīgi detektori pasaulē tika uzbūvēti sešās vietās, bet tie nedeva pozitīvu rezultātu. 1970. gados zinātnieki izmantoja [[lāzers|lāzera]] [[interferometrija|interferometriju]], lai veiktu gravitācijas viļņu mērījumus.

2002. gadā gravitācijas viļņus sāka meklēt [[LIGO]] observatorija.

2014. gada 17. martā [[Hārvarda — Smitsona astrofizikas centrs|Hārvarda — Smitsona astrofizikas centra]] zinātnieki paziņoja, ka atklājuši gravitācijas viļņu pēdas. Atklājums veikts, analizējot datus no teleskopa ''BICEP2'', kurš no 2010. līdz 2012. gadam veica [[reliktstarojums|reliktstarojuma]] novērojumus [[Antarktīda|Antarktīdā]]. Vēlākas citu zinātnieku analīzes liecināja, ka tādas pēdas varētu būt atstājuši starpzvaigžņu putekļi.

2016. gada februārī [[LIGO]] darba grupa paziņoja, ka gravitācijas viļņi ir novēroti melno caurumu mijiedarbībā.<ref>[http://journals.aps.org/prl/abstract/10.1103/PhysRevLett.116.061102 B. P. Abbott et al. (LIGO Scientific Collaboration and Virgo Collaboration), Observation of Gravitational Waves from a Binary Black Hole Merger, Physical Review Letters]</ref><ref>[http://www.skyandtelescope.com/astronomy-news/gravitational-wave-detection-heralds-new-era-of-science-0211201644/ Gravitational Wave Detection Heralds New Era of Science, Sky and Telescope]</ref>

== Nozīme ==

Pateicoties informācijai no gravitācijas viļņiem, zinātniekiem 2017. gada oktobrī pirmoreiz vēsturē izdevās novērot divu [[neitronu zvaigzne|neitronu zvaigžņu]] sadursmi ([[kilonova]]s eksploziju) aptuveni 130 miljonu [[gaismas gads|gaismas gadu]] attālumā no [[Zeme]]s, pēc kā tika secināts, ka visticamāk lielākā daļa no [[Visums|Visumā]] sastopamajiem [[ķīmiskais elements|ķīmiskajiem elementiem]] kā [[zelts]], [[platīns]], [[plutonijs]] un citi elementi, kas ir smagāki par [[dzelzs|dzelzi]], (to skaitā arī uz Zemes) ir tikuši izveidoti šāda veida [[astronomiskais objekts|astronomisko objektu]] sadursmju rezultātā.<ref name="natgeo"/><ref name="livescience">{{Tīmekļa atsauce|url=https://www.livescience.com/kilonovas-rain-gold-on-the-universe.html|title=Monstrous ‘Kilonova’ Explosions May Be Showering a Nearby Galaxy in Gold|first=Brandon|last=Specktor|work=livescience.com|publisher=Live Science|date=29 August 2020|accessdate=11 November 2020}}</ref><ref name="livescience2">{{Tīmekļa atsauce|url=https://www.livescience.com/65411-neutron-star-collision-rains-bling-on-solar-system.html|title=Scientists Think They've Found the Ancient Neutron Star Crash That Showered Our Solar System in Gold|first=Brandon|last=Specktor|work=livescience.com|publisher=Live Science|date=6 May 2019|accessdate=11 November 2020}}</ref>

== Skatīt arī ==
{{Portāls|Astronomija}}
* [[Elektromagnētiskie viļņi]]
* [[Gravitācija]]

==Atsauces==
{{atsauces}}

== Ārējās saites ==
{{Commonscat|Gravitational waves|Gravitācijas viļņi}}
* [https://www.britannica.com/science/gravitational-wave ''Encyclopedia Britannica'' ieraksts] {{en ikona}}
* [https://www.nationalgeographic.com/news/2017/10/what-are-gravitational-waves-ligo-astronomy-science/ ''National Geographic'' ieraksts] {{en ikona}}
* [https://spaceplace.nasa.gov/gravitational-waves/en/ ''NASA'' ieraksts] {{en ikona}}

{{Astronomija-aizmetnis}}
{{fizika-aizmetnis}}

{{Relativitāte}}

{{autoritatīvā vadība}}

[[Kategorija:Vispārīgā relativitātes teorija]]
[[Kategorija:Gravitācija]]
[[Kategorija:Viļņi]]
[[Kategorija:Gravitācijas viļņu astronomija]]