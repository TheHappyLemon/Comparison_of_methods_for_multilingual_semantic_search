{{cita nozīme|garšvielu|jonu savienojumiem|sāļi}}
[[Attēls:2015-03-07 Pakistanisches, sogenanntes Himalaya-Salz 0399.jpg|thumb|235px|Sarkanais akmeņsāls, kas iegūts Pakistānā]]
'''Sāls''' ir balts, kristālisks [[minerāls]], kura galvenā sastāvdaļa ir [[nātrija hlorīds]] ([[nātrijs|Na]][[hlors|Cl]]). Tirdzniecībā galvenokārt ir attīrīts un rafinēts sāls. Nereti, lai uzlabotu sāls īpašības, tam piejauc dažādas vielas. Atkarībā no piejaukumiem mainās sāls krāsa. Komerciāliem mērķiem iegūst arī [[halītu|akmeņsāli]] un [[jūras sāli]].

== Etimoloģija ==
Vārds ir radies no [[baltu pirmvaloda]]s vārdiem ''*sal-'', ''*sāl-'', kas savukārt cēlušies no [[indoeiropiešu pirmvaloda]]s vārdiem ''*sal-'', ''*seh₂l-'', kas apzīmēja arī jūras sāli.<ref name="etimoloģija"/> Tas iespējams ir saistīts ar homofonu vārdu ''*sal-'', kas nozīmē ‘pelēcīgs’.<ref name="etimoloģija">{{grāmatas atsauce | author= K. Karulis | title= Latviešu Etimoloģijas Vārdnīca |year= 1992 | publisher= Avots | location= Rīga | url= | page= }}</ref>

Vārds “sāls” latviešu valodā ir viens no [[lietvārds|lietvārdu]] vīriešu dzimtes [[otrā deklinācija|otrās deklinācija]]s izņēmumiem.<ref name="letonika">{{tīmekļa atsauce | url= http://www.letonika.lv/groups/default.aspx?title=nouns.htm | title= Lietvārdi | publisher= letonika.lv | accessdate= 2016. gada 26. decembrī}}</ref> Sarunvalodā šo vārdu bieži lieto kā [[sestā deklinācija|sestās deklinācija]]s sieviešu dzimtes lietvārdu.<ref name="gramatika2013">{{Grāmatas atsauce | title= Latviešu valodas gramatika | year= 2013 | publisher= LU Latviešu valodas institūts | location= Rīga | isbn= 9789984742700 | page= 359}}</ref>

== Sāls veidi ==
=== Akmeņsāls ===
{{pamatraksts|halīts}}
Akmeņsāli sauc arī par [[halīts|halītu]]. Tas vēsturiski bijis galvenais avots galda sāls iegūšanai. Akmeņsāls dalās vēl sīkāk dažādos sāls veidos, piemēram no iegūšanas vietas ([[Himalaju sāls]], ''[[kala namak]]''). Samaļot to un sajaucot ar garšvielām, iegūst sāls maisījumus ar specifiskām garšām, piemēram, [[ķiploku sāls]], [[seleriju sāls]]. Pēc maluma izdala rupjo un smalko sāli. Ja sālim papildus nav pievienots [[jods (elements)|jods]], [[fluors]] vai citas vielas, to sauc par [[košera sāls|košera sāli]].

=== Jūras sāls ===
Vēl viens no visplašāk izmantotajiem sāls veidiem ir [[jūras sāls]]. To iegūst, iztvaicējot un attīrot jūras ūdeni. Dabīgi jūras sāls satur nelielu daudzumu [[jods (elements)|jodu]], parasti līdz 0,7 mg uz kg, savukārt [[jodēta sāls|jodētā sālī]] tā daudzums sasniedz 40 mg uz kg. Jūras sāli izmanto ne tikai pārtikas gatavošanā un konservēšanā, bet arī citur, piemēram, kosmētikas ražošanā. Līdzīgi kā akmeņsāls, arī jūras sāls var būt atšķirīga, iedalīties dažādos veidos, piemēram, ''[[fleur de sel]]'' (tulkojumā no franču valodas — ‘sāls zieds’), kuru iegūst no plānas, smalkas sāls kārtiņas uz jūras ūdens virsmas, kad tas iztvaiko.

== Sāls izmantošana ==
[[Attēls:Table salt with salt shaker V1.jpg|thumb|200px|Vārāmais sāls]]
Lielāko daļu (68%) no sāls izmanto ražošanas un citos industriālajos procesos.<ref name="madonsalt"/> Tikai 6% no sāls izmanto kā vārāmo jeb galda sāli, tas ir, kā [[garšvielu]] citiem pārtikas produktiem.<ref name="madonsalt"/> To dara [[garša]]s uzlabošanai, kā arī izmanto kā [[konservants|konservantu]]. 8% no sāls (tehniskā sāls) izmanto [[automaģistrāle|automaģistrāļu]] un citu [[ceļš|ceļu]] kaisīšanā, 6% lieto [[lauksaimniecība|lauksaimniecībā]], bet 12% - ūdens attīrīšanai.<ref name="madonsalt">{{tīmekļa atsauce | url= http://www.maldonsalt.co.uk/About-Salt-The-many-uses-of-Salt.html | title= The many uses of salt | publisher= Maldon Salt Company | accessdate= 2016. gada 26. decembrī | language= angļu valodā | archiveurl= https://web.archive.org/web/20131011024954/http://www.maldonsalt.co.uk/About-Salt-The-many-uses-of-Salt.html | archivedate= {{dat|2013|10|11||bez}} }}</ref>

== Sāls ietekme uz organismu ==
Sāls ir ļoti nepieciešams organismam. Tas nodrošina dažādu vielu transportēšanu uz [[šūna|šūnām]] un atpakaļ, piedalās [[ūdens]] apmaiņā, kā arī dažādu vielu [[asimilācija|asimilācijā]]. Sāls var organismu ietekmēt arī negatīvi. Pārlieku liels sāls daudzums organismā aiztur šķidrumu, veicina [[tūska]]s veidošanos, kā arī var paaugstināt [[asinsspiediens|asinsspiedienu]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{autoritatīvā vadība}}

[[Kategorija:Sāļi]]
[[Kategorija:Garšvielas]]