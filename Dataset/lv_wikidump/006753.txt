{{Rakstnieka infokaste
| platums = 
| vārds = Andrejs Upīts
| vārds_orig = 
| attēls = Andrejsupits.png
| att_izmērs = 200px
| att_nosaukums = 
| dz_dat_alt = 
| dz_gads = 1877
| dz_mēnesis = 12
| dz_diena = 04
| dz_vieta = {{vieta|Krievijas Impērija|Vidzemes guberņa|Rīgas apriņķis|Skrīveri|td=Latvija}}
| m_dat_alt = 
| m_gads = 1970
| m_mēnesis = 11
| m_diena = 17
| m_vieta = {{vieta|PSRS|Latvijas PSR|Rīga|td=Latvija}}
| dzīves_vieta = [[Rīga]]
| pilsonība = [[Krievijas Impērija]]s, [[Latvijas Republika]]s, [[Padomju Savienība|PSRS]]
| tautība = [[latvieši|latvietis]]
| dzimums = V
| vecāki = 
| brāļi = Mārtiņš Upīts
| māsas = Anna
| dzīvesbiedrs = Olga Tīrumniece
| bērni = Kārlis
| paraksts = Andrejs Upīts signature.png
| pseidonīms = Tāravas Anniņa
| nodarbošanās = [[rakstnieks]], [[literatūrzinātnieks]], [[politiķis]], [[kolaboracionists]], [[LPSR Augstākā Padome|Latvijas PSR Augstākās Padomes Prezidija loceklis]]
| rakstīšanas valoda = [[latviešu valoda]]
| periods = 
| žanri = 
| temati = 
| lit virzieni = 
| slavenākie darbi = ''Zaļā zeme'', ''Plaisa mākoņos'', ''Sūnu ciema zēni''
| ietekmējies = 
| ietekmējis = 
| alma_mater =
| apbalvojumi = Staļina prēmijas laureāts (1946), [[Sociālistiskā Darba varonis]], [[LPSR Tautas rakstnieks]]
| piezīmes = 
| kategorijas = 
}}
'''Andrejs Upīts''' ({{dat|1877|12|04|N}} — {{dat|1970|11|17|N}}) bija latviešu [[rakstnieks]], kritiķis, [[literatūrzinātnieks]], [[Literatūras vēsture|literatūrvēsturnieks]], [[sociālistiskais reālisms|sociālistiskā reālisma mākslas]] teorētiķis, [[LPSR Augstākā Padome|Latvijas PSR Augstākās Padomes Prezidija loceklis]],<ref name="Dzirkstele 1970">"Miris Andrejs Upīts", ''Dzirkstele'', Nr. 138, 1970, 21. novembris, 1. lpp.</ref> [[Sociālistiskā Darba Varonis]] (1967).

== Dzīvesgājums ==

Dzimis [[Skrīveri|Skrīveros]] rentnieka ģimenē. Mācījās Skrīveru pagastskolā pie skolotāja un rakstnieka [[Jānis Purapuķe|Purapuķes]], pēc tam izglītojās pašmācības ceļā, galvenokārt apgūstot valodas — vācu, krievu, angļu, franču un itāļu. Strādāja par skolotāju un tulkotāju, bija aktīvs [[Rīgas Latviešu biedrība]]s darbinieks, organizēja [[Mangaļmuiža]]s sabiedrisko dzīvi.

=== Politiskā darbība ===
[[1905. gada revolūcija Latvijā|1905. gada revolūcijas]] iespaidā Upīts pievērsās [[marksisms|marksisma]] idejām. Pirmā pasaules kara laikā devās bēgļu gaitās uz [[Baku]] pie drauga un kolēģa – rakstnieka [[Ernests Birznieks-Upītis|Ernesta Birznieka-Upīša]], tomēr tur neizdevās atrast piemērotu nodarbošanos, un viņš atgriezās Latvijā. Pēc [[Februāra revolūcija]]s 1917. gadā viņu ievēlēja [[Rīgas Strādnieku deputātu padome|Rīgas Strādnieku deputātu padomē]], 1917.—1918. gada ziemā vācu okupācijas vara A. Upīti apcietināja. 1919. gadā Andrejs Upīts bija [[Latvijas Sociālistiskā Padomju Republika|Latvijas Sociālistiskās Padomju Republika]]s Izglītības komisariāta Mākslas departamenta vadītājs.  Atstājis Rīgu 1919. gada maijā Upīts devās uz [[Rēzekne|Rēzekni]], jūlijā uz [[Kijiva|Kijivu]], septembrī atkal uz Rēzekni, 1920. gada janvārī devās uz [[Veļikije Luki]]em. Sarunās ar [[Fricis Menders|Menderu]] Maskavā konstatēja, ka legālu iespēju atgriezties Latvijā nav. Padomju historiogrāfijā ir atzīta versija, ka Latvijas Komunistiskās partijas Centrālās komitejas birojs tad pieņēmis lēmumu, ka Upītim uz Latviju nevajadzētu braukt, bet, ja viņš uz savu braukšanu pastāv, piešķirt šim nolūkam finansējumu 20 000 rubļu.<ref>LKP CK Partijas vēstures institūts, LNA LVA 240. f., 2. apr., 20. l., 8.lpp.</ref> Viņš mēģināja slepeni iekļūt Latvijā caur Igauniju ar [[Padomju Krievija]]s izlūkdienestu palīdzību, taču 1920. gada 3. aprīlī viņu arestēja Igaunijas Republika. 1920. gada 13. aprīlī Upīts nodots Armijas Virspavēlnieka štāba Iekšējās izlūkošanas Rīgas nodaļas rīcībā, tā ievietoja Upīti [[Rīgas Centrālcietums|Centrālcietumā]] “Par noziedzīgu darbību pret Latvijas valdību”, lika priekšā Upīti kā “kaitīgu Latvijas valstij personu” nodot kara tiesai, tad pats izlūkošanas nodaļas priekšnieks Zariņš 29. aprīlī deva tam piekrītošu rezolūciju. No 3. maija viņš bija Rīgas apgabaltiesas prokurora rīcībā. Izmeklēšanu veica tiesnesis Zuševics, tā 1920. gada 6. maija nolēmums ietvēra “Upīts par Rīgas okupācijas laiku ir ņēmis dalību sabiedrībā, kas par savu mērķi uzstādījusi sabiedriskās iekārtas gāšanu, izdarījis noziegumu, kas paredzēts Sodu likuma 51. un 126. pantos, nolēma uz Krimināltiesāšanas likuma 396. panta pamata Andreju Upīti Mārtiņa dēlu [..].” Uz Tautas Padomes priekšsēdētāja vietnieka [[Gustavs Zemgals|Gustava Zemgala]] un akadēmiķa [[Vilhelms Purvītis|Vilhelma Purvīša]] galvojumu 28. maijā cietumu aizstāja ar mājas arestu Skrīveru pagastā, bet prokuratūra apsūdzēja Upīti, pamatojoties uz Sodu likuma 100. un 102. pamata par dumpi pret Latvijas Republikas valsts varu. Satversmes sapulces amnestijas akts 1920. gada 19. augustā atsvabina no atbildības par 100., 102. pantu un 25. augustā Upīti atbrīvoja. Presē norādīts, ka pēc atgriešanās [[Latvija|Latvijā]] no [[Padomju Krievija]]s 1920. gadā divas reizes arestēts, rakstniekam tika piespriests nāves sods, no kura viņu paglāba citi kultūras darbinieki.<ref>Zirnis E. ''Cenzēts mūža garumā''. Diena, 6.12.2007.</ref> Autobiogrāfijā komunistiskajai partijai Upītis par vēlākā Valsts prezidenta Zemgala atbalstu un mājas arestu noklusēja, norādot, ka 1920. gadā no 13. aprīļa līdz 22. augustam ar tiesas spriedumu bija ieslodzīts par komunistisko darbību Brīvības cīņu laikā pret Latvijas Republiku Stučkas valdības sastāvā, izcietis sodu par to Rīgas Centrālcietumā, apžēlots ar "demokrātiskās republikas" (tā Upītis rokrakstā LKP CK dēvē Latvijas Republiku) Satversmes sapulces amnestiju.<ref>Latvijas Nacionālā arhīva Latvijas Valsts arhīva 15500. fonda "LKP CK nomenklatūras kadru lietu kolekcija" 2. apraksta 5912. lieta "Upit Andrei Martinovic 1946-1963" 4-op., 6., 7. lpp.</ref> Pēc atbrīvošanas dzīvoja Rīgā un Skrīveros, no 1924. līdz 1930. gadam darbojās žurnālā “Domas”.

Pēc [[Latvijas okupācija (1940)|Latvijas okupācijas]] Upīts kļuva par [[Tautas Saeima]]s deputātu un 1940. gada 30. jūlijā devās divdesmit Tautas Saeimas locekļu delegācijā pie Molotova, Kaļiņina un Staļina<ref>[http://redzidzirdilatviju.lv/lv/search/movie/160879 Latvijas Nacionālā arhīva Latvijas Valsts kinofotofonodokumentu arhīva 194. f., 1. apr., 4413. l., 16. minūte 15. sekunde.]</ref> lūgt uzņemt Latviju PSRS.<ref>[http://www.periodika.lv/periodika2-viewer/?lang=fr#panel:pp|issue:514138|page:1 ''Darba tauta pavada delegaciju uz Maskavu ar vislabākajiem novēlējumiem''. "Komunists", Nr. 43, 1940, 31. jūlijs, 1. lpp.]</ref>  5. augustā viņš Maskavā piedalījās PSRS Augstākās Padomes sēdē,<ref>[http://www.periodika.lv/periodika2-viewer/?lang=fr#panel:pp|issue:514151|page:1 ''PSRS Augstākās Padome uzņem Padomju Latviju Padomju Socialistisko Republiku Savienībā''. "Komunists", Nr. 49, 1940, 6. augusts, 1. lpp.]</ref> no 24. augusta bija viens no četriem augstākajiem Latvijas PSR vadītājiem — LPSR Augstākās Padomes Prezidija priekšsēdētāja vietnieks,<ref>[http://www.periodika.lv/periodika2-viewer/?lang=fr#panel:pp|issue:684434|page:1 ''Pieņemta Latvijas Socialistiskās Padomju Republikas konstitūcija.'' "Brīvais zemnieks". Nr. 14, 1940, 26. augusts, 1. lpp.]</ref> šajā amatā bija līdz 1952. gadam.<ref name="ReferenceA">Latvijas Nacionālā arhīva Latvijas Valsts arhīva 15500. fonda "LKP CK nomenklatūras kadru lietu kolekcija" 2. apraksta 5912. lieta "Upit Andrei Martinovic 1946-1963" 23. lpp. "Izziņa LK(b)P CK"</ref> Amatu okupētās Latvijas varas kolaboracionistu visaugstākajā vadībā kā [[LPSR Augstākā Padome|Latvijas PSR Augstākās Padomes Prezidija loceklis]] Upīts saglabāja vairāk nekā trīsdesmit gadus līdz pat savai nāvei.<ref name="Dzirkstele 1970"/>
PSRS okupācijas laikā bija [[Latvijas PSR|LPSR]] Rakstnieku savienības valdes priekšsēdētājs, žurnāla “[[Karogs (žurnāls)|Karogs]]” atbildīgais redaktors. [[Latvijas Valsts universitāte]]s Latviešu literatūras katedras vadītājs (1944—1948) un profesors (1945—1951), [[LU Latviešu valodas institūts|Latvijas PSR Zinātņu akadēmijas Valodas un literatūras institūta]] dibinātājs un pirmais direktors (1946—1952).<ref name="ReferenceA"/> Rakstnieku savienības priekšsēdētājs (1944—1954). 1945. gadā A. Upītim piešķīra filoloģijas zinātņu doktora grādu, 1943. gadā — [[Latvijas PSR Tautas rakstnieki|LPSR Tautas rakstnieka]] goda nosaukumu, 1946. gadā — [[Latvijas PSR Zinātņu akadēmija]]s akadēmiķa nosaukumu.

Lai gan LKP CK nomenklatūras kadru lietu arhīva fonda 1952. gada 19. aprīlī rakstītajā izziņā redzams, ka Upītis bija komunistiskās partijas biedrs no 1940. gada,<ref>Latvijas Nacionālā arhīva Latvijas Valsts arhīva 15500. fonda "LKP CK nomenklatūras kadru lietu kolekcija" 2. apraksta 5912. lieta "Upit Andrei Martinovic 1946-1963" 23., 23.o-p. lpp. "Izziņa LK(b)P CK"</ref> tomēr 1967. gada 26. decembrī ar slepenu protokolu Nr. 71 LKP CK biroja locekļi —  LPSR Augstākās Padomes Prezidija priekšsēdētājs [[Jānis Kalnbērziņš]], LKP CK otrais sekretārs Nikolajs Beluha, [[Jurijs Rubenis]], [[Vitālijs Rubenis]] u.c., kā arī partijas komisijas locekle [[Marta Krustiņsone]]  —  atzina senāku rakstnieka darbošanos lielinieku partijā un pieprasīja PSKP Partijas kontroles komitejai Upītim partijas biedra karti Nr. 06755270 no 1917. gada marta, proti, no [[Februāra revolūcija]]s; PSKP Partijas kontroles komiteja ar [[Arvīds Pelše|Pelši]] priekšgalā prasību apmierināja 1968. gada 3. aprīlī.<ref>Latvijas Nacionālā arhīva Latvijas Valsts arhīva 2160. f., 32. a., 22. l.</ref>

== Literārā darbība ==
[[Attēls:Andrejs Upits.JPG|right|thumb|200px|A.Upīša piemineklis Rīgā, blakus Kongresu namam.]]
Andrejs Upīts strādājis laikrakstā (1892) „[[Mājas Viesis|Mājas viesis]]” ar pseidonīmu Arāju Andrejs publicēja pirmos rakstus „Parunas, Skrīveros uzrakstītas” (15 Nr.) un „Kā mūsu senči agrāk Vidzemē dzīvojuši” (20 Nr.) A. Upīts rakstījis [[Romāns|romānus]], [[Stāsts|stāstus]], [[novele]]s, [[drāma]]s, [[traģēdija]]s, [[komēdija]]s, [[Dzeja|dzeju]], [[Satīra|satīru]], [[Publicistikas stils|publicistiku]], [[Literatūrkritika|literatūrkritiku]]. Skolās obligātās [[literatūra]]s sarakstos ir iekļauts Andreja Upīša romāns bērniem ''Sūnu Ciema zēni''. Viens no daudzpusīgākajiem latviešu rakstniekiem. Viņa varoņiem piemīt izteiksmīgi raksturi, viņš izmantojis bagātu valodu.

Stāstos un novelēs, pirmajā romānā "Plūdi" (1903), krājumā „Mazas komēdijas”, attēloti tā laika sociālās dzīves procesi, bezzemnieku cīņa par zemi. Ciklā „Pārcilvēki” izteikta satīra par [[dekadence|dekadenci]]. Upīša talanta attīstībā liela nozīme 1905-07. gada revolūcijai. Aktuālām [[kapitālisms|kapitālistiskās]] dzīves problēmām pievērsās darbā „Jauni avoti”, Zīda tīklā”, kas ievada [[„Robežnieki’’|„Robežnieku’’]] romāna virkni. Noveļu krājumā „Nemiers” (1912) dominē pēcrevolucionāras noskaņas. Veidojis asus pret sabiedrību vērstus feļetonus dzejā, prozā, kas parakstīti ar [[Pseidonīms|pseidonīmu]] Tāravas Anniņa. Nozīmīga ir Upīša darbība literatūrkritikā, [[literatūras vēsture|literatūras vēsturē]], publicistikā. Tādos darbos kā „Rainis un viņa dzeja” jau vairāk visu skata no marksisma skatpunkta, vērsās pret negatīvām tendencēm literatūrā, aizstāvēja idejiskumu. [[Pirmais pasaules karš|Pirmā pasaules kara]] laikā sarakstījis romānu „Renegāti”, aktīvi piedalījies [[Februāra revolūcija|Februāra revolūcijā]], vācu okupācijas laikā apcietināts. Jaunās sociālās mākslas pamatprincipi formulēti darbā „Proletāriskā māksla”, Latvijas brīvvalsts laikā nodarbojies ar rakstniecību („Vēja kauja”, „Robežnieku” cikla romāni). Kritiski (pēc padomju literatūrvēsturnieku domām) attēlojis dzīvi Latvijas Republikā, to saskata darbos „Skaidas atvarā”, „Aiz paradīzes vārtiem”, „Kailā dzīvība”, ir vēsturiskas traģēdijas „Mirabo”, „Žanna d`Arka” Nozīmīgas prozas grāmatas jaunatnei, kā „Sūnu ciema zēni”, „Ūdeņos”. No literatūrkritikas darbiem jāmin „Poruka raksti jaunatnei”, „[[Jānis Jansons-Brauns]]”, darbojies arī žurnālā „Domas”.

Pēc [[Latvijas okupācija (1940)|Latvijas okupācijas]] aktīvi pieslējās [[boļševiki|boļševiku]] partiju apmierinošas literatūras rakstīšanai, izdabājot tai, bija žurnāla „Karogs” atbildīgais redaktors, šai laikā publicēts pētījums „Romāna vēsture” (1941) Nozīmīga darbība [[Otrais pasaules karš|Otrā pasaules kara]] laikā, kad dzīvojis Kstiņinā, netālu no [[Kirova]]s, tad tapa [[„Spartaks”]], [[„Zaļā zeme”]] ([[Padomju Savienība|PSRS]] Valsts prēmija), „Plaisa mākoņos” , tas sižetiski saistīts ar „Zaļo zemi”.

1946. gadā par romānu “Zaļā zeme” saņēmis [[Staļina prēmija|Staļina prēmiju]], 1957. gadā par darbu “Sociālistiskā reālisma jautājumi literatūrā” — [[LPSR Valsts prēmija|LPSR Valsts prēmiju]].
Rakstnieka darbu publicēšana tikusi aizliegta divas reizes. Pirmo reizi pēc [[Kārlis Ulmanis|Kārļa Ulmaņa]] apvērsuma 1934. gadā. Otrreiz padomju režīma gados, kad tika aizliegta lugas ''Ziedošais tuksnesis'' izrādīšana [[Dailes teātris|Dailes teātrī]] un [[cenzūra]] neļāva izdot darbu ''Literatūras vēsture''.<ref>Zirnis E. ''Cenzēts mūža garumā''. Diena, 6.12.2007</ref>

Kopumā jāsaka, ka Upīša daiļrade atstājusi spēcīgu iespaidu uz latviešu literatūras un revolucionārās kustības attīstību, sekmējusi sociālās kultūras rašanos, mākslinieciski pilnveidojusi sociālistiski reālistisko literatūru ar visām tās īpatnībām.

== Piemiņa ==

=== Andreja Upīša prēmija ===
1977. gadā, A. Upīša simtgadē, tika nodibināta viņa prēmija literatūrā. To pasniedza Skrīveru izmēģinājuma saimniecība, piešķirot 4000 rubļu naudas prēmiju. Šo apbalvojumu 1977. gadā saņēma [[Māris Čaklais]], starp tās vēlākajiem laureātiem ir rakstnieki [[Alberts Bels]] (1977), [[Māra Zālīte]] (1985), [[Vizma Belševica]], [[Knuts Skujenieks]] (1986), [[Pauls Putniņš]] (1977) un [[Lilija Dzene]].<ref>[http://www.satori.lv/raksts/12755 Upīša muzejs aicina uz dzejniekam Mārim Čaklajam veltītu literāro vakaru] {{Webarchive|url=https://web.archive.org/web/20170324083541/http://www.satori.lv/raksts/12755 |date={{dat|2017|03|24||bez}} }}</ref>

=== Andreja Upīša vietvārdi === 
Pilsēta un apdzīvotas vietas, kurās Andrejam Upītim par godu nodēvētas ielas ir [[Daugavpils]], [[Rēzekne]], [[Ludza]], [[Preiļi]] [[Latgale|Latgalē]], [[Talsu novads|Talsu novada]] [[Dundaga]] [[Kurzeme|Kurzemē]], kā arī [[Aizkraukles novads|Aizkraukles novada]] [[Skrīveri]] un [[Valmiera]] [[Vidzeme|Vidzemē]].

=== Andreja Upīša muzeji un pieminekļi === 
Upītim iekārtoti memoriālie muzeji divās Upīša dzīves un darba vietās — [[A. Upīša memoriālais muzejs|viens no tiem]] atrodas rakstnieka memoriāldzīvoklī Brīvības ielā 38 Rīgā, otrs — Daugavas ielā 58 Skrīveros. 1982. gadā pretim LKP CK Politiskās izglītības namam atklāts tēlnieka Andreja Terpilovska un arhitekta Gunāra Asara veidotais [[Andreja Upīša piemineklis Rīgā]].

== Nozīmīgākie darbi ==

=== Romāni, epopejas ===
* "Pilsoņi" (1907)
* "Jauni avoti" (1909)
* "Sieviete" (1910)
* "Zīda tīklā" (1912)
* "Pēdējais latvietis" (1913)
* "Zelts" (1914)
* "Renegāti" (1915)
* "Ziemeļa vējš" (1921)
* "Pērkona pievārtē" (1922)
* "Pa varavīksnes tiltu" (1926)
* "Zem naglota papēža" (1928)
* "Jāņa Robežnieka pārnākšana" (1932)
* "Jāņa Robežnieka nāve" (1933)
* "Vecās ēnas" (1934)
* "Smaidoša lapa" (1937)
* "Pirmā nakts", tetraloģijas "Laikmetu griežos" 1. daļa (1937)
* "Māsas Ģertrūdes noslēpums" (1939)
* "Laikmetu griežos", tetraloģija (1940)
* "Zaļā zeme" (1945)
* "Plaisa mākoņos" (1951)

=== Noveļu krājumi ===
* "Mazas komēdijas" (1909)
* "Mazas komēdijas II" (1910)
* "Nemiers" (1912)
* "Darba laikā" (1915)
* "Atkusnī" (1919)
* "Vēju kauja" (1920)
* "Skaidas atvarā" (1921)
* "Aiz paradīzes vārtiem" (1922)
* "Metamorfozas" (1923)
* "Kailā dzīvība" (1926)
* "Stāsti par mācītājiem" (1930)
* "Noveles" (1943)

=== Garstāsti === 
* "Pa Lauča pēdām" (1925)
* "Sūnu ciema zēni" (1940)
* "Vilnīša brauciens uz Austrumiem" (1945)

=== Lugas ===
* "Dzimumdienas rītā" (1905)
* "Amazones" (1909)
* "Pārcilvēki" (noveļu dramatizējums) (1909)
* "Ragana" (1910)
* "Balss un atbalss" (triloģijas 1. daļa) (1911)
* "Viens un daudzie" (triloģijas 2. daļa) (1914)
* "Nanniņa" (1915)
* "Saule un tvaiks" (triloģijas 3. daļa) (1918)
* "Salauzta sirds" (1921)
* "Peldētāja Zuzanna" (1922)
* "Laimes lācis" (1923)
* "Privātīpašums" (1923)
* "Atraitnes vīrs" (1925)
* "Kaijas lidojums" (1925)
* "Mirabo" (1926)
* "Cēloņi un sekas" (noveles dramatizējums) (1927)
* "Vesela miesa" (1928)
* "1905" (1929)
* "Apburtais loks" (1929)
* "Žanna d'Arka" (1930)
* "Šodien lillā!" (1930)
* "Ziedošais tuksnesis" (1930)
* "Stāsti par mācītājiem" (noveļu dramatizējums) (1932)
* "Ziņģu Ješkas uzvara" (1933)
* "Spartaks" (1943)
* "Dziesmotā jūgā" (1946)
* "Spuldzes maisā" (1948)
* "Zaļā zeme" (romāna dramatizējums) (1948)

=== Dzeja ===
* Mazas drāmas (1911)
* Fabulas bez morāles (1924)

== Atsauces ==
{{atsauces}}

== Literatūra ==

* Paliekošais un zūdošais Andreja Upīša darbos. Sast. Kalniņa I. - Pētergailis: Rīga, 2004. {{ISBN|9984-33-089-3}}
* Latvijas padomju enciklopēdija 10.-1. sēj: Rīga, Galvenā enciklopēdiju redakcija, 1987

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.literature.lv/lv/dbase/autors.php?id=117 Andreja Upīša biogrāfija]
* [http://zagarins.net/JG/jg129/JG129_gramatas_Liepins.htm Atmiņas par Andreju Upīti. Sastād. Jānis Upītis // Jaunā Gaita nr. 129, 1980. g. 3. Nr]
* [https://web.archive.org/web/20081217064500/http://www.pvg.edu.lv/pvg_old_080402/ekskurs/andrejas.htm Andreja Upīša iela Preiļos]
* [http://www.vietas.lv/objekts/andreja_upisa_piemineklis/ Andreja Upīša piemineklis]
* [http://www.tournet.lv/page.php?id=3280 A. Upīts 1915. gadā Baku]

{{Tautas Saeima}}
{{Autoritatīvā vadība}}

{{DEFAULTSORT:Upits, Andrejs}}
[[Kategorija:Aizkraukles novadā dzimušie]]
[[Kategorija:LKP biedri]]
[[Kategorija:Tautas Saeimas deputāti]]
[[Kategorija:Latvijas PSR Augstākās Padomes deputāti]]
[[Kategorija:Latviešu rakstnieki]]
[[Kategorija:Latviešu valodā rakstošie]]
[[Kategorija:Latvijas dzejnieki]]
[[Kategorija:Latvijas literatūras kritiķi]]
[[Kategorija:Latvijas rakstnieki]]
[[Kategorija:19. gadsimta rakstnieki]]
[[Kategorija:20. gadsimta rakstnieki]]
[[Kategorija:Marksisti]]
[[Kategorija:Latvijas Universitātes darbinieki]]
[[Kategorija:Latvijas PSR Tautas rakstnieki]]
[[Kategorija:Staļina prēmijas laureāti]]
[[Kategorija:Sociālistiskā Darba varoņi]]
[[Kategorija:Ar Ļeņina ordeni apbalvotie]]
[[Kategorija:Ar Darba Sarkanā Karoga ordeni apbalvotie]]
[[Kategorija:Rīgas Meža kapos apbedītie]]