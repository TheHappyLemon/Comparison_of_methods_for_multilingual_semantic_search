{{papildu atsauces+}}
[[Attēls:Invasions of the Roman Empire 1.png|thumb|Ģermāņu tautu migrācijas viļņi [[Romas impērija]]s teritorijā laika posmā no mūsu ēras 100. līdz 500. gadam]]
Ar '''Lielo tautu staigāšanu''' vēsturnieku vidū saprot masveida [[Cilvēku migrācija|cilvēku migrāciju]] [[Eiropa|Eiropā]], kā arī daļēji [[Āzija|Āzijā]] un [[Ziemeļāfrika|Ziemeļāfrikā]] aptuveni starp 300. un 700. gadu.<ref name="Ancient">{{Tīmekļa atsauce|url=https://www.ancient.eu/Migration_Age/|title=Migration Age|work=ancient.eu|publisher=Ancient History Encyclopedia|first=Jan|last=van der Crabben|date=15 July 2010|accessdate=28 May 2019|archiveurl=https://web.archive.org/web/20190528153356/https://www.ancient.eu/Migration_Age/|archivedate={{dat|2019|05|28||bez}}}}</ref> Tas aptver vēstures laika posmu no [[Romas impērija]]s sabrukuma līdz agrīno [[viduslaiki|viduslaiku]] sākumam.<ref name="Ancient"/>

== Migrācijas viļņi ==
Intensīvā daudzu tautu un cilšu migrācija dažu gadsimtu laikā pilnībā izmainīja Eiropas etnisko ainu pēc Romas impērijas sabrukuma. Kopumā to piemeklēja seši lielākie migrācijas viļņi, kamēr subkontinenta etniskā struktūra vairāk vai mazāk nostiprinājās. Trīs viļņi, tātad apmēram puse, bija klejotāju tautas: [[huņņi]], [[maģāri]] un [[mongoļi]]. Viens no šiem viļņiem bija [[vikingi]] — jūras braucēji, laupītāji un tirgotāji. Divi citi viļņi bija [[mauri]] un [[Turcija|turki]]. Pēdējie bija [[islāms|islāma]] karotāji — islāma [[reliģija]]s un tradīciju izplatītāji. Bez šiem migrācijas viļņiem, kas būtiski ietekmēja vēlāko Eiropas etnisko struktūru, pastāvēja arī mazākas migrācijas kustības. To skaitā [[Avāri (senie)|avāri]], [[protobulgāri]] un [[hazāri]].

Vēl nozīmīgu lomu Eiropas etniskās struktūras, bet vēlākajos periodos arī Eiropas politikas noteikšanā spēlēja [[slāvi|slāvu]] migrācija. Slāvus pie imigrantiem Eiropā var pieskaitīt nosacīti — atkarībā no tā, kādi kritēriji viņu pieskaitīšanai vai nepieskaitīšanai pie Eiropas pamattautām tiek pielietoti — formāli ģeogrāfiskie, etniskie, kultūras vai citi.

== Migrācija Rietumeiropā ==
Migrācijas pirmsākumā 5. gadsimta sākumā Eiropu etniski un kultūras ziņā pārstāvēja divas lielas grupas — romieši un [[barbari]], kur pēdējie pamatā bija [[ķelti]], bet vēlāk [[ģermāņi]]. 7.—8. gadsimtā šī struktūra bija jau daudz sarežģītāka. Tā, piemēram, mūsdienu [[Spānija]], kas bija romanizēta ķeltu-[[Ibēri|ibēru]] zeme, tika lielā mērā ģermāniskota [[goti|gotu]] ([[Vestgoti|vestgotu]]) iebrukuma rezultātā, bet pēc [[mauri|mauru]] iebrukuma un gotu sakāves 8. gadsimtā [[Pireneju pussala]] nonāca islāma ietekmē. Šajā laikā lielā skaitā Spānijā ieceļoja un apmetās arī [[ebreji]], piedodot šai zemei arī savas etniskās un kultūras iezīmes.

Arī [[Gallija|Gallijā]] [[Galli|gallu]]-romiešu pamatiedzīvotāji tika ģermāniskoti, lai gan šis process noritēja nevienmērīgi. Lielāka ģermāniskošana skāra Gallijas ziemeļaustrumu daļu, mazākā mērā dienvidrietumus (mūsdienu [[Gaskoņa]]). Mūsdienu [[Vācija]]s teritorijā turpinājās rietumģermāņu un austrumģermāņu sadalīšanās, pārsvaru iegūstot pirmajiem.

Ģermāņu etniskā ietekme manāmi skāra arī latinizēto ķeltu-itāļu sabiedrību mūsdienu [[Itālija|Itālijā]]. Arī [[Lielbritānija (sala)|Britānijas]] pamatiedzīvotāji — romanizētie ķelti-briti, tika daļēji absorbēti vai izspiesti no savām sākotnējām teritorijām. Rezultātā Britānijā izveidojās divas visai atšķirīgas etniskās grupas — ķelti rietumos un ģermāņi centrālajā daļā, austrumos un dienvidos. Savukārt ziemeļu reģionu, [[Skotija]]s, vai kā to sauca romieši — Kaledonijas, iedzīvotāji arī iedalījās divās galvenajās grupās — ģermāņi zemienē (''lowlanders'') un ķelti kalnainajos apvidos (''highlanders''). Savukārt Kaledonijas pamatiedzīvotāji bija galvenokārt [[pikti]].

== Migrācija Dienvidaustrumeiropā ==
[[Attēls:Bulgarians and Slavs VI-VII century.png|thumb|[[Protobulgāri|Protobulgāru]] cilšu migrācija 6. un 7. gadsimtā]]
Etniski ļoti sarežģīta situācija veidojās [[Balkānu pussala|Balkānu pussalā]]. Līdz ar [[avāri|avāru]] (kurus vēlāk aizvietoja [[horvāti]]) iebrukumu sākās [[Ilīrija|ilīriešu]] pārslāvošana, kuras rezultātā šis reģions īsā laikā pilnībā pazaudēja [[Sengrieķi|grieķu]]-romiešu kultūras pazīmes.

Arī [[Trāķija]] (grieķu ''Thrakĕ'', latīņu ''Thracia''), kas aptvēra Balkānu pussalas austrumu daļu (ieskaitot mūsdienu [[Bulgārija|Bulgāriju]]), un, tāpat kā Ilīrija, bija viena no Maķedonijas, tad Romas impērijas un vēlāk arī [[Austrumromas impērija|Bizantijas]] provincēm, tika pilnībā pārslāvota. Arī lielākā daļa [[Grieķija]]s, ieskaitot [[Peloponēsa|Peloponēsas pussalu]], etniski tika pārslāvota, tomēr slāvu imigranti Grieķijā, sajaucoties ar vietējiem grieķu iedzīvotājiem, helenizējās. Atsevišķi zinātnieki uzskata, ka mūsdienu grieķi, vismaz ievērojama to daļa, ir helenizējušies [[albāņi]] un slāvi.

3. gadsimtā [[Dākija|Dākijā]] iebruka [[goti]] un romieši bija spiesti savus leģionus no šīs provinces atsaukt. Lai gan Dākija kļuva par pastāvīgu iebrukumu vietu gotiem, huņņiem, slāviem un protobulgāriem, tās romanizētie iedzīvotāji vēl ilgi saglabāja latīņu valodu un savu identitāti. Slāviem kļūstot par noteicošo Dākijas etnisko sastāvdaļu, [[Daki|daku]] un slāvu savstarpējās sajaukšanās rezultātā izveidojās jauna etniska grupa — [[valahi]] (vlahi). No saviem dažādajiem priekštečiem valahi saglabāja kā klejotāju, tā arī karavīru iezīmes, kļūstot par nopietnu draudu Bizantijas impērijai. Vēlākajos gadsimtos valahi veidoja mūsdienu horvātu, [[Serbi|serbu]] un lielā mērā arī bulgāru etnisko pamatu.

Atsevišķas slāvu ciltis uz Balkāniem sāka ceļot jau 3. gadsimtā. Tomēr lielā skaitā slāvi Balkānos sāka ieplūst 6. gadsimtā, [[protobulgāri]] — 7. gadsimtā, bet tos, tāpat kā ilīriešus, [[Dalmācieši|dalmāciešus]], [[Maķedonieši|maķedoniešus]] un [[Trāķieši|trāķiešus]] samērā īsā laikā [[pārtautošana|pārtautoja]] jau priekšā esošie slāvi.

Dažādos laika posmos, dažādās Balkānu pussalas vietās bez slāviem apmetās arī neliels skaits [[Maģāri|maģāru]] un ģermāņu. Tā kā Balkāniem raksturīgi daudzi dabīgie šķēršļi, starptautu sakari bija apgrūtināti un tās attīstījās, katrai tautai veidojoties savai izteiktai etniskai un kultūras identitātei, savai reliģijai, valodai un tradīcijām.

== Skatīt arī ==
* [[Barbaru karalistes]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{vēsture-aizmetnis}}

{{autoritatīvā vadība}}

[[Kategorija:Eiropas vēsture]]
[[Kategorija:Senie laiki]]
[[Kategorija:Viduslaiki]]