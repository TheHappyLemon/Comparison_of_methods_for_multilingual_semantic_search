[[Attēls:Krišjānis Valdemārs (ap 1880).jpg|200px|thumb|Kustības galvenais ierosinātājs — [[Krišjānis Valdemārs]] (ap 1880)]]
[[Attēls:Rigas Latviesu biedribas karogs.jpg|thumb|200px|[[Rīgas Latviešu biedrība]]s karogs]]
{{Latvijas vēsture}}
'''Jaunlatvieši''' ir jēdziens, ko attiecina uz pirmās [[latviešu tautas atmoda]]s intelektuāļiem, kas darbojās [[19. gadsimts|19. gadsimta]] 50.—80. gados. Jaunlatvieši deva lielu ieguldījumu latviešu nacionālās kultūras attīstībā, literārās valodas izkopšanā, [[folklora]]s vākšanā, nacionālās literatūras veidošanā u.c.

== Priekšvēsture ==
[[Apgaismības laikmets|Apgaismības laikmeta]] ideju izplatīšanai 1802. gadā mācītājs [[Liborijs fon Bergmanis]] nodibināja "[[Rīgas literāri praktiskā pilsoņu savienība|Rīgas literāri praktisko pilsoņu savienību]]" (''Literärisch-Praktische Bürgerverbindung''). Drīz pēc [[Dzimtbūšanas atcelšana Latvijā|dzimtbūšanas atcelšanas]] [[Johans Gotfrīds Ageluts]] kopā ar 12 Vidzemes un diviem Kurzemes un Zemgales mācītājiem 1824. gadā nodibināja [[Latviešu literārā biedrība|Latviešu literāro biedrību]] (''Lettisch-literärische Gesellschaft'') [[latviešu valoda]]s, folkloras un kultūras izpētei un popularizēšanai. Vēlāk biedrībā iestājās arī latviešu sabiedriskie darbinieki  [[Juris Bārs]], [[Ansis Līventāls]], [[Juris Neikens]] un citi.

== Kustības veidošanās ==
19. gadsimta vidū, pateicoties ekonomiskajām pārmaiņām un [[dzimtbūšana]]s atcelšanai, notika straujāka izglītības un kultūras attīstība. Tika atvērtas vairākas pagastskolas un arī draudzes skolas. 
1856. gada februārī [[Tērbatas Universitāte]]s latviešu studenti izveidoja "[[Tērbatas latviešu studentu rakstniecības vakari|Tērbatas latviešu vakaru]]" kopu, kuras loceklis [[Juris Alunāns]] 1856. gadā izdeva dzejoļu krājumu "[[Dziesmiņas, latviešu valodai pārtulkotas]]". Nosaukumu "jaunlatvieši" pirmo reizi laikrakstā ''Das Inland'' lietoja vācbaltiešu mācītājs [[Gustavs Braše]],<ref>[http://www.liis.lv/kultvest/kultura/latvija/latvkult/teksts.htm Latvijas kultūra 19. gs. 1. pusē - 20. gs. sākumā] {{Webarchive|url=https://web.archive.org/web/20111002204336/http://www.liis.lv/kultvest/kultura/latvija/latvkult/teksts.htm |date={{dat|2011|10|02||bez}} }}, liis.lv</ref> kurš, izlasot J. Alunāna dzejoļu krājumu, autoram piedēvēja jaunlatvieša vārdu, ar to domājot nemiernieku, dumpinieku. Sākotnēji šis jēdziens tika lietots nievājošā, ironiskā nozīmē, taču konotācija mainījās, pašiem jaunlatviešiem to pieņemot un lietojot.

Tērbatas latviešu vakaru kopa 1857. gadā kļuva par [[studentu korporācija]]s ''[[Fraternitas Academica Dorpatensis]]'' kodolu, tās vadībā tika ievēlēti [[Krišjānis Valdemārs]], [[Krišjānis Barons]], E. Grīnhofs un [[Jānis Zakranovičs]].<ref>Dzirkalis K. “Dorpatensis Fraternitas Academica”. Universitas, 33 (1974), 32. lpp. citēts no [http://www.zvaigzne.lv/upload/free/peterburgas_avizes.pdf]</ref>
1860. gadā Juris Alunāns Tērbatā izdeva trīs grāmatas ar nosaukumu "[[Sēta, daba un pasaule]]". Pirmās grāmatas moto bija 
"Pats lielais spēks pie cilvēka ir prāts
Un zināšanas; kas tos ienīst, tāds
Jo drīzi bojā ies." 
Visās trijās burtnīcās bija ievietoti Alunāna priekšvārdi, pirmajā grāmatā publicēts atdzejots čehu rakstnieka Čelakovska dzejolis „[[Nevis slinkojot un pūstot]]”, kas kļuva par vienu no jaunlatviešu kustības simboliem. 1909. gadā [[Jurjānu Andrejs]] [[himna]]i sacerēja mūziku.

== Darbība ==
Pēc studiju beigšanas Tērbatā Juris Alunāns, Krišjānis Barons un Krišjānis Valdemārs pārcēlās uz dzīvi [[Pēterburga|Pēterburgā]], kur izdeva laikrakstu "[[Pēterburgas Avīzes]]" (1862-1865). Laikraksta redakcijā darbojās arī [[Indriķis Alunāns]], [[Jēkabs Zvaigznīte]], [[Ernests Dinsbergs]], [[Kaspars Biezbārdis]], [[Bernhards Dīriķis]] u.c.

1868. gada 22. novembrī Rīgas latvieši [[Jānis Frīdrihs Baumanis]], Bernhards Dīriķis un [[Rihards Tomsons]] izveidoja [[Rīgas Latviešu biedrība|Rīgas Latviešu biedrību]] (RLB), tās dibināšanas sapulcē piedalījās vairāk nekā 100 biedru, kas ievēlēja 36 runas vīrus. Biedrības galvenie mērķi sākotnēji bija palīdzība trūkumcietējiem un derīgu zināšanu, "godīgas kārtības" un "gara apgaismošanas" izplatīšana starp Rīgas latviešiem. RLB deva milzīgu ieguldījumu latviešu izglītības un kultūras attīstībā, tostarp [[Vispārējie latviešu Dziesmu un Deju svētki|Latviešu Vispārējo Dziesmu svētku]] organizēšanā 1873. gadā un vēlāk. RLB karogā tika ierakstīti vārdi "stāvi stipri, strādā droši".<ref>Latviešu konversācijas vārdnīcas XVIII sējums, 35927 sleja. Rīga, 1938.-1939.</ref> Biedrībā jau 1868. gadā sāka darboties pirmais latviešu teātris, pie RLB Zinību komisijas darbojās Derīgo grāmatu nodaļa.

1870. gada februārī [[Tērbatas Universitāte]]s students [[Atis Kronvalds|Kronvaldu Atis]] ar saviem divdesmit domu biedriem nosūtīja apsveikuma telegrammu Rīgas Latviešu biedrības jaunā nama iesvētīšanas reizē. Visi telegrammas parakstītāji nolēma atjaunot regulāras vakarnieku sanāksmes, kas tika nodēvētas par "[[Tērbatas latviešu studentu rakstniecības vakari]]em". Savu iekšējo uzbūvi un organizāciju T.L.R.V. ''draugi'' gandrīz pilnībā veidoja uz studentu korporāciju principiem. Vakaru dibinātāji bija Atis Kronvalds, [[Frīdrihs Grosvalds]], [[Atis Grīnbergs]], [[Eižens Zemmers]] un citi. 
1881. gada 3. decembrī draugu organizācijai tika pieņemts nosaukums "Fraternitas Lettonica", kas 1882. gada 20. februārī tika mainīts ar nosaukumu "Lettonia".<ref>{{Tīmekļa atsauce |url=http://www.lettonia.lv/?lapa=teksti&sid=2&tid=7 |title=Lettonias vēsture |access-date={{dat|2017|06|03||bez}} |archiveurl=https://web.archive.org/web/20170730044605/http://www.lettonia.lv/?lapa=teksti&sid=2&tid=7 |archivedate={{dat|2017|07|30||bez}} }}</ref> 1888. gada 10. novembrī ''Lettoniju'' pametušais [[Kārlis Kasparsons]]<ref>„Ceļa Zīmes” nr. 26, 1955.</ref> kopā ar saviem domubiedriem Jāni Kauliņu, Jēkabu Ozoliņu, Augustu Krumbergu, Jāni Ērmani nodibināja "Literāri zinātnisko latviešu studentu biedrību", kurai vēlāk pievienojas [[Andrejs Skuja]], [[Aleksandrs Dauge]], [[Pēteris Pīpkalējs]], [[Konstantīns Ūders]], [[Eduards Veidenbaums]], [[Jēkabs Alksnis (ārsts)|Jēkabs Alksnis]], [[Ernests Ekšteins]], [[Eduards Pavasars]], Jānis Lasmanis un citi.<ref>[http://academia.lndb.lv/xmlui/bitstream/handle/1/651/indulis_zvirgzdins_1905_gads_lazdonas_draudze.pdf?sequence=1 Indulis Zvirgzdiņš. 1905. gads Lazdonas draudzē] {{Webarchive|url=https://web.archive.org/web/20160305011910/http://academia.lndb.lv/xmlui/bitstream/handle/1/651/indulis_zvirgzdins_1905_gads_lazdonas_draudze.pdf?sequence=1 |date={{dat|2016|03|05||bez}} }} Starptautiska konference INFORMĀCIJA, REVOLŪCIJA, REAKCIJA: 1905-2005</ref> Biedrība sapulcējās reizi nedēļā sestdienu vakaros, uz kuru vienam no tās locekļiem bija jāsagatavo referāts.<ref>[http://www.turaida-muzejs.lv/2015/10/latvijas-republikas-pirmajam-izglitibas-ministram-karlis-kasparsonam-150/ Latvijas Republikas pirmajam izglītības ministram Kārlim Kasparsonam – 150] [[Turaidas muzejrezervāts]], 2015. gada 5. oktobrī</ref>
Pēc tās locekļa Pētera Pīpkalēja uzvārda šo studentu biedrību sāka dēvēt par [[Pīpkalonija|Pīpkaloniju]].

Pēc [[Krišjānis Valdemārs|Krišjāņa Valdemāra]] ierosinājuma Maskavas latviešu inteliģence 1870. gada 20. oktobrī nodibināja [[Maskavas latviešu lasāmie vakari|Maskavas latviešu lasāmos vakarus]]. [[Fricis Brīvzemnieks|Friča Brīvzemnieka]] vadītajos vakaros sanāca Maskavas latviešu inteliģence ([[Krišjānis Kalniņš]], [[Krišjānis Barons]], Krišjānis Valdemārs u.c.) un gandrīz visi latviešu studenti. Ar laiku starp "vakaru" vadītāju Frici Brīvzemnieku un studentiem radās vairākas nesaskaņas. Kopā ar 15 domubiedriem [[Jānis Čakste]] 1883. gada 19. (31.) oktobrī sarīkoja mielastu un nodibināja Maskavas latvju studentu biedrību, kas pārtapa par biedrību "Fraternitas Moscoviensis" (1902), biedrību "Orients" (1914), ko kuras nosaukumu vēlāk latviskoja uz [[Akadēmiskā vienība "Austrums"|"Austrums"]].

1880. gadā [[Māteru Juris|Māteru Jura]] vadībā tika nodibināta [[Jelgavas Latviešu biedrība]], par kuras priekšnieku 1887. gadā ievēlēja advokātu Jāni Čaksti, kurš jau bija pazīstams ar rosmi Maskavas latviešu vakaros. Viņa vadības laikā Jelgavas latviešu biedrība kļuva par nozīmīgāko latviešu sabiedrisko organizāciju visā [[Kurzemes guberņa|Kurzemes guberņā]].

== Mērķi ==
Reālajā dzīvē jaunlatvieši centās atrisināt galveno visas tautas kopējo problēmu - atbrīvoties no [[vācbaltieši|vācbaltiešu]] virskundzības. Lai to paveiktu, bija jāveic trīs galvenie uzdevumi: jāizveido sava kultūra, kas būtu brīva no muižnieku un garīdznieku ietekmes, saimnieciski jākļūst neatkarīgiem un jāiegūst juridiskā līdztiesība. Jaunlatvieši uzsvēra, ka latviešiem ir jāmācās. Saistībā ar izglītību jāatzīmē K. Valdemāra nopelns, dibinot [[Ainažu jūrskola|Ainažu jūras skolu]].

Būtiskākais jaunlatviešu ieguldījums bija kultūras jomā — literatūrā, valodniecībā, teātra un tēlotājā mākslā, folkloristikā un mūzikā. Jaunlatviešu idejas tautā tika nestas ar tā laika preses izdevumiem — "[[Mājas Viesis]]", "[[Baltijas Vēstnesis]]", "[[Sēta, Daba, Pasaule]]" un "[[Pēterburgas Avīzes]]".

== Atsauces ==
{{Atsauces}}

== Literatūra ==
* Arnolds Spekke: History of Latvia: An Outline. Stockholm: M. Goppers/Zelta Ābele, 1951. 
* Alfred Bilmanis: A History of Latvia. Princeton: Princeton University Press, 1951. 
* Arveds Švābe: Latvijas vēsture 1800-1914. Uppsala: Daugava, 1958. 
* Arveds Švābe, ed.: Latvju enciklopēdija. Stockholm: Trīs Zvaigznes, 1952-1953. 
* Uldis Ģērmanis: Latviešu tautas piedzīvojumi. Ann Arbor: Ceļinieks, 1974. 
* Agnis Balodis: Latvijas un latviešu tautas vēsture. Rīga: Kabata, 1991. 
* [http://www.ailab.lv/Teksti/Senie/Zeiferts/zeifsat.htm Teodors Zeiferts: Latviešu rakstniecības vēsture. Rīga: 1922]
* Ernests Blanks: Latvju tautas ceļš uz neatkarīgu valsti. Västerås: Ziemeļbāzma, 1970. 
* [[Ilga Apine]]: Latvija 19. gadsimta otrajā pusē Retrieved 23. VI. 2005. (archived at [1]) 
* [http://ejournals.pp.net.ua/_ld/1/135_kirchanavs_book.pdf Кирчанов М.В. Zemnieki, latvieši, pilsoņi. Идентичность, национализм и модернизация в Латвии / М.В. Кирчанов. – Воронеж: Научная книга, 2009. – 203 с. {{ISBN|978-5-98222-461-3}}]
* Jānis A. Krēsliņš: Recent Publications on Baltic History. Retrieved 23. VI. 2005. 
* Arturs Priedītis: Latvijas kultūras vēsture. Daugavpils: A.K.A., 2000. {{ISBN|9984-582-11-6}} (Includes summaries in Russian and English.) 
* Viktors Hausmanis, ed.: Latviešu rakstniecība biogrāfijās. Rīga: LZA, 1992. 
* Jānis Rozenbergs: "Fricis Brīvzemnieks -- latviešu folkloristikas pamatlicējs." (Includes a brief summary in English.) Retrieved 25. VI. 2005. 
* The Latvian Education Informatization System offers extensive information on the Young Latvians and their contributions to linguistics, e.g. "Jaunlatvieši un latviešu valodas attīstība," ("The Young Latvians and the Development of the Latvian Language"). Retrieved 25. VI. 2005.

== Ārējās saites ==
{{sisterlinks-inline}}
{{enciklopēdiju ārējās saites}}

[[Kategorija:Jaunlatvieši| ]]
[[Kategorija:Sabiedriskās kustības un organizācijas Latvijas teritorijā]]