{{Mazais_burts|title=x86}}
[[Attēls:Intel PIII Coppermine Backside.JPG|thumb|right|200px|[[Intel Pentium III]] (Coppermine)]]

'''x86''' jeb '''80x86''' ir [[mikroprocesors|mikroprocesoru]] [[instrukciju kopa|arhitektūra]], ko sākotnēji izstrādāja un tās procesorus ražoja [[Intel Corporation|Intel]]. X86 arhitektūra dominē galddatoru, klēpjdatoru un serveru tirgū kopš 1980. gadu sākuma, kad iznāca pirmie [[IBM PC]] modeļi. Uz x86 arhitektūru balstītos datorus parasti darbina [[Microsoft Windows]] vai kāda no [[Unix-tipa]] [[operētājsistēma|operētājsistēmām]]. Lai ar daudz mūsdienīgākas arhitektūras, piemēram, [[PowerPC]], ir mēģinājušas aizstāt x86 daudzās nišās, nevienai no tām nav izdevies iekarot x86 pamattirgu.

Arhitektūru sauc par '''x86''' jo pirmo šīs arhitektūras procesoru nosaukumi bija skatiļi, kas beidzās ar kombināciju "86", piemēram, [[8086]], [[80186]], [[80286]], [[80386]] un [[80486]]. Tā kā skaitļus nevar reģistrēt kā [[tirdzniecības zīme]]s, vēlākiem modeļiem Intel sāka dot ar burtiem rakstāmus nosaukumus, piemēram, [[Pentium]].

Sākotnēji x86 bija 16 bitu arhitektūra, taču Intel ir to divreiz papildinājusi, lai atbalstītu lielāku [[vārds (datorikā)|vārda izmēru]]. [[1985]]. gadā Intel izlaida 32 bitu [[80386]], kas aizstāja 16 bitu [[80286]]. 32 bitu arhitektūru nosauca par '''i386''', bet tagad to mēdz saukt arī par '''x86-32''' un '''IA32'''. [[2003. gads|2003]]. gadā [[AMD]] izlaida [[Athlon 64]], kas paplašināja arhitektūru līdz 64 bitiem. Arī Intel izlaida ar Athlon 64 savietojamus procesorus. 64 bitu arhitektūras variāciju sauc par '''x86-64''', '''AMD64''' (AMD nosaukums), '''Intel 64''' (Intel nosaukums, pirms tam '''EM64T''' un '''IA-32e''') un '''x64''' ([[Microsoft]] un [[Sun Microsystems]] lietoti nosaukumi). '''Intel 64''' nav tas pats, kas [[IA-64]], tā ir pavisam cita arhitektūra.

{{IT-aizmetnis}}

[[Kategorija:IBM PC]]
[[Kategorija:Mikroprocesori]]
[[Kategorija:X86|*]]