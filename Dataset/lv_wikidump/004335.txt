{{atsauces+}}
[[Attēls:Drosophila melanogaster - side (aka).jpg|thumb|[[Muša]]s ''Drosophila melanogaster'' mūsdienās izmantotas pētījumos]]
'''Ģenētika''' ({{val|el|γενητως}} (''genētikos'') — 'uz dzimšanu vai izcelšanos attiecīgs') ir [[zinātne]] par [[gēns|gēniem]], [[iedzimtība|iedzimtību]] un organismu dažādību. Vārds "ģenētika" pirmo reizi tika lietots, lai aprakstītu iedzimtības studēšanu un variāciju zinātni<!-- kas tā tāda? -->. Terminu piedāvāja izcilais britu zinātnieks [[Viljams Betsons]] (''William Bateson''), pirmoreiz to lietojot personiskā vēstulē ģeologam [[Ādams Sedžviks|Ādamam Sedžvikam]] (''Adam Sedgwick'') [[1905]]. gada [[18. aprīlis|18. aprīlī]]. Betsons terminu "ģenētika" publiski pirmoreiz lietoja Trešajā Starptautiskajā ģenētikas konferencē [[Londona|Londonā]] [[1906]]. gadā.

Zināšanas par ģenētiku cilvēki izmantoja jau aizvēsturē, veicot augu un dzīvnieku [[selekcija|selekciju]] un pavairošanu. Mūsdienu pētījumos ģenētika strauji attīstās un nodarbojas, piemēram, ar specifisku gēnu funkciju izpēti, gēnu mijiedarbības analīzi. Organismos ģenētiskā informācija galvenokārt tiek pārnēsāta [[hromosoma|hromosomās]], kur tā ir iekļauta [[DNS|dezoksiribonukleīnskābes]] (DNS) molekulu ķīmiskajā struktūrā (ir arī [[mitohondriālā DNS]], kas atrodas [[mitohondrijs|mitohondrijos]], nevis [[šūnas kodols|šūnas kodolā]]).

Gēni kodē informāciju, kas nepieciešama [[olbaltumvielas|olbaltumvielu]] sintezēšanai no [[aminoskābes|aminoskābēm]]. Olbaltumvielas savukārt nosaka organisma uzbūvi un izskatu.

Gēns satur instrukcijas par to, kā uzbūvēt noteiktu olbaltumvielu, tādējādi gēns ir kodējums olbaltumvielai. Princips "viens gēns, viens olbaltumviela" ir uzskatāms par vienkāršojumu, jo viens gēns var ražot vairākus produktus, atkarībā no tā, kā tā ieraksts tiek regulēts.

Pamatojoties uz DNS gēnu kodu ([[nukleotīds|nukleotīdu]] sekvenci), ar īpašu [[ferments|fermentu]] — [[RNS polimerāze|RNS polimerāžu]] — palīdzību tiek sintezētas [[ribonukleīnskābe]]s (RNS). Šo procesu sauc par [[transkripcija (bioloģija)|transkripciju]]. Lai sintezētu olbaltumvielas, nepieciešamas dažādu veidu RNS. [[Informatīvā RNS]] (iRNS) tieši kodē olbaltumvielu aminoskābju secību. Olbaltumvielu sintēzi uz iRNS [[ribosoma|ribosomās]] sauc par [[translācija (bioloģija)|translāciju]]. [[Ribosomu RNS]] jeb rRNS ir ribosomu uzbūves pamats, bet [[transporta RNS]] (tRNS) kalpo aminoskābju nogādāšanai uz ribosomām.

Ģenētika nosaka daudz (bet ne visu) par organisma, ieskaitot cilvēkus, izskatu un, iespējams, arī to, kā viņi uzvedas. Apkārtējās vides atšķirības un nejauši faktori arī to iespaido. Identiskajiem [[dvīņi]]em, [[klons (bioloģija)|kloniem]], kas rodas, [[embrijs|embrijam]] pārdaloties agrā attīstības stadijā, ir vienāda DNS, bet dažādas personības un pirkstu nospiedumi. Ģenētiski identiski augi, kas aug aukstākā klimatā, mēdz būt īsāki un mazāk sulīgi.

== Vēsture ==
Par mūsdienu ģenētikas pamatlicēju uzskata [[Gregors Mendelis|Gregoru Mendeli]], kurš pētīja īpašību pārmantojamību augos. Savā rakstā "Versuche über Pflanzenhybriden" ("Eksperimenti augu hibridizācijā"), kas tika prezentēts [[1865]]. gadā Brno Dabas Vēstures Biedrībai, Gregors Mendelis izsekoja noteiktu īpašību iedzimtības modeļus [[Zirņi|zirņos]] un parādīja, ka tie var tikt izteikti matemātiski. Lai gan ne visās iezīmēs parādās šie Mendeļa iedzimtības modeļi, viņa darbā tika ieteikts iedzimtības studēšanai izmantot statistiskus datus. Kopš tā laika atklātas vairākas daudz sarežģītākas iedzimtības formas.

Mendeļa darba nozīme netika izprasta, līdz 20. gadsimta sākumā viņa pētījumus no jauna atklāja citi zinātnieki, kas strādāja ar līdzīgām problēmām.

Mūsdienās ir zināms, ka dažāda mantojama informācija tiek pārnēsāta [[DNS]], izņēmums ir [[vīrusi]], kas pārnēsā informāciju [[RNS]]. Manipulējot ar DNS, var pārveidot iedzimtības iezīmes un organismu variāciju.

== Nozīmīgu atklājumu hronoloģija ==

* 1859 [[Čārlzs Darvins]] izdod darbu "Sugu Izcelšanās"
* 1865 [[Gregors Mendelis|Gregora Mendeļa]] raksts "Versuche über Pflanzenhybriden"
* 1903 Tiek atklāts, ka hromosomas ir iedzimtības vienības
* 1906 Publiski tiek lietots jēdziens "ģenētika", britu biologs Viljams Beitsons, Trešā Starptautiskā ģenētikas konference, Londona
* 1910 [[Tomass Hants Morgans]] pierāda, ka gēni pieder hromosomām
* 1913 [[Alfrēds Sturtevants]] izveido pirmo hromosomas ģenētisko karti
* 1913 Gēnu kartes rāda hromosomas, ar lineāri sakārtotiem gēniem
* 1918 [[Ronalds Fišers]] sagatavo rakstu par savstarpējām saistībām starp radiniekiem — sākas modernā sintēze
* 1927 Fizikālas izmaiņas gēnos nosauc par [[mutācija|mutācijām]]
* 1928 [[Fredriks Grifits]] pierāda DNS lomu
* 1931 Krustošana ir rekombināciju cēlonis<!-- nav īsti saprotams -->
* 1941 [[Edvards Lourijs Tatums]] un [[Georgs Vells Bīdls]] atklāj olbaltumvielu gēnu kodu<!-- nav īsti saprotams -->
* 1944 Osvalds Teadors Avērijs, Kolins Makleods un Makleins Makartijs izdala DNS kā ģenētisko materiālu
* 1950 Ervins Čargafs parāda, ka 4 nukleotīdi nav sastopami nukleīnskābē stabilās proporcijās, bet ka daži galvenie likumi tiek ievēroti
* 1952 Eksperimenti pierāda, ka ģenētiskā informācija bakteriofāgos ir DNS
* 1953 [[Džeimss Votsons]] un [[Frānsiss Kriks]] pierāda, ka DNS struktūra ir stingra dubultā spirāle
* 1956 Jo Hins Tjio un Alberts Levans konstatē, ka hromosomu skaits cilvēkiem ir 46
* 1961 Ģenētisko kodu sakārto trijotnēs (nukleotīdu tripletos)
* 1964 Hauards Temins parāda, izmantojot RNS vīrusus, ka Vatsona centrālā dogma <!-- kas tā tāda? -->ne vienmēr ir patiesa
* 1970 Ierobežoti fermenti tiek atklāti baktēriju izpētē, kas ļauj zinātniekiem izgriezt un kopēt DNS
* 1977 DNS ir pirmo reizi sakārtota secībā, to izdara [[Frederiks Sengers]], Valters Gilberts un Allans Maksams, kuri strādāja neatkarīgi
* 1983 Karijs Banks Mullis atklāj polimerizācijas ķēdes reakciju, kas atļauj pagarināt DNS
* 1985 Aleks Džefrijs atklāj "ģenētisko pirkstu nospiedumu"
* 1989 Francis Kollins un Lap-Čē Tsuis sakārto secībā pirmo cilvēka gēnu
* 1995 ''Heamophilus influenzae'' ir pirmais brīvi dzīvojoša organisma secībā sakārtotais genoms
* 1998 Pirmais secībā sakārtotais vairākšūnu organisma genoms
* 2001 Pirmie cilvēka gēnu sakārtošanas projekti
* 2003 Veiksmīga ''Cilvēka genoma'' projekta 99% sakārtošana ar 99,99% precizitāti

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.neslimo.lv/pme/?name=genetika genetika | Medicīnas termins] {{lv ikona}}

{{ģenētika}}
{{autoritatīvā vadība}}

[[Kategorija:Ģenētika| ]]