'''GIRD''' ({{val-ru|Группа Изучения Реактивного Движения, ГИРД}}) bija reaktīvās kustības pētīšanas grupa [[Maskava|Maskavā]], [[Padomju Savienība|PSRS]] [[1930. gadi|1930. gados]]. Darbojās galvenokārt pie [[šķidrā degviela|šķidrās degvielas]] [[raķešdzinējs|raķešdzinēju]] izstrādes un to praktiskas pielietošanas. Sākotnēji grupas vadītājs bija [[Frīdrihs Canders]]. GIRD darbojās neatkarīgi, paralēli [[Gāzu dinamiskā laboratorija|Gāzu dinamiskajai laboratorijai]] ([[Ļeņingrada]]).

== Organizācija ==
Grupa sastāvēja no 4 brigādēm, kas strādāja pie 10 projektiem:
* 1. brigāde (vadītājs Frīdrihs Canders) - dzinēji:
** projekts 01 - eksperimentāls [[raķešdzinējs]] [[OR-1]], pie kura Canders strādāja jau no [[1929]]. gada;
** projekts 02 - raķešdzinējs [[OR-2]], kas bija paredzēts raķešplanierim [[RP-1]];
** projekts 10 - raķešdzinējs raķetei [[GIRD-X]].
* 2. brigāde (vadītājs [[Mihails Tihonravovs]]) - produkti uz dzinēju bāzes:
** projekts 03 - ar degvielas sūkni darbināms raķešdzinējs RDA-1, projekts netika pabeigts;
** projekts 05 - raķete, kuras dzinēju ORM-50 izstrādāja [[Gāzu dinamiskā laboratorija|Gāzu dinamiskajā laboratorijā]]; netika pabeigta;
** projekts 07 - raķete ar OR-2 dzinēju; GIRD laikā vēl netika palaista;
** projekts 09 - raķete, darbināma ar daļēji cieto degvielu; pirmā raķete, kas lidoja GIRD laikā.
* 3. brigāde (vadītājs [[Jurijs Pobedonosecs]]) - gaisa reaktīvie dzinēji:
** projekts 04 - [[virsskaņas ātrums|virsskaņas]] [[aerodinamiskais tunelis|aerodinamiskā tuneļa]] izgatavošana;
** projekts 08 - tiešplūsmas reaktīvais dzinējs.
* 4. brigāde (vadītājs [[Sergejs Koroļovs]]) - lidaparātu konstrukcijas:
** projekts 06 - [[spārnotā raķete|spārnoto raķešu]] konstruēšana;
*** projekts 06/I - [[RP-1]] planieris ar dzinēju no 09 projekta;
*** projekts 06/III (Objekts 216) - planieris ar dzinēju OR-2;
*** projekts 06/IV (Objekts 212) - planieris ar [[Gluško]] laboratorijas izstradāto dzinēju ORM-65.

Bez šīm četrām brigādēm darbojās mehāniskās darbnīcas un raķešdzinēju stendi.

Paralēli Maskavas grupai un tās pakļautībā darbojās arī Ļeņingradas GIRD grupa, kas nodarbojās galvenokārt ar raķešu popularizēšanu.

== Hronoloģija ==
=== 1931 ===
GIRD izveidota {{dat|1931|9|15}} no reaktīvo dzinēju sekcijas pie [[Osoaviahim]]a Centralās Padomes Gaisa tehnikas biroja.

=== 1932 ===
* Aprīlis — izveidota GIRD ražošanas daļa, piešķirtas telpas Sadovospaskas ielā, cilvēki.
* 1. maijs — par GIRD priekšnieku iecelts S. Koroļovs. Īsā laikā tika radīts dzinējs OR-2.

=== 1933 ===
* 28. martā mira Frīdrihs Canders.
* 31. maijā 2. brigāde pabeidza raķetes 09 izveidi. Tā bija pirmā PSRS šķidrās degvielas raķete.
* 11. augustā 4. brigāde pabeidza raķešplaniera RP-1 izstrādi. RP-1 bija sērijas planieris BIČ-11, apgādāts ar dzinēju OR-2.

1933. gada beigās GIRD tika apvienota ar Ļeņingradas [[Gāzu dinamiskā laboratorija|Gāzu dinamisko laboratoriju]], un uz to bāzes tika organizēts Reaktīvais institūts.

== Ārējās saites ==
* [http://www.mentallandscape.com/G_GIRD.htm Group for the Study of Jet Propulsion]{{Novecojusi saite}}

== Literatūra ==
* Антон Первушин. "Красный космос. Звездные корабли Советской империи.", Москва, 2007

[[Kategorija:Raķešbūves organizācijas]]
[[Kategorija:Raķešbūves pirmsākumi]]