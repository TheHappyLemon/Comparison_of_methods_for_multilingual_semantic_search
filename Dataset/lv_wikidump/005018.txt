[[Attēls:The Protestant Reformation.svg|thumb|330px|Protestantu kustības atzaru izplatība Eiropā]] 
[[Attēls:Religie w I Rz-plitej 1573.svg|thumb|330px|Konfesiju sadalījums [[Polijas-Lietuvas kopvalsts|Polijas—Lietuvas kopvalstī]] 1573. gadā]]

'''[[Protestantisms|Protestantu]] reformācija''' bija 16. gadsimta kustība, kuras mērķis bija reformēt [[Romas Katoļu baznīca|katoļu baznīcu]] [[Eiropa|Eiropā]] un kuras rezultātā notika baznīcas šķelšanās un izveidojās vairākas [[konfesija]]s, kas pastāv arī mūsdienās, kā [[luterisms]], [[Reformātu baznīca|reformisms]], [[prezbiteriānisms]], [[anabaptisms]], [[anglikānisms]] un citas.

Par reformācijas oficiālo sākumu uzskata [[1517]]. gada [[31. oktobris|31. oktobri]], kad augustīniešu ordeņa mūks [[Mārtiņš Luters]] pienagloja savas 95 tēzes, vērstas pret [[Indulgence|indulgenču]] tirdzniecību, pie [[Vitenberga]]s pils baznīcas durvīm.{{fact}}

Reformatoru pamattēzes:
* Bībeli var lasīt un izprast katrs;
* cilvēks pats atrod ticībā savas dvēseles glābšanu, tāpēc nav nepieciešamības pēc svētbildēm, mūku ordeņiem, gavēņiem, baznīcas hierarhijas un tās laicīgajiem īpašumiem;
* pār sabiedrību valda laicīgā vara, pār dvēseli — Dievs, savukārt mācītājs ir no draudzes vidus izvēlēts dievkalpojumu vadītājs;
* dievkalpojumi jānotur draudzes dzimtajā valodā;
* starp Dievu un cilvēku nevar būt nekādu citu starpnieku.

== Reformācijas priekšnoteikumi un cēloņi ==
[[Attēls:Portrait of Erasmus of Rotterdam by Hans Holbein d. J. in Kunstmuseum Basel.jpg|thumb|[[Roterdamas Erasms]] ([[Hanss Holbeins Jaunākais]] 1523. gadā)]]
Protestantu reformācija brieda līdz ar aizvien lielāku Baznīcas iesaistīšanos laicīgajā dzīvē un politikā. Eiropas sabiedrībā, tajā skaitā lielā daļā pašas garīdzniecības, brieda neapmierinātība par daudzu augsta līmeņa Baznīcas vadītāju izlaidīgo dzīves veidu, greznību, visatļautību, slinkumu, kas arvien vairāk diskreditēja Baznīcu kopumā un grāva tās reputāciju. Piemēram, Eiropā klīda sašutuma pilni nostāsti par pāvestu [[Aleksandrs VI|Aleksandru VI]] (1492—1503), kurš izcēlās ar neslēptu tieksmi uz zeltu, dārglietām, kāršu spēli un sievietēm. Viņš vairāk šķita norūpējies par savu ārlaulības bērnu karjeru nekā par Baznīcas priekšrakstu ievērošanu.<ref>[http://www.newadvent.org/cathen/01289a.htm Pope Alexander VI]</ref> Ja šādu rīcību atļāvās pats pāvests, ko tad varēja gaidīt no zemāka līmeņa Dieva kalpiem.

Baznīcas tradicionālā mācība un garīgā prakse izraisīja krīzi intelektuālajos garīdzniekos un lajos. Pāvestu [[sekulārisms|sekulārās]] pretenzijas un [[Teoloģija|teologu]] sausā [[sholastika]] mudināja [[lajs|lajus]] un [[Garīdzniecība|garīdzniekus]] meklēt jaunas dievbijības formas. Pāvestu acīs šādi meklējumi bija ķecerīgi. Vēlajos viduslaikos sastopam daudzus savstarpēji neatkarīgus laju un garīdznieku mēģinājumus reformēt reliģisko dzīvi, kā arī eksperimentēt ar jaunām reliģiskām formām.

Sākot ar albigiešiem, [[katari]]em, valdiešiem, begīniem un beghardiem 13. gadsimtā līdz lolardiem un [[husīti]]em 15. gadsimtā, laju reformatoriskajām reliģiskajām kustībām bija kopīgs mērķis: reliģiska vienkāršība, atgriešanās pie pirmsākumiem. Viņi visi vēlējās reliģiju, kurā valdītu īsta pašuzupurēšanās, kādu radīja [[Jēzus Kristus]] un pirmo mācekļu piemērs.

Lielu problēmu radīja prakse pārdot augstākos Baznīcas amatus vairāksolīšanā, turklāt atbrīvojot vadītājus no dzīvošanas rezidencē. Nav jābrīnās, ka vietējā reliģiskā dzīve pamira. Vēlajos [[viduslaiki|viduslaikos]] reti kāda [[pilsēta]] nesūdzējās par savu [[bīskaps|bīskapu]], [[abats|abatu]] un [[prelāts|prelātu]] slikto vadību, naudas politiku un [[konkubināts|konkubinātu]]. Draudzes jau bija skaļi [[Protests|protestējušas]] pret baznīcas netaisnīgo naudas politiku ilgi pirms tam, kad [[Mārtiņš Luters]] publicēja savu slaveno apsūdzību "Vācu nācijas kristīgai aristokrātijai" (''An den christlichen Adel deutscher Nation'', 1520).

Īsi pirms reformācijas īpaši populāra bija [[Atlaida|atlaidu]] pārdošana, kam bija jāatbrīvo dvēseles no reliģiska soda [[Šķīstītava|purgatorijā]], un ne tikai paša pircēja dvēsele nākotnē, bet arī mirušo tuvinieku dvēseles. Arī pret šo naudas vākšanas veidu ļaudis bija protestējuši jau pirms Lutera. Attiecīgo zemju laicīgie valdnieki nepretojās atlaidu pārdošanai, ja daļa ienākumu nonāca viņu kasēs. Kamēr ienākumi palika uz vietas, viss bija kārtībā, bet, kad sāka pārdot atlaidas tālākejošiem mērķiem, piemēram, [[Svētā Pētera bazilika]]s būvei [[Roma|Romā]], pret kuru [[Mārtiņš Luters|Luters]] protestēja, vispārējā pretestība pieauga gluži ekonomisku iemeslu dēļ. Atlaidu pārdošana turpinājās, līdz vietējie laicīgie valdnieki nebija atraduši labāku veidu, kā iegūt ienākumus no reliģijas. Un šāds jauns un efektīvs līdzeklis radās pavisam drīz: reformācija atļāva slēgt [[klosteris|klosterus]] un atsavināt Baznīcas īpašumus.

[[Viduslaiki|Viduslaikos]] baznīcas un civilie likumi piešķīra garīdzniekiem īpašas personas un īpašuma tiesības. Baznīcām un [[klosteris|klosteriem]] kā svētām vietām nebija jāmaksā nodokļi un jāpilda citi likumi. Tās bija vietas, kurās valdīja "svēts miers" un kuras deva patvēruma tiesības. Apgrūtināt garīdzniekus ar tādiem pienākumiem kā militārais dienests, pilsētas vārtu sargāšana u.c. līdzīgiem pilsoņa pienākumiem bija aizliegts. Laji, lai arī kādu amatu vai stāvokli tie ieņemtu, nevarēja tiesāt garīdzniekus, kas bija vidutāji starp pilsoņiem un Dievu. Tāpēc garīdznieki baudīja "vietas imunitāti" (baznīcas īpašumiem nav jāmaksā nodokļi, un tiem ir patvēruma tiesības) un "personas imunitāti" (garīdzniecību nevar tiesāt civilās tiesās).

Nozīmīgs faktors bija vēlajos viduslaikos izplatītais [[humānisms]] un izglītības līmeņa pieaugums sabiedrībā, galvenokārt pilsētās, kur līdzās skolām latīņu valodā radās skolas, kur mācības notika tautas valodā. Jau 1382. gadā [[Džons Viklifs]] pārtulkoja [[Bībele|Bībeli]] angļu valodā, tomēr baznīca šo tulkojumu pasludināja par ķecerību.<ref>Rubenis, Andris. Dzīve un kultūra Eiropā renesanses un reformācijas laikmetā. Zvaigzne ABC. Rīga. {{ISBN|5-405-01417-6}} 168.lpp.</ref>

Reformācijas priekšvakarā izdeva rīkojumus, kas sašaurināja šīs tiesības. Likumi mēģināja regulēt jaunu baznīcas īpašumu iegūšanu. Tāpat tie mēģināja regulēt patvēruma tiesības, jo bieži tās traucēja tiesu darbību. Bija arī mēģinājumi piemērot nodokļa likumus baznīcas īpašumiem. Laicīgā valdība vairs necieta baznīcas iejaukšanos politiskās un administratīvās funkcijās.

=== Mārtiņš Luters un vācu reformācija ===
[[Attēls:Martin_Luther,_1529.jpg|thumb|150px|[[Mārtiņš Luters]]]]
Vācu reformācijas centrā atradās [[Mārtiņš Luters]].

[[Attēls:95Thesen.jpg|thumb|150px|[[95 tēzes]]]]
Konflikta sākumu izraisīja t.s. "jubilejas atlaidas", kuras izsludināja [[Romas pāvests]] 1517. gadā, lai savāktu līdzekļus [[Svētā Pētera bazilika]]s celtniecībai [[Roma|Romā]]. [[Saksija|Saksijā]] to organizēja [[Mainca]]s [[arhibīskaps]] Albrehts, kas reizē bija arī [[Magdeburga]]s [[bīskaps]], un [[Augsburga]]s baņķieris [[Jakobs Fugers]]. Atlaidas pārdeva pieredzējis atlaidu pārdevējs sprediķotājs [[Johans Tecels]].

Sākotnēji Luters neuzstājas pret Romas katoļu baznīcu un pāvesta institutu; viņš protestē pret viņam pašam - augustīniešiem - atņemtajām tiesībām tirgot indulgences (vācu zemēs indulgenču tirdzniecības monopols tikko kā bija pārdots banķieru Fugeru bankai, kas par tās tehnisko realizāciju maksāja Vācijas arhibīskapiem un dominikāņiem procentus no ienākumiem). Romas kūrija sākumā nepievērš uzmanību ķildām ap indulgenču tirgošanos, taču tirdzniecībā ieinteresētie vietējie baznīcas tēvi un dominikāņi ir sašutuši par augustīniešu (Lutera) pretenzijām uz viņu jauniegūto biznesu un aktīvi uzbruka Luteram.{{fact}} Savukārt Luters meklēja Bībelē argumentus savām tēzēm, un šajos meklējumos nāca pie jauniem atklājumiem un atziņām, kas padarīja lielāku plaisu starp viņu un Baznīcu. Lutera acīs apšaubāmas kļūst ne tikai Baznīcas tiesības piedot grēkus, bet arī pats pāvesta varas harismātiskums, koncilu nemaldība un Baznīcas hierarhu autoritāte.

Pāvests sākumā centās Luteru vest pie prāta mierīgā ceļā, taču tas atteicās ierasties Itālijā uz bīskapu tiesu{{fact}} (1518. gadā viņa pretinieki izvirza apsūdzību ķecerībā). [[Saksija]]s [[kūrfirsts]] Frīdrihs pieprasīja izskatīt visas apsūdzības uz vietas. 1519. gadā Leipcigā notika disputs starp teologu Johanu Eku un Lutera piekritēju Andreasu fon Karlštatu, kurā iejaucās arī pats Luters. Te viņš disputa karstumā apšaubīja gan pāvesta, gan koncilu nemaldību, bet Eks nodēvēja Luteru par ķeceri.

1520. gadā tika publicēta pāvesta ''bulla'', kurā pavēlēts sadedzināt Lutera grāmatas un draud Luteram un tā piekritējiem uzlikt Baznīcas lāstus, ja tie konkrētā laikā neatsacīsies no saviem maldiem; ja tas nenotiks, pēc šī termiņa notecēšanas, laicīgās varas pārstāvjiem piedraudot ar interdiktu, tika pavēlēts Luteru arestēt un nosūtīt uz Romu. Sākās atklāts konflikts un savstarpēji apvainojumi starp Luteru un Romas kūriju, līdz 1520. gada 10. decembrī pie Vitenbergas pilsētas vārtiem viņš publiski sadedzina pāvesta bullu. Lutera uzsaukumi tā atbalstītājos iesaista gan firstus, kas cer iedzīvoties uz baznīcas īpašumu rēķina, gan bruņiniekus, kam klerikāļi riebj principā, gan pilsētniekus, uz kuru naudas lādēm Baznīca vienmēr metusi kāru aci, gan laicīgā inteliģence, kurai riebj mūku neizglītotība un liekulība, gan zemniekus, kuriem apnicis dot desmito tiesu.

* 1521. gadā [[Vormsas reihstāgs]] pieņēma ediktu pret Luteru, pasludinot viņu par ķeceri (Luters šajā gadā pārtulkoja vācu valodā Jauno Derību). Saksijas kūrfirsts paglāba viņu, noslēpjot [[Vartburga]]s pilī.
* 1524.—1525. gadā notika [[zemnieku karš Vācijā]] (Luters nostājas firstu pusē). Lielākajās [[Livonijas Konfederācija]]s [[Pilsēta|pilsētās]] notika [[luterisms|luterāņu]] iebrukumi [[Katoļticība|katoļu]] [[Baznīca (celtne)|baznīcās]] un [[Svētbilžu grautiņi (Livonija)|svētbilžu grautiņi]].
* 1529. gadā [[Špeiera]]s reihstāgā virkne firstu un brīvpilsētu noprotestēja "Vormsas ediktu". Sakarā ar to reformācijas piekritējus sāk saukt par '''protestantiem'''. 
* 1531. gadā protestantu valstis nodibināja "Šmalkaldenes savienību".
* 1534. gadā vāciski pārtulkoja [[Bībele|Bībeli]]. Reformācijas kustība aptvēra visu [[Vācu nācijas sv. Romas impērija|Vācu nācijas sv. Romas impēriju]], [[Šveice|Šveici]], [[Skotija|Skotiju]] un [[Nīderlande|Nīderlandi]].

Jau 1530. gados Lutera sekotāji izveidoja reģionālās [[konsistorija]]s, kurās darbojās [[teologs|teologi]] un [[advokāts|advokāti]], kas pārraudzīja un vadīja jauno [[Protestantisms|protestantu]] baznīcu. [[Filips Melanhtons]] bija kustības garīgais vadonis. Protestantisms ātri izplatījās [[Dānija|Dānijā]] un [[Zviedrija|Zviedrijā]], un pat dažās [[Polija]]s provincēs. Ar 1555. gada [[Augsburgas miera līgums|Augsburgas miera līgumu]] bija panākta savstarpēja vienošanās, sekojot principam: ''cuius regio, eius religio'' (kurš valda, tas arī nosaka reliģiju). [[Anabaptisms|Anabaptisti]] un [[kalvinisms|kalvinisti]] netika iekļauti šajā līgumā. Anabaptisti atkāpās, taču kalvinisti organizēja paši savu [[revolūcija|revolūciju]] visā [[Ziemeļeiropa|Ziemeļeiropā]].

=== Žans Kalvins un Ženēvas reformācija ===
[[Attēls:John Calvin2.jpg|thumb|150px|[[Žans Kalvins]]]]
16. gadsimta otrajā pusē [[kalvinisms]] nomainīja [[luterisms|luterānismu]] kā dominējošo [[protestantisms|protestantu]] kustību [[Eiropa|Eiropā]]. Kalvinisti ticēja dievišķai [[predestinācija]]i un individuālai atbildībai sabiedrības pārorganizēšanā pēc Dieva plāna. Kalvinisti kļuva dedzīgi reformatori un centās pārveidot cilvēku sabiedrību tā, lai sieviešu un vīriešu ārējā rīcība atbilstu iekšējai ticībai.

Vācu sociologs [[Maksis Vēbers]] savā darbā „Protestantu ētika un kapitālisma gars” (1904.) saka, ka šī īpatnējā pašpaļāvības un pašdisciplinēta aktīvisma kombinācija radīja ētiku, kas stimulēja un nostiprināja agrīno [[kapitālisms|kapitālismu]], cieši saistot [[kalvinisms|kalvinismu]] un vēlāko [[puritānisms|puritānismu]] ar kapitālistiskās sabiedrības attīstību.

[[Žans Kalvins|Kalvins]] piedzima garīdzniecībai tuvā ģimenē, saņēma šim garam atbilstošu izglītību, taču nostājās reformatoru pusē. 1534. gadā viņš piedzīvoja, ka viņa "spītīgo sirdi mācīja pats Dievs". Kalvins sava Ženēvas protestantisma garā izveidoja teokrātisku valsti. Viņa grāmata "Kristīgās baznīcas institūti" ieņem svarīgu vietu protestantu [[teoloģija|teoloģijā]].

Kalvins un viņa sekotāji vēlējās uzlabot sabiedrības morāli. Viņš domāja, ka ticība nav saistīta tikai ar prātu, tā maina katra cilvēka darbību un saskaņo to ar Dieva likumu. Dieva izredzētajiem jādzīvo tā, lai tas labpatiktu Dievam. Kalvins pūlējās šo mērķi sasniegt ar [[konsistorija]]s palīdzību, kura sastāvēja no vecākajiem un mācītājiem un kuru vadīja 4 [[sindiks|sindiki]]. Konsistorija ieviesa stingru tikumisku disciplīnu un sodīja katru morālu un reliģisku pārkāpumu: par neiešanu uz baznīcu — 2 sū soda naudas, par "nešķīstu dzīvošanu" — sešas dienas pie ūdens un maizes un 60 sū soda naudas. Vēlāk ļaudis sodīja arī par Kalvina un konsistorijas kritizēšanu.

=== Katoļu reformācija un kontrreformācija ===
[[Attēls:Ignatius Loyola.jpg|thumb|150px|[[Ignācijs no Lojolas]]]]
Reformācija nepārsteidza Baznīcu, jo arī pašā baznīcā regulāri notika iekšējas reformas, kurus veica [[koncils|koncili]]. Baznīcas atbilde uz reformāciju ievadīja katoļu reformāciju, kas sākās ar [[Tridentas koncils|Tridentas koncilu]] (1545.-1563.). Koncila īstenotās reformas attiecās uz baznīcas iekšējo disciplīnu: tika ierobežota baznīcas amatu un citu reliģisku īpašumu pārdošana, bīskapi kas nedzīvoja savās diecēzēs, bija spiesti atgriezties savās vietās, lai tur piedalītos reliģiskajā dzīvē. Nekādas doktrinālās maiņas netika ievestas. Baznīca palika pie labajiem darbiem kā žēlastības vairošanas līdzekļa, septiņiem sakramentiem, maizes pārvēršanas miesā, vīna aizlieguma lajiem, garīdznieku celibāta, [[purgatorijs|purgatorija]] realitātes, svēto, relikviju un svētbilžu kulta, kā arī atlaidu pārdošanas.

Taču ar koncila lēmumiem visā katoļu Baznīcā pieauga arī [[centralizācija]], tā kļuva vēl [[konservatīvisms|konservatīvāka]]. Daudz stingrāka kļuva arī attieksme pret to, ko katoļu baznīca uzskatīja par [[ķecerība|ķecerību]]. Tā, 1557. gadā tika ieviests tā sauktais Indekss — aizliegto (ķecerīgo) grāmatu saraksts. Kā obligāta katru nedēļu tika noteikta piedalīšanās misē. Koncils noteica arī stingrākus ierobežojumus [[kristības|kristībām]], kā arī precībām. Tika pārtraukta indulgenču tirdzniecība.
 
* 1540. gadā oficiāli atzina 1534. gadā [[Ignācijs no Lojolas|Ignācija no Lojolas]] dibināto [[Jezuīti|Jezuītu ordeni]], kas izmantoja disciplīnu un zinātnes sasniegumus Romas katoļu baznīcas stiprināšanai, Eiropā daudz spēka veltīja kontrpropagandai un rekatolizācijai. 
* Tika aktivizēta [[inkvizīcija]]s darbība. 
* 1536. gadā pāvests Pāvils III izdeva bullu par protestantu [[ekskomunikācija|izslēgšanu no baznīcas]].

== Reformācija un politika ==
Baznīcas ideoloģiskās vienotības sabrukums sašķēla lielāko Eiropas sabiedrības daļu arī politiski. Protestanti sāka masveidā dedzināt raganas un citus citādi domājošos, vajāt katoļus. Katoļi atbildēja ar to pašu. Eiropa sašķeļas divās politiskās nometnēs: katoļu zemes valda Habsburgu dinastija, bet pret Habsburgiem orientētās zemes un valdnieki pieņem reformāciju. Sākas 30 gadu karš u.c. ticības kari, kuros Eiropa ieslīgst uz 100 gadiem, paralizējot ekonomisko un kultūras attīstību.

== Atsauces ==
{{Atsauces}}

== Skatīt arī ==
* [[Reformācija Livonijā]]

== Literatūra ==
* Anstrats P. J. Civilizācijas vēsture. - Rīga: "Karogs", 1995, 205.-210.lpp.
* Лютер. Избранные сочинения. - СП-Б. 1994

== Ārējās saites ==
* [http://www.vokrugsveta.ru/vs/article/3440/ Виктор Гараджа. Реформация и ее «апостолы». // ВОКРУГ СВЕТА, №3 (2798) | Март 2007]
* [http://www.belreform.org/ru/zal_vek.php Станислав Акинчиц. Реформация в Беларуси (krievu val.)]
* [https://web.archive.org/web/20100428085307/http://www.vesture.eu/index.php/Romas_k%C5%ABrija Romas Kūrija - vēstures terminu skaidrojošā vārdnīca]

{{autoritatīvā vadība}}

[[Kategorija:Kristietības vēsture]]
[[Kategorija:Reformācija|*]]
[[Kategorija:Protestantisms]]
[[Kategorija:Eiropas vēsture]]