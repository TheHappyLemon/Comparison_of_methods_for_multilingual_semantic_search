{{Valsts infokaste
|         vietējais_nosaukums = ''República Federativa do Brasil''
|    pilnais_valsts_nosaukums = Brazīlijas Federatīvā Republika
|            valsts_nosaukums = Brazil
|               karoga_attēls = Flag_of_Brazil.svg
|            karoga_nosaukums = Brazīlijas karogs
|              ģerboņa_attēls = Coat_of_arms_of_Brazil.svg
|           ģerboņa_nosaukums = Brazīlijas ģerbonis
|             ģerboņa_platums = 85px
|                 valsts_moto = ''Ordem e Progresso''<small><br />"Kārtība un progress"</small>
|                valsts_himna = ''[[Brazīlijas himna|Ouviram do Ipiranga]]''
|               kartes_attēls = Brazil (orthographic projection).svg
|             kartes_paraksts = 
|               galvaspilsēta = [[Brazilja]]
| latd= | latm= | latNS= | longd= | longm= | longEW= <!-- kordinātas galvaspilsētai -->
|             lielākā_pilsēta = [[Sanpaulu]]
|              valsts_valodas = [[portugāļu valoda]] (oficiālā un nacionālā valoda)
|             etniskās_grupas = 
|        etniskās_grupas_gads = 
|              valsts_iekārta = [[Prezidentāla sistēma|Prezidentāla]] [[federāla republika]]
|        valsts_galvas_tituls = [[Brazīlijas prezidents|Prezidents]]
|                valsts_galva = [[Luizs Inasiu Lula da Silva]]
|       valsts_galvas_tituls2 = [[Brazīlijas viceprezidents|Viceprezidents]]
|               valsts_galva2 = [[Džeraldo Alkmins]]
|       valsts_galvas_tituls3 = [[Brazīlijas Deputātu palātas prezidents|Deputātu palātas prezidents]]
|               valsts_galva3 = [[Arturs Lira]]
|       valsts_galvas_tituls4 = [[Brazīlijas federālā senāta prezidents|Federālā senāta prezidents]]
|               valsts_galva4 = [[Rodrigu Pačeku]]
|       valsts_galvas_tituls5 = [[Brazīlijas augstākās federālās tiesas prezidents|Augstākās federālās tiesas prezidents]]
|               valsts_galva5 = [[Roza Vēbere]]
|        neatkarības_iegūšana = [[Neatkarība]]
|         neatkarības_piezīme = no [[Portugāle]]s
|        neatkarības_notikums = [[Brazīlijas Impērija]]
|          neatkarības_datums = {{dat|1822|9|7}}
|       neatkarības_notikums2 = Atzīta
|         neatkarības_datums2 = {{dat|1825|8|29}}
|       neatkarības_notikums3 = [[Brazīlijas Pirmā Republika]]
|         neatkarības_datums3 = {{dat|1889|11|15}}
|                 platība_km2 = 8514877
|               platība_rangs = 5.
|              procenti_ūdens = 0,65
|     iedzīvotāju_skaita_gads = 2010
|          iedzīvotāju_skaits = 190 732 694<ref>IBGE. [http://www.ibge.gov.br/home/presidencia/noticias/noticia_visualiza.php?id_noticia=1766&id_pagina=1 Censo 2010: população do Brasil é de 190.732.694 pessoas].</ref>
|    iedzīvotāju_skaits_rangs = 5.
|    apdzīvotības_blīvums_km2 = 22
|  apdzīvotības_blīvums_rangs = 182.
|                     IKP_PPP = $2,172 triljoni<ref name=imf>{{Tīmekļa atsauce|url=http://www.imf.org/external/pubs/ft/weo/2011/01/weodata/weorept.aspx?sy=2008&ey=2011&scsm=1&ssd=1&sort=country&ds=.&br=1&c=223&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=25&pr.y=4 |title=Brazil|publisher=International Monetary Fund|accessdate=2011-04-21}}</ref>
|                IKP_PPP_gads = 2010
|               IKP_PPP_rangs = 
|          IKP_PPP_per_capita = $11 239<ref name=imf/>
|    IKP_PPP_per_capita_rangs = 
|                         HDI = {{palielinājās}}0,699
|                    HDI_gads = 2010
|              HDI_kategorija = <font color="#009900">augsts</font>
|                   HDI_rangs = 75.
|                        Gini = 49,3
|                   Gini_gads = 2008
|             Gini_kategorija = 
|                  Gini_rangs = 
|                      valūta = [[Brazīlijas reāls]]
|                valūtas_kods = BRL
|                  laika_zona = [[BRT]]<sup>1</sup>
|                  utc_offset = -2 līdz -5
|              laika_zona_DST = [[BRST]]<sup>2</sup>
|              utc_offset_DST = -2 līdz -5
|                      domēns = [[.br]]
|              tālsarunu_kods = 55
|                iso_kods_num = 076
|              iso_kods_alfa2 = BR
|              iso_kods_alfa3 = BRA
|                    piezīme1 = Oficiāli [[UTC-3]] (Braziljas laiks)
|                    piezīme2 = Oficiāli [[UTC-2]] (Braziljas laiks)
}}

'''Brazīlija''' ({{val|pt|Brasil}}), oficiāli '''Brazīlijas Federatīvā Republika''' (''República Federativa do Brasil''), ir [[valsts]] [[Dienvidamerika|Dienvidamerikā]], kas aizņem 47% no kontinenta. Tā ir lielākā valsts [[Latīņamerika|Latīņamerikā]] un [[valstu uzskaitījums pēc platības|piektā lielākā pasaulē]]. Arī pēc iedzīvotāju skaita tā ir [[valstu uzskaitījums pēc iedzīvotāju skaita|piektā lielākā valsts]]. Ziemeļaustrumos, austrumos un dienvidaustrumos valsti apskalo [[Atlantijas okeāns]]. Ziemeļos tā robežojas ar [[Francija]]s aizjūras departamentu [[Franču Gviāna|Franču Gviānu]], [[Surinama|Surinamu]], [[Gajana|Gajanu]] un [[Venecuēla|Venecuēlu]], ziemeļrietumos robežojas ar [[Kolumbija|Kolumbiju]], rietumos — ar [[Bolīvija|Bolīviju]] un [[Peru]], dienvidrietumos — ar [[Paragvaja|Paragvaju]] un [[Argentīna|Argentīnu]], bet dienvidos — ar [[Urugvaja|Urugvaju]].

No 1500. līdz 1822. gadam Brazīlija bija [[Portugāle]]s [[kolonija]], tā ir vienīgā valsts Dienvidamerikā, kuras [[oficiālā valoda]] ir [[portugāļu valoda]]. Pēc neatkarības iegūšanas 1822. gadā tā tika pasludināta par [[Brazīlijas Impērija|Brazīlijas impēriju]], bet 1889. gadā tā kļuva par [[republika|republiku]]. Pašlaik Brazīlija ir [[federāla republika]], kas sastāv no [[Brazīlijas administratīvais iedalījums|26 štatiem un viena federālā apgabala]]. Tā ir [[Apvienoto Nāciju Organizācija]]s un [[BRICS]] dibinātājvalsts.

Brazīlijai ir desmitais lielākais [[iekšzemes kopprodukts]] pasaulē un lielākais [[Latīņamerika|Latīņamerikā]]. Brazīlijai ir arī liela ietekme uz pasaules saimniecību.<ref>{{pt ikona}} {{Tīmekļa atsauce | url= http://noticias.uol.com.br/economia/ultnot/2006/03/30/ult1767u63920.jhtm | title= Brasil recupera posição de maior economia da América Latina | publisher= Últimas Notícias | accessdate= 2009-12-29}}</ref> Pēc dzīves kvalitātes Brazīlija ir 39. vietā pasaulē.<ref>{{en ikona}} {{Tīmekļa atsauce | url= http://www.economist.com/media/pdf/QUALITY_OF_LIFE.pdf | title= The Economist Intelligence Unit’s quality-of-life index | publisher= | accessdate= 2009-12-29 | format= PDF}}</ref> Brazīlijā mīt un aug aptuveni 15—20% no visām [[dzīvnieki|dzīvnieku]] un [[augi|augu]] sugām,<ref>{{pt ikona}} {{Tīmekļa atsauce | url= http://www.cdb.gov.br/impl_CDB | title= Implementação da CDB no Brasil | publisher= Convenção sobre Diversidade Biológica | accessdate= 2009-12-29 | archiveurl= https://web.archive.org/web/20080303190930/http://www.cdb.gov.br/impl_CDB | archivedate= 2008-03-03 }}</ref> kas galvenokārt ir izskaidrojams ar [[Amazones lietus meži|Amazones lietus mežu]] atrašanos valstī, kura platība ir aptuveni 3,6 miljoni km<sup>2</sup>.

== Etimoloģija ==
Valsts nosaukuma "Brazīlija" izcelsme ir neskaidra. Viena no versijām apgalvo, ka [[portugāļi]] to nosauca pēc mežos augošā [[brazas koks|brazas koka]] nosaukuma,<ref name="IEC">{{lv ikona}} {{Tīmekļa atsauce | url = http://www.iec.lv/?section_id=156&l=2 | title = Brazīlija | publisher = International Exchange Center | accessdate = 2009-05-07}}</ref> no kura pirmie kolonisti ieguva [[sarkanā krāsa|sarkano krāsu]].

== Vēsture ==
[[Attēls:Non-Native American Nations Control over South America 1700 and on.gif|thumb|left|170px|Dienvidamerikas kolonizēšana kopš 1700. gada. Zaļā krāsā ir iekrāsota tolaik portugāļu kontrolētā teritorija, kas vēlāk ar nelielām robežu izmaiņām kļuva par Brazīliju]]
Ir atrasti pierādījumi, kas liecina, ka, iespējams, cilvēki Brazīlijas teritorijā dzīvoja jau pirms 30 000 gadiem, bet droši atrasto liecību, piemēram, [[alu zīmējums|alu zīmējumi]], vecums ir datēts ar vismaz 11 000 gadiem.<ref name="Columbia" /> Vēl pirms eiropieši atklāja [[Dienvidamerika|Dienvidameriku]], tā jau bija sadalīta starp [[Kastīlijas karaliste|Kastīlijas karalisti]] un [[Portugāle|Portugāli]]. Saskaņā ar [[Tordesiljasas līgums|Tordesiljasas līgumu]], kas tika parakstīts [[1494]]. gadā, Portugāle pretendēja uz zemēm, kas atradās uz austrumiem no 50. [[meridiāns|meridiāna]].

[[1500]]. gadā [[Pedru Kabrals|Pedru Alvariša Kabrala]] vadītā [[Portugāle]]s ekspedīcija bija pirmie eiropieši, kas sasniedza Brazīlijas piekrasti. [[Portugāļi]] bija pirmie kolonisti, kas ieradās Brazīlijā un dibināja tur apmetnes. Portugāļi ziņoja, ka šeit dzīvoja aptuveni 7 miljoni [[Amerikas pamatiedzīvotāji|Amerikas pamatiedzīvotāju]].<ref name="geographia.com" /> Vietējās ciltis, ar kurām sastapās portugāļi, bija [[klejotāji]] ar ierobežotām [[lauksaimniecība]]s darbībām un pagaidu dzīves vietām. Ciemos bieži vien mājoja ap 5000 iedzīvotājiem. Vietējo iedzīvotāju kultūras dzīve bija augsti attīstīta, lai gan bieži vien starp ciltīm notika kari un pat tika piekopts [[kanibālisms]].<ref name="geographia.com">{{en ikona}} {{Tīmekļa atsauce | url= http://www.geographia.com/Brazil/brazihistory.htm | title= BRAZIL - History | publisher= geographia.com | accessdate= 2009-12-29}}</ref> Nelielais atrasto liecību skaits par Brazīlijas indiāņu ciltīm maz spēj pastāstīt par to ikdienas dzīvi, atšķirībā no [[Andi|Andu]] kalnos dzīvojošajām ciltīm. Mūsdienās Brazīlijā dzīvo aptuveni 200 tūkstoši indiāņu, no kuriem lielākā daļa ir apmetušies [[džungļi|džungļos]].<ref name="geographia.com" /> Ļoti daudz iezemiešu izmira eiropiešu atvesto slimību, piemēram, [[bakas|baku]], dēļ.

Pirmo pastāvīgo apmetni portugāļi nodibināja tikai [[1532]]. gadā mūsdienu [[Sanpaulu (štats)|Sanpaulu štatā]] un nosauca par [[Sanvisente|Sanvisenti]]. Ap šo laiku sākās arī [[Brazīlijas Ziemeļaustrumu reģions|Brazīlijas ziemeļaustrumu reģiona]] izpēte. [[1549]]. gadā tika dibināta [[Salvadora (pilsēta)|Salvadora]], kas kļuva par pirmo portugāļu kolonijas galvaspilsētu. [[1555]]. gadā franču jūrnieks [[Nikolā Djurāns de Viležjons]] (''Nicolas Durand de Villegaignon'') Riodežaneiro salā nodibināja apmetni, kuras iedzīvotāji bija no [[Francija]]s aizbēgušie [[hugenoti]]. Tomēr [[1565]]. gadā portugāļi frančus padzina un šo gadu uzskata par vienas no lielākās brazīļu pilsētas [[Riodežaneiro]] dibināšanas gadu. [[1624]]. gadā Salvadorā iebruka [[nīderlandieši]]. Līdz [[1633]]. gadam [[Nīderlandes Austrumindijas kompānija]] spēja pakļaut arī [[Resifi]] un lielu daļu no [[Brazīlijas Ziemeļaustrumu reģions|Brazīlijas ziemeļaustrumu reģiona]]. Nīderlandiešu pakļauto teritoriju pārvaldīja [[Johans Maurics]] (''Johan Maurits''). Nīderlandiešiem tik veiksmīgi izdevās iekarot šīs teritorijas, jo netika saņemts atbalsts no [[Portugāle]]s, kuru no [[1580]]. līdz [[1640]]. gadam pārvaldīja [[Spānija]]s ieceltie vicekaraļi no [[Hābsburgi|Hābsburgu dinastijas]]. Tādēļ [[1654]]. gadā kolonisti paši veica ekspedīciju, lai padzītu nīderlandiešus.

== Ģeogrāfija ==
[[Attēls:Brazil topo.jpg|thumb|200px|Brazīlijas topogrāfiskā karte]]
Brazīlija atrodas [[Dienvidamerika|Dienvidamerikā]] un aizņem aptuveni 47% no visas kopējās kontinenta platības. Tās platība ir 8 514 877 km². Līdz ar to Brazīlija ir [[Latīņamerika]]s lielākā valsts un [[valstu uzskaitījums pēc platības|piektā lielākā valsts pasaulē]]. Brazīlija [[valsts robeža|robežojas]] teju vai ar visām [[Dienvidamerika]]s valstīm. Ziemeļos tā robežojas ar Franciju ([[Franču Gviāna|Franču Gviānu]]), [[Surinama|Surinamu]], [[Gajāna|Gajānu]] un [[Venecuēla|Venecuēlu]], ziemeļrietumos robežojas ar [[Kolumbija|Kolumbiju]], rietumos — ar [[Peru]] un [[Bolīvija|Bolīviju]], bet dienvidos robežojas ar [[Paragvaja|Paragvaju]], [[Argentīna|Argentīnu]] un [[Urugvaja|Urugvaju]]. [[Ekvadora]] un [[Čīle]] ir vienīgās Dienvidamerikas valstis, ar kurām Brazīlijai nav robežas. Brazīlijas krastus 7400 km garumā apskalo [[Atlantijas okeāns]].<ref name="Britannica" /> Brazīlijai pieder vairākas nelielas Atlantijas okeāna salas — [[Trindadi]], [[Martina Vasa salas]], [[Fernandu di Noroņas sala]], [[Rokasas atols]] un [[Sanpedru un Sanpaulu salas]].

Brazīliju var iedalīt vairākos reģionos, no kuriem dominējošie reģioni ir [[Amazones līdzenums]] un [[Brazīlijas plakankalne]]. Amazones līdzenuma vidējais augstums ir 250 m virs jūras līmeņa,<ref name="Britannica" /> un to galvenokārt klāj [[lietus mežs]], kuru [[1970. gadi|1970.]] un [[1980. gadi|1980. gados]] rūpniecības, lauksaimniecības un ganību nolūkos intensīvi izcirta un izdedzināja.<ref name="Columbia">{{en ikona}} {{Tīmekļa atsauce | url= http://encyclopedia2.thefreedictionary.com/Brazil | title= Brazil | publisher= The Columbia Encyclopedia, Sixth Edition. 2008 | accessdate= 2010-01-04}}</ref> Sākot ar 1980. gadu beigām, Brazīlijas valdība starptautiskā spiediena dēļ sāka ierobežot Amazones lietus meža izciršanu. Savukārt dienvidaustrumos esošās Brazīlijas plakankalnes vidējais augstums ir {{nobr|1000 m}} v.j.l.,<ref name="Britannica" /> un tai ir raksturīgas paugurainas [[savanna]]s. Pašos valsts ziemeļos atrodas [[Gvajānas plakankalne]].

[[Amazone]] un tās aptuveni 1000 zināmās pietekas veido [[sateces baseins|baseinu]], kas aizņem gandrīz pusi no valsts teritorijas. Citas lielas un nozīmīgas upes ir [[Sanfransisku]], [[Parnaiba]], [[Paragvaja (upe)|Paragvaja]], [[Parana (upe)|Parana]] un [[Urugvaja (upe)|Urugvaja]].

Tā kā Brazīlijas teritoriju šķērso gan [[ekvators]], gan [[dienvidu tropu loks]], tad tā galvenokārt atrodas [[tropu josla|tropu joslā]]. Vienīgi paši valsts dienvidi atrodas [[mērenā josla|mērenajā joslā]]. Kopumā Brazīlijā valda silts un mitrs [[klimats]], tomēr ne visur tas ir vienāds. [[Brazīlijas plakankalne]]s pilsētās, piemēram, [[Brazilja|Braziljā]], klimats ir maigs, dienas vidējā [[temperatūra]] ir aptuveni 19 °C, savukārt piekrastē, piemēram, [[Riodežaneiro]], klimats ir vēl siltāks. Viskarstākais klimats ir Brazīlijas ziemeļaustrumos, kur sausajā sezonā (novembris — maijs) gaisa temperatūra nereti pārsniedz 38 °C. Valsts teritorija saņem vidēju daudzumu nokrišņu, bet [[Amazone]]s līdzenumā ir ļoti mitrs.

== Administratīvais iedalījums ==
{{pamatraksts|Brazīlijas administratīvais iedalījums}}
Brazīliju administratīvi sīkāk iedala 26 štatos un vienā federālajā distriktā, bet vēl sīkāk Brazīlija iedalās 5564 [[municipalitāte|municipalitātēs]]. Valsti iedala arī piecos lielākos ģeogrāfiskos reģionos, kuriem nav pašiem savas pārvaldes.

{| width=500px align=right
|-
|
{{Image label begin|image=Brazil Labelled Map.svg|width=500|float=none}}

{{Image label small|x=0.385|y=0.080|scale=625|text=[[Amapa]]}}
{{Image label small|x=0.380|y=0.180|scale=625|text=[[Para (Brazīlijas štats)|Para]]}}
{{Image label small|x=0.210|y=0.060|scale=625|text=[[Roraima]]}}
{{Image label small|x=0.130|y=0.200|scale=625|text=[[Amazonasa]]}}
{{Image label small|x=0.080|y=0.265|scale=625|text=[[Akri]]}}
{{Image label small|x=0.190|y=0.310|scale=625|text=[[Rondonija]]}}
{{Image label small|x=0.430|y=0.290|scale=625|text=[[Tokantinsa]]}}
{{Image label small|x=0.300|y=0.350|scale=625|text=[[Matugrosu]]}}
{{Image label small|x=0.410|y=0.400|scale=625|text=[[Gojasa]]}}
{{Image label small|x=0.480|y=0.385|scale=625|text=[[Federālais distrikts|1]]}}
{{Image label small|x=0.550|y=0.020|scale=625|text=1 [[Federālais distrikts]]}}
{{Image label small|x=0.320|y=0.460|scale=625|text=[[Matugrosu du Sula|Matugrosu<br />du Sula]]}}
{{Image label small|x=0.340|y=0.620|scale=625|text=[[Riugrandi du Sula|Riugrandi<br />du Sula]]}}
{{Image label small|x=0.370|y=0.580|scale=625|text=[[Santakatarina]]}}
{{Image label small|x=0.380|y=0.540|scale=625|text=[[Parana]]}}
{{Image label small|x=0.410|y=0.490|scale=625|text=[[Sanpaulu (štats)|Sanpaulu]]}}
{{Image label small|x=0.540|y=0.500|scale=625|text=[[Riodežaneiro (štats)|Riodežaneiro]]}}
{{Image label small|x=0.600|y=0.450|scale=625|text=[[Espiritu Santu|Espiritu<br />Santu]]}}
{{Image label small|x=0.490|y=0.420|scale=625|text=[[Minasžeraisa]]}}
{{Image label small|x=0.540|y=0.330|scale=625|text=[[Baija]]}}
{{Image label small|x=0.475|y=0.190|scale=625|text=[[Maraņauna]]}}
{{Image label small|x=0.530|y=0.250|scale=625|text=[[Pjaui]]}}
{{Image label small|x=0.600|y=0.190|scale=625|text=[[Seara]]}}
{{Image label small|x=0.670|y=0.210|scale=625|text=[[Riugrandi du Norti|2]]}}
{{Image label small|x=0.550|y=0.042|scale=625|text=2 [[Riugrandi du Norti]]}}
{{Image label small|x=0.680|y=0.230|scale=625|text=[[Paraiba|3]]}}
{{Image label small|x=0.550|y=0.064|scale=625|text=3 [[Paraiba]]}}
{{Image label small|x=0.607|y=0.252|scale=625|text=[[Pernambuku]]}}
{{Image label small|x=0.675|y=0.280|scale=625|text=[[Alagoasa|4]]}}
{{Image label small|x=0.550|y=0.086|scale=625|text=4 [[Alagoasa]]}}
{{Image label small|x=0.655|y=0.295|scale=625|text=[[Seržipi|5]]}}
{{Image label small|x=0.550|y=0.108|scale=625|text=5 [[Seržipi]]}}
{{Image label small|x=0.595|y=0.560|scale=625|text=[[Ziemeļu reģions (Brazīlija)|Ziemeļu reģions]]}}
{{Image label small|x=0.595|y=0.589|scale=625|text=[[Ziemeļaustrumu reģions (Brazīlija)|Ziemeļaustrumu reģions]]}}
{{Image label small|x=0.595|y=0.618|scale=625|text=[[Centrālrietumu reģions (Brazīlija)|Centrālrietumu reģions]]}}
{{Image label small|x=0.595|y=0.647|scale=625|text=[[Dienvidaustrumu reģions (Brazīlija)|Dienvidaustrumu reģions]]}}
{{Image label small|x=0.595|y=0.676|scale=625|text=[[Dienvidu reģions (Brazīlija)|Dienvidu reģions]]}}
{{Image label end}}
|}

{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="130px" | [[Brazīlijas administratīvais iedalījums|Distrikti]] || ! width="110px" | Admin. centrs || Platība (km²) || [[Iedzīvotāju skaits|Iedzīvotāji]]
|-
| [[Federālais distrikts]] || [[Brazilja]] || 5802 || 2 557 158
|}
|}

{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="130px" | [[Brazīlijas administratīvais iedalījums|Štats]] || ! width="110px" | Admin. centrs || Platība (km²) || [[Iedzīvotāju skaits|Iedzīvotāji]]
|-
| [[Akri]] || [[Riubranku]] || 152 581 || 686 652
|-
| [[Amapa]] || [[Makapa]] || 142 815 || 615 715
|-
| [[Amazonasa]] || [[Manausa]] || 1 570 745 || 3 311 026
|-
| [[Baija]] || [[Salvadora (pilsēta)|Salvadora]] || 564 692 || 1 395 0146
|-
| [[Espiritu Santu]] || [[Vitorija (Brazīlija)|Vitorija]] || 46 078 || 3 464 285
|-
| [[Gojasa]] || [[Gojanija]] || 340 086 || 5 926 300
|-
| [[Maraņauna]] || [[Sanluisa]] || 331 983 || 6 184 538
|-
| [[Matugrosu]] || [[Kujaba]] || 903 357 || 2 856 999
|-
| [[Matugrosu du Sula]] || [[Kampugrandi]] || 357 125 || 2 297 981
|-
| [[Minasžeraisa]] || [[Belu Orizonti]] || 586 528 || 19 479 356
|-
| [[Para (Brazīlijas štats)|Para]] || [[Belena]] || 1 247 690 || 7 110 465
|-
| [[Paraiba]] || [[Žuaunpesoa]] || 56 585 || 3 623 215
|-
| [[Parana]] || [[Kuritiba]] || 199 315 || 10 387 378
|-
| [[Pernambuku]] || [[Resifi]] || 98 312 || 8 810 256
|-
| [[Pjaui]] || [[Terezina]] || 251 529 || 3 036 290
|-
| [[Riodežaneiro (štats)|Riodežaneiro]] || [[Riodežaneiro]] || 43 696 || 15 561 720
|-
| [[Riugrandi du Norti]] || [[Natala]] || 52 797 || 3 043 760
|-
| [[Riugrandi du Sula]] || [[Portualegri]] || 281 748 || 10 963 216
|-
| [[Rondonija]] || [[Portuveļu]] || 237 576 || 1 562 417
|-
| [[Roraima]] || [[Boavista (Brazīlija)|Boavista]] || 224 299 || 403 344
|-
| [[Sanpaulu (štats)|Sanpaulu]] || [[Sanpaulu]] || 248 209 || 41 779 000
|-
| [[Santakatarina]] || [[Florjanopolisa]] || 95 346 || 5 958 266
|-
| [[Seara]] || [[Fortaleza]] || 146 348 || 8 217 085
|-
| [[Tokantinsa]] || [[Palmasa]] || 277 621 || 1 332 441
|-
| [[Alagoasa]] || [[Masejo]] || 27 768 || 3 050 652
|-
| [[Seržipi]] || [[Arakažu]] || 21 910 || 2 000 738
|}
|}

== Valdība ==
Brazīlija ir daudzpartiju [[federāla republika]] ar divām [[likumdošanas vara|likumdevēja]] palātām: [[Brazīlijas senāts|Federālajā senātā]] ir 81 loceklis, bet [[Brazīlijas Deputātu palāta|Deputātu palātā]] — 513 locekļi.<ref name="Britannica">{{en ikona}} {{Tīmekļa atsauce | url= http://www.britannica.com/EBchecked/topic/78101/Brazil | title= Brazil | publisher= Britannica Online Encyclopedia | accessdate= 2010-01-04}}</ref> Senāta locekļi tiek ievēlēti uz astoņiem gadiem, bet Deputātu palātas locekļi — uz četriem gadiem.<ref name="Columbia" /> Valsts un valdības galva ir [[Brazīlijas prezidents]], kurš tiek ievēlēts uz četriem gadiem. Kopš {{dat|2023|1|1|Ģ}} Brazīlijas prezidents ir [[Luizs Inasiu Lula da Silva]]. Prezidents var vienpusēji iejaukties valsts lietās. Valdība strādā saskaņā ar [[1988]]. gadā laboto [[Brazīlijas konstitūcija|Brazīlijas konstitūciju]]. Katru štatu pārvalda gubernators un likumdevēja iestāde.

Galvenās politiskās partijas ir [[Brazīlijas Demokrātiskās kustības partija]], [[Liberālās frontes partija]], [[Demokrātiskā Strādnieku partija]] un [[Strādnieku partija]].<ref name="Columbia" />

Līdz [[1960]]. gadam Brazīlijas [[galvaspilsēta]] bija [[Riodežaneiro]], pēc tam tā ir [[Brazilja]]. Brazīlijas valdība šo pilsētu uzbūvēja mākslīgi, lai mudinātu cilvēkus pārcelties uz dzīvi vairāk uz valsts iekšieni.

== Demogrāfija ==
[[Attēls:ARCHELLA E THERY Img 05.png|thumb|200px|Brazīlijas apdzīvotības blīvuma karte]]
Lielākā daļa brazīlieši ir eiropiešu, [[indiāņi|indiāņu]]-eiropiešu vai eiropiešu-afrikāņu pēcteči. Kopš valsts kolonizēšanas sākuma Brazīlijas etniskās grupas ir sajaukušās; vienīgi dziļi [[Amazone]]s baseina džungļos dzīvojošie indiāņi nav sajaukušies ar imigrantiem. Mūsdienās vietējo indiāņu skaits nesasniedz 1% no kopējā iedzīvotāju skaita. Tā kā vairākums sākotnējo kolonistu bija [[portugāļi]], tad valsts [[oficiālā valoda]] ir [[portugāļu valoda]]. Līdz ar to Brazīlija ir lielākā portugāļu valodā runājošā valsts pasaulē. Otra populārākā sarunvaloda ir [[angļu valoda]].<ref name="Columbia" /> Bez tam, nozīmīgs skaits iedzīvotāju runā [[spāņu valoda|spāņu valodā]], [[hunsriks|hunsrikā]], [[vācu valoda|vācu valodā]], [[franču valoda|franču valodā]], kā arī vairākās Brazīlijas pamatiedzīvotāju valodās. No 16. līdz 19. gadsimtam Brazīlijā no [[Āfrika]]s papildus ieveda aptuveni 3—4 miljonus [[vergs|vergu]].

Kopš [[19. gadsimts|XIX gadsimta]] 90. gadiem Brazīlijā trīs emigrācijas viļņos — XIX gadsimta beigās, XX gadsimta 20. gados un pēc Otrā pasaules kara<ref>Brūvers A. Latvieši palmu zemē. Riodežaneiro, autora izdevums, 1970.</ref> — ieceļojuši vairāki tūkstoši latviešu, kas izveidojuši savas kolonijas — no kurām pazīstamākās ir [[Rionova]] Santakatarinas štatā, [[Novaodesa]] un [[Vārpa (ciems)|Vārpa]] Sanpaulu štatā-, gan arī apmetušies Brazīlijas ciematos un pilsētās. No lielpilsētām visvairāk latviešu apmetušies Sanpaulu, kur vairākus gadu desmitus bijusi rosīga latviešu sabiedriskā dzīve.<ref>Krasnais V. Latviešu kolonijas. Rīga, Latvju Nācionālās Jaunatnes Savienības izdevums, 1938.</ref><ref>Arājs A. Dzīve palmu zemē. Toronto, apgāds "Rīga", 2000</ref><ref>Tamuža, Brigita. Latviešu sabiedriskā dzīve Sanpaulu 20. gadsimta piecdesmitajos gados. [https://www.lu.lv/fileadmin/user_upload/lu_portal/apgads/PDF/Cels-61_2011.pdf Žurnāls "Ceļš", Nr.61]. Rīga, 2011. gads.</ref>

[[1920. gadi|1920. gados]] Brazīlijā ieradās daudzi nabadzīgi [[japāņi|japāņu]] zemnieki. Mūsdienās Brazīlijā ir izveidojusies liela japāņu [[diaspora]].

Pēdējos 60 gados [[iedzīvotāju skaits]] valstī ir trīskāršojies. Liels skaits lauku iedzīvotāju pārceļas uz dzīvi pilsētās. Tikai neliela daļa no Brazīlijas iedzīvotājiem ir turīgi, taču miljoniem cilvēku dzīvo ārkārtīgi [[nabadzība|nabadzīgi]]. Lielās pilsētas ieskauj plaši [[graustu rajons|graustu rajoni]] ("favellas"), kur cilvēki mitinās antisanitāros apstākļos un tikpat kā bez ūdens. Pēc [[ANO]] [[Valstu saraksts pēc Tautas attīstības indeksa ar iekļautu nevienlīdzību|Tautas attīstības indeksa ar nevienlīdzības iekļaušanu]] 2017. gadā Brazīlija tomēr tika novērtēta starp augsti attīstītajām zemēm kā 78. no 151 ([[Valstu saraksts pēc Tautas attīstības indeksa|bez nevienlīdzības iekļaušanas]] — kā 79. no 186), salīdzinājumam visatpalikušākā [[Eiropa]]s valsts — [[Moldova]] — ir 66. vietā.<ref>[http://hdr.undp.org/sites/default/files/2018_human_development_statistical_update.pdf Human Development Indices and Indicators 2018 Statistical Update], 31. lpp.</ref> Vairums Brazīlijas lielpilsētu atrodas [[Atlantijas okeāns|Atlantijas okeāna]] vai lielo upju krastos. Visvairāk iedzīvotāju ir koncentrējušies Brazīlijas dienvidos un dienvidaustrumos, kas ir izskaidrojams ar to, ka 19. un 20. gadsimtā imigranti Brazīlijā ieradās tieši šeit nevis ziemeļu štatos. Šeit atrodas abas lielākās Brazīlijas pilsētas [[Sanpaulu]] un [[Riodežaneiro]].

Aptuveni 90% iedzīvotāji ir [[kristietība|kristieši]] (galvenokārt [[Romas Katoļu baznīca|Romas katoļi]] un [[protestantisms|protestanti]]), lai gan arī citas tradicionālās reliģijas ir diezgan izplatītas.<ref name="Britannica" />

{| class="infobox" style="text-align:center; width:97%; margin-right:10px; font-size:90%"
|-
! align=center style="background:#f5f5f5;" | [[Brazīlijas pilsētu uzskaitījums|Vieta]]
! align=center style="background:#f5f5f5;" | [[Brazīlijas pilsētu uzskaitījums|Pilsēta]]
! align=center style="background:#f5f5f5;" | [[Brazīlijas administratīvais iedalījums|Štats]]
! align=center style="background:#f5f5f5;" | [[Brazīlijas pilsētu uzskaitījums|Iedz.]]
! align=center style="background:#f5f5f5;" | [[Brazīlijas pilsētu uzskaitījums|Vieta]]
! align=center style="background:#f5f5f5;" | [[Brazīlijas pilsētu uzskaitījums|Pilsēta]]
! align=center style="background:#f5f5f5;" | [[Brazīlijas administratīvais iedalījums|Štats]]
! align=center style="background:#f5f5f5;" | [[Brazīlijas pilsētu uzskaitījums|Iedz.]]
! rowspan=11 |
<br />[[Attēls:Rio de Janeiro Helicoptero 47 Feb 2006.jpg|border|135px|Riodežaneiro]]<br />[[Riodežaneiro]]<br />
|-
| align=center style="background:#f0f0f0;" | 1 ||align=left | '''[[Sanpaulu]]''' || [[Sanpaulu (štats)|Sanpaulu]] || 11 037 593 || align=center style="background:#f0f0f0;" | 11 ||align=left | '''[[Portualegri]]''' || [[Riugrandi du Sula]] || 1 436 123
|-
| align=center style="background:#f0f0f0;" | 2 ||align=left | '''[[Riodežaneiro]]''' || [[Riodežaneiro (štats)|Riodežaneiro]] || 6 186 710 || align=center style="background:#f0f0f0;" | 12 ||align=left | '''[[Gvaruļusa]]''' || [[Sanpaulu (štats)|Sanpaulu]] || 1 299 283
|-
| align=center style="background:#f0f0f0;" | 3 ||align=left | '''[[Salvadora (pilsēta)|Salvadora]]''' || [[Baija]] || 2 998 056 || align=center style="background:#f0f0f0;" | 13 || align=left | '''[[Gojanija]]''' || [[Gojasa]] || 1 281 975
|-
| align=center style="background:#f0f0f0;" | 4 ||align=left | '''[[Brazilja]]''' || [[Federālais distrikts]] || 2 606 885 || align=center style="background:#f0f0f0;" | 14 ||align=left | '''[[Kampinasa]]''' || [[Sanpaulu (štats)|Sanpaulu]] || 1 064 669
|-
| align=center style="background:#f0f0f0;" | 5 ||align=left | '''[[Fortaleza]]''' || [[Seara]] || 2 505 552 || align=center style="background:#f0f0f0;" | 15 ||align=left | '''[[Sanluisa]]''' || [[Maraņauna]] || 997 098
|-
| align=center style="background:#f0f0f0;" | 6 ||align=left | '''[[Belu Orizonti]]''' || [[Minasžeraisa]] || 2 452 617 || align=center style="background:#f0f0f0;" | 16 ||align=left | '''[[Sangonsalu]]''' || [[Riodežaneiro (štats)|Riodežaneiro]] || 991 382
|-
| align=center style="background:#f0f0f0;" | 7 ||align=left | '''[[Kuritiba]]''' || [[Parana]] || 1 851 215 || align=center style="background:#f0f0f0;" | 17 ||align=left | '''[[Masejo]]''' || [[Alagoasa]] || 936 314
|-
| align=center style="background:#f0f0f0;" | 8 ||align=left | '''[[Manausa]]''' || [[Amazonasa]] || 1 738 641 || align=center style="background:#f0f0f0;" | 18 ||align=left | '''[[Duke di Kašjasa]]''' || [[Riodežaneiro (štats)|Riodežaneiro]] || 872 762
|-
| align=center style="background:#f0f0f0;" | 9 ||align=left | '''[[Resifi]]''' || [[Pernambuku]] || 1 561 659 || align=center style="background:#f0f0f0;" | 19 ||align=left | '''[[Nova Igvasu]]''' || [[Riodežaneiro (štats)|Riodežaneiro]] || 865 089
|-
| align=center style="background:#f0f0f0;" | 10 ||align=left | '''[[Belena]]''' || [[Para (Brazīlijas štats)|Para]] || 1 437 600 || align=center style="background:#f0f0f0;" | 20 ||align=left | '''[[Sanbernardu du Kampu]]''' || [[Sanpaulu (štats)|Sanpaulu]] || 810 979
|-
| colspan=10 | <small>Saskaņa ar 2009. gada 1. jūlijā publicētajiem datiem;<ref>{{pt ikona}} {{Tīmekļa atsauce | url= http://www.ibge.gov.br/home/estatistica/populacao/estimativa2009/POP2009_DOU.pdf | title= População residente no Brasil em 2009: Publicação completa | publisher= Instituto Brasileiro de Geografia e Estatística (IBGE) | accessdate= 2010-01-07 | archiveurl= https://web.archive.org/web/20091007022625/http://www.ibge.gov.br/home/estatistica/populacao/estimativa2009/POP2009_DOU.pdf | archivedate= 2009-10-07 }}</ref>; [[Gvaruļusa]] un [[Sanbernardu du Kampu]] ir [[Sanpaulu]] piepilsētas; [[Sangonsalu]], [[Duke di Kašjasa]] un [[Nova Igvasu]] ir [[Riodežaneiro]] piepilsētas</small>
|}
{{clear}}

== Tautsaimniecība ==
[[Attēls:PlantacaodeSoja.JPG|thumb|200px|[[Sojas pupiņas|Sojas pupiņu]] lauki [[Riugrandi du Sula|Riugrandi du Sulā]]]]
Brazīlijai ir viena no lielākajām pasaules tautsaimniecībām. Ļoti attīstītas ir [[lauksaimniecība]]s, [[kalnrūpniecība]]s, [[ražošana]]s un [[pakalpojumi|pakalpojumu]] nozares.<ref name="Columbia" /> Aptuveni viena trešdaļa no [[darbaspēks|darbaspēka]] ir iesaistīta lauksaimniecībā. Nozīmīgākās eksportpreces ir [[kafija]], [[citrusaugļi]], [[sojas pupiņas]], [[cukurniedres]], [[rīsi]], [[kukurūza]], [[kakao]], [[kokvilna]], [[tabaka]] un [[banāni]].<ref name="Columbia" />

Nozīmīgākās ostas [[Atlantijas okeāns|Atlantijas okeāna]] krastā ir [[Belena]], [[Salvadora (pilsēta)|Salvadora]], [[Riodežaneiro]], [[Santusa]] un [[Portualegri]].<ref name="Britannica" /> Riodežaneiro ir viena no rosīgākajām ostām pasaulē, savukārt [[Santusa]] ir nozīmīga [[kafija]]s eksporta osta.<ref name="Columbia" /> Plaša klāsta eksportpreces iegūst Amazones lietus mežā. Visvairāk no turienes izved [[kokmateriāli|kokmateriālus]] un [[kaučuks|kaučuku]], kā arī dažādas meža veltes, piemēram, [[Indijas rieksti|Indijas riekstus]] un [[ārstniecības augs|ārstniecības augus]].<ref name="Columbia" /> Tā kā valdība ir ierobežojusi kokmateriālu iegūšanu, tad ļoti bieži to izcelsme ir bijusi nelikumīga. Nozīmīgas nozares ir arī [[zelts|zelta]] iegūšana, [[ekotūrisms]] un [[zvejošana]]. [[Ziemeļaustrumu reģions (Brazīlija)|Brazīlijas ziemeļaustrumu reģionā]] nozīmīgā saimniecības nozare ir [[cukurs|cukura]] iegūšana no [[cukurniedres|cukurniedrēm]].<ref name="Columbia" /> Savukārt valsts dienvidaustrumos esošās [[savanna]]s ļauj iedzīvotājiem nodarboties ar [[lauksaimniecība]]s produktu iegūšanu un eksportēšanu. Bez lauksaimniecības visā valstī ļoti nozīmīga saimniecības nozare ir [[derīgie izrakteņi|derīgo izrakteņu]] iegūšana, kuru rezerves ir ļoti lielas. Tā kā klimats valstī ir ļoti atšķirīgs, tad ir iespējams audzēt arī dažādus [[kultūraugi|kultūraugus]]. [[Riodežaneiro (štats)|Riodežaneiro štatu]] var saukt par valsts [[rūpniecība]]s centru.<ref name="Columbia" /> Arī [[Sanpaulu (štats)|Sanpaulu štatā]] ir attīstīta rūpniecība, bet atšķirībā no Riodežaneiro štata, šeit iedzīvotāji vairāk nodarbojas ar [[lauksaimniecība|lauksaimniecību]].

Brazīlijā attīstās [[tirgus ekonomika]], kura balstās uz [[ražošana|ražošanu]], [[finanšu pakalpojumi]]em un [[tirdzniecība|tirdzniecību]].<ref name="Britannica" /> Brazīlijas oficiālā valūta ir [[Brazīlijas reāls]].

== Kultūra ==
Brazīlijas kultūras dzīvi visvairāk ir ietekmējuši [[portugāļi]], bet mūsdienās daudzo imigrantu dēļ to ietekmē arī citu tautu pārstāvji. Vēsturiski un joprojām Brazīlijas kultūra, īpaši, [[literatūra]], visvairāk attīstās [[Ziemeļaustrumu reģions (Brazīlija)|Brazīlijas ziemeļaustrumu reģionā]].<ref name="Columbia" />

Brazīlijā ir mazliet vairāk par 50 [[universitāte|universitātēm]].<ref name="Columbia" />

== Sports ==
Populārākais sporta veids Brazīlijā ir [[futbols]]. [[Brazīlijas futbola izlase]] vienmēr tiek uzskatīta par vieniem no favorītiem jebkurā futbola turnīrā. Tā ir vienīgā izlase, kura piecas reizes ir ieguvusi [[FIFA Pasaules kauss|FIFA Pasaules kausu]]. Brazīlijai ir arī spēcīgas [[basketbols|basketbola]] un [[volejbols|volejbola]] izlases. Starp individuālajiem sporta veidiem populāri ir [[teniss]], [[peldēšana]], [[vingrošana]]. Brazīlija ir dzimtene vairākiem sporta veidiem, piemēram, [[kapueira]]i, [[pludmales futbols|pludmales futbolam]] un [[telpu futbols|telpu futbolam]].

Arīdzan [[autosports]] šajā valstī ir attīstīts. Brazīlijas [[Formula 1|Formulas 1]] piloti astoņas reizes ir ieguvuši pasaules čempiona titulu: [[Emersons Fitipaldi]] divas reizes, [[Nelsons Pikē]] un [[Airtons Senna]] katrs pa trim reizēm.

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} [http://www.obamonteverde.com.br/ Tourist Guide of Brazil] {{Webarchive|url=https://web.archive.org/web/20110706153729/http://www.obamonteverde.com.br/ |date={{dat|2011|07|06||bez}} }}
* {{en ikona}} [https://web.archive.org/web/20070706210539/http://www.brasil.gov.br/ingles/ Brazilian Federal Government]
* {{en ikona}} [https://web.archive.org/web/20110813045053/https://www.cia.gov/library/publications/world-leaders-1/world-leaders-b/brazil.html Chief of State and Cabinet Members]
* {{en ikona}} [http://www.ibge.gov.br/english/ Brazilian Institute of Geography and Statistics]
* {{en ikona}} [https://web.archive.org/web/20100426171043/http://ptbrazil.com/ Information and Pictures Tourism of Brazil]
* {{en ikona}} [https://www.cia.gov/library/publications/the-world-factbook/geos/br.html entry at The World Factbook] {{Webarchive|url=https://web.archive.org/web/20151222121846/https://www.cia.gov/library/publications/the-world-factbook/geos/br.html |date={{dat|2015|12|22||bez}} }}
* {{en ikona}} [https://web.archive.org/web/20080705053556/http://ucblibraries.colorado.edu/govpubs/for/brazil.htm Brazil] at ''UCB Libraries GovPubs''
* {{en ikona}} [http://lcweb2.loc.gov/frd/cs/brtoc.html Country Profile] from the U.S. Library of Congress (1997)
* {{wikivoyage|Brazil}}

{{Dienvidamerika}}

{{autoritatīvā vadība}}

[[Kategorija:Brazīlija| ]]