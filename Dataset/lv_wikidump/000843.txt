{{cita nozīme|pussalu|Ukrainas autonomo republiku|Krimas Autonomā Republika}}
{{cita nozīme|pussalu|Krievijas anektēto teritoriju|Krimas Republika}}
{{Salu infokaste
|nosaukums           = Krima
|attēls              = Gaspra-AiPetri.jpg
|attēla paraksts     = Skats uz Melno jūru no [[Aipetri]] kalna
|attēla izmērs       =
|vietaskarte         = Eiropa
|relief              = jā
|mark                = Orange_pog.svg
|position            = bottom
|vietējais nosaukums = 
|izvietojums         = [[Eiropa]]
|arhipelāgs          = 
|latd=44|latm=57|lats=0|latNS=N |longd=34|longm=6|longs=0|longEW=E
|platība             = 26 860
|garums              = 324
|platums             = 207
|krasta līnija       = >1000
|augstākais kalns    = [[Romankošs]]
|augstums            = 1545
|salu skaits         =
|valsts              =
|valsts adm vienības tips = Valsts
|valsts adm vienība       = 
|valsts adm vienības tips1 = Adm. vien.
|valsts adm vienība1       = [[Krimas Autonomā Republika]], [[Sevastopole]]
|iedzīvotāji         = 2413228
|iedzīvotāju gads    = 2001
|blīvums             =
|pamatiedzīvotāji    = 
|valsts lielpilsēta  = [[Sevastopole]], [[Simferopole]] 
|piezīme =
}}
'''Krima''' ir [[pussala]] [[Melnā jūra|Melnās jūras]] ziemeļu piekrastē [[Ukraina]]s dienvidos. Tajā atrodas [[Krimas Autonomā Republika]], kas ir vienīgā Ukrainas autonomā republika, kā arī valsts nozīmes pilsēta [[Sevastopole]] un daļa [[Hersonas apgabals|Hersonas apgabala]] ([[Arabata strēle]]s ziemeļdaļa). Krastus apskalo [[Melnā jūra]] rietumos un dienvidos, [[Azovas jūra]] ziemeļaustrumos un [[Sivašs]] ziemeļos. Ar kontinentu pussalu savieno [[Perekops|Perekopa]] zemesšaurums. Austrumos [[Kerčas šaurums]] Krimu atdala no [[Krievija]]i piederošās [[Tamaņas pussala]]s. Krimā atrodas vieni no lielākajiem kūrorta centriem pie Melnās jūras.

== Ģeogrāfija ==
Pussalas garums rietumu—austrumu virzienā ir {{nobr|324 km}}, bet ziemeļu—dienvidu&nbsp;— {{nobr|207 km}}. Krasta līnijas garums pārsniedz 1000 km. Pussalas austrumos ir [[Kerčas pussala]], rietumos&nbsp;— [[Tarhankutas pussala]]. Rietumu piekrasti apskalo [[Melnā jūra|Melnās jūras]] [[Karkinitas līcis|Karkinitas]] un [[Kalamitas līcis|Kalamitas]] līči. Dienvidos ir kalni, augstākā virsotne [[Romankošs]] ir 1545 m augsta.

Pussalas ziemeļdaļā [[Stepju Krima|Stepju Krimā]] un [[Krimas kalni|Krimas kalnos]] [[klimats]] ir mēreni kontinentāls, bet dienviddaļā [[Krimas dienvidu piekraste|Krimas dienvidu piekrastē]] tas jau ir subtropu joslas klimats. Janvāra vidējā temperatūra ir no 1° ziemeļos līdz +4&nbsp;°C dienvidos, jūlijā ir ap +24&nbsp;°C. Nokrišņu daudzums ir 300—500 mm ziemeļos un 1000—1200 mm kalnos.

Krimas teritorijā ir 257 [[upe]]s, no kurām garākā ir [[Salgira]], un vairāk nekā 50 sālsezeru, lielākais no kuriem ir [[Sasiks]], bet dziļākais&nbsp;— [[Donuzlavs]]. Pussalas teritorijā atrodas arī daži [[dabas rezervāts|dabas rezervāti]], piemēram, Krimas dabas rezervāts, Jaltas dabas rezervāts. Lielākās pilsētas ir [[Simferopole]], [[Sevastopole]], [[Kerča]] un [[Feodosija]].

== Teritoriālā piederība dažādos laikmetos ==
* [[Bizantijas impērija]] (ap 550—1223)
* [[Zelta Orda]]/[[Teodoras valsts]]/[[Dženova]] (1223—1441)
* [[Osmaņu impērija]]/[[Krimas haniste]] (1441—1783)
* [[Krievijas Impērija]] (1783—1917)
* [[Padomju Savienība|PSRS]]
** [[Krievijas PFSR]] (1920—1954)
** [[Ukrainas PSR]] (1954—1991)
* [[Ukrainas Republika]] (no 1991)
* [[Krievijas Federācija]] (anektēja 2014)

== Vēsture ==

=== Senie un viduslaiki (7. gadsimts p. m.ē.&nbsp;— 13. gadsimts m. ē.) ===
[[Attēls:Pantikapey.jpg|thumb|left|200px|Sengrieķu Pantikapejas tempļa drupas]]
[[Attēls:Ancient Greek Colonies of N Black Sea.png|thumb|270px|[[Senās Grieķija]]s kolonijas Melnās jūras ziemeļu piekrastē (5. gadsimts p. m.ē.)]]
[[Attēls:Chersonesos ruins.jpg|200px|left|thumb|Hersonesas drupas ar Sv. Vladimira pareizticīgo baznīcu pie mūsdienu [[Sevastopole]]s]]
[[Attēls:Caffa and Theodoro.PNG|thumb|270px|Krimas teritoriālais iedalījums pēc [[Krimas haniste]]s nodibināšanās 1441. gadā (zilā krāsā). Piekraste piederēja dženoviešiem (sarkanā krāsā), bet kalnos pastāvēja vietējo kristiešu Teodoras valstiņa]]
[[Attēls:Theodosia castle.JPG|200px|left|thumb|[[Dženova|Dženoviešu]] Kafas cietokšņa drupas mūsdienu Feodosijā (celts 1340–1343)]]
[[Attēls:CEM-15-Asia-Mercator-1595-Russia-2533.jpg|thumb|270px|Krima (''Taurica'', zilā) un Krievija (''Russia'', dzeltenā) pasaules kartē ([[Gerhards Merkators]], 1595)]]
Sākot no 7. gadsimta p. m.ē. [[Senā Grieķija|Senās Grieķijas]] kolonisti Krimas pussalas dienvidu krastā izveidoja Pantikapejas (pie Kerčas), Teodosija ([[Feodosija]]s) un Hersonesas (pie [[Sevastopole]]s) kolonijas. 2. gadsimtā p. m.ē. tagadējās [[Simferopole]]s vietā izveidojās [[Skitija]]s galvaspilsēta Skitijas Neapole.

63. gadā p. m.ē. Krima kļuva atkarīga no [[Romas impērija]]s.

257. gadā no Baltijas jūras piekrastes pārcēlušies [[goti]] sagrāva skitu valsti un apmetās arī Krimas pussalā. 375. gadā Krimu iekaroja [[huņņi]], pēc kuru sakaušanas kontroli pār Krimas dienvidu krastu atguva Romas impērija. 7. gadsimta beigās Krimu iekaroja [[hazāri]], vienīgi [[Hersonesa]]s pilsēta palika [[Austrumromas impērija|Bizantijas]] pakļautībā. 988. gadā Kijivas rūsu lielkņazs [[Vladimirs Svjatoslavičs]] ieņēma Hersonēsu ({{val|ru|Корсунь}}) un pieprasīja par sievu Bizantijas princesi Annu, pretējā gadījumā draudot uzbrukt [[Konstantinopole]]i. Bizantieši piekrita, ja kņazs Vladimirs kristītos, kas arī tika izdarīts Hersonēsas banīcā, ko uzskata par sākumu [[Kijivas Krievzeme]]s pārejai [[pareizticība|pareizticībā]].

1239. gadā [[Batuhans]] iekaroja Krimas ziemeļu daļu, dienvidu piekrastē izveidojās [[Dženova]]s kolonijas, kas nodrošināja tirdznieciskos sakarus ar [[Zelta Orda]]s pakļautība esošajām zemēm. Batu mazdēls Munketimurs (valdīja 1266-1282) itāļu tirgoņiem piešķīra īpašas tiesības Kafas (tagadējās Feodosijas) ostā, kolonijās apmetās arī daudz armēņu tirgoņu.

=== Osmaņu un Krievijas Impēriju varā (15.-19. gadsimts) ===
1441. gadā izveidojās [[Osmaņu impērija]]s vasaļvalsts [[Krimas haniste]], kas gandīz nepārtraukti karoja ar Zelta Ordu, vēlāk ar Lietuvas dižkunigaitiju un Krievijas caristi. 1475. gadā Kafas cietoksni iekaroja turki un pārdēvēja par Kefi.

1774. gadā [[Krievijas Impērija]] piespieda Osmaņu impēriju atteikties no Krimas hanistes, kas nokļuva Krievijas Impērijas atkarībā. 1783. gada 19. aprīlī Krievijas Impērija anektēja Krimu un inkorporēja to impērijas sastāvā. Krievijas ķeizariene [[Katrīna II]] savam titulam pievienoja nevis "Krimas carienes", bet gan "Taurijas Hersonesas carienes" nosaukumu,<ref>http://eurulers.angelfire.com/russia.html {{Webarchive|url=https://web.archive.org/web/20140205044755/http://eurulers.angelfire.com/russia.html |date={{dat|2014|02|05||bez}} }} Krievijas imperatoru tituli</ref> bet pārveidotu [[Austrumromas impērija|Bizantijas]] ģerboni iekļāva [[Krievijas Impērijas ģerbonis|Krievijas Impērijas ģerbonī]].
  
1853.—1856. gadā notika [[Krimas karš]] par ietekmi Melnās jūras reģionā, pēc kura Krievijas Impērija piekāpās sabiedrotajiem ([[Francija]]i, [[Lielbritānija]]i, [[Sardīnijas Karaliste|Sardīnijai]] un [[Osmaņu impērija]]i).

=== PSRS periodā (20. gadsimts) ===
[[Attēls:Населення Криму у 18-21 ст.jpg|thumb|270px|Krimas iedzīvotāju skaita un etniskā sastāva izmaiņas kopš 18. gadsimta (zaļā krāsā Krimas tatāri, sarkanā krievi, dzeltenā ukraiņi)]]
[[Krievijas pilsoņu karš|Krievijas pilsoņu kara]] sākumā Krimā nodibināja Taurijas padomju republiku, 1918.-1920. gadā vara atradās vācu okupācijas iestāžu, vēlāk [[Deņikins|Deņikina]] un [[Pēteris Vrangelis|Vrangeļa]] valdību rokās. Pēc uzvaras [[Perekopa-Čongaras operācija|Perekopa kaujā]] rezultātā 1920. gada novembrī [[Sarkanā armija]] iekaroja Krimu. Liela nozīme nocietinājumu līnijas ieņemšanā bija [[latviešu strēlnieki]]em, kuri gan šajās kaujās cieta lielus zaudējumus.

1921. gada 18. oktobrī nodibināja Krimas APSR [[Krievijas PFSR]] sastāvā. Otrā pasaules kara laikā deportēja vai nogalināja gandrīz visus Krimas nekrievu iedzīvotājus. 1941. gada augustā padomju varas iestādes izsūtīja ap 60 tūkstošu vāciešu un Kerčā dzīvojošo itāļu. 1942. gada jūlijā, [[vērmahts|vērmahtam]] [[Sevastopoles aplenkums (1941—1942)|ieņemot Sevastopoli]], visa Krimas pussala nonāca [[Trešais reihs|Vācijas]] kontrolē. Tā palika vācu pārraudzībā līdz 1944. gadam, kur šajā laikā nacisti nošāva ap 40 tūkstošu ebreju.
Pēc Krimas atgūšanas padomju varas iestādes 1944. gada 18. maijā deportēja visus Krimas tatārus (vairāk kā 238 tūkstošus cilvēku) uz Vidusāziju un citām PSRS daļām, 27. jūnijā arī 37 tūkstošus armēņu, bulgāru un grieķu, bet drīz pēc tam&nbsp;— divus tūkstošus vāciešu. Krimas APSR likvidēja un izveidoja Krimas apgabalu KPFSR sastāvā un krieviskoja daudzus vietvārdus. PSRS varas iestādes mēģināja atdzīvināt Krimas saimniecisko dzīvi, ievedot jaunus iedzīvotājus. Tomēr ieceļotāju vilnis no Krievijas iekšējiem apgabaliem nemainīja situāciju, jo viņi nespēja adaptēties Krimas kalnos un stepēs. Labības vidējā raža Krimā pazeminājās no 10,7 tonnām no ha 1940. gadā līdz 3,9 tonnām no ha 1950. gadā.<ref>[http://www.irir.lv/2014/3/6/krima-vai-hruscova-davana-ukrainai Krima: vai Hruščova dāvana Ukrainai?] Aleksejs Grigorjevs žurnālā "Ir" 2014. gada 6. martā</ref>

Pēc [[Staļins|Staļina]] nāves jaunā PSRS valdība 1954. gada 19. februārī nolēma nodot Krimas apgabalu Ukrainas PSR pakļautībā, atzīmējot 300 gadus kopš 1654. gada Krievijas caristes sadarbības līguma ar ukraiņu kazakiem [[Bohdans Hmeļnickis|Bohdana Hmeļnicka]] vadībā. [[Perestroika]]s laikā, 1987. gadā Krimā sāka atgriezties deportētie Krimas tatāri un viņu pēcteči. 1991. gada 12. februārī Krimas iedzīvotāju referenduma rezultātā Krimas apgabalu pārveidoja par Krimas APSR Ukrainas PSR sastāvā.

=== Mūsdienās ===
[[Attēls:Административная карта-схема Крыма.png|thumb|270px|Krimas administratīvais iedalījums ar Sevastopoles pilsētas teritoriju]]
Pēc [[PSRS sabrukums|PSRS sabrukuma]] un neatkarīgās Ukrainas Republikas pasludināšanas 1992. gada 26. februārī Krimas APSR Augstākā padome pārdēvēja Krimas APSR par Krimas Republiku. 1992. gada 5. maijā Krimas parlaments pasludināja Krimas Republikas suverenitāti un pieņēma konstitūciju, kurā 6. maijā iekļāva punktu par atrašanos Ukrainas sastāvā. 1993. gada 14. oktobrī Krimas parlaments izveidoja Krimas prezidenta institūciju. 1995. gada martā tomēr republikas nosaukumu pārmainīja uz Krimas Autonomās republikas nosaukumu.

1997. gadā Ukraina un Krievija parakstīja Draudzības, Sadarbības un Partnerības līgumu, kura vienojās par bijušas PSRS Melnās jūras flotes sadalīšanu un Sevastopoles kara bāzes un Sevastopoles rajona nodošanu [[Krievijas Federācija]]s pārvaldībā. Pēc promaskaviskā prezidenta [[Viktors Janukovičs|Janukoviča]] nākšanas pie varas 2010. gada aprīlī Ukrainas parlaments pagarināja Sevastopoles kara bāzes teritorijas iznomāšanu Krievijai līdz 2042. gadam.

Pēc [[Eiromaidans|Eiromaidana]] sacelšanās un Ukrainas valdības nomaiņas 2014. gada 26. februārī pret jauno Kijivas valdību noskaņotas bruņotas grupas ieņēma Krimas parlamenta ēku Simferopolē un virs tās uzvilka Krievijas karogu, bet 27. februārī Krimas Augstākā padome ārkārtas sēdē atcēla premjerministru Anatoliju Mogiļovu un ievēlēja šajā amatā partijas "Krievu vienotība" (''Русское единство'') līderi [[Sergejs Aksjonovs|Sergeju Aksjonovu]], kurš tūlīt vērsās pie Krievijas valdības ar lūgumu nodrošināt Krimā mieru un kārtību. 28. februārī karavīri bez pazīšanās zīmēm ieņēma valdības ēkas un lidostas visā Krimas republikā, kas iezīmēja [[Krimas krīze (2014)|Krimas krīzes]] sākumu. Starptautisko situāciju saasināja Krievijas prezidenta Vladimira Putina vēršanās pie Krievijas Valsts domes 1. martā ar lūgumu atļaut izmantot Krievijas karaspēku Krimas teritorijā.<ref>[http://www.delfi.lv/news/world/other/putins-ludz-parlamenta-atlauju-karaspeka-ievesanai-krima.d?id=44262239 Putins lūdz parlamenta atļauju karaspēka ievešanai Krimā] DELFI, 2014. gada 1. martā</ref> Ukrainas armijā tika izsludināta pilna kaujas gatavība. 6. martā Krimas Augstākā padome pieņēma lēmumu par Krimas Autonomās Republikas pievienošanu Krievijai un referenduma organizēšanu.<ref>[http://www.delfi.lv/news/world/other/krimas-parlaments-nobalso-par-autonomijas-pievienosanu-krievijai.d?id=44275583 Krimas parlaments nobalso par autonomijas pievienošanu Krievijai] 2014. gada 6. martā</ref>

16. martā Krievijas karaspēka klātbūtnē Krimas Autonomajā Republikā un Sevastopoles pilsētā notika referendums, kurā pēc balsu skaitīšanas komisijas ziņām par "atkalapvienošanos ar Krieviju" nobalsoja 96,47% referenduma dalībnieku Krimas Autonomajā Republikā un 96,59% Sevastopolē.<ref>[http://www.delfi.lv/news/world/other/krimas-pievienosanu-krievijai-atbalstijusi-97-balsotaju.d?id=44307013 Krimas pievienošanu Krievijai atbalstījuši 97% balsotāju] DELFI, 2014. gada 17. martā</ref>
Nākamajā dienā Krimas parlaments pasludināja neatkarību no Ukrainas un vērsās pie Krievijas ar lūgumu to uzņemt to Krievijas Federācijas sastāvā.
17. martā Krievijas Federācijas prezidents V. Putins parakstīja dekrētu, kurā atzina Krimas Republiku par suverēnu un neatkarīgu valsti,<ref>[http://www.diena.lv/pasaule/papildinats-22-49-putins-paraksta-dekretu-par-krimas-neatkaribas-atzisanu-14048484  Putins paraksta dekrētu par Krimas neatkarības atzīšanu] LETA-RIA NOVOSTI, 2014. gada 17. martā</ref> bet jau 18. martā Maskavas Kremlī kopā ar Krimas premjerministru S. Aksjonovu un parlamenta spīkeru V. Konstantinovu parakstīja līgumu par Krimas iekļaušanu Krievijas Federācijas sastāvā.<ref>[http://www.delfi.lv/news/world/other/putins-paraksta-vienosanos-par-krimas-uznemsanu-krievijas-sastava.d?id=44312805 Putins paraksta vienošanos par Krimas uzņemšanu Krievijas sastāvā] DELFI, 2014. gada 18. martā</ref> Krievijas Federācijas sastāvā izveidoja [[Krimas federālais apgabals|Krimas federālo apgabalu]], ko veido Krimas Republika un Sevastopole.
[[Ukrainas valdība]] šo referendumu pasludināja par neleģitīmu.
2016. gada 28. jūlijā ar prezidenta Putina lēmumu Krimas federālo apgabalu likvidēja un pievienoja [[Dienvidu federālais apgabals|Dienvidu federālajam apgabalam]].

Starptautiskā krimināltiesa 2016. gada 14. novembrī oficiāli atzina, ka kopš vismaz no 2014. gada 26. februāra notikusi tieša [[Krievijas—Ukrainas karš|Krievijas militāra agresija pret Ukrainu]], bet kopš 18. marta [[Krimas okupācija|Krimas pussala ir okupēta]].<ref>[https://www.icc-cpi.int/iccdocs/otp/161114-otp-rep-PE_ENG.pdf  ICC Report on Preliminary Examination Activities 2016]</ref>

== Skatīt arī ==
* [[Krimas tatāri]]
* [[Krimas haniste]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Krima| ]]
[[Kategorija:Pussalas]]
[[Kategorija:Teritoriāli strīdi]]