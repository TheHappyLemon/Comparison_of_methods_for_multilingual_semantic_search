{{Pasaules mantojuma objekta infokaste
| WHS         = Altamiras ala un paleolīta alu māksla Spānijas ziemeļos
| Image       = Techo de Altamira (replica)-Museo Arqueológico Nacional.jpg
| caption     = Zīmējumi Altamiras alā
| State Party = {{ESP}}
| Type        = kultūra
| Criteria    = i, iii
| ID          = 310
| Region      = [[Pasaules mantoja vietas Eiropā|Eiropa un Ziemeļamerika]]
| Year        = 1985. gadā
| Session     = 9.
| Extension   = 2008. gadā
| Link        = http://whc.unesco.org/en/list/310
| locmapin    = Spain
| relief      = 1
| latd  = 43 | latm  = 22 | lats  = 57 | latNS  = N
| longd =  4 | longm =  7 | longs = 12 | longEW = W
}}

'''Altamiras ala''' ({{val|es|Cueva de Altamira}}) ir ala [[Spānija|Spānijā]], kur atrasti [[vēlais paleolīts|vēlā paleolīta]] alu gleznojumi. Ala atrodas netālu no Santiljanas del Maras [[Kantabrija|Kantabrijā]], apmēram 30 km uz rietumiem no [[Santandera]]s. Pēc [[radioaktīvā oglekļa metode]]s noteikts, ka alas gleznojumi varētu būt veidoti apmēram {{nobr|15 000}}—{{nobr|12 000}} g. p.m.ē. Altamira no spāņu valodas nozīmē ‘augsts skats’. Alā veiktajos arheoloģiskajos izrakumos atrastie objekti datēti ar [[Solutras kultūra|Solutras kultūru]] ({{sk|18500}} [[pirms mūsdienām]]) un [[Madlēnas kultūra|Madlēnas kultūru]] (starp {{sk|16500}} un {{sk|14000}} [[pirms mūsdienām]]).

Ala iekļauta [[UNESCO Pasaules mantojuma objekts|UNESCO Pasaules kultūras mantojuma sarakstā]]. 2007. gada 31. decembrī nacionālais parks atzīts par vienu no [[divpadsmit Spānijas dārgumi]]em.

== Vēsture ==
[[1879]]. gadā arheologs amatieris Marselīno Sanss de Sautuola un viņa meita atklāja, ka Altamiras alā atrodas [[vēlais paleolīts|vēlā paleolīta]] zīmējumi un polihromi gleznojumi, kuros attēloti savvaļas zīdītāji un cilvēku rokas.

Izrakumus alā veica Sautuola, pēc tam arī Erminio Alkade del Rio (1902–1904), Hugo Obermaijers (1924–1925) un Hoakins Gonsaless Ečegarajs (1981). 1977. gadā Altamira apmeklējumiem tika slēgta, jo gleznojumus bojāja apmeklētāju elpas radītais mitrums. Netālu uzcelts muzejs un izveidota alas kopija, kurā iespējams aplūkot darbus.

== Raksturojums ==
Ala ir 270 m gara; tās galvenā eja ir 2–6 m augsta. Izšķiramas trīs zonas — liela priekštelpa, kuras gaismas avots ir dienasgaisma un kur cilvēki apmetušies kopš vēlā paleolīta sākuma, liela telpa, kurā atrodami polihromie gleznojumi (dēvēta arī par "alu laikmeta mākslas siksta kapelu"), un pārējās telpas un ejas, kurās atrodami mazāk svarīgi darbi.

Visbiežāk attēlotais dzīvnieks alā ir [[sumbrs]]; tas attēlots 16 reizes dažādos izmēros un pozās, blakus [[zirgi]]em un [[brieži]]em. Dzīvnieku attēlojumam raksturīgs liels reālisms. Gleznojumu radīšanai izmantota [[ogle]] un [[okers]] vai [[hematīts]], radot sarkanus, melnus, dzeltenus un brūnus toņus. Lai panāktu krāsu pārejas un dažādu spilgtumu, krāsa izberzēta vai atšķaidīta, tā radot ''[[chiaroscuro]]'' efektu. Lai panāktu trīsdimensionalitātes efektu, izmantotas alu sienu dabiskās kontūras.

== Skatīt arī ==
* [[Vilanova de Foškoa]]
* [[Lasko]]

== Atsauces ==
{{atsauces+}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Spānija-aizmetnis}}
{{Spānija UNESCO}}

{{autoritatīvā vadība}}

[[Kategorija:Spānijas alas]]
[[Kategorija:Spānijas kultūras pieminekļi]]
[[Kategorija:Alu gleznojumi]]
[[Kategorija:Paleolīta māksla]]
[[Kategorija:UNESCO Pasaules mantojuma vietas Spānijā]]
[[Kategorija:Spānijas arheoloģiskie pieminekļi]]
[[Kategorija:Madlēnas kultūra]]
[[Kategorija:Divpadsmit Spānijas dārgumi]]