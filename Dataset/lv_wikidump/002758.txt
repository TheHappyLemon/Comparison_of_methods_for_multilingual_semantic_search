[[Attēls:Thermal decomposition of ammonium dichromate (2).jpg|thumbnail|200px|[[Amonija dihromāts|Amonija dihromāta]] termiskās sadalīšanās reakcija]]
'''Ķīmiskā reakcija''' ir [[ķīmija|ķīmisks]] process, kurā viena vai vairākas [[ķīmiskā viela|ķīmiskās vielas]] pārvēršas un veido jaunas vielas ar citām ķīmiskajām īpašībām. Reaģējot vielu [[molekula|molekulās]] vai [[kristālrežģis|kristālrežģos]] [[ķīmiskā saite|ķīmiskās saites]] irst, [[atoms|atomi]] pārgrupējas un tad izveidojas jaunas ķīmiskās saites. No izejvielām radušās jaunās vielas sauc par reakcijas produktiem. Norisot ķīmiskajām reakcijām, vai nu izdalās vai arī tiek patērēta [[enerģija]]. Atomi ķīmiskajās reakcijās nezūd un arī nerodas no jauna. Pie ķīmiskajām reakcijām nepieder fizikāli procesi, piemēram, vielas [[agregātstāvoklis|agregātstāvokļa]] maiņa ([[ledus]] izkūst), [[difūzija]], tīru vielu sajaukšanās [[maisījums|maisījumos]], kā arī pie tām nepieder [[kodolreakcija]]s.

Lai aprakstītu ķīmiskās reakcijas, tiek izmantots [[Ķīmiskais vienādojums|reakcijas vienādojums]], kurā izejvielas, produkti un dažreiz arī svarīgi starpprodukti ir attēloti grafiski un savienoti ar reakcijas bultiņu.

Ķīmiskās reakcijas ir neatņemama tehnoloģijas, kultūras un ikdienas dzīves sastāvdaļa. Tās noris, dedzinot [[kurināmais|kurināmo]], kausējot [[dzelzs|dzelzi]], ražojot [[stikls|stiklu]] un [[keramika|keramiku]], brūvējot [[alus|alu]], ražojot [[vīns|vīnu]] un [[siers|sieru]], kā arī daudz kur citur.

== Ķīmisko reakciju iedalījums ==
=== Klasifikācija pēc izejvielu un reakcijas produktu skaita un sastāva ===
Pēc izejvielu un reakcijas produktu skaita un sastāva ķīmiskās reakcijas iedala:
* savienošanās reakcijas — no divām vai vairākām vielām rodas viena jauna viela
: <math>\mathrm{ A + B \longrightarrow C}</math>, piemēram, <math>\mathrm{ 2H_2 + O_2 \longrightarrow 2H_2O}</math>;
* sadalīšanās reakcijas — no vienas vielas rodas divas vai vairākas vielas
: <math>\mathrm{ A \longrightarrow B + C}</math>, piemēram, <math>\mathrm{ 2KClO_3 \longrightarrow 2KCl + 3O_2}</math>;
* apmaiņas reakcijas — norisinās starp divām vielām, kuras sastāv no joniem
: <math>\mathrm{ AB + CD \longrightarrow AD + CB}</math>, piemēram, <math>\mathrm{ Na_2SO_4 + BaCl_2 \longrightarrow 2NaCl + BaSO_4}</math>;
* aizvietošanas reakcijas — vienkāršas vielas aizvieto saliktā vielā esošus kāda elementa atomus
: <math>\mathrm{ AB + C \longrightarrow AC + B}</math>, piemēram, <math>\mathrm{ 2KI + Cl_2 \longrightarrow 2KCl + I_2}</math>.

=== Klasifikācija pēc reakcijas siltumefekta ===
Pēc procesa [[Ķīmiskās reakcijas siltumefekts|siltumefekta]], ķīmiskās reakcijas iedala:
* [[eksotermiskas reakcija]]s: reakcijā izdalās enerģija (parasti tas ir siltums);
* [[endotermiskas reakcija]]s: reakcijai ir nepieciešama enerģija.

=== Klasifikācija pēc atgriezeniskuma ===
Reakcijas klasificē arī atgriezeniskajās reakcijās, kur noteiktos apstākļos reakcijas var norisināties abos virzienos, un neatgriezeniskajās reakcijās, kur reakcija noris tikai vienā virzienā, līdz visa viela ir beigusi reaģēt.

=== Klasifikācija pēc pazīmes ===
Šajā klasifikācijā izdala [[oksidēšanās-reducēšanās reakcijas]], kurās reakcijas laikā mainās ķīmisko elementu [[oksidēšanas pakāpe]], bet pārējās reakcijas vienkārši tiek sauktas par citām reakcijām, dažreiz par ne oksidēšanās un reducēšanās reakcijām.

=== Klasifikācija pēc reaģējošo vielu sistēmas veida ===
Šajā klasifikācija izdala [[homogēna reakcija|homogēnās reakcijas]] un [[heterogēna reakcija|heterogēnās reakcijas]]. Pirmajā gadījumā reakcija noris visā vielas tilpumā, savukārt heterogēnajās reakcijās ķīmiskā darbība norisinās tikai vielu saskares vietās.

== Ķīmisko reakciju enerģētiskie procesi ==
Ieviešot [[Termodinamika|termodinamikas]] jēdzienu "sistēma", ķīmiskā reakcija aprakstāma kā izejvielu sistēmas maiņa uz reakcijas produktu sistēmu. Ķīmiskajās reakcijās [[Enerģija|enerģijas]] izmaiņas parasti notiek [[Siltums|siltuma]] (nevis [[Darbs (fizika)|darba]]) veidā, tāpēc ķīmisko reakciju enerģijas izmaiņas var saukt par [[Ķīmiskās reakcijas siltumefekts|ķīmisko reakciju siltumefektu]] <math>Q</math>. Jebkuru sistēmu (gan izejvielu, gan produktu) raksturo [[Termodinamiskais potenciāls|termodinamiskie potenciāli]], un ķīmisko reakciju (pāreju no vienas sistēmas citā) raksturo šo potenciālu izmaiņa.

[[Stehiometrija|Stehiometriskos]] vienādojumus, kuros ir uzrādīti reakciju siltumefekti (entalpijas izmaiņas) un visu vielu [[Agregātstāvoklis|agregātstāvokļi]], sauc par termoķīmiskajiem vienādojumiem.

=== Iekšējā enerģija ===
Sistēmas [[iekšējā enerģija]] <math>U</math> ir visu sistēmā ietilpstošo vielu mikroobjektu (atomu, molekulu, jonu) kustības un mijiedarbības enerģiju summa. Sistēmas <math>U</math> absolūto vērtību nevar noteikt, jo nav tādu procesu, kuros visa <math>U</math> tiktu izdalīta vai uzņemta. Taču, ņemot vērā, ka ķīmiskās reakcijas izejvielas ir viena sistēma ar iekšējo enerģiju <math>U_1</math> un šīs reakcijas produkti ir cita sistēma ar iekšēju enerģiju <math>U_2</math>, ir iespējams aprēķināt iekšējās enerģijas izmaiņu <math>\Delta U= U_2-U_1</math>. Ja <math>\Delta U>0</math>, tad reakcija ir endotermiska, tas ir, reakcijā siltums tiek patērēts un uzņemts no apkārtējās vides. Ja <math>\Delta U<0</math>, tad reakcija ir eksotermiska, tas ir, reakcijā siltums izdalās apkārtējā vidē.

=== Entalpija ===
Izobāriskus (nemainīgs [[spiediens]]) procesus raksturo [[entalpija]] <math>H</math>. Ķīmiskie procesi visbiežāk norisinās izobāros apstākļos (<math>p=const</math>), piemēram, vaļējā [[kolba|kolbā]] vai [[mēģene|mēģenē]], kur var mainīties sistēmas tilpums (<math>\Delta V</math>). Entalpijas absolūto vērtību nevar noteikt, var noteikt tās izmaiņu reakcijas gaitā.

<math>H=U+pV</math> un <math>\Delta H=\Delta U+ p\Delta V=\Delta U+A</math>, kur <math>p\Delta V=A</math> ir izplešanās darbs.

Ja <math>\Delta H>0</math>, tad reakcija ir endotermiska. Ja <math>\Delta H<0</math>, tad reakcija ir eksotermiska. Izobāriska procesa siltumefekts skaitliski ir vienāds ar entalpijas izmaiņu, bet abiem lielumiem ir pretējas zīmes: <math>\Delta H=-Q</math>.

<math>\Delta H^0</math> ir standartentalpijas, standartapstākļos (1 [[Atmosfēra (mērvienība)|atm]] spiedienā, 25 [[Celsija grāds|°C]] temperatūrā) aprēķināta entalpija, apzīmējums.

<math>\Delta H^0_r</math> ir vielas rašanās standartenetalpija, kas ir entalpijas izmaiņa reakcijā, kurā no stabilām vienkāršām vielām rodas viens [[mols]] savienojuma. Stabilu vienkāršu vielu [[Alotropija|alotropisko]] modifikāciju <math>\Delta H^0_r=0</math>, bet mazāk stabilu modifikāciju, piemēram, [[Dimants|dimanta]], <math>\Delta H^0_r\neq0</math>.

[[Hesa likums]] noteic, ka ķīmiskās reakcijas entalpijas izmaiņa (siltumefekts) nav atkarīga no reakcijas ceļa, bet ir atkarīga no reaģējošo vielu stāvokļa reakcijas sākumā un beigās.

Reakcijas summāro standartentalpijas izmaiņu <math>\Delta H^0_{reakc}</math> var aprēķināt, no reakcijas produktu rašanās standartentalpiju summas <math>\sum n_2\Delta H^0_{r.pr.}</math> atņemot izejvielu rašanās standartentalpiju summu <math>\sum n_1\Delta H^0_{r.izejv.}</math> (<math>n</math> ir [[Vielas daudzums|vielu daudzums]]).

=== Entropija ===
[[Entropija]] <math>S</math> ir sistēmas nesakārtotības pakāpe. Vielu entropijas izmērīt nevar, tās tiek aprēķinātas. Tāpat kā pārējiem termodinamiskajiem potenciāliem <math>\Delta S=S_2-S_1</math>. Standartentropiju apzīmē ar <math>S^0</math>.

<math>\Delta S^0_{reakc}=\sum n_2S^0_{pr}-\sum n_1S^0_{izejv}</math>

Šī izteiksme ir līdzīga standartentalpijas izmaiņas vienādojumam, taču vielas <math>S^0</math> nav saistīta ar šīs vielas rašanos no vienkāršām vielām.

=== Gibsa enerģija ===
Izobāri izotermiskajām reakcijām (<math>p=const</math>; <math>T=const</math>) [[Gibsa enerģija|Gibsa enerģijas]] izmaiņa <math>\Delta G=\Delta H-T\Delta S</math>. Gibsa enerģijas absolūtā vērtība nav izmērāma.

Tiešā reakcija (no izejvielām veidojas produkti) var norisināties patvaļīgi, ja <math>\Delta G<0</math>. Ja <math>\Delta G>0</math>, patvaļīgi iespējama tikai pretreakcija (produkti reaģē savā starpā, atkal radīdami izejvielas). Ja <math>\Delta G=0</math>, sistēma atrodas līdzsvara stāvoklī.

<math>\Delta G^0</math> ir Gibsa enerģijas standartizmaiņa.

<math>\Delta G^0_r</math> ir vielu rašanās Gibsa enerģijas standartizmaiņa. 

<math>\Delta G^0_{reakc}=\sum n_2\Delta G^0_{r.pr.}-\sum n_1\Delta G^0_{r.izejv.}</math> 

=== Līdzsvara temperatūra ===
No Gibsa enerģijas izmaiņas izteiksmes iegūst līdzsvara jeb reakcijas sākuma temperatūras <math>T_{lidzsv.}</math> izeiksmi: 

<math>T_{lidzsv.}=\frac{\Delta H_{reakc.}}{\Delta S_{reakc.}}</math>. 

Temperatūrā, kas mazāka par <math>T_{lidzsv.}</math>, reakcija nenorisinās. Temperatūrā, kas lielāka par <math>T_{lidzsv.}</math>, reakcija norisinās. Temperatūrā, kas vienāda ar <math>T_{lidzsv.}</math>, pastāv līdzsvars — norisinās atgriezeniska reakcija, tas ir, no izejvielām rodas produkti, taču tādā pašā ātrumā no produktiem atkal rodas izejvielas. <ref name=":0">{{Grāmatas atsauce|title=Vispārīgā ķīmija|last=Kokars|first=Valdis|publisher=Rīgas Tehniskā universitāte|year=2009|isbn=978-9984-32-700-6|pages=102.—135}}</ref>

=== Dažu vielu termodinamiskās konstantes ===
{| class="wikitable"
|+<ref>{{Grāmatas atsauce|title=Laboratorijas darbi ķīmijā|last=Kreicberga|first=J.|publisher=Rīgas Tehniskā universitāte|year=2002|pages=92.—99|last2=Kampars|first2=V.}}</ref>
!Viela
!Agregātstāvoklis
!<math>\Delta H^0_r</math>, kJ/mol
!<math>S^0</math>, J/mol·K
!<math>\Delta G^0_r</math>, kJ/mol
|-
|[[Sudrabs|Ag]]
|kristālisks
|0
|42,55
|0
|-
|[[Sudrabs|Ag<sup>+</sup>]]
|izšķīdināts
|105,62
|72,67
|77,179
|-
|[[Sudraba bromīds|AgBr]]
|kr.
| -100,42
|107,11
| -97,02
|-
|[[Sudraba hlorīds|AgCl]]
|kr.
| -126,78
|96,23
| -109,54
|-
|[[Sudraba oksīds|Ag<sub>2</sub>O]]
|kr.
| -31,2
|121,0
| -11,3
|-
|[[Alumīnijs|Al]]
|kr.
|0
|28,33
|0
|-
|[[Alumīnijs|Al<sup>3+</sup>]]
|izšķ.
| -530,0
| -301
| -490,54
|-
|[[Alumīnija oksīds|Al<sub>2</sub>O<sub>3</sub>]]
|kr.
| -1675,69
|50,92
| -1582,27
|-
|[[Alumīnija sulfāts|Al<sub>2</sub>(SO<sub>4</sub>)<sub>3</sub>]]
|kr.
| -3441,80
|239,20
| -3100,87
|-
|[[Zelts|Au]]
|kr.
|0
|48
|0
|-
|[[Zelta (III) hidroksīds|Au(OH)<sub>3</sub>]]
|kr.
| -418,4
|121
| -289,95
|-
|[[Bārijs|Ba<sup>2+</sup>]]
|izšķ.
| -538,0
|9,6
| -561,11
|-
|[[Bārija karbonāts|BaCO<sub>3</sub>]]
|kr.
| -1210,85
|112,13
| -1132,77
|-
|[[Bārija oksīds|BaO]]
|kr.
| -553,54
|70,29
| -525,84
|-
|[[Bārija sulfāts|BaSO<sub>4</sub>]]
|kr.
| -1458,88
|132,21
| -1345,43
|-
|[[Berilijs|Be<sup>2+</sup>]]
|izšķ.
| -404
| -197
| -381
|-
|[[Berilija oksīds|BeO]]
|kr.
| -598
|14,1
| -582,0
|-
|[[Berilija karbonāts|BeCO<sub>3</sub>]]
|kr.
| -982,0
|67,29
| -944,75
|-
|[[Broms|Br<sup>-</sup>]]
|izšķ.
| -131,21
|212,9
| -107,10
|-
|[[Ogleklis|C]]
|kr. ([[dimants]])
|1,828
|2,37
|2,834
|-
|[[Ogleklis|C]]
|kr. ([[grafīts]])
|0
|5,74
|0
|-
|[[Metāns|CH<sub>4</sub>]]
|gāzveida
| -74,86
|186,44
| -50,85
|-
|[[Acetilēns|C<sub>2</sub>H<sub>2</sub>]]
|g.
|226,8
|200,8
|209,2
|-
|[[Etilēns|C<sub>2</sub>H<sub>4</sub>]]
|g.
|52,3
|219,5
|68,16
|-
|[[Etāns|C<sub>2</sub>H<sub>6</sub>]]
|g.
| -84,67
|229,49
| -32,93
|-
|[[Propāns|C<sub>3</sub>H<sub>8</sub>]]
|g.
| -103,0
|269,9
| -23,49
|-
|[[Benzols|C<sub>6</sub>H<sub>6</sub>]]
|g.
|82,9
|269,2
|129,75
|-
|[[Benzols|C<sub>6</sub>H<sub>6</sub>]]
|šķidrs
|49,04
|173,2
|124,43
|-
|[[Metanols|CH<sub>3</sub>OH]]
|g.
| -201,2
|239,7
| -162,4
|-
|[[Metanols|CH<sub>3</sub>OH]]
|šķ.
| -239,6
|126,8
| -167,2
|-
|[[Etanols|C<sub>2</sub>H<sub>5</sub>OH]]
|šķ.
| -277,4
|169,7
| -174,2
|-
|[[Acetāts|CH<sub>3</sub>COO<sup>-</sup>]]
|izšķ.
| -490
|88
| -369
|-
|[[Etiķskābe|CH<sub>3</sub>COOH]]
|šķ.
| -487,0
|158,82
| -392,5
|-
|[[Etiķskābe|CH<sub>3</sub>COOH]]
|izšķ.
| -495,0
|291,6
| -396,6
|-
|[[Oglekļa monoksīds|CO]]
|g.
| -110,53
|197,55
| -137,15
|-
|[[Oglekļa dioksīds|CO<sub>2</sub>]]
|g.
| -393,51
|213,66
| -394,32
|-
|[[Fosgēns|COCl<sub>2</sub>]]
|g.
| -219,50
|283,64
| -205,31
|-
|[[Karbonāti|CO<sub>3</sub><sup>2-</sup>]]
|izšķ.
| -676,3
| -54,9
| -528,1
|-
|[[Kalcijs|Ca<sup>2+</sup>]]
|izšķ.
| -542,96
| -55,2
| -553,0
|-
|[[Kalcija alumināti|Ca(AlO<sub>2</sub>)<sub>2</sub>]]
|kr.
| -2327,9
|144,3
| -2210,2
|-
|[[Kalcija metaborāts|Ca(BO<sub>2</sub>)<sub>2</sub>]]
|kr.
| -2030,96
|105,2
| -1924,2
|-
|[[Kalcija karbīds|CaC<sub>2</sub>]]
|kr.
| -59,9
|69,96
| -64,9
|-
|[[Kalcija karbonāts|CaCO<sub>3</sub>]]
|kr.
| -1206,83
|91,71
| -1128,35
|-
|[[Kalcija nitrāts|Ca(NO<sub>3</sub>)<sub>2</sub>]]
|kr.
| -935,76
|193,30
| -743,44
|-
|[[Kalcija oksīds|CaO]]
|kr.
| -635,09
|38,07
| -603,46
|-
|[[Kalcija hidroksīds|Ca(OH)<sub>2</sub>]]
|kr.
| -985,12
|83,39
| -897,52
|-
|[[Kalcija sulfīds|CaS]]
|kr.
| -482
|56
| -477
|-
|[[Volastonīts|CaSiO<sub>3</sub>]]
|kr.
| -1636,0
|81,98
| -1550,8
|-
|[[Kadmijs|Cd<sup>2+</sup>]]
|izšķ.
| -76
| -71
| -78
|-
|[[Kadmija hidroksīds|Cd(OH)<sub>2</sub>]]
|kr.
| -563
|88
| -474
|-
|[[Hlors|Cl<sup>-</sup>]]
|izšķ.
| -167,2
|56,6
| -131,4
|-
|[[Hlors|Cl<sub>2</sub>]]
|g.
|0
|222,9
|0
|-
|[[Hroms|Cr]]
|kr.
|0
|23,64
|0
|-
|[[Hroma (III) oksīds|Cr<sub>2</sub>O<sub>3</sub>]]
|kr.
|1141,3
|81,2
| -1059,7
|-
|[[Varš|Cu]]
|kr.
|0
|33,2
|0
|-
|[[Varš|Cu<sup>2+</sup>]]
|izšķ.
|66,0
| -92,8
|65,0
|-
|[[Vara (II) hidroksīds|Cu(OH)<sub>2</sub>]]
|kr.
| -444,6
|84,0
| -359,6
|-
|[[Vara (II) sulfīds|CuS]]
|kr.
| -53,14
|66,53
| -53,58
|-
|[[Dzelzs|Fe]]
|kr.
|0
|27,2
|0
|-
|[[Dzelzs|Fe<sup>2+</sup>]]
|izšķ.
| -87,2
| -110,9
| -78,96
|-
|[[Dzelzs|Fe<sup>3+</sup>]]
|izšķ.
| -46,4
| -309,2
| -4,5
|-
|[[Dzelzs (II) oksīds|FeO]]
|kr.
| -264,85
|60,75
| -244,30
|-
|[[Dzelzs (III) oksīds|Fe<sub>2</sub>O<sub>3</sub>]]
|kr.
| -822,16
|87,45
| -740,34
|-
|[[Dzelzs (II,III) oksīds|Fe<sub>3</sub>O<sub>4</sub>]]
|kr.
| -1117,13
|146,19
| -1014,17
|-
|[[Dzelzs (II) hidroksīds|Fe(OH)<sub>2</sub>]]
|kr.
| -562,1
|88,0
| -480,1
|-
|[[Dzelzs (III) hidroksīds|Fe(OH)<sub>3</sub>]]
|kr.
| -827,2
|105
| -700,1
|-
|[[Dzelzs (II) sulfīds|FeS]]
|kr.
| -100,42
|60,29
| -100,75
|-
|[[Ūdeņradis|H<sup>+</sup>]] ([[Hidronijs|H<sub>3</sub>O<sup>+</sup>]])
|izšķ.
|0
|0
|0
|-
|[[Ūdeņradis|H<sub>2</sub>]]
|g.
|0
|130,7
|0
|-
|[[Bromūdeņradis|HBr]]
|g.
| -36,38
|198,58
| -53,43
|-
|[[Hlorūdeņradis|HCl]]
|g.
| -92,31
|186,79
| -95,30
|-
|[[Sālsskābe|HCl]]
|izšķ.
| -166,9
|56,5
| -131,2
|-
|[[Bikarbonāts|HCO<sub>3</sub><sup>-</sup>]]
|izšķ.
| -691,1
|95,0
| -587,1
|-
|[[Ogļskābe|H<sub>2</sub>CO<sub>3</sub>]]
|izšķ.
| -699,5
|187,4
| -619,2
|-
|[[Slāpekļskābe|HNO<sub>3</sub>]]
|šķ.
| -173,0
|156,16
| -79,90
|-
|[[Ūdens|H<sub>2</sub>O]]
|g.
| -241,9
|188,9
| -228,8
|-
|[[Ūdens|H<sub>2</sub>O]]
|šķ.
| -285,9
|70,0
| -237,4
|-
|[[Ūdens|H<sub>2</sub>O]]
|kr.
| -291,85
|44,1
| -234
|-
|[[Ūdeņraža peroksīds|H<sub>2</sub>O<sub>2</sub>]]
|izšķ.
| -187,86
|109,60
| -120,52
|-
|[[Bisulfīds|HS<sup>-</sup>]]
|izšķ.
| -18
|63
|12
|-
|[[Sērūdeņradis|H<sub>2</sub>S]]
|g.
| -20,60
|205,70
| -33,5
|-
|[[Sērūdeņradis|H<sub>2</sub>S]]
|izšķ.
| -39,7
|108,8
| -27,9
|-
|[[Sērskābe|H<sub>2</sub>SO<sub>4</sub>]]
|šķ.
| -813,99
|156,90
| -690,14
|-
|[[Sērskābe|H<sub>2</sub>SO<sub>4</sub>]]
|izšķ.
| -811,0
|—
| -714,1
|-
|[[Ortofosforskābe|H<sub>3</sub>PO<sub>4</sub>]]
|izšķ.
| -1288,3
| -158,1
| -1142,6
|-
|[[Dihidrogēnfosfāts|H<sub>2</sub>PO<sub>4</sub><sup>-</sup>]]
|izšķ.
| -1302,5
|90,37
| -1135,1
|-
|[[Monohidrogēnfosfāts|HPO<sub>4</sub><sup>2-</sup>]]
|izšķ.
| -1298,7
| -36,8
| -1094,1
|-
|[[Dzīvsudrabs|Hg]]
|šķ.
|0
|75,9
|0
|-
|[[Dzīvsudrabs|Hg<sup>2+</sup>]]
|izšķ.
|174,0
| -22,6
|164,8
|-
|[[Dzīvsudraba (II) sulfīds|HgS]]
|kr.
| -59,0
|105,4
| -56,9
|-
|[[Kālija hlorīds|KCl]]
|kr.
| -436,65
|82,55
| -408,93
|-
|[[Kālija hlorāts|KClO<sub>3</sub>]]
|kr.
| -391,2
|142,97
| -289,9
|-
|[[Kālija oksīds|K<sub>2</sub>O]]
|kr.
| -363,2
|94,1
| -323,1
|-
|[[Kālija hidroksīds|KOH]]
|kr.
| -424,72
|79,28
| -379,22
|-
|[[Kālija sulfīds|K<sub>2</sub>S]]
|kr.
| -428,4
|111,3
| -404,2
|-
|[[Kālija sulfāts|K<sub>2</sub>SO<sub>4</sub>]]
|kr.
| -1433,69
|175,56
| -1316,04
|-
|[[Magnijs|Mg]]
|kr.
|0
|32,68
|0
|-
|[[Magnijs|Mg<sup>2+</sup>]]
|izšķ.
| -467
| -138
| -455,1
|-
|[[Magnija oksīds|MgO]]
|kr.
| -601,49
|27,07
| -569,27
|-
|[[Magnija hidroksīds|Mg(OH)<sub>2</sub>]]
|kr.
| -924,66
|63,18
| -833,75
|-
|[[Mangāns|Mn]]
|kr.
|0
|32,01
|0
|-
|[[Mangāns|Mn<sup>2+</sup>]]
|izšķ.
| -220
| -67
| -230
|-
|[[Mangāna dioksīds|MnO<sub>2</sub>]]
|kr.
| -521,44
|53,14
| -466,68
|-
|[[Mangāna (II) hidroksīds|Mn(OH)<sub>2</sub>]]
|kr.
| -702
|82
| -617
|-
|[[Slāpeklis|N<sub>2</sub>]]
|g.
|0
|191,50
|0
|-
|[[Amonjaks|NH<sub>3</sub>]]
|g.
| -45,94
|192,66
| -16,48
|-
|[[Amonija jons|NH<sub>4</sub><sup>+</sup>]]
|izšķ.
| -132,4
|114,4
| -79,5
|-
|[[Amonija hlorīds|NH<sub>4</sub>Cl]]
|kr.
| -314,22
|95,81
| -203,22
|-
|[[Amonija nitrāts|NH<sub>4</sub>NO<sub>3</sub>]]
|kr.
| -365,43
|151,04
| -182,93
|-
|[[Dislāpekļa oksīds|N<sub>2</sub>O]]
|g.
|82,01
|219,83
|104,12
|-
|[[Slāpekļa(II) oksīds|NO]]
|g.
|91,26
|210,64
|87,58
|-
|[[Slāpekļa(III) oksīds|N<sub>2</sub>O<sub>3</sub>]]
|g.
|83,3
|307,3
|140,6
|-
|[[Slāpekļa dioksīds|NO<sub>2</sub>]]
|g.
|34,19
|240,06
|52,24
|-
|[[Dislāpekļa tetroksīds|N<sub>2</sub>O<sub>4</sub>]]
|g.
|9,37
|304,3
|98,0
|-
|[[Dislāpekļa tetroksīds|N<sub>2</sub>O<sub>4</sub>]]
|šķ.
| -19,05
|209,3
|98,0
|-
|[[Nitrātjoni|NO<sub>3</sub><sup>-</sup>]]
|izšķ.
| -207,5
|147,3
| -111,7
|-
|[[Nātrija alumināts|NaAlO<sub>2</sub>]]
|kr.
| -1132,2
|70,4
| -1066,3
|-
|[[Nātrija oksīds|Na<sub>2</sub>O]]
|kr.
| -417,98
|75,06
| -379,26
|-
|[[Nātrija hidroksīds|NaOH]]
|kr.
| -426,35
|64,43
| -380,29
|-
|[[Trinātrija fosfāts|Na<sub>3</sub>PO<sub>4</sub>]]
|kr.
| -1924,64
|224,68
| -1811,31
|-
|[[Nātrija metasilikāts|Na<sub>2</sub>SiO<sub>3</sub>]]
|kr.
| -1525,4
|113,8
| -1427,7
|-
|[[Niķelis|Ni<sup>2+</sup>]]
|izšķ.
| -54
| -129
| -45
|-
|[[Skābeklis|O<sub>2</sub>]]
|g.
|0
|205,04
|0
|-
|[[Hidroksiljons|OH<sup>-</sup>]]
|izšķ.
| -230,2
| -10,8
| -157,0
|-
|[[Fosfora(V) oksīds|P<sub>2</sub>O<sub>5</sub>]]
|kr.
| -1507,2
|140,3
| -1371,7
|-
|[[Fosfāti|PO<sub>4</sub><sup>3-</sup>]]
|izšķ.
| -1284,1
| -218
| -1019,5
|-
|[[Svins|Pb]]
|kr.
|0
|64,81
|0
|-
|[[Svina (II) hlorīds|PbCl<sub>2</sub>]]
|kr.
| -360,9
|136,0
| -315,6
|-
|[[Svina (II) oksīds|PbO]]
|kr.
| -217,61
|68,70
| -188,20
|-
|[[Svina (IV) oksīds|PbO<sub>2</sub>]]
|kr.
| -276,56
|71,92
| -217,55
|-
|[[Svina (II) sulfāts|PbSO<sub>4</sub>]]
|kr.
| -912,0
|148,7
| -814,3
|-
|[[Sērs|S]]
|kr. (rombiska
alotrofiskā modifikācija)
|0
|31,9
|0
|-
|[[Sērs|S<sup>2-</sup>]]
|izšķ.
|33
| -15
|86
|-
|[[Sēra dioksīds|SO<sub>2</sub>]]
|g.
| -296,90
|248,07
| -300,21
|-
|[[Sēra trioksīds|SO<sub>3</sub>]]
|g.
| -395,85
|256,69
| -317,17
|-
|[[Sulfāti|SO<sub>4</sub><sup>2-</sup>]]
|izšķ.
| -909
|18
| -744
|-
|[[Silīcija dioksīds|SiO<sub>2</sub>]]
|kr. (trigonāls)
| -911,6
|41,9
| -857,2
|-
|[[Alva|Sn]] (baltā)
|kr.
|0
|51,6
|0
|-
|[[Alva|Sn<sup>2+</sup>]]
|izšķ.
| -10,5
| -22,7
| -27,2
|-
|[[Alvas (II) oksīds|SnO]]
|kr.
| -286,2
|56
| -258,1
|-
|[[Alvas (IV) oksīds|SnO<sub>2</sub>]]
|kr.
| -581,2
|52,3
| -520,2
|-
|[[Titāns|Ti]]
|kr.
|0
|31
|0
|-
|[[Titāna dioksīds|TiO<sub>2</sub>]]
|kr.
| -944,50
|50,39
| -889,2
|-
|[[Cinks|Zn]]
|kr.
|0
|41,63
|0
|-
|[[Cinks|Zn<sup>2+</sup>]]
|izšķ.
| -153,74
| -110,67
| -147,26
|-
|[[Cinka oksīds|ZnO]]
|kr.
| -348,11
|43,51
| -318,10
|}

== Ķīmiskā kinētika ==

=== Ķīmisko reakciju ātrums ===
[[Ķīmiskās reakcijas ātrums]] ir izejvielu [[Koncentrācija|koncentrācijas]] samazināšanās jeb produktu koncentrācijas palielināšanās [[Laiks|laika]] vienībā.

<math>v_{vid}=|\frac{\Delta c}{\Delta t}|</math>, kur <math>v_{vid}</math> ir reakcijas vidējais ātrums, <math>\Delta c</math> ir izejvielu vai produktu koncentrācijas izmaiņa, <math>\Delta t</math> ir laika intervāls.

<math>v=|\frac {dc}{dt}|</math>, kur <math>v</math> ir reakcijas patiesais ātrums, <math>dc</math> ir koncentrācijas [[Funkcijas diferenciālis|diferenciālis]], <math>dt</math> ir laika diferenciālis.

[[Darbīgo masu likums]]: ķīmisko reakciju ātrums ir tieši [[Proporcija|proporcionāls]] reaģējošo vielu molāro koncentrāciju [[Reizināšana|reizinājumam]].

=== Homogēnas un heterogēnas sistēmas ===
[[Ķīmiskā kinētika]] pēta [[Homogēna sistēma|homogēnas sistēmas]], kuras sastāv no vienas [[Fāze (termodinamika)|fāzes]], un [[Heterogēna sistēma|heterogēnas sistēmas]], kuras sastāv no divām vai vairākām fāzēm. Parasti, ja netiek precizēts, kāda ir sistēma un tajā notiekošās reakcijas (homogēnas vai heterogēnas), pieņem, ka šī sistēma ir homogēna.

Vispārīgai reakcijai

<math>aA+bB\longrightarrow dD</math>

saskaņā ar darbīgo masu likumu ir šāds ātruma jeb kinētiskais vienādojums:

<math>v=k\cdot c^n_A\cdot c^m_B</math>,

kur <math>k</math> ir [[reakcijas ātruma konstante]], <math>c_A</math> un <math>c_B</math> ir vielu molārā koncentrācija. [[Kāpināšana|Kāpinātāji]] <math>m</math> un <math>n</math> dažos gadījumos ir attiecīgi vienādi ar <math>a</math> un <math>b</math>, tie tiek aprēķināti [[Eksperiments|eksperimentāli]]. [[Summa|Summu]] <math>m+n</math> sauc par reakcijas pakāpi (kārtu).

Heterogēnām reakcijām, kurās reaģē cietas (kristāliskas) vielas, ātruma vienādojumos cieto vielu koncentrācijas neraksta, ietverot tās ātruma konstantes vērtībā (cietas fāzes sastāvs procesa gaitā nemainās).

=== Aktivācijas enerģija ===
[[Aktivācijas enerģija]] ir enerģija, kas jāpievada izejvielu sistēmai, lai padarītu molekulas (atomus) reaģētspējīgas un lai notiktu reakcija; tā ir [[Aktīvais komplekss|aktīvā kompleksa]] un izejvielu enerģijas krājuma starpība. Aktivācijas enerģija var tikt pievadīta siltuma veidā.

=== Reakcijas ātruma atkarība no temperatūras ===
[[Van't Hofa likums]] nosaka, ka reakcijas ātrums, temperatūrai palielinoties par 10 [[Kelvins|kelviniem]], palielinās divas līdz četras reizes. Tā izteiksme:

<math>v_{T_2}=v_{T_1}\cdot \gamma ^{\frac {T_2-T_1}{10}}</math>,

kur <math>v_{T_1}</math> ir reakcijas ātrums pie temperatūras <math>T_1</math>, <math>v_{T_2}</math> ir reakcijas ātrums pie temperatūras <math>T_2</math>, <math>\gamma </math> ir reakcijas ātruma temperatūras koeficients.

[[Arēniusa vienādojums]]:

<math>lnk=lnA-\frac {E_A}{RT}</math>,

kur <math>ln</math> ir [[Naturālais logaritms|naturāllogaritms]], <math>k</math> ir reakcijas ātruma konstante, <math>A</math> ir no temperatūras mazatkarīga konstante, <math>E_A</math> ir aktivācijas enerģija, <math>R</math> ir [[Gāzu konstante|gāzu universālā konstante]], <math>T</math> ir [[absolūtā temperatūra]].

=== Katalīze ===
[[Katalīze]] ir ķīmisko reakciju paātrināšanas metode, kurā izmanto katalizatorus. Katalizatori veido citādus aktīvos pārejas kompleksus, tādējādi samazinot aktivācijas enerģiju.

[[Reakcijas inhibitors|Inhibitori]] jeb negatīvie katalizatori ir vielas, kas samazina reakcijas ātrumu, taču to darbība nav pretēja katalizatoru darbībai. <ref name=":0" />

== Ķīmiskais līdzsvars ==

=== Ķīmiskā līdzsvara konstante ===
[[Ķīmiskais līdzsvars]] var iestāties [[Atgriezeniska reakcija|atgriezeniskās reakcijās]] noslēgtā tilpumā. No termodinamikas viedokļa līdzsvara stāvoklis pastāv, ja ķīmiskās sistēmas Gibsa enerģija nemainās. No kinētikas viedokļa līdzsvara stāvoklis pastāv, ja tiešās reakcijas ātrums ir vienāds ar pretreakcijas ātrumu. Reakcijas produktu līdzsvara koncentrāciju reizinājuma un izejvielu koncentrāciju reizinājuma attiecība ir pastāvīgs lielums, ko sauc par [[Līdzsvara konstante|līdzsvara konstanti]] <math>k_{lidzsv}</math>. 

Līdzsvara stāvoklī vispārīgai reakcijai

<math>aA+bB\leftrightarrows dD+eE</math>

<math>k_{lidzsv.}=\frac {[D]^d\cdot [E]^e}{[A]^a\cdot [B]^b}</math>,

kur ar vielu formulām kvadrātiekavās apzīmētas attiecīgo vielu koncentrācijas līdzsvara stāvoklī.

Šīs konstantes skaitliskā vērtība ir atkarīga no temperatūras un nav atkarīga no vielu sākotnējās koncentrācijas vai katalizatora klātbūtnes. Ja līdzsvara konstante ir skaitliski liela (<math>k_{lidzsv}\gg1</math>), tad līdzsvaru sasniegušajā sistēmā ir lielāks reakcijas produktu daudzums, bet, ja <math>k_{lidzsv}\ll1</math>, tad sistēmā līdzsvara stāvoklī vairāk ir izejvielu.

<math>\Delta G^0=-R\cdot T\cdot lnk_{lidzsv}</math>

=== Le Šateljē princips ===
Mainot līdzsvara stāvoklī esošas sistēmas apstākļus (spiedienu, temperatūru) vai vielu koncentrāciju, iespējams panākt īslaicīgu tiešās vai pretreakcijas pārsvaru, to sauc par līdzsvara nobīdi. Pēc [[Le Šateljē princips|Le Šateljē principa]], mainot kādu no līdzsvarā esošas sistēmas apstākļiem vai vielu koncentrāciju, līdzsvars pārvietojas tās reakcijas virzienā, kuras paātrināšanās samazina izdarīto izmaiņu. 

=== Līdzsvara reakcijas koeficients ===
Līdzsvara reakcijas koeficienta <math>Q_{lidzsv.}</math> izteiksme ir līdzīga kā līdzsvara konstentei <math>k_{lidzsv.}</math>, tikai vielu koncentrāciju līdzsvara stāvoklī vietā tiek rakstītas momentānās vielu koncentrācijas. Ja <math>Q_{lidzsv.}=k_{lidzsv.}</math>, sistēma ir sasniegusi līdzsvara stāvokli. Ja <math>Q_{lidzsv.}<k_{lidzsv.}</math>, līdzsvars vēl nav iestājies, un tas iestāsies, notiekot tiešajai reakcijai. Ja <math>Q_{lidzsv.}>k_{lidzsv.}</math>, līdzsvars vēl nav iestājies, un tas iestāsies, notiekot pretreakcijai.

=== Koncentrācijas un apstākļu ietekme uz līdzsvaru ===
Atbilstoši Le Šateljē principam, palielinot izejvielu vai samazinot produktu koncentrāciju, paātrinās tiešā reakcija. Palielinot produktu un samazinot izejvielu koncentrāciju, paātrinās pretreakcija.

Temperatūras paaugstināšana padara varbūtīgāku endotermisko procesu, bet pazemināšana — eksotermisko. Jo lielāks ir reakcijas siltumefekts, jo vairāk temperatūras izmaiņa ietekmē līdzsvaru.

Spiediens reāli iedarbojas tikai uz gāzveida vielām, spiediena izmaiņa ietekmē līdzsvara stāvokli tikai tad, ja process norisinās ar tilpuma izmaiņām. Spiediena paaugstināšana izraisa līdzsvara pārvietošanos tās reakcijas virzienā, kurā notiek gāzveida vielu daudzuma (sistēmas tilpuma) samazināšanās, bet spiediena pazemināšana — tās reakcijas virzienā, kurā gāzveida vielu daudzums palielinās. <ref name=":0" />

== Vēsture ==
Ķīmiskās reakcijas jēdziens pastāv kopš 18. gadsimta. Tās izcelsme bija agrīnos eksperimentos, kuros [[ķīmiskā viela|ķīmiskās vielas]] klasificēja kā [[ķīmiskais elements|ķīmiskos elementus]] un [[ķīmiskais savienojums|to savienojumus]], un teorijās, kas izskaidroja šos procesus. Ķīmiskās reakcijas jēdziena izstrādei bija nozīmīga loma definējot [[ķīmija]]s zinātni, kā tā ir zināma mūsdienās.

== Atsauces ==
<references />
== Ārējās saites ==
{{sisterlinks-inline}}
* {{tīmekļa atsauce | url= https://www.britannica.com/science/chemical-reaction | title= Chemical reaction | publisher= Encyclopedia Britannica | language= en}}
* {{tīmekļa atsauce | url= http://www.youtube.com/watch?language=lv&v=8m6RtOpqvtU | title= What triggers a chemical reaction? (Kas izraisa ķīmisko reakciju?) | author= Karēms Džarāhs | language= en | publisher= TED-Ed (youtube.com) | date= 2015. gada 20. janvāris}}
* {{tīmekļa atsauce | url= https://bigenc.ru/chemistry/text/3500649 | title= Реакции химические | publisher= Большая российская энциклопедия | language= ru | access-date= {{dat|2019|10|24||bez}} | archive-date= {{dat|2019|04|11||bez}} | archive-url= https://web.archive.org/web/20190411093308/https://bigenc.ru/chemistry/text/3500649 }}

{{autoritatīvā vadība}}

[[Kategorija:Ķīmiskās reakcijas| ]]