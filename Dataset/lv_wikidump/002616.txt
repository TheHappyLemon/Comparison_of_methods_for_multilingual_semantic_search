{{infokaste+}}
[[Attēls:Kaiser.jpg|thumb|150px|Georgs Kaizers]]
'''Frīdrihs Karls Georgs Kaizers''' ({{val-de|Friedrich Carl Georg Kaiser}}; dzimis 1878. gada 25. novembrī [[Magdeburga|Magdeburgā]], [[Vācija|Vācijā]], miris 1945. gada 4. jūnijā Askonā, [[Šveice|Šveicē]]) bija viens no ievērojamākajiem vācu [[ekspresionisms|ekspresionisma]] [[dramaturģija|dramaturgiem]]. Starp viņa nozīmīgākajiem darbiem minama triloģija "Korallis", "Gāze I" un "Gāze II".

== Biogrāfija ==

Georgs Kaizers piedzima Magdeburgā tirgotāja ģimenē, turpat arī studēja tirdzniecību. Pēc tam Kaizers devās strādāt uz [[Argentīna|Argentīnu]], taču slimības dēļ bija spiests atgriezties dzimtenē. Viņa pirmais nozīmīgākais literārais darbs bija luga "[[Kalē pilsoņi]]" (1914), un tai sekoja citas - "No rīta līdz pusnaktij" (1916), "Korallis" (1918) utt. 1938. gadā [[Nacionālsociālisms|nacistu]] [[cenzūra]] viņa darbus aizliedza, un Kaizers meklēja patvērumu Šveicē, kur arī uzrakstīja daudzus no saviem vēlīnajiem darbiem. Viņa pēdējais darbs bija viņa "grieķu drāmu" triloģija "Amfitrions", "Pigmalions" un "Belerofons" (to publicēja pēc autora nāves 1948. gadā).

Georgs Kaizers kopumā uzrakstīja vairāk nekā 60 lugas. Latviski Kaizera darbi nav izdoti (pirms [[Otrais pasaules karš|Otrā pasaules kara]] daži no tiem gan uzvesti [[Latvija]]s teātros).

== Literārā darbība ==

Georga Kaizera lugām raksturīga ekspresionisma tematika - piemēram, savā lugu triloģijā "Korallis", "Gāze" un "Gāze II" Kaizers formulē savu laikmeta tvērumu: cilvēks ir tikai tā viņa ķermeņa daļa, kas strādā, darbojas kā mašīna, cilvēciskais cilvēkā nav svarīgs, tāpat arī cilvēka dzīvība ne. Ekspresionisma autori, tostarp Kaizers, uzskata, ka viduvējībai un vienaldzībai jāpretojas, jāizceļ indivīds, nedrīkst samierināties ar dzīvošanu pelēkajā ikdienā.

Kaizera pirmās plašu atzinību guvušās lugas "Kalē pilsoņi" pamatā ir vēsturisks notikums, [[Kalē]] aplenkums. Kalē angļu aplenkumu izturēja 11 mēnešus, un pēc tam Anglijas karalis Edvards III lika pilsētas iedzīvotājiem izvēlēties - vai nu visi tās iedzīvotāju tiktu nogalināti, vai arī sešiem cienījamiem Kalē pilsoņiem jāpiekrīt pazemojošam nāvessodam. Lugā Kaizers norāda, ka tie, kuri piekrituši mirt visas pilsētas vārdā, nevis cieš, bet gan kļuvuši par īstiem cilvēkiem, jo ideāla vārdā atteikušies no viduvējības.

== Nozīmīgākie darbi ==

* "[[Kalē pilsoņi]]" (''Die Bürger von Calais'', luga; 1914)
* "No rīta līdz pusnaktij" (''Von morgens bis mitternachts'', luga; 1916)
* "Korallis" (''Die Koralle'', luga; 1918)
* "[[Gāze I]]" (''Gas I'', luga; 1918)
* "[[Gāze II]]" (''Gas II'', luga; 1920)

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Kaizers, Georgs}}
[[Kategorija:1878. gadā dzimušie]]
[[Kategorija:1945. gadā mirušie]]
[[Kategorija:Ekspresionisma rakstnieki]]
[[Kategorija:Vācijas rakstnieki]]
[[Kategorija:Vācijas dramaturgi]]
[[Kategorija:Operu libretisti]]
[[Kategorija:Vācu valodā rakstošie]]
[[Kategorija:Saksijā-Anhaltē dzimušie]]