{{Ezera infokaste
|ezers=Viktorijas ezers
|attēls=Lake_Victoria_composite_satellite_photo.jpg
|paraksts=Viktorijas ezers no kosmosa
| map = Āfrika
| vieta        = {{UGA}}<br />{{TZA}}<br />{{KEN}}
| plat_d=1 | plat_m= | plat_s= | plat_NS=S 
| gar_d=33 | gar_m= | gar_s= | gar_EW=E
|platība=69 485
|garums=337
|Vid_dziļums=40
|Max_dziļums=84
|tilpums=2 760
|augstums_vjl=1 133
|izteka=[[Baltā Nīla]]
|baseins=184 000
|salas=> 3000
|pilsētas=[[Kisumu]], Kenija<br />[[Bukoba]], Tanzānija<br />[[Mvanza]], Tanzānija<br />[[Kampala]], Uganda<br />[[Entebe]], Uganda
}}
'''Viktorijas ezers''' (arī ''Victoria Nyanza'', ''Ukerewe'', ''Nalubaale'') ir lielākais [[ezers]] [[Āfrika|Āfrikā]]. Lielākais tropiskās joslas ezers pasaulē, otrs lielākais [[saldūdens]] ezers pasaulē. Salīdzinājumā ar savu izmēru ezers ir relatīvi sekls: maksimālais dziļums ir 84 metri, vidējais dziļums — 40 metri, tāpēc ezers ir septītais lielākais pasaulē pēc tilpuma. Ezera krasta garums — 3 440 km.

[[Attēls:Victoriasee Inseln.jpg|left|200px|thumb|Salas Viktorijas ezerā]]
No Viktorijas ezera iztek [[Nīla]]s garākais atzars — [[Baltā Nīla]]. Lielākā ieteka — [[Kagera]]. Ezers atrodas uz [[plakankalne]]s netālu no Āfrikas Lielā lūzuma zonas.

Ezers atrodas vairākās valstīs — [[Kenija|Kenijā]], [[Tanzānija|Tanzānijā]] un [[Uganda|Ugandā]]. Ezerā ir vairāk nekā 3000 salu, daudzas no tām ir apdzīvotas. Pazīstamākās salas ir Ugandas teritorijā esošās [[Seses salas]], kuras kļūst par aizvien populārāku tūrisma objektu. [[Ukereves sala]] ir lielākā ezerā, platība 530 km², sestā lielākā ezera sala pasaulē.

Kopš XX gadsimta sākuma ezers tiek izmantots [[prāmis|prāmju]] satiksmei, kas savieno ezera krastā esošās pilsētas. [[1996]]. gada [[21. maijs|21. maijā]] ezerā nogrima tvaikonis "MV Bukoba", līdzi paņemot gandrīz 1000 cilvēku dzīvības.

== Ģeoloģiskā vēsture ==
[[Attēls:Rift.svg|200px|thumb|left|Viktorijas ezera novietojums attiecībā pret Lielo Rifta zonu]]
Ezers ir relatīvi jauns — tā gultne veidojusies pirms aptuveni 400 000 gadu, kad uz rietumiem tekošas senas upes aizšķērsoja [[tektonika|tektoniskos]] procesos uz augšu pacelts [[Zemes garoza]]s bloks.

Tā kā ezers ir samērā sekls, tas ir jutīgs pret [[klimata izmaiņas|klimata izmaiņām]]. Grunts paraugu analīze liecina, ka kopš izveidošanās Viktorijas ezers trīs reizes ir pilnībā izžuvis. Iespējams, ka šīs ezera izžūšanas saistāmas ar [[leduslaikmets|leduslaikmetiem]], kad nokrišņu daudzums ievērojami samazinājās. Pēdējo reizi ezers izžuva pirms 17 300 gadiem un piepildījās pirms 14 700 gadiem. Tieši šo pēdējo 14 700 gadu gaitā ezerā paspējušas izveidoties daudzas zivju sugas, kas dzīvo tikai Viktorijas ezerā.

== Atklāšanas vēsture ==
Pirmās rakstītās ziņas par ezeru nāk no [[arābi|arābu]] tirgotājiem, kas apceļoja [[Austrumāfrika|Austrumāfriku]], meklējot vērtīgas preces. [[1160]]. gados arābi uzzīmējuši labas kvalitātes karti, kas ataino arī Viktorijas ezeru un norāda, ka no tā iztek Nīla.

[[Attēls:Lake victoria NASA.jpg|left|200px|thumb|Ezers no kosmosa, skatoties uz rietumu pusi. Aiz tā redzami lielie ezeri, kas atrodas rifta ielejā. Tālumā redzami mākoņi virs [[Kongo]] pirmatnējiem mežiem]]
Eiropieši ezeru pirmo reizi ieraudzīja tikai [[1858]]. gadā (britu ceļotājs [[Džons Henings Speke]]). Ticēdams, ka milzīgais ezers ir Nīlas iztekas avots, Speke vēlāk ezeru nosauca britu karalienes [[Viktorija (Lielbritānija)|Viktorijas]] vārdā. Dienvidos, pie [[Tangaņikas ezers|Tangaņikas ezera]], no slimības tajā laikā atkopās Spekes ceļojuma biedrs [[Ričards Bērtons (ceļotājs)|Ričards Bērtons]]. Starp abiem ceļotājiem izraisījās strīds par to, vai Viktorijas ezers ir Nīlas iztekas avots vai nav, jo Speke bija izdarījis tikai pieņēmumu, nevis redzējis pašu Nīlu. Rezultātā izcēlās plašas publiskas debates, kas sabiedrībā izraisīja lielu interesi par tālaika zinātnes pētījumiem, uz Austrumāfriku devās daudzas ekspedīcijas ar mērķi noskaidrot patiesību.

Labi pazīstamais britu pētnieks misionārs [[Deivids Livingstons]] Nīlas izteku nesasniedza un aizgāja par tālu rietumos, sasniedzot [[Kongo upe]]s baseinu. Spekes hipotēzi apstiprināja amerikāņu žurnālists [[Henrijs Stenlijs]], kurš veica maršrutu ap Viktorijas ezeru un atrada Nīlas izteku.

== Ekoloģiskās un sociālās problēmas ==
Viktorijas ezeram ir ļoti liela loma miljoniem cilvēku dzīvē, tas pieder pie pasaulē visblīvāk apdzīvotajiem reģioniem. Cilvēka saimnieciskā darbība atstājusi negatīvu ietekmi uz ezeru. Lielu negatīvu ietekmi atstājušas ievazātas sugas, [[mežu izciršana]], piesārņojums.

[[Attēls:Density evolution Victoria.png|200px|thumb|left|Apdzīvotības blīvuma izmaiņas ap Viktorijas ezeru]]
=== Ievazātās sugas ===
[[1954]]. gadā, lai palielinātu zivju nozveju, ezerā tika ielaists [[Nīlas asaris]] (''Lates niloticus''). Asara introdukcija turpinājās 10 gadus. Šī zivju suga ezerā pēkšņi sāka vairoties [[1980]]. gadu vidū, līdz kļuva par dominējošo ezera [[ekosistēma]]s sugu. Ar līdzīgu mērķi ezerā tika ielaista [[Nīlas tilapija]] (''Oreochromis niloticus'').

Rezultātā ezera dabiskā fauna krasi izmainījās, simtiem tikai šai ezerā dzīvojošu zivju sugu ir tuvu izmiršanai vai izmirušas. Daļa lielajā ezerā izmirušo sugu ir saglabājušās mazākos ezeros Viktorijas ezera tuvumā.

Valstis ezera īpašnieces ir mēģinājušas vienoties par kopīgu darbību vismaz daļējai ezera ekosistēmas atjaunošanai. [[Pasaules Banka]] un [[Eiropas Savienība]] ir atbalstījušas ezera atjaunošanas programmas, kuras nav devušas lielus acīmredzamus rezultātus, bet palīdzējušas mainīt apkārtējo iedzīvotāju attieksmi pret ezera problēmām, izaudzināt kvalificētu vietējo speciālistu paaudzi.

Veiksmīgāka ir bijusi cīņa ar augu, kas ievazāts no tropiskās Amerikas, — [[ūdens hiacinte|ūdens hiacinti]] (''Eichhornia crassipes''), kura ap [[1995]]. gadu klāja 90% no ezera piekrastes Ugandas teritorijā. Auga izplatību izdevās ierobežot ar tā dabiskā kaitēkļa — ūdens hiacinšu smecernieka (''Neochetina eichhorniae'') – palīdzību.

== Atsauces ==
{{Atsauces}}
{{atsauces+}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Kenijas ezeri]]
[[Kategorija:Tanzānijas ezeri]]
[[Kategorija:Ugandas ezeri]]
[[Kategorija:Āfrikas Lielie ezeri]]