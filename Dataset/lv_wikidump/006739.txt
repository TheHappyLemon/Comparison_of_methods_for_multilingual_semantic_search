[[Attēls:Aquamarin cut.jpg|thumb|300px|Slīpēts akvamarīns]]
[[Attēls:AguamarinhaEZ.jpg|thumb|Dabisks, neapstrādāts akvamarīns]]

'''Akvamarīns''' (nosaukums cēlies no [[latīņu valoda]]s ''aqua marine'' - "jūras ūdens) - caurspīdīgs [[minerāls|minerāla]] - juvelierkvalitātes [[berils|berila]] paveids skaistā zili zaļā krāsā. Jo spēcīgāka, izteiktāka zili-zaļā krāsa, jo akmens ir vērtīgāks. Lielākā daļa no pārdošanā esošā akvamarīna ir karsēta cēlākas krāsas iegūšanai. Raksturīgo akmens krāsu dod [[titāns|titāna]] vai divvērtīgās [[dzelzs]] piejaukumi.

== Atradnes ==
Akvamarīns ir izplatīts un atrodams lielā daļā no berila atradnēm. Augstākās kvalitātes akvamarīns nāk no [[Krievija]]s ([[Urāli]] - Tokovaja upe un Južakovas ciemats), [[Šrilanka]]s, kā arī no [[Brazīlija]]s ([[Baija]], [[Espiritusanta]], [[Minasžeraisa]]), [[Kenija]]s, [[Madagaskara]]s, [[Malavi]], [[Tanzānija]]s, [[Zambija]]s.
Vislielākais jebkad atrastais akvamarīns ir atrasts [[Brazīlija|Brazīlijā]], [[Minasžeraisa]]s štatā, pie [[Marambaija]]s pilsētas [[1910]]. gadā. Tas svēra vairāk nekā 110 kg, bija 48,5 cm garš un 42 cm plats.

Latvijai tuvāk akvamarīns atrasts [[Somija|Somijā]] - [[Dienvidkarēlija|Dienvidkarēlijā]], Lūmaki pegmatītā.

== Ticējumi ==
* Akvamarīns ir [[marts|marta]] horoskopa akmens
* [[Viduslaiki|Viduslaikos]] ticēja, ka akvamarīns spēj neitralizēt indi
* Senos laikos jūrnieki braucienos līdzi ņēma akvamarīnu un ievietoja tos spilvenos - viņi ticēja, ka tas nodrošinās drošu ceļojumu. Pastāvēja arī ticējums, ka [[nāra]]s ķermeņa zivs daļa ir no akvamarīna.


{{autoritatīvā vadība}}

[[Kategorija:Berila paveidi]]
[[Kategorija:Dārgakmeņi]]