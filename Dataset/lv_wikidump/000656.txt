[[Attēls:Anglican Communion Church Riga.JPG|thumb|200px|Anglikāņu Sv. Pestītāja baznīcas ēka Rīgā (uzcelta 1859. gadā)]]
'''Anglikāņu sadraudzība''' ({{val|en|Anglican Communion}}) ir 44 autonomu [[Anglikānisms|anglikāņu baznīcu]] sadraudzība, kas ir vienotas ar [[Anglijas Baznīca|Anglijas Baznīcu]] un tās galvu [[Kenterberijas arhibīskaps|Kenterberijas arhibīskapu]]. Tai ir aptuveni 80 miljoni locekļu, galvenokārt [[Angļu valoda|angļu valodā]] runājošajās [[Valsts|valstīs]]. Kopumā pasaulē ir ap 450 anglikāņu [[bīskapija|bīskapiju]] 160 [[Suverēno valstu uzskaitījums|valstīs]].

Anglikāņu Baznīcas pirmsākumi ir saistīti ar [[Anglijas Baznīca|Anglijas Baznīcu]], kas radās [[1538]]. gadā, kad [[Anglijas Karaliste]]s [[karalis]] [[Henrijs VIII Tjudors|Henrijs VIII]] ar speciālu aktu noteica sevi par Anglijas Baznīcas galvu [[Romas pāvests|Romas pāvesta]] vietā. Kopš tā laika formālais Anglijas Baznīcas valdnieks ir [[Anglijas Karaliste]]s [[monarhs]].

No 1867. gada Anglikāņu Baznīca rīko t.s. [[Lambetas konferences]], lai spriestu par anglikāņu baznīcu kopējiem jautājumiem un koordinētu kopīgo politiku.

== Attiecības ar valsti ==
[[Apvienotā Karaliste|Apvienotajā Karalistē]] Anglijas Baznīcai ir [[valsts Baznīca]]s statuss, kas nosaka noteiktas privilēģijas šai Baznīcai. Viena no Anglijas Baznīcas privilēģijām un vienlaikus pienākums ir vadīt un organizēt nacionālas nozīmes svinības, piemēram, [[Karalis|karaļu]] kronēšanu (šis pienākums noteikts ar likumu).

Kopš 1840. gada vienīgi Anglijas Baznīcu aizsargā likums ''Pret zaimošanu'' (''The Law of blasphemy''). Saskaņā ar šo likumu noteikta kriminālatbildība par jebkāda veida vēršanos pret anglikāņu Baznīcu. Britu precedentu tiesības šo likumu attiecina ne tikai uz Anglijas Baznīcu, bet interpretē paplašināti, aizsargājot no zaimošanas vispār [[Kristietība|kristīgo doktrīnu]] kopumā (paplašināta interpretācija neattiecas uz citām reliģijām, piemēram, [[Budisms|budismu]] vai [[Islāms|islāmu]]).

P. Kampers no [[Notingema]]s [[universitāte]]s min piemēru par valsts un Baznīcas attiecībām: godinot [[Folklenda Salas|Folklendu (Malvinu)]] militārajā konfliktā kritušos britu karavīrus, 1982. gadā tika sarīkots atceres pasākums. [[Kenterberija]]s [[arhibīskaps]] Roberts Ransijs (''Robert Runcie'') aizlūdza par abām pusēm — gan par britu, gan par [[Argentīna|argentīniešu]] kritušajiem, — ar to izpelnoties publisku Lielbritānijas [[Premjerministrs|premjerministres]] [[Mārgarita Tečere|Mārgaritas Tečeres]] nosodījumu.<ref name="RHR">''Religious Human Rights…'' — P.217.</ref> Arhibīskapam tika pārmests apolitisks aizlūgums un — tieši tāpēc — arī iesaistīšanās politikā. Arhibīskapa Rancija priekšgājējs K. Garbets 1950. gados rakstīja: “Viduslaikos Anglijas Baznīcu kontrolēja pāvests un kronis, vēlāk — tikai kronis, un tagad to dara arī parlaments.<ref name="RHR" />

== Anglikāņu Baznīca Latvijā ==
{{main|Rīgas Anglikāņu Svētā Pestītāja baznīca}}
[[Attēls:Anglikan Church Riga.JPG|thumb|200px|Anglikāņu Sv. Pestītāja baznīcas ēka Rīgā]]
Tagadējā [[Latvija]]s teritorijā anglikāņi parādījās līdz ar britu kopienas izveidošanos. Līdz 19. gadsimta vidum, kad [[Rīga|Rīgā]], [[Daugava]]s malā blakus [[Rīgas pils|Rīgas pilij]] uzcēla anglikāņu baznīcu, kopiena reliģiski bija saistīta ar Rīgas [[Reformātu baznīca|reformātu draudzi]].

1829. gadā [[Londona]]s [[bīskaps]] nozīmēja [[Džons Eliss|Džonu Elisu]] par [[Rīga]]s britu kopienas [[Kapelāns|kapelānu]], un 1830. gadā [[Rīgas Reformātu baznīca]]s telpās notika pirmais Rīgas anglikāņu dievkalpojums.

1857.—1859. gadā pēc J. D. Felsko projekta, Paula bastiona vietā (mūsdienās [[Pils iela (Rīga)]] 11), Rīgā ceļ Anglikāņu baznīcu. Baznīca ir [[Eklektisms|eklektisma]] paraugs.

1859. gadā Rīgā tika iesvētīta anglikāņu Sv. Pestītāja baznīca.

Pēc 1891. gada tautas skaitīšanas datiem, Rīgā bija 180 anglikāņi.

1938. gadā starp [[Latvijas Evaņģēliski luteriskā baznīca|Latvijas evaņģēliski luterisko Baznīcu]] un [[Lielbritānija]]s Anglikāņu Baznīcu tika noslēgts [[konkordāts]] (gan vienas, gan otras Baznīcas locekļi var iet pie dievgalda abās baznīcās). Anglikāņu Baznīca šo dokumentu ratificēja 1939. gadā, bet vienošanos ieviest to dzīvē iztraucēja [[Otrais pasaules karš]].

[[Latvijas PSR|Padomju okupācijas]] gados Anglikāņu baznīcā no 1941. līdz 1966. gadam pulcējās Sv. Pētera evaņģēliski luteriskā draudze.

No 1967. gada līdz 1992. gadam Anglikāņu baznīcu izmantoja [[Rīgas Tehniskā universitāte|Rīgas Politehniskā institūta]] “Studentu klubs”, kā arī bibliotēka.

1992. gadā amerikāņu misionārs [[Ardens Haugs]] izveidoja anglikāņu draudzi, kas formāli bija pakļauta Latvijas evaņģēliski luteriskajai baznīcai.

1995. gadā par draudzes [[Mācītājs|mācītāju]] kļuva [[Juris Cālītis]]. Viņa vadībā draudze 1998. gadā pievienojās [[Anglikāņu Baznīcas Eiropas—Gibraltāra diecēze]]i.

2004. gadā Latvijas Republikā pēc Reliģisko lietu pārvaldes datiem bija 41 anglikānis.

== Skatīt arī ==
* [[Anglijas Baznīca]]
* [[Anglikānisms]]

== Literatūra ==
* Religious Human Rights in Global Perspecitive/ Ed. by J.D. van der Vyver and J.Witte, Jr./ Printed in the Neitherland. // Publihed by Kluwer Law International, 1996
* Coll A..R., Arend A..C. The Folklands War. — London, 1985

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bibelesbiedriba.lv/religiju-enciklopedija/kristietiba/anglikani-latvija.html Anglikāņu baznīca. / Reliģiju enciklopēdija]
* [http://www.delfi.lv/archive/article.php?id=21291470&categoryID=605&ndate=1214773200 ziņas: Faktiski sašķēlusies vispasaules anglikāņu baznīca]

== Atsauces ==
{{atsauces}}

{{autoritatīvā vadība}}

[[Kategorija:Anglikāņu baznīca|*]]
[[Kategorija:Reliģija Apvienotajā Karalistē]]
[[Kategorija:Kristīgās konfesijas, denominācijas]]