{{Apdzīvotas vietas infokaste
 | name                     = Mainca
 | native_name              = Mainz
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Mainz altstadt.jpg
 | image_caption            = Maincas vecpilsēta
 | image_shield             = Coat of arms of Mainz-2008 new.svg
 | pushpin_map              = Germany
 | latd  = 50 | latm  = 0 | lats  = 0 | latNS  = N
 | longd = 8 | longm = 16 | longs = 16 | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Vācija}}'''
 | subdivision_type1        = Federālā zeme
 | subdivision_name1        = [[Reinzeme-Pfalca]]
 | leader_title             = Mērs
 | leader_name              = Mihaels Eblings ([[Vācijas Sociāldemokrātiskā partija|SPD]])
 | area_total_km2           = 97.75
 | elevation_max_m          = 285
 | elevation_min_m          = 85
 | population_total         = 197778
 | population_as_of         = {{dat|2009|12|31|SK|bez}}
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[CEST]]
 | utc_offset_DST           = +2
 | postal_code_type         = Pasta indeksi
 | postal_code              = 55001–55131
 | area_code                = 06131, 06136
 | website                  = {{URL|http://www.mainz.de/}}
 | footnotes                = 
}}
'''Mainca''' ({{val|de|Mainz}}) ir pilsēta [[Vācija|Vācijā]], [[Reina]]s upes kreisajā krastā. Mainca ir [[Reinzeme-Pfalca|Reinzemes-Pfalcas]] federālās zemes galvaspilsēta.

== Ģeogrāfija ==
Mainca atrodas [[Reina]]s rietumu (kreisajā) krastā, kas vienlaikus iezīmē arī pilsētas austrumu robežu. Dienvidos un rietumos pilsētas nomalē sākas Reinhesenes augstiene, bet ziemeļos no [[Reina]]s atvirzījusies piekrastes josla. Cauri Maincai iet 50. ziemeļu platuma grāds. [[Reina]]s upe ir arī vienlaikus robeža starp divām [[Vācija]]s federālajām zemēm — [[Hesene|Heseni]] (labajā krastā) un [[Reinzeme-Pfalca|Reinzemi-Pfalcu]] (kreisajā krastā).

[[Attēls:Mainz altstadt.jpg|thumb|250px|Skats uz Maincas vecpilsētu|left]]
Labajā [[Reina]]s krastā atrodas arī kādreizējie Maincas pilsētas rajoni [[Mainca-Kastela]], [[Mainca-Kosthaima]] un [[Mainca-Amēneburga]], kas mūsdienās ir [[Vīsbādene]]s pilsētas sastāvdaļa.

== Maincas pirmsākumi ==
Pilsētas teritorija tikusi apdzīvota jau pirms 20—25 tūkstošiem gadu, par ko liecina liels skaits atrasto mednieku apmetņu. 
Pirmie uz ilgstošu dzīvi gan te apmetās tikai [[ķelti]]. No [[ķelti|ķeltu]] dieva Moguna ir cēlies arī pilsētas vārds, un pēc [[Gallu kari]]em šeit izveidotā [[romas republika|romiešu]] apmetne tiek nosaukta par "Moguntiacum".

== Pilsētas administratīvais iedalījums ==
Mainca ir iedalīta 15 rajonos:
{|cellpadding = "20"
|- valign="top"
| 
* [[Mainca-Vecpilsēta|Vecpilsēta]]
* [[Mainca-Bretcenheima|Bretcenheima]]
* [[Mainca-Draisa|Draisa]]
* [[Mainca-Ebersheima|Ebersheima]]
* [[Mainca-Fintene|Fintene]]
|
* [[Mainca-Gonzenheima|Gonzenheima]]
* [[Hartenberga-Minhfelda]]
* [[Mainca-Hehtsheima|Hehtsheima]]
* [[Mainca-Laubenheima|Laubenheima]]
* [[Mainca-Lerhenberga|Lerhenberga]]
|
* [[Mainca-Marienborna|Marienborna]]
* [[Mainca-Mombaha|Mombaha]]
* [[Mainca-Neištate|Neištate]]
* [[Mainca-Oberštate|Oberštate]]
* [[Mainca-Veizenava|Veizenava]]
|}

== Sabiedriskais transports ==
Maincas sabiedriskā transporta tīkls satur 3 [[tramvajs|tramvaja]] līnijas un 21 [[autobuss|autobusu]] līniju. Tās apkalpo [[Maincas Satiksmes kompānija]] (Mainzer Verkehrsgesellschaft, MVG). Ļoti cieša sadarbība notiek ar [[Vīsbādene]]s kolēģiem - [[ESWE Satiksmes kompānija|ESWE Satiksmes kompāniju]]. Abu pilsētu satiksmes līnijas daļēji pārklājas, ir izveidotas vairākas autobusu līnijas, kas savieno abas pilsētas, tādējādi ļaujot pasažieriem nokļūt no vienas pilsētas otrā izmantojot parasto pilsētas tarifu braucienam. [[ESWE Satiksmes kompānija]]s transportlīdzekļiem ir iedalīti numuri līdz 49, savukārt [[Maincas Satiksmes kompānija]]s transportlīdzekļiem ir numuri sākot ar 50.

Līdzīga situācija ir arī ar vilcienu satiksmi. Mainca ir vienlaikus 2 satiksmes tīklu — Rhein-Nahe-Nahverkehrsverbund (RNN) un Rhein-Main-Verkehrsverbund (RMV) — sastāvdaļa. Tas ļauj Maincas iedzīvotājiem pārvietoties abos tīklos izmantojot reģionālo tarifu.

== Interesanti fakti ==
* Maincā ir dzimis un miris izgudrotājs [[Johans Gūtenbergs]], kurš atklāja grāmatu iespiešanas tehnoloģiju (200 gadus pēc tam, kad tika iespiestas pirmās grāmatas [[Koreja|Korejā]]). Viņa vārdā tika nosaukta arī [[Johana Gūtenberga Universitāte Maincā|Maincas Universitāte]], kuras darbība tika atjaunota 1946. gadā.
* Mainca ir slavena ar savu karnevālu (''Mainzer Fassenacht''), kas aizsākās jau 19. gadsimtā. Karnevāla kulminācija ir rožu pirmdienā (''Rosenmontag''), kad notiek svētku gājiens, un ielas svinībās piedalās ap 500 000 cilvēku.
* Mainca Vācijā ir plaši pazīstama kā pilsēta, kurā atrodas Vācijas Otrā [[Televīzija]]s kanāla [[ZDF]] sēdeklis.

== Cilvēki ==
Maincā dzimuši:
* [[Rabans Maurs]] (''Rabanus Maurus'', ap [[780]]—[[856]]) — teologs;
* [[Eliazārs no Vormsas|Eliazārs ben Jūda]] (''Eliasar ben Judah'', ap [[1176]]—[[1238]]) — viens no izcilākajiem Talmuda un Kabalas mācītājiem viduslaiku Vācijā;
* [[Johans Gūtenbergs]] (''Johannes Gutenberg'', ap [[1400]]—[[1468]]) — izgudrotājs;
* [[Francis Bops]] (''Franz Bopp'', [[1791]]—[[1867]]) — valodnieks;
* [[Pēters Kornēlijs]] (''Peter Cornelius'', [[1824]]—[[1874]]) — komponists;
* [[Rūdolfs Rokers]] (''Rudolf Rocker'', [[1873]]—[[1958]]) — anarhosindikālists;
* [[Anna Zēgerse]] (''Anna Seghers'', [[1900]]—[[1983]]) — rakstniece;
* [[Valters Halšteins]] (''Walter Hallstein'', [[1901]]—[[1982]]) — politiķis;
* [[Johens Rints]] (''Jochen Rindt'', [[1942]]—[[1970]]) — [[Austrija|austriešu]] [[Formula 1]] pilots.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Mainca]]