{{Citas nozīmes|politiķi|Zīle (nozīmju atdalīšana)|Zīle}}
{{Valsts amatpersonas infokaste
| vārds               = Roberts Zīle
| attēls              = Roberts Zile - Latvian part press photos- Citizens’ Corner debate on EU citizens and their digital rights (15712487334).jpg
| mazs_att            =
| apraksts            = Roberts Zīle 2015. gadā

| amats               = Eiropas Parlamenta deputāts no Latvijas
| term_sākums         = 2004. gada jūnijs
| term_beigas         = pašlaik

| amats2              = [[Latvijas finanšu ministrs]]
| term_sākums2        = {{dat|1997|02|02|N}}
| term_beigas2        = {{dat|1998|11|26|N}}
| prezidents2         = [[Guntis Ulmanis]]
| premjers2           = [[Guntars Krasts]]
| priekštecis2        = [[Vasīlijs Meļņiks]]
| pēctecis2           = [[Ivars Godmanis]]

| amats3              = [[Latvijas īpašo uzdevumu ministrs sadarbībai ar starptautiskajām finansu institūcijām]]
| term_sākums3        = {{dat|1998|11|26|N}}
| term_beigas3        = {{dat|2002|11|7|N}}
| prezidents3         = [[Guntis Ulmanis]]<br /> [[Vaira Vīķe-Freiberga]]
| premjers3           = [[Vilis Krištopāns]]<br /> [[Andris Šķēle]]<br /> [[Andris Bērziņš (politiķis, 1951)|Andris Bērziņš]]
| priekštecis3        = ''amats izveidots''
| pēctecis3           = ''amats likvidēts''

| amats4              = [[Latvijas satiksmes ministrs]]
| term_sākums4        = {{dat|2002|11|07|N}}
| term_beigas4        = {{dat|2004|03|09|N}}
| prezidents4         = [[Vaira Vīķe-Freiberga]]
| premjers4           = [[Einars Repše]]
| priekštecis4        = [[Anatolijs Gorbunovs]]
| pēctecis4           = [[Ainārs Šlesers]]

| dzim_dati           = {{dzimšanas datums un vecums|1958|6|20}}
| dzim_vieta          = {{vieta|PSRS|Latvijas PSR|Rīga|td=Latvija}}
| mir_dati            =
| mir_vieta           =
| alma_mater          = [[Latvijas Universitāte]]<br />[[Latvijas Lauksaimniecības universitāte]]
| partija             = 
* [[Tēvzemei un Brīvībai/LNNK|TB/LNNK]] <small>(līdz 2011)</small>
* [[VL-TB/LNNK|Nacionālā apvienība]] <small>(kopš 2011)</small>
| dzīvesb             =
| profesija           = [[ekonomika|ekonomists]]
| reliģija            =
| paraksts            =
| piezīmes            =
}}
'''Roberts Zīle''' (dzimis {{dat|1958|6|20}} [[Rīga|Rīgā]]) ir [[latvieši|latviešu]] [[ekonomists]] un [[politiķis]], bijis apvienības [[Tēvzemei un Brīvībai/LNNK|"Tēvzemei un Brīvībai"/LNNK]] priekšsēdētājs, [[Saeima]]s deputāts, finanšu un satiksmes ministrs vairākās valdībās. Kopš 2004. gada R. Zīle ir [[Eiroparlamentārietis|Eiropas Parlamenta deputāts]], pārstāvot [[Nacionālā apvienība "Visu Latvijai!"—"Tēvzemei un Brīvībai/LNNK"|Nacionālo apvienību "Visu Latvijai!"—"Tēvzemei un Brīvībai/LNNK"]]. 2022. gadā ievēlēts par vienu no [[Eiropas Parlaments|Eiropas Parlamenta]] viceprezidentiem.

== Biogrāfija ==
R. Zīle dzimis [[Rīga|Rīgā]] {{dat|1958|6|20}}. Mācījies [[Rīgas 25. vidusskola|Rīgas 25. vidusskolā]], to beidzot 1976. gadā. Pēc vidējās izglītības iegūšanas studēja [[Latvijas Universitāte|Latvijas Valsts universitātes]] [[LU Ekonomikas fakultāte|Ekonomikas fakultātē]], kuru pabeidza 1981. gadā. Sākot ar 1983. gadu, uzsācis neklātienes aspirantūru Latvijas Zemkopības un Lauksaimniecības ekonomikas institūtā. Laika posmā no 1992. gada līdz 1994. gadam stažējies Aiovas štata universitātē ASV, Brandonas Universitātē Kanādā un ''La Torbes'' Universitātē Austrālijā. Visbeidzot. 1997. gadā ieguvis Ekonomikas zinātņu doktora grādu [[Latvijas Lauksaimniecības universitāte|Latvijas Lauksaimniecības Universitātē]]. Brīvi pārvalda angļu un krievu valodu, kā arī daļēji vācu un franču valodu.

== Karjera ==
R. Zīle darba gaitas uzsāka 1980. gadā kā redaktors [[Avots (izdevniecība)|izdevniecībā "Avots"]]. No 1982. gada līdz 1996. gadam bijis zinātniskais līdzstrādnieks un vēlāk iecelts par nodaļas vadītāju Latvijas Valsts Agrārās ekonomikas institūtā. No 1989. līdz 1993. gadam R. Zīle strādāja par [[Latvijas Republikas Pilsoņu Kongress|Latvijas Pilsoņu kongresa]] laikraksta "Pilsonis", kā arī [[Latvijas Nacionālās Neatkarības Kustība|LNNK]] laikraksta "Nacionālā Neatkarība" ekonomikas redaktoru.

== Politiskā darbība Latvijā ==
Praktisko pieredzi politikā R. Zīle uzsāka 1990. gadā, kļūstot par [[Latvijas Republikas Pilsoņu Kongress|Latvijas Pilsoņu kongresa]] izpildinstitūcijas — Latvijas Komitejas — locekli. Paralēli darbojās arī [[Latvijas Tautas fronte|Latvijas Tautas frontē]] un [[18. novembra savienība|18. novembra savienībā]].

1993. gadā kandidēja [[5. Saeimas vēlēšanas|5. Saeimas vēlēšanās]] no apvienības [[Tēvzemei un Brīvībai (apvienība)|"Tēvzemei un Brīvībai"]] saraksta, taču netika ievēlēts. Pēc vēlēšanām kļuva par palīgu [[5. Saeima]]s deputātam [[Ilmārs Dāliņš|Ilmāram Dāliņam]]. 1994. gadā R. Zīle kandidēja [[Rīgas dome]]s vēlēšanās un tika ievēlēts. 1995. gadā no "Tēvzemei un Brīvībai" saraksta tika [[6. Saeimas vēlēšanas|ievēlēts]] par [[6. Saeima]]s deputātu, kur darbojās kā Eiropas lietu komisijas un Budžeta un finanšu komisijas loceklis, vēlāk — komisijas priekšsēdētājs.

1997. gada februārī R. Zīle kļuva par [[Latvijas Finanšu ministrs|finanšu ministru]] [[Šķēles 2. Ministru kabinets|Andra Šķēles valdībā]], no 1997. gada jūlija līdz 1998. gada novembrim turpināja šo darbu [[Krasta Ministru kabinets|Guntara Krasta valdībā]]. Būdams amatā, 1997. gadā aizsāka [[valsts budžeta portfelis|valsts budžeta portfeļa]] tradīciju. 1998. gada oktobrī no apvienības "Tēvzemei un Brīvībai"/LNNK saraksta R. Zīle tika [[7. Saeimas vēlēšanas|ievēlēts]] [[7. Saeima|7. Saeimā]], kur turpināja iesākto darbu Eiropas lietu komisijā un Budžeta un finanšu komisijā. Paralēli no 1998. gada novembra līdz 1999. gada jūlijam strādāja par [[Latvijas īpašo uzdevumu ministrs sadarbībai ar starptautiskajām finanšu institūcijām|īpašo uzdevumu ministru sadarbībai ar starptautiskajām finanšu institūcijām]] [[Krištopana Ministru kabinets|Viļa Krištopāna valdībā]], no 1999. gada jūlija līdz 2000. gada maijam šo pašu amatu ieņēma [[Šķēles 3. Ministru kabinets|Andra Šķēles valdībā]], bet no 2000. gada maija līdz 2002. gada jūlijam — [[Bērziņa Ministru kabinets|Andra Bērziņa valdībā]]. 2000. gada janvārī R. Zīle nolika Saeimas deputāta mandātu sakarā ar ministra amata pienākumu pildīšanu. 2002. gadā viņš tika [[8. Saeimas vēlēšanas|ievēlēts]] [[8. Saeima|8. Saeimā]] no TB/LNNK saraksta. 2002. gada novembrī viņš nolika deputāta mandātu, jo tika apstiprināts par satiksmes ministru [[Repšes Ministru kabinets|Einara Repšes valdībā]]. Šo amatu viņš ieņēma līdz 2004. gada martam.

2006. gada jūlijā TB/LNNK Robertu Zīli izvirzīja par premjera amata kandidātu. 2006. gada decembrī viņš tika ievēlēts par TB/LNNK priekšsēdētāju, stājoties [[Jānis Straume|Jāņa Straumes]] vietā. 2011. gada jūlijā, izveidojoties partiju apvienībai [[Nacionālā apvienība "Visu Latvijai!"—"Tēvzemei un Brīvībai/LNNK"]], R. Zīle kļuva par apvienības līdzpriekšsēdētāju no TB/LNNK puses. 2011. gada augustā viņš atkāpās no līdzpriekšsēdētāja amata par labu [[Gaidis Bērziņš|Gaidim Bērziņam]], paziņojot, ka vēlas koncentrēt uzmanību [[Eiropas Parlaments|Eiropas Parlamentā]] notiekošajam, un uzskatot, ka Nacionālās apvienības vadītājiem jābūt uz vietas Latvijā.

== Politiskā karjera Eiropas Parlamentā ==
2004. gadā R. Zīle kandidēja [[6. Eiropas Parlamenta vēlēšanas Latvijā|Eiropas Parlamenta vēlēšanās]] no TB/LNNK saraksta un tika pirmo reizi ievēlēts Eiropas Parlamentā. Būdams deputāts, viņš pievienojās nacionāli konservatīvajai Eiropas Nāciju politiskajai grupai, kur pildīja viceprezidenta pienākumus. Eiropas Parlamenta 6. sasaukumā R. Zīle darbojās Transporta un tūrisma komitejā, Rūpniecības, pētniecības un enerģētikas komitejā, kā arī delegācijā attiecībām ar [[Austrālija|Austrāliju]].

[[7. Eiropas Parlamenta vēlēšanas Latvijā|2009. gada Eiropas Parlamenta vēlēšanās]] R. Zīle atkārtoti kandidēja no TB/LNNK, un jūnijā tika ievēlēts par deputātu. Sakarā ar vairāku partiju aiziešanu, Eiropas Nāciju grupas darbība tika pārtraukta. R. Zīle pievienojās [[Konservatīvā partija (Apvienotā Karaliste)|Britu konservatīvās partijas]] iniciētajai Eiropas Konservatīvo un reformistu grupai. Viņš aktīvi darbojās Eiropas Parlamenta Transporta un tūrisma komitejā, delegācijā sadarbībai ar [[Ķīna|Ķīnas Tautas Republiku]], kā arī bija aizvietotājs Ekonomikas un monetāro lietu komitejā. Viņš strādāja arī [[2009]]. gadā uz laiku izveidotajā Īpašajā komitejā [[2007.—2010. gada globālā finanšu krīze|finanšu un ekonomiskās krīzes]] pārvarēšanai.

R. Zīle saņēma vēlētāju atbalstu arī [[2014. gada Eiropas Parlamenta vēlēšanas Latvijā|2014. gada]] un [[2019. gada Eiropas Parlamenta vēlēšanas Latvijā|2019. gada]] Eiropas Parlamenta vēlēšanās, abas reizes ievēlēts no [[Nacionālā apvienība "Visu Latvijai!"—"Tēvzemei un Brīvībai/LNNK"|Nacionālās apvienības "Visu Latvijai!"-"Tēvzemei un Brīvībai/LNNK"]] saraksta.

2022. gada janvārī R. Zīle tika ievēlēts par Eiropas Parlamenta viceprezidentu (priekšsēdētāja vietnieku), kas bija pirmā reize, kad kādam no Baltijas valstu deputātiem uzticēts tik augsts amats Eiropas Parlamentā (parlamenta priekšsēdētājam ir 14 vietnieki (par [[Eiropas Parlamenta prezidents|Eiropas Parlamenta prezidentu]] tika ievēlēta [[Roberta Metsola]] no [[Malta]]s<ref>{{Tīmekļa atsauce|url=https://www.france24.com/en/live-news/20220111-eu-flags-at-half-mast-after-death-of-parliament-speaker-sassoli|title=EU flags at half-mast after death of parliament speaker Sassoli|website=France 24|access-date=2022-01-18|date=2022-01-11|language=en}}</ref>), kuri ir arī parlamenta prezidija biedri).<ref>{{Tīmekļa atsauce|url=https://www.lsm.lv/raksts/zinas/arzemes/roberts-zile-ievelets-par-eiropas-parlamenta-viceprezidentu.a439460/?utm_source=push&utm_campaign=news&utm_medium=android|title=Roberts Zīle ievēlēts par Eiropas Parlamenta viceprezidentu|last=LSM}}</ref>

== Akadēmiskā darbība ==
Roberts Zīle ir pārstāvējis Latviju dažādos starptautiskos zinātniskos projektos, piemēram, [[Pārtikas un lauksaimniecības organizācija|FAO]], [[Ekonomiskās sadarbības un attīstības organizācija|OECD]] un [[Eiropas Komisija]]s ACE programmās. Publicējis rakstus un pētījumus par īpašuma tiesību un lauksaimniecības politikas jautājumiem ASV, Austrālijā, Norvēģijā, Somijā, Ungārijā, Slovākijā un Vācijā.

== Sabiedriskā darbība ==
R. Zīle bija viens no "Ekonomistu Apvienības 2010" dibinātājiem 1994. gadā. Apvienība ir veidota, lai veicinātu ekonomisko attīstību tautsaimniecības jomā un izglītotu sabiedrību ekonomiskajos jautājumos. Apvienība ir plašāk zināma saistībā ar [[Spīdolas balva|Spīdolas balvu]], R. Zīle ir bijis ievēlēts apvienības valdē.

Kopš 2012. gada R. Zīle darbojas biedrības "Sabiedrības domas attīstības centrs — Domā!" valdē. Biedrības mērķis ir, balstoties uz nacionāli konservatīvajām vērtībām, piedāvāt un ieviest jaunas idejas Latvijas un ES politiskajā, ekonomiskajā un sociālajā dzīvē. R. Zīle ir vadījis vai daļēji vadījis divas biedrības organizētas konferences — par Latvijas [[NEET|jauniešu bezdarbu]] un dzīves kvalitāti 2012. gada maijā un par konservatīvajām vērtībām modernajā pasaulē 2012. gada oktobrī.

Roberts Zīle ir piedalījies daudzās publiskās vieslekcijās Latvijas augstskolās jautājumos par Eiropas Savienības ekonomiku un politiku, kā arī dažādās konferencēs par makroekonomikas un enerģētikas jautājumiem Eiropas Parlamentā.

Pirms [[9. Saeimas vēlēšanas|9. Saeimas vēlēšanām]] R. Zīle izstrādāja apjomīgu ekonomisko reformu programmu (dažkārt tiek dēvēta par "Zīles programmu") ar mērķi novērst draudošo nekustamā īpašuma tirgus pārkaršanu un izveidot sociāli taisnīgāku un uz produktīvākām investīcijām vērstu nodokļu sistēmu Latvijā.

Eiropas Parlamentā R. Zīles uzmanības lokā ir jautājumi, kas saistīti ar ES transporta politiku, īpaši [[Rail Baltica|''Rail Baltica'' dzelzceļa projektu]]; ekonomiskās krīzes pārvarēšanu, ES ekonomisko pārvaldību un banku problēmu risināšanu; enerģētiku, īpaši Baltijas valstu enerģētiskās neatkarības no Krievijas nodrošināšanu u.c.

Latvijas iekšpolitiskajā dzīvē R. Zīle turpina aktivitātes, kas vērstas uz makroekonomiskās stabilitātes nodrošināšanu un izmaiņām nodokļu sistēmā. To mērķis — novērst jauna banku un nekustamā īpašuma burbuļa veidošanos uz nerezidentu aktivitāšu rēķina; samazināt nodokļu slogu darbaspēkam, īpaši mazāk turīgajiem iedzīvotājiem un ģimenēm ar bērniem, vienlaikus to palielinot kapitālam un spekulatīvajām darbībām ar nekustamo īpašumu; atvieglot īpašuma iegādi jaunajām ģimenēm utt.

== Publikācijas ==
* Roberts Zīle, Changing Ownership in Latvia through Agrarian Reform, September 1992, Latvian State Institue of Agrarian Economics and Center of Agricultural and Rural Development Iowa State University
* Roberts Zile, Inna Steinbuka, Remigijs Pocs, Juris Krumins, Helmuts Ancans, and Uldis Cerps, Latvia Entering the XXI Century: Economy, Finances, Integration, 2000, Riga: Nacionālais Medicīnas Apgāds.
* Roberts Zīle, The Development of Privatization in Latvian Agriculture, October 1993, Latvian State Institue of Agrarian Economics and Center of Agricultural and Rural Development Iowa State University.

== Atsauces ==
{{atsauces}}

== Ārējās saites ==
* [http://www.robertszile.lv Roberts Zīle] Oficiālā mājaslapa
* [https://twitter.com/robertszile Roberts Zīle] Twitter konts
* [http://www.europarl.lv/view/lv/Latvijas_deputati_EP/Roberts_ZILE.html Biogrāfija]{{Novecojusi saite}} Eiropas Parlamenta Informācijas biroja Latvijā mājaslapā
* [https://web.archive.org/web/20130118104505/http://www.tb.lv/cilveki/articles/roberts-zile Profils] Apvienības "Tēvzemei un Brīvībai"/LNNK mājaslapā
* [https://web.archive.org/web/20140901152952/http://ecrgroup.eu/lv/?p=3676 Profils] Eiropas Konservatīvo un reformistu grupas Eiropas Parlamentā mājaslapā
* [http://www.nacionalaapvieniba.lv/na-cilveki/roberts-zile/ Profils] Nacionālās apvienības "Visu Latvijai!" — "Tēvzemei un Brīvībai/LNNK" mājaslapā

{{kastes sākums}}
{{s-amati}}
{{Amatu secība | pirms = [[Vasīlijs Meļņiks]] | virsraksts = [[Latvijas finanšu ministrs]] | periods = {{dat|1997|02|02|N}} — {{dat|1998|11|26|N}} | pēc = [[Ivars Godmanis]] }}
{{Amatu secība | pirms =  —  | virsraksts = [[Latvijas Republikas īpašo uzdevumu ministru sadarbībai ar starptautiskajām finansu institūcijām uzskaitījums|Latvijas Republikas īpašo uzdevumu ministru sadarbībai ar starptautiskajām finansu institūcijām]] | periods = {{dat|1998|11|26|N}} — {{dat|2002|11|07|N}} | pēc =  —  }}
{{Amatu secība | pirms = [[Anatolijs Gorbunovs]] | virsraksts = [[Latvijas satiksmes ministrs]] | periods = {{dat|2002|11|07|N}} — {{dat|2004|03|09|N}} | pēc = [[Ainārs Šlesers]] }}
{{kastes beigas}}

{{9. Eiropas Parlamenta deputāti no Latvijas}}
{{8. Eiropas Parlamenta deputāti no Latvijas}}
{{7. Eiropas Parlamenta deputāti no Latvijas}}
{{Repšes Ministru kabinets}}
{{Krištopana Ministru kabinets}}
{{navboxes
|title=Latvijas parlamenti
|list=
{{8. Saeima}}
{{7. Saeima}}
{{6. Saeima}}
}}
{{autoritatīvā vadība}}

{{DEFAULTSORT:Zīle, Roberts}}
[[Kategorija:1958. gadā dzimušie]]
[[Kategorija:Rīgā dzimušie]]
[[Kategorija:Tēvzemei un Brīvībai/LNNK politiķi]]
[[Kategorija:Nacionālās apvienības "Visu Latvijai!"—"Tēvzemei un Brīvībai/LNNK" politiķi]]
[[Kategorija:Latvijas finanšu ministri]]
[[Kategorija:Latvijas satiksmes ministri]]
[[Kategorija:6. Saeimas deputāti]]
[[Kategorija:7. Saeimas deputāti]]
[[Kategorija:8. Saeimas deputāti]]
[[Kategorija:Eiropas Parlamenta deputāti no Latvijas]]
[[Kategorija:Rīgas domes deputāti (1994—1997)]]
[[Kategorija:Latvijas ekonomisti]]
[[Kategorija:Latvijas Biozinātņu un tehnoloģiju universitātes absolventi]]
[[Kategorija:Latvijas Universitātes absolventi]]