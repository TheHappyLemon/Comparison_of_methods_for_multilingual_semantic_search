[[Attēls:Cassini Saturn Orbit Insertion.jpg|thumbnail|Cassini mākslinieka skatījumā]]
'''''Cassini-Huygens''''' (vienkāršības dēļ saukta arī '''''Cassini''''') bija sadarbības misija starp [[Nacionālā aeronautikas un kosmosa administrācija|NASA]], [[Eiropas Kosmosa aģentūra|Eiropas Kosmosa aģentūru]] (EKA) un [[Itālijas Kosmosa aģentūra|Itālijas Kosmosa aģentūru]] (IKA), lai nosūtītu zondi [[Saturns (planēta)|Saturna]] sistēmas izpētei. Robotizētā [[starpplanētu zonde]] sastāvēja no NASA būvētā [[orbitālais aparāts|orbitālā aparāta]] ''[[Cassini]]'' un EKA būvētā [[nolaižamais aparāts|nolaižamā aparāta]] ''[[Huygens]],'' kas nolaidās uz Saturna lielākā pavadoņa [[Titāns (pavadonis)|Titāna]]. ''Cassini'' bija ceturtā zonde, kas atradās Saturna tuvumā, un pirmā, kas iegāja planētas orbītā.<ref>{{Publikācijas atsauce|last=|first=|date=2019-02-07|title=Saturns (planēta) {{!}} Izpēte|url=https://lv.wikipedia.org/wiki/Saturns__(planēta)#Izpēte|journal=Vikipēdija|language=lv|volume=|pages=|via=}}</ref>

''Cassini'' zonde tika palaista 1997. gada 15. oktobrī ar [[nesējraķete|nesējraķeti]] [[Titan-4|Titan IV]] no [[Kanaveralas zemesraga Gaisa spēku stacija]]s un [[Kosmoss|kosmosā]] darbojās gandrīz 20 gadus, no kuriem 13 pavadīja Saturna orbītā pēc ieiešanas tajā 2004. gada 1. jūlijā. Ceļojums uz Saturnu iekļāva arī divus lidojumus garām [[Venera (planēta)|Venerai]] (1998. gada aprīlī un 1999. gada jūlijā), lidojumu garām [[Zeme]]i (1999. gada augustā), garām asteroīdam ''2685 Masursky'' (2000. gada janvārī)<ref>{{Tīmekļa atsauce|url=http://saturn.jpl.nasa.gov/news/press-releases-00/20000211-ia-a.cfm|title=Cassini-Huygens: News-Press Releases-2000|website=web.archive.org|access-date=2019-02-13|date=2006-10-04|archive-date=2006-10-04|archive-url=https://web.archive.org/web/20061004104024/http://saturn.jpl.nasa.gov/news/press-releases-00/20000211-ia-a.cfm}}</ref> un [[Jupiters (planēta)|Jupiteram]] (2000. gada decembrī). Misija beidzās 2017. gada 17. septembrī, kad ''Cassini'' zonde tika ievadīta Saturna augšējos atmosfēras slāņos un sadega, lai novērstu Saturna pavadoņu piesārņošanu ar Zemes mikrobiem, kuri varētu būt izdzīvojuši uz zondes korpusa.<ref>{{Tīmekļa atsauce|url=https://solarsystem.nasa.gov/missions/cassini/mission/grand-finale/overview|title=Overview {{!}} The Grand Finale|website=Solar System Exploration: NASA Science|access-date=2019-02-15}}</ref>

Misija bija daudz veiksmīgāka, nekā sākotnēji cerēts. NASA Planetārās zinātnes nodaļas direktors šo misiju nodēvēja par "pirmo reižu misiju",<ref>{{Tīmekļa atsauce|url=https://www.jpl.nasa.gov/video/details.php?id=1468|title=Cassini's First Dive Between Saturn and Its Rings|website=www.jpl.nasa.gov|access-date=2019-02-15}}</ref> kas ievērojami paplašinājusi cilvēku zināšanas par Saturna sistēmu, tā pavadoņiem un [[Saturna gredzeni|gredzeniem]] un izpratni par to, kur [[Saules sistēma|Saules sistēmā]] varētu atrast dzīvību.

Sākotnējās ''Cassini'' misijas plānotais laiks bija četri gadi — no 2004. gada jūnija līdz 2008. gada maijam. Misija tika pagarināta par vēl diviem gadiem līdz 2010 gada. septembrim ar nosaukumu ''Cassini'' Ekvinokcijas misija (''Cassini Equinox Mission''), kuras laikā tika novērota Saturna [[ekvinokcija]].<ref>{{Tīmekļa atsauce|url=https://solarsystem.nasa.gov/news/12613/cassini-equinox-mission|title=Cassini Equinox Mission|website=Solar System Exploration: NASA Science|access-date=2019-02-15}}</ref> Pēc tam misija tika pagarināta vēl uz septiņiem gadiem ar nosaukumu ''Cassini'' Saulgriežu misija (''Cassini Solstice Mission)'', kas deva iespēju novērot vasaras [[Saulgrieži|saulgriežus]] planētas ziemeļu puslodē.<ref>{{Tīmekļa atsauce|url=https://solarsystem.nasa.gov/resources/15265/cassini-solstice-mission|title=Cassini Solstice Mission|website=Solar System Exploration: NASA Science|access-date=2019-02-15}}</ref>

''Huygens'' zonde tika atdalīta no ''Cassini'' zondes 2004. gada 25. decembrī. Uz Titāna tā ar izpletni nolaidās 2005. gada 14. janvārī un no pavadoņa virsmas pārraidīja datus uz Zemi ar ''Cassini'' palīdzību. Tā bija pirmā nosēšanās Saules sistēmās ārējā daļā un pirmā nosēšanās uz citas planētas pavadoņa šajā reģionā.<ref>{{Tīmekļa atsauce|url=https://solarsystem.nasa.gov/missions/cassini/mission/spacecraft/huygens-probe|title=Huygen's Probe {{!}} Spacecraft|website=Solar System Exploration: NASA Science|access-date=2019-02-15}}</ref>

Misijas beigās ''Cassini'' veica Lielo finālu (''Grand finale'') — vairākus riskantus lidojumus caur spraugām starp Saturnu un tā iekšējiem gredzeniem. Šo lidojumu mērķis bija maksimāli palielināt ''Cassini'' misijas iznākumu pirms zondes iznīcināšanas. Lai gan zonde sadega Saturna atmosfērā, tās nosūtīto datu analizēšana turpināsies vēl ilgu laiku.

== Vēsture ==
[[Attēls:Animation of Cassini trajectory around Saturn.gif|thumb|Animēta Cassini trajektorija apkārt Saturnam]]
''Cassini-Huygens'' pirmsākumi meklējami 1982. gadā, kad NASA un Eiropas zinātnes fonds izveidoja darba grupu, lai izvērtētu turpmākas sadarbības iespējas. Starp iespējamajām misijām tika minēta arī Saturna un Titāna, kuras iespējamības izpēti no 1984. līdz 1985. gadam kopīgi veica NASA un EKA.<ref>{{Grāmatas atsauce|edition=2nd ed|title=Titan : exploring an earthlike world|url=https://www.worldcat.org/oclc/144226016|publisher=World Scientific|date=2008|location=Singapore|isbn=9789812705013|oclc=144226016|first=Coustenis,|last=Athena.|year=|pages=79-80}}</ref> 1988. gadā EKA pieņēma lēmumu apvienoties ar NASA Saturna un Titāna izpētē.<ref>{{Ziņu atsauce|url=https://www.washingtonpost.com/archive/politics/1988/11/26/europeans-endorse-joint-space-mission/83bc27b5-f674-43f9-b241-6e41a5b9da22/|title=EUROPEANS ENDORSE JOINT SPACE MISSION|work=Washington Post|access-date=2019-02-13|date=1988-11-26|issn=0190-8286|language=en-US}}</ref>

Sadarbība ne tikai uzlaboja attiecības starp Amerikas un Eiropas kosmosa programmām, bet arī palīdzēja misijai izdzīvot [[ASV Kongress|ASV Kongresa]] budžeta samazinājumu. ''Cassini-Huygens'' nonāca politiskajās krustugunīs gan 1992. gan 1994. gadā, tomēr NASA izdevās pārliecināt ASV Kongresu, ka misijas apturēšana nebūtu pārdomāta brīdī, kad EKA jau ir izlietojusi līdzekļus misijas attīstībai, un šāda kosmosa izpētes solījumu laušana varētu sarežģīt arī citus ārlietu jautājumus.<ref>{{Grāmatas atsauce|title=U.S.-European collaboration in space science|url=https://archive.org/details/useuropeancollab0000nati|publisher=U.S. G.P.O., Supt. of Docs. [distributor]|date=1998|location=Washington, D.C.|isbn=0585002223|oclc=42328512|first=|last=|year=|pages=62.-63}}</ref>

Atļauju misijas startam [[Amerikas Savienotās Valstis|ASV]] prezidents [[Bills Klintons|Bils Klintons]] deva 1997. gada 3. oktobrī, kas tika ieplānots 13. oktobrī.<ref>{{Tīmekļa atsauce|url=https://casetext.com/case/hawaii-county-green-party-v-clinton-2|title=Hawai'i County Green Party v. Clinton, 980 F. Supp. 1160 {{!}} Casetext|website=casetext.com|access-date=2019-02-15}}</ref> Pēc prezidenta atļaujas palaišanas vietā sapulcējās aptuveni 800 protestētāju, kas gribēja apturēt ''Cassini'' palaišanu, bet [[Havaju salas|Havaju salu]] Zaļā partija iesūdzēja NASA tiesā. Protestu un prāvas iemesls bija zondē esošais [[Plutonijs|plutonijs-238]], kas neveiksmīga starta rezultātā varētu radīt radioaktīvu piesārņojumu virs [[Florida]]s vai pat apdraudēt visus planētas iedzīvotājus, ja Zemes gravitācija ievilktu zondi atpakaļ atmosfērā.<ref>{{Tīmekļa atsauce|url=https://www.engadget.com/2017/09/13/nasa-cassini-mission-lawsuit/|title=A lawsuit almost stalled NASA's Cassini mission|website=Engadget|access-date=2019-02-15|language=en}}</ref> Tiesas lēmums bija par labu NASA, tāpēc zonde varēja sākt savu ceļu uz Saturnu 15. oktobrī.

== Misijas vadība ==
''Cassini-Huygens'' misijas komandu veidoja cilvēki no 28 valstīm, kas bija atbildīgi par ''Cassini'' orbitālās zondes un ''Huygens'' nolaižamās zondes projektēšanu, būvēšanu, lidojumu kontrolēšanu un datu savākšanu.<ref>{{Tīmekļa atsauce|url=https://www.esa.int/About_Us/Welcome_to_ESA/ESA_history/Anniversary_of_the_launch_of_Cassini-Huygens|title=Anniversary of the launch of Cassini-Huygens|last=esa|website=European Space Agency|access-date=2019-02-13|language=en-GB}}</ref> Misija tika vadīta no NASA [[Reaktīvās kustības laboratorija]]s ASV, kur zonde tika arī salikta. ''Huygens'' zonde tika izstrādāta [[Eiropas Kosmosa pētījumu un tehnoloģiju centrs|Eiropas Kosmosa pētījumu un tehnoloģiju centrā]], bet zondes būvniecība tika uzticēta [[Francija]]s kosmosa ražotājam [[Aérospatiale]] (2000. gadā tika pievienots [[Airbus Commercial Aircraft|Airbus SAS]]).<ref>{{Tīmekļa atsauce|url=http://www.nasa.gov/mission_pages/cassini/team/index.html|title=Cassini Team|last=Wilson|first=Jim|website=NASA|access-date=2019-02-13|date=2015-03-10|archive-date=2019-08-21|archive-url=https://web.archive.org/web/20190821235724/https://www.nasa.gov/mission_pages/cassini/team/index.html}}</ref> IKA nodrošināja ''Cassini'' ar radiofrekvenču antenām un citiem mēraparātiem, kas bija svarīgi plānotajai misijai.<ref>{{Tīmekļa atsauce|url=https://www.asi.it/en/activity/solar-system-exploration/cassini-huygens|title=CASSINI-HUYGENS|website=A.S.I. - Agenzia Spaziale Italiana|access-date=2019-02-15|date=2008-12-01|language=en|archiveurl=https://web.archive.org/web/20190311203214/https://www.asi.it/en/activity/solar-system-exploration/cassini-huygens|archivedate=2019-03-11}}</ref>

== Zondes izskats un nosaukums ==
[[Attēls:Cassini preflight testing.jpg|thumb|''Cassini-Huygens'' zondes pārbaude pirms palaišanas]]
Orbitālā zonde savu nosaukumu ieguva no [[Itāļi|itāļu]] astronoma [[Džovanni Kasīni]], kurš atklāja spraugu starp Saturna gredzeniem un četrus tā pavadoņus, savukārt ''Huygens'' zonde tika nosaukta nīderlandiešu [[Fizika|fiziķa]], [[Mehānika|mehāniķa]], [[Matemātika|matemātiķa]] un [[Astronomija|astronoma]] [[Kristiāns Heigenss|Kristiāna Heigensa]] vārdā, kurš atklāja Saturna pavadoni Titānu.

''Cassini-Huygens'' zonde ir viens no lielākajiem, smagākajiem un sarežģītākajiem starpplanētu bezpilota kosmosa kuģiem. To pārspēj tikai abas [[Fobos programma]]s zondes. Orbitālās zondes masa bija 2125 kg, bet ''Huygens'' zondes kopējā masa bija 349 kg (ieskaitot pie ''Cassini'' piestiprināto atbalsta iekārtu). Zondes palaišanas masa bija 5,712 tonnas, no kurām 3,1 tonna bija propelents.<ref>{{Tīmekļa atsauce|url=https://www.esa.int/Our_Activities/Space_Science/Cassini-Huygens/Cassini_spacecraft|title=Cassini spacecraft|last=esa|website=European Space Agency|access-date=2019-02-13|language=en-GB}}</ref>

Kosmosa zondes korpusa augstums bija 6,7 m un platums — 4 metri.  Zondes sarežģītību palielināja tās lidojuma trajektorija un galamērķī paredzētās darbības. Tās datori tika projektēti tā, lai izturētu Saules magnētiskās vērtas. ''Cassini'' elektronika sastāvēja no apmēram 22 000 vadu savienojumu un vairāk nekā 12 km kabeļu.<ref name=":0">{{Grāmatas atsauce|edition=|title=Titan : exploring an earthlike world|url=https://books.google.lv/books?id=j3O47dxrDAQC&pg=PA75&redir_esc=y#v=onepage&q&f=false|publisher=World Scientific|date=2008|location=Singapore|isbn=9789812705013|oclc=|first=Coustenis,|last=Athena.|year=|pages=75}}</ref>

Lai pasargātu zondi no ekstremālajiem kosmiskajiem apstākļiem, tās korpuss un instrumenti tika pārklāti ar biezu zeltītu un melnu termisko segu, bet aizsardzībai pret sadursmēm ar maza izmēra objektiem zonde tika pārklāta ar polietilēntereftalātu.<ref name=":0" />

''Cassini'' darbināja 32,7 kg plutonijs-238, materiāla radioaktīvās sabrukšanas izdalīto siltumu pārvēršot elektrībā.<ref>{{Tīmekļa atsauce|url=https://www.nasaspaceflight.com/2014/06/nasa-esas-cassini-spacecraft-10-years-saturn/|title=NASA and ESA’s Cassini spacecraft marks 10 years at Saturn – NASASpaceFlight.com|access-date=2019-02-15|language=en-US}}</ref>

Līdz 2017. gada septembrim zonde riņķoja ar Saturnu apmēram 8,2 līdz 10,2 [[Astronomiskā vienība|astronomisko vienību]] attālumā no Zemes. Radiosakari ceļoja 68–84 minūtes no zondes līdz Zemei un otrādi, tāpēc neparedzētos gadījumos nebija iespējams dod savlaicīgas komandas — pat ja reakcija būtu zibenīga, paietu vismaz 2 stundas starp problēmas rašanās brīdi un inženieru atbildes saņemšanu.<ref>{{Grāmatas atsauce|edition=2nd edition|title=Encyclopedia of astrobiology|url=https://www.worldcat.org/oclc/929646703|location=Heidelberg|isbn=9783662441855|oclc=929646703|last=|first=|publisher=|year=|pages=253.-254}}</ref>

== ''Huygens'' zonde ==
[[Attēls:Model of the Huygens probe.Musée des Confluences.Lyon.jpg|thumb|''Huygens'' zondes modelis]]
''Huygens'' zondes misija bija izpētīt Titāna atmosfēru, mākoņus un virsmu. Zondes diametrs bija 2,7 m un svars ar zinātniskajiem instrumentiem bija 318 kg.<ref>{{Tīmekļa atsauce|url=https://solarsystem.nasa.gov/missions/cassini/mission/spacecraft/huygens-probe|title=Huygen's Probe {{!}} Spacecraft|website=Solar System Exploration: NASA Science|access-date=2019-02-13}}</ref> Tā tika izstrādāta tā, lai nolaišanās laikā ieejot Titāna atmosfērā, zonde bremzētu ar izpletņiem un droši nosēdinātu robotizēto laboratoriju uz pavadoņa virsmas. ''Cassini-Huygens'' lidojuma laikā ''Huygens'' zonde tika iedarbināta un pārbaudīta ik pēc 6 mēnešiem.<ref>{{Tīmekļa atsauce|url=https://www.esa.int/Our_Activities/Space_Science/Cassini-Huygens/Cassini-Huygens_mission_facts|title=Cassini-Huygens mission facts|last=esa|website=European Space Agency|access-date=2019-02-13|language=en-GB}}</ref>

Zondes sistēma sastāvēja no pašas zondes, kas tika nolaista uz Titāna, un zondes atbalsta iekārtas, kas palika piestiprināta pie orbitālās zondes ''Cassini''. Šī iekārta sekoja zondei, apkopoja datus, kas tika ievākti zondes nolaišanās laikā, apstrādāja tos un nosūtīja orbitālajai zondei ''Cassini'', kas tos pārraidīja uz Zemi.

Līdz atdalīšanās brīdim tā barojās no ''Cassini'', bet pēc atdalīšanās elektriskā jauda nāca no piecām 23 šūnu [[Litijs|litija]] baterijām, kas tika uzlādētas no ''Cassini'' pirms zondes palaišanas. Visas zondes funkcijas pēc tās palaišanas bija automatizētas — zonde spēja raidīt vienvirziena radiosignālu, lai nosūtītu datus pēc palaišanas uz Zemi ar ''Cassini'' starpniecību.

Pēc atdalīšanās no ''Cassini'' zonde 22 dienas lidoja caur kosmiski aukstiem reģioniem, apsildei izmantojot 35 sildelementus, lai saglabātu aprīkojumu darba kārtībā. Ieejot Titāna atmosfērā, zondes priekšējam vairogam bija jāiztur temperatūra, kas pārsniedza 1500 °C, bet izolācijas slānis aizsargāja instrumentus no pārkaršanas, saglabājot zondes iekšējo temperatūru zem 50 °C.<ref>{{Grāmatas atsauce|edition=|title=Titan : exploring an earthlike world|url=https://archive.org/details/titanexploringea00cous|publisher=World Scientific|date=2008|location=Singapore|isbn=9789812705013|oclc=|first=Coustenis,|last=Athena.|year=|pages=[https://archive.org/details/titanexploringea00cous/page/75 75]-77}}</ref>

== Misijas gaita un atklājumi ==
''Cassini-Huygens'' tika palaista 1997. gada 15. oktobrī ar nesējraķeti ''Titan IV-B/Centaur''. Zondes kopējais svars bija pārāk liels, lai to nosūtītu tiešā lidojumā uz Saturnu, tāpēc zondei bija divas reizes jāapriņķo ap [[Saule|Sauli]], lai [[Gravitācijas manevrs|gravitācijas manevros]] ar Veneru un Zemi tā iegūtu pietiekami lielu ātrumu lidojumam uz Saturnu.<ref>{{Tīmekļa atsauce|url=https://www.esa.int/Our_Activities/Space_Science/Cassini-Huygens/The_mission|title=The mission|last=esa|website=European Space Agency|access-date=2019-02-13|language=en-GB}}</ref>

=== Gravitācijas manevri ===
[[Attēls:Portrait of Jupiter from Cassini.jpg|thumb|''Cassini'' uzņemtais Jupitera attēls]]
''Cassini'' veica divus gravitācijas manevrus ar Veneru 1998. gada 2. aprīlī, palidojot tai garām aptuveni 248 km attālumā,<ref>{{Tīmekļa atsauce|url=https://solarsystem.nasa.gov/missions/cassini/the-journey/timeline|title=Timeline {{!}} The Journey {{!}} First Venus Flyby|last=|first=|website=Solar System Exploration: NASA Science|access-date=2019-02-13|date=}}</ref> un 1999. gada 24. jūnijā, lidojot apmēram 600 km no planētas virsmas.<ref>{{Tīmekļa atsauce|url=https://solarsystem.nasa.gov/missions/cassini/the-journey/timeline|title=Timeline {{!}} The Journey {{!}} Second Venus Flyby|last=|first=|website=Solar System Exploration: NASA Science|access-date=2019-02-13|date=}}</ref> Zonde pietuvojās Zemei 1999. gada 18. augustā, lidojot virs [[Klusais okeāns|Klusā okeāna]] dienvidu daļas aptuveni 1171 km augstumā, lai veiktu gravitācijas manevru un uzņemtu kursu uz Jupiteru.<ref>{{Tīmekļa atsauce|url=http://sci.esa.int/cassini-huygens/12037-pr-34-1999-cassini-huygens-swings-by-earth-and-accelerates-towards-saturn/|title=PR 34-1999: Cassini-Huygens swings by Earth and accelerates towards Saturn|website=sci.esa.int|access-date=2019-02-13|language=en-GB}}</ref>

2000. gada 30. decembrī zonde atradās apmēram 9,7 miljonu km attālumā no Jupitera.<ref name="ReferenceP">{{Tīmekļa atsauce|url=https://phys.org/news/2010-12-cassini-celebrates-years-jupiter-encounter.html|title=Cassini celebrates 10 years since Jupiter encounter|website=phys.org|access-date=2019-02-13|language=en-us}}</ref> Šajā brīdī ''Cassini'' uzņēma 27 fotogrāfiju sēriju, no kurām ir salikts detalizētākais Jupitera attēls; tajā redzamie mazākie objekti ir aptuveni 60 km diametrā.<ref>{{Tīmekļa atsauce|url=http://www.nasa.gov/mission_pages/cassini/multimedia/pia04866.html|title=Cassini Jupiter Portrait|last=Administrator|first=NASA Content|website=NASA|access-date=2019-02-13|date=2015-03-06}}</ref> Sešus mēnešus ilgajā lidojumā gar Jupiteru (no 2000. gada oktobra līdz 2001. gada martam) ''Cassini'' uzņēma vairākus tūkstošus Jupitera sistēmas fotoattēlu un veica daudzus zinātniskus pētījumus. Šajā laikā Jupitera orbītā atradās [[Galileo (starpplanētu zonde)|Galileo]] zonde, tāpēc pētniekiem bija iespēja vienlaicīgi veikt mērījumus ar divām starpplanētu zondēm. Šie pētījumi ļāva izprast Jupitera un Saules vēju mijiedarbību.<ref name="ReferenceP" />

Lidojums gar Jupiteru bija zondes pēdējais gravitācijas manevrs ceļā uz Saturnu.<ref>{{Tīmekļa atsauce|url=https://solarsystem.nasa.gov/missions/cassini/mission/gravity-assists|title=Gravity Assists {{!}} Mission|website=Solar System Exploration: NASA Science|access-date=2019-02-14}}</ref>

=== Vispārīgās relativitātes teorijas pārbaude ===
2003. gada 25. septembra ''[[Nature]]'' žurnālā tika publicēti misijas komandas veikto [[Alberts Einšteins|Alberta Einšteina]] [[Vispārīgā relativitātes teorija|vispārīgās relativitātes teorijas]] testu rezultāti.<ref>{{Publikācijas atsauce|last=Tortora|first=P.|last2=|first2=L.|last3=Bertotti|first3=B.|date=2003-09|title=A test of general relativity using radio links with the Cassini spacecraft|url=https://www.nature.com/articles/nature01997|journal=Nature|language=en|volume=425|issue=6956|pages=374–376|doi=10.1038/nature01997|issn=1476-4687|via=}}</ref> Saskaņā ar vispārīgās relativitātes teoriju masīvs objekts izliec [[Laiktelpa|laiktelpu]], pagarinot radioviļņu, gaismas vai jebkāda cita [[Elektromagnētiskais starojums|elektromagnētiskā starojuma]] viļņu ceļu.<ref>{{Publikācijas atsauce|date=2016-09-06|title=Relativitātes teorija|url=https://lv.wikipedia.org/w/index.php?title=Relativit%C4%81tes_teorija&oldid=2579044|journal=Vikipēdija|language=lv}}</ref>

Testi ar zondes raidītajiem radioviļņiem tika veikti 2002. gada vasarā, kad ''Cassini-Huygens'' un Zeme atradās Saules pretējās pusēs. Zinātnieki novēroja un izmērīja radioviļņu, kas tika saņemti no zondes un raidīti uz to, [[frekvence]]s izmaņas, kad viļņi ceļoja gar Sauli. Eksperiments apstiprināja A. Einšteina vispārīgās relativitātes teorijas formulējumu ar 50 reizes lielāku precizitāti, nekā tas bija iepriekšējos mērījumos.<ref>{{Tīmekļa atsauce|url=https://solarsystem.nasa.gov/news/12249/saturn-bound-spacecraft-tests-einsteins-theory|title=Saturn-Bound Spacecraft Tests Einstein's Theory|website=Solar System Exploration: NASA Science|access-date=2019-02-14}}</ref>

=== Ielidošana Saturna sistēmā ===
2004 gada 11. jūnijā ''Cassini'' palidoja garām savam pirmajam Saturna pavadonim [[Fēbe (pavadonis)|Fēbei]]. Zondes trajektorija tika īpaši pielāgota, lai tā varētu palidot garām šim pavadonim. Fēbe ir lielākais Saturna pavadonis, kas ap planētu riņķo lielā attālumā, turklāt Fēbes orbīta ir pretējā virzienā nekā vairumam citu Saturna pavadoņu. Pētniekus interesēja arī pavadoņa tumšā krāsa, tāpēc zondes vienīgais lidojums garām Fēbei bija svarīgs datu ievākšanai.<ref>{{Tīmekļa atsauce|url=https://solarsystem.nasa.gov/news/12260/cassini-makes-close-observations-of-phoebe|title=Cassini Makes Close Observations of Phoebe|website=Solar System Exploration: NASA Science|access-date=2019-02-14}}</ref> Dati ļāva izvirzīt hipotēzi, ka Fēbe nāk no [[Koipera josla]]s, bet tad nonākusi Saturna gravitācijas zonā un turpinājusi ap to riņķot.<ref>{{Tīmekļa atsauce|url=https://www.esa.int/Our_Activities/Space_Science/Cassini-Huygens/All_about_Phoebe|title=All about Phoebe|last=esa|website=European Space Agency|access-date=2019-02-14|language=en-GB}}</ref>

2004. gada 1 jūlijā ''Cassini-Huygens'' pēc 7 gadu lidojuma iegāja Saturna orbītā.

=== Jauni pavadoņi ===
2004. gadā ''Cassini-Huygens'' atklāja trīs jaunus Saturna pavadoņus [[Metone|Metoni]], [[Pallēne|Pallēni]]<ref>{{Tīmekļa atsauce|url=https://solarsystem.nasa.gov/missions/cassini/the-journey/timeline/#two-new-moons|title=Timeline {{!}} The Journey {{!}} Two New Moons|last=|first=|website=Solar System Exploration: NASA Science|access-date=2019-02-14|date=}}</ref> un [[Polideuks|Polideuku]].<ref>{{Tīmekļa atsauce|url=https://solarsystem.nasa.gov/moons/saturn-moons/polydeuces/in-depth|title=In Depth {{!}} Polydeuces|website=Solar System Exploration: NASA Science|access-date=2019-02-14}}</ref> Nākamais jaunatklātais pavadonis bija [[Dafnis]], kas riņķo [[Kīlera sprauga|Kīlera spraugā]],<ref>{{Tīmekļa atsauce|url=http://www.nasa.gov/image-feature/jpl/pia21056/daphnis-up-close|title=Daphnis Up Close|last=Greicius|first=Tony|website=NASA|access-date=2019-02-14|date=2017-01-18}}</ref> 2005. gada maijā,  kam sekoja [[Antē]]<ref>{{Tīmekļa atsauce|url=https://photojournal.jpl.nasa.gov/catalog/PIA11101|title=Catalog Page for PIA11101|website=photojournal.jpl.nasa.gov|access-date=2019-02-14}}</ref> atklāšana 2007. gadā, kā arī [[Egeons]]<ref>{{Tīmekļa atsauce|url=https://photojournal.jpl.nasa.gov/catalog/PIA11148|title=Catalog Page for PIA11148|website=photojournal.jpl.nasa.gov|access-date=2019-02-14}}</ref> un [[S/2009 S1]]<ref>{{Tīmekļa atsauce|url=http://ciclops.org/view_popup.php?id=5926&js=1|title=S/2009 S 1 (NASA Cassini Saturn Mission Images)|website=ciclops.org|access-date=2019-02-14|archive-date=2011-06-11|archive-url=https://web.archive.org/web/20110611211632/http://ciclops.org/view_popup.php?id=5926&js=1}}</ref> 2009. gadā.

2013. gadā zonde novēroja neparastu veidojumu Saturna A gredzena ārmalā, ko varētu izraisīt kāda tuvumā esoša objekta [[gravitācija]], kas liecina par iespējamu jauna pavadoņa rašanos.<ref>{{Tīmekļa atsauce|url=http://www.jpl.nasa.gov/news/news.php?feature=4106|title=NASA Cassini Images May Reveal Birth of a Saturn Moon|website=NASA/JPL|access-date=2019-02-14}}</ref>

=== Titāna izpēte ===
[[Attēls:PIA17655 Kraken Mare crop no labels.jpg|thumb|Krakena jūra uz Titāna virsmas]]
Līdz pat pirmajam ''Cassini'' lidojumam garām Titānam 2004. gada 2. jūlijā Titāns bija zināms kā miglaina oranža lode, kas lielāka par [[Merkurs (planēta)|Merkuru]], bet zondes mērinstrumenti bija gana jaudīgi, lai izlauztos cauri Titāna biezajiem mākoņiem. ''Cassini'' kopumā veica 127 lidojumus garām Titānam, šajā laikā novērojot gadalaiku maiņas uz pavadoņa virsmas. Ar zondi izpētītā pavadoņa virsma ir relatīvi līdzena un līdzinās Zemes virsmai, turklāt to klāj ezeri un jūras, kas sastāv no šķidra [[Metāns|metāna]] un [[Etāns|etāna]].<ref>{{Tīmekļa atsauce|url=http://www.nasa.gov/feature/the-mysterious-lakes-on-saturns-moon-titan|title=The Mysterious ‘Lakes’ on Saturn's Moon Titan|last=Perez|first=Martin|website=NASA|access-date=2019-02-14|date=2015-06-19|archive-date=2018-11-29|archive-url=https://web.archive.org/web/20181129194820/https://www.nasa.gov/feature/the-mysterious-lakes-on-saturns-moon-titan/}}</ref> ''Cassini'' mērījumi atklāja arī šķidra ūdens un amonjaka okeānu zem sasalušās pavadoņa virsmas, kas ļauj Titānu uzskatīt par vienu no retajiem objektiem ar potenciāli dzīvībai piemērotu vidi.<ref>{{Tīmekļa atsauce|url=https://solarsystem.nasa.gov/missions/cassini/science/titan|title=Titan {{!}} Science|website=Solar System Exploration: NASA Science|access-date=2019-02-14}}</ref>

Titānam bija būtiska nozīme arī zondes riņķošanā ap Saturnu. Misijas vadība izmantoja Titānu kā ''Cassini'' dzinēju — gravitācijas manevri ar pavadoni ļāva taupīt zondes degvielu, kas tika izmantota tikai nelielām kursa korekcijām. Viens gravitācijas manevrs ar Titānu 1000 km augstumā no tā virsmas zondes ātrumu palielināja par 800 m/s, kā sasniegšanai būtu nepieciešama trešā daļa no propelenta, kas zondei bija pirms pacelšanās no Zemes.<ref>{{Tīmekļa atsauce|url=https://solarsystem.nasa.gov/missions/cassini/mission/spacecraft/navigation|title=Navigation {{!}} Spacecraft|website=Solar System Exploration: NASA Science|access-date=2019-02-15}}</ref>

=== ''Huygens'' nolaišanās ===
''Huygens'' zonde no ''Cassini'' tika palaista 2004. gada 25. decembrī, bet uz Titāna nosēdās 2005. gada 14. janvārī. Nolaišanās pēc ieiešanas Titāna atmosfērā ilga 2 h 27 min, un zonde turpināja pārraidīt datus vēl 72 minūtes pēc nosēšanās, līdz tai izlādējās baterijas.<ref>{{Tīmekļa atsauce|url=http://sci.esa.int/cassini-huygens/55221-huygens-titan-science-highlights/|title=Huygens: the top 10 discoveries at Titan|website=sci.esa.int|access-date=2019-02-14|language=en-GB}}</ref> Nolaišanās laikā zonde pētīja Titāna atmosfēras slāņus, atklājot, ka apakšējo atmosfēras slāņu sastāvā ir [[ogleklis]] un [[slāpeklis]], kā arī propilēns, kas iepriekš nav novērots uz kādas citas planētas vai pavadoņa, izņemot Zemi.<ref>{{Tīmekļa atsauce|url=http://www.nasa.gov/jpl/cassini/nasa-and-esa-celebrate-10-years-since-titan-landing|title=NASA and ESA Celebrate 10 Years Since Titan Landing|last=Greicius|first=Tony|website=NASA|access-date=2019-02-14|date=2015-02-12}}</ref> Citi atklātie elementi norāda uz sarežģītām metāna un slāpekļa reakcijām, kuru rezultātā radušās molekulas, kas veido biezos Titāna atmosfēras mākoņus.

Zondes nosēšanās vieta atgādināja upes gultni, kas izklāta ar 10-15 cm lieliem oļiem no sasaluša [[Ogļūdeņradis|ogļūdeņraža]] un [[ūdens]]. Zonde veica virsmas skenēšanu ar radio signāliem, kuras rezultātā atklājās, ka pazemes okeāns zem sasalušās virsmas ir 55-80 km dziļumā.<ref>{{Tīmekļa atsauce|url=http://sci.esa.int/cassini-huygens/55230-science-highlights-from-huygens-9-schumann-like-resonances-hints-of-a-subsurface-ocean/|title=Science highlights from Huygens: #9. Schumann-like resonances: hints of a subsurface ocean|website=sci.esa.int|access-date=2019-02-14|language=en-GB}}</ref>

=== Lidojumi gar Enceladu ===
[[Attēls:Enceladus geysers June 2009.jpg|left|thumb|230x230px|Encelada geizeri]]
''Cassini'' sāka pētīt [[Encelads (pavadonis)|Enceladu]] 2005. gada februārī. Zonde atklāja, ka no pavadoņa virsmas gandrīz nepārtraukti izplūst ledus un gāzes maisījums ar ātrumu 400 m/s. Šīs daļiņas veidoja ledus putekļu mākoni ap Enceladu, no kurām vissīkākās daļiņas nonāca Saturna E gredzenā, bet pārējās kā sniegs krita atpakaļ uz pavadoņa virsmas. Šis atklājums izskaidroja, kāpēc Encelads ir tik balts — tas atstaro gandrīz visu gaismu.<ref>{{Tīmekļa atsauce|url=https://www.britannica.com/place/Enceladus|title=Enceladus {{!}} moon of Saturn|website=Encyclopedia Britannica|access-date=2019-02-14|language=en}}</ref> E gredzena daļiņas, kuras nāk no Encelada, galvenokārt sastāv no ledus, bet starp tām ir arī [[Silīcija dioksīds|silīcija dioksīda]] nanodaļiņas, kādas rodas, ūdenim un iežiem mijiedarbojoties pie 90°C.<ref>{{Tīmekļa atsauce|url=https://solarsystem.nasa.gov/moons/saturn-moons/enceladus/in-depth|title=Enceladus|website=Solar System Exploration: NASA Science|access-date=2019-02-14}}</ref> 2008. gadā ''Cassini'' lidojot gar Enceladu paņēma paraugu no izplūstošā maisījuma. Tas sastāvēja no gaistošām gāzēm, ūdens tvaikiem, [[Oglekļa dioksīds|oglekļa dioksīda]] un [[Oglekļa monoksīds|oglekļa monoksīda]], kā arī organiskiem materiāliem. Turklāt organisko materiālu blīvums bija 20 reizes lielāks nekā gaidīts.<ref>{{Tīmekļa atsauce|url=https://solarsystem.nasa.gov/missions/cassini/science/enceladus|title=Enceladus {{!}} Science|website=Solar System Exploration: NASA Science|access-date=2019-02-14}}</ref> Šie atklājumi ļauj uzskatīt šo pavadoni par vēl vienu potenciāli apdzīvojamu vietu Visumā.

Atklājumi uz Encelada ietekmēja EKA plānoto Jupitera ledus pavadoņu izpētes misiju ''Juice'', ko plānots palaist 2022. gadā, jo trim lielākajiem Jupitera ledus pavadoņiem ([[Eiropa (pavadonis)|Eiropai]], [[Ganimēds (mitoloģija)|Ganimēdam]] un [[Kallisto (pavadonis)|Kallisto]]) arī ir pazemes okeāni.<ref>{{Tīmekļa atsauce|url=https://www.esa.int/Our_Activities/Space_Science/Cassini-Huygens/Complex_organics_bubble_from_the_depths_of_ocean-world_Enceladus|title=Complex organics bubble from the depths of ocean-world Enceladus|last=esa|website=European Space Agency|access-date=2019-02-14|language=en-GB}}</ref>

=== Citi pavadoņi ===
Lai gan ''Cassini'' misija koncentrējās galvenokārt uz Titāna un Encelada izpēti, zonde sniedza ieskatu arī par daudziem citiem Saturna pavadoņiem. Zonde atrisināja pavadoņa [[Japets (pavadonis)|Japeta]] pusložu krāsu noslēpumu. Japeta gaišā puse vienmēr ir pavērsta pret Jupiteru, bet tumšā puse ir pavērsta pavadoņa orbītas virzienā. Tumšās daļiņas, kas atrodas pavadoņa ceļā, nāk no Fēbes, kas ir daudz tumšāks pavadonis, un nosēžas uz Japeta, kad tas lido tām cauri.<ref>{{Tīmekļa atsauce|url=https://solarsystem.nasa.gov/moons/saturn-moons/iapetus/in-depth|title=In Depth {{!}} Iapetus|website=Solar System Exploration: NASA Science|access-date=2019-02-15}}</ref>

[[Hiperions (pavadonis)|Hiperiona]] izpētes laikā zondes mērinstrumenti uztvēra strauju negatīvi lādētu daļiņu palielinājumu. Datu analīze liecināja par statisko uzlādi, kas ir pirmais pierādījums statiski uzlādētu ķermeņu esamībai ārējā Saules sistēmā.<ref>{{Tīmekļa atsauce|url=http://sci.esa.int/cassini-huygens/54777-cassini-caught-in-hyperions-electron-beam/|title=Cassini caught in Hyperion's electron beam|website=sci.esa.int|access-date=2019-02-15|language=en-GB}}</ref>

''Cassini'' atklāja arī plānu atmosfēru ap Saturna pavadoņiem [[Diona (pavadonis)|Dionu]] un [[Reja (pavadonis)|Reju]], kas ir 5 triljonus reižu retinātāka nekā Zemes atmosfēra.<ref>{{Tīmekļa atsauce|url=https://solarsystem.nasa.gov/moons/saturn-moons/in-depth|title=In Depth {{!}} Saturn Moons|website=Solar System Exploration: NASA Science|access-date=2019-02-15}}</ref>

=== Saturna gredzeni ===
[[Attēls:Saturn during Equinox.jpg|thumb|350x350px|Saturns ekvinokcijas laikā]]
''Cassini'' lielākos atklājumus par Saturna gredzeniem veica pēc sākotnējās misijas beigām. 2009. gada 11. augustā zonde novēroja Saturna gredzenus planētas ekvinokcijas laikā. Saturna ass ir ieslīpa, tāpēc pusi no Saturna gada pret Sauli ir pavērsta gredzenu augšpuse, bet otru gada pusi — gredzenu apakšpuse. Ekvinokcijas laikā gredzeni atrodas perpendikulāri pret sauli. Tā kā Saturna gads ir līdzvērtīgs 30 Zemes gadiem, ekvinokcija novērojama reizi 15 gados. Zondes novērojumi ekvinokcijas laikā liecināja, ka gredzeni sastāv no daudz lielākām daļiņām, nekā sākotnēji tika uzskatīts.<ref>{{Tīmekļa atsauce|url=https://solarsystem.nasa.gov/missions/cassini/science/rings|title=Rings {{!}} Science|website=Solar System Exploration: NASA Science|access-date=2019-02-14}}</ref>

Zondei izdevās novērot un izpētīt arī Saturna gredzenu spieķus — riteņa spieķiem līdzīgus veidojumus, kas pirms tam bija novēroti ''[[Voyager]]'' misijas laikā. ''Cassini'' dari liecināja, ka tie veidojas no sīkām ledus daļiņām, kas statiskā lādiņa rezultātā paceļas virs gredzeniem. Spieķu redzamībai ir sezonāls raksturs, kas ir atkarīgs no Saules staru leņķa.<ref>{{Tīmekļa atsauce|url=https://solarsystem.nasa.gov/missions/cassini/mission/grand-finale/why-cassini-mattered|title=Why Cassini Mattered {{!}} The Grand Finale|website=Solar System Exploration: NASA Science|access-date=2019-02-15}}</ref>

''Cassini'' Lielā fināla lidojumos gar Saturna gredzeniem iegūtie dati ļauj secināt, ka tie veidojušies pirms 10 līdz 100 miljoniem gadu, laikā, kad pa Zemi staigājuši [[dinozauri]].<ref>{{Tīmekļa atsauce|url=https://solarsystem.nasa.gov/news/813/nasas-cassini-data-show-saturns-rings-relatively-new|title=NASA's Cassini Data Show Saturn's Rings Relatively New|website=Solar System Exploration: NASA Science|access-date=2019-02-14}}</ref>

== Lielais fināls un iznīcināšana ==
[[Attēls:Cassini's Grand Finale.jpg|thumb|350x350px|''Cassini'' Lielais fināls]]
Plānojot ''Cassini'' misijas noslēgumu, tika izvērtēti vairāki nākotnes plāni, ņemot vērā zinātnisko vērtību, laiku un finanses. Viena no iespējām bija kontrolēta zondes sadursme ar ledus pavadoni, Saturna gredzenu vai sadegšana planētas atmosfērā; tika piedāvāts variants arī nosūtīt zondi uz Jupiteru, [[Urāns (planēta)|Urānu]], [[Neptūns (planēta)|Neptūnu]] vai kādu centauru; novirzīt no uz heliocentrisko orbītu vai atstāt riņķojam stabilā orbītā ap Saturnu, Titānu vai Fēbi.<ref>Spilker, Linda (April 1, 2008). "Cassini Extended Missions" (PDF). Lunar and Planetary Institute.https://www.lpi.usra.edu/opag/march_08_meeting/presentations/spilker.pdf</ref> Rezultātā, lai izvairītos no Saturna pavadoņu, kuriem ir potenciāli apdzīvojamas vides, bioloģiskās piesārņošanas, tika izlemts zondi ievadīt Saturna atmosfērā.<ref>{{Tīmekļa atsauce|url=http://www.spacesafetymagazine.com/space-exploration/extraterrestrial-life/cassini-huygens-preventing-biological-contamination/|title=Cassini-Huygens: Preventing Biological Contamination|last=Blaber|first=Phillippa|last2=April 3|first2=Angélique Verrecchia on|website=Space Safety Magazine|access-date=2019-02-13|date=2014-04-03|language=en-US|last3=Contamination|first3=2014 in Interplanetary|last4=Life|first4=Extraterrestrial}}</ref> Misijas izbeigšanu ietekmēja arī degvielas beigšanās, zondes nolietojums un misijas finansējums.<ref>{{Tīmekļa atsauce|url=http://www.oglethorpe.edu/faculty/~m_rulison/Astronomy/Group/Summer%2000/Cassini/ASTRONOMY%20PROJECT.htm|title=CASSINI MISSION and RESULTS|website=web.archive.org|access-date=2019-02-13|date=2008-12-02|archive-date=2008-12-02|archive-url=https://web.archive.org/web/20081202130424/http://www.oglethorpe.edu/faculty/~m_rulison/Astronomy/Group/Summer%2000/Cassini/ASTRONOMY%20PROJECT.htm}}</ref>

Lielā fināla sākums bija 2017. gada 22. aprīlis. Zondes pēdējā misija sastāvēja no 22 lidojumiem apkārt Saturnam, ienirstot aptuveni 2400 km platajā spraugā starp planētu un tās gredzeniem. Katra šāda lidojuma veikšanai bija nepieciešamas 6,5 dienas.<ref>{{Tīmekļa atsauce|url=https://solarsystem.nasa.gov/missions/cassini/mission/grand-finale/grand-finale-orbit-guide|title=Orbit Guide {{!}} The Grand Finale|website=Solar System Exploration: NASA Science|access-date=2019-02-15}}</ref> Savā pēdējā lidojumā ''Cassini'' devās 2017. gada 15. septembrī. Tā laikā darbojās 8 no 12 zondes mērinstrumentiem, kas ievāca un uzreiz sūtīja datus uz Zemi.<ref>{{Tīmekļa atsauce|url=https://solarsystem.nasa.gov/missions/cassini/mission/grand-finale/grand-finale-orbit-guide|title=Orbit Guide {{!}} The Grand Finale|website=Solar System Exploration: NASA Science|access-date=2019-02-13}}</ref> Pēdējie zondes sūtītie dati pirms tās sadegšanas Saturna atmosfērā tika uztverti [[Kanbera]]s Kosmosa komunikācijas kompleksā [[Austrālija|Austrālijā]].<ref>{{Tīmekļa atsauce|url=https://www.canberratimes.com.au/national/act/canberra-scientists-last-look-at-saturn-before-cassini-plunged-into-atmosphere-20170918-gyjlt7.html|title=Canberra scientists' last look at Saturn before Cassini plunged into atmosphere|last=White|first=Daniella|website=Canberra Times|access-date=2019-02-13|date=2017-09-18|language=en}}</ref>

2018. gada septembrī NASA saņēma [[Emmy balva|Emmy balvu]] par ''Cassini'' misijas Lielā fināla interaktīvo programmu, kas tika pārraidīta [[YouTube]].<ref>{{Tīmekļa atsauce|url=https://www.jpl.nasa.gov/news/news.php?feature=7232|title=And the Emmy goes to: Cassini's Grand Finale|website=NASA/JPL|access-date=2019-02-13}}</ref>

== ''Cassini-Huygens'' mantojums ==
Saturna sistēmas izpētes misija bija ambiciozs projekts, kas pārsniedza tā sākotnējos plānus. Misijas dati sniedza jaunu ieskatu par visuma un Saules sistēmas rašanās iespējām, un to izpēte ar potenciāli jauniem atklājumiem par Saturnu un tā pavadoņiem turpināsies vēl vairākus gadus.

''Cassini-Huygens'' misijas gaita un rezultāti tiek izmantoti jaunu kosmisko misiju plānošanai. Viena no tādām ir Jupitera pavadoņa Eiropas izpēte, kuras starts paredzēts 2020. gadā.<ref>{{Tīmekļa atsauce|url=https://europa.nasa.gov/about-clipper/overview|title=Overview {{!}} About Europa Clipper|website=NASA's Europa Clipper|access-date=2019-02-15}}</ref>

== Skatīt arī ==

* [[Saturns (planēta)|Saturns]]
* [[Saturna pavadoņi]]
* [[Pioneer 11]]
* [[Voyager 1]]
* [[Voyager 2]]

== Atsauces ==
{{atsauces|30em}}

== Ārējās saites ==

* [https://www.nasa.gov/mission_pages/cassini/main/index.html Cassini-Huygens misijas mājaslapa] {{Webarchive|url=https://web.archive.org/web/20230609015812/https://www.nasa.gov/mission_pages/cassini/main/index.html |date={{dat|2023|06|09||bez}} }}
* [https://www.esa.int/Our_Activities/Space_Science/Cassini-Huygens Cassini-Huygens EKA mājaslapā]
* [https://www.asi.it/en Itālijas Kosmosa aģentūra]

[[Kategorija:Cassini-Huygens|*]]
[[Kategorija:Starpplanētu zondes]]
[[Kategorija:Saturna izpēte]]