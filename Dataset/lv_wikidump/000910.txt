{{Administratīvā iedalījuma vienības infokaste
| name                    = Pjaui
| native_name             = ''Piauí''
| other_name              = 
| settlement_type         = [[Brazīlijas administratīvais iedalījums|Štats]]
| image_skyline           = 
| imagesize               = 
| image_caption           = 
| image_flag              = Bandeira do Piauí.svg
| flag_size               = 
| image_seal              = Brasaopi.gif
| seal_size               = 
| nickname                = 
| motto                   = 
| anthem                  = [https://pt.wikipedia.org/wiki/Hino_do_Piau%C3%AD Hino_do_Piauí]
| capital                 = [[Terezina]]
| largest_city            = 
| official_language       = [[portugāļu valoda|portugāļu]]
| spoken_language         = 
| image_map               = Piaui in Brazil.svg
| mapsize                 = 250px
| map_caption             = 
| subdivision_type        = [[Suverēno valstu uzskaitījums|Valsts]]
| subdivision_name        = {{Karogs|Brazīlija}}
| leader_party            = Strādnieku partija
| leader_title            = Gubernators
| leader_name             = Žozē Velingtons Barosu de Araužu Diašs (2019)<ref>{{Tīmekļa atsauce |url=http://www.pi.gov.br/biografia/ |title=Gubernatora biogrāfija |access-date={{dat|2019|02|11||bez}} |archiveurl=https://web.archive.org/web/20190723200019/http://www.pi.gov.br/biografia/ |archivedate={{dat|2019|07|23||bez}} }}</ref>
| area_footnotes          = 
| area_magnitude          = 
| area_total_km2          = 251 578
| area_land_km2           = 
| area_water_km2          = 
| area_water_percent      = 
| area_rank               = 
| elevation_max_m         = 
| population_footnotes    = 
| population_total        = 3 264 531
| population_as_of        = 2018
| population_rank         = 
| population_density_km2  = 12,98
| population_blank1_title = 
| population_blank1       = 
| population_blank2_title = 
| population_blank2       = 
| timezone                = UTC−03:00
| utc_offset              = 
| website                 = http://www.piaui.pi.gov.br
| footnotes               = 
}}

'''Pjaui''' vai '''Pjauī'''<ref>{{Grāmatas atsauce |title=Portugāļu īpašvārdu atveide latviešu valodā |author=Alla Placinska |year=2015 |publisher=[[Latviešu valodas aģentūra]] |location=Rīga |page=105 |url=https://www.personvarduatveide.lv/uploads/sources/10/pdf/portugalu_ipasvardu_atveide_latviesu_valoda.pdf#page=105 |isbn=978-9984-829-20-3}}</ref> ({{val|pt-br|Piauí}}) ir [[Brazīlijas štats]] tās [[Ziemeļaustrumu reģions (Brazīlija)|Ziemeļaustrumu reģionā]]. Robežojas rietumos ar [[Maraņauna]]s un [[Tokantinsa]]s štatiem, dienvidos ar [[Baija]]s un austrumos ar [[Seara]]s un [[Pernambuku]] štatiem. Ziemeļos štats robežojas ar [[Atlantijas okeāns|Atlantijas okeānu]]. Administratīvais centrs un lielākā pilsēta — [[Terezina]].

== Etimoloģija ==

Nosaukums "Pjaui" nāk no [[tupu valoda]]s vārda "Piava", kā šajā valodā sauc vietējo [[starspurzivis|starspurzivju]] klases zivi ''Leporinus obtusidens'', un upei raksturīgās galotnes ''í''.

== Vēsture ==
[[Attēls:Entrada_caldeirao_dos_rodrigues.jpg|thumb|left|Klinšu zīmējumi Serra da Kapibaras nacionālajā parkā.]]
Pjaui štatā ir ne mazums [[indiāņi|indiāņu]] senvietu. Tā, nacionālajā parkā [[Serra da Kapivara]], kas iekļauts [[UNESCO]] [[UNESCO Pasaules mantojuma objekts|Pasaules mantojuma sarakstā]], atrastas ap 400 arheoloģiskas vietas un lielākā klinšu zīmējumu kolekcija pasaulē. Tomēr tā rakstītā vēsture sākas XVII gadsimtā, kad šeit sāka apmesties kolonisti. Tie bija lopkopji, [[jezuīti|jezuītu]] misionāri un paputējuši aristokrāti, kuri atveda sev līdzi vergus no [[Āfrika]]s vai padarīja par tādiem vietējos indiāņus. Lielās lopkopju saimniecības sāka iespiesties arī no attīstītākajām kaimiņu teritorijām. Par sākumu uzskata 1674. gadu, kad lopkopis Domingušs Afonsu Mafrense no [[Portugāle]]s apmetās vietā, kur tagad ir pilsēta [[Oeiraša]]. Pēc nāves viņš visus savus 30 rančo novēlēja jezuītiem, tā stiprinot viņu pozīcijas reģionā. Līdz XVIII gadsimta vidum jezuīti bija kļuvuši par galveno lopkopības un līdz ar to visas saimniecības virzītājspēku, taču 1759. gadā tie tika izraidīti no Portugāles un tās kolonijām pēc konflikta ar faktisko Portugāles vadītāju [[Sebastians Žozē di Karvaļju|marķīzu Pombālu]], bet jezuītu lielsaimniecības sagrāba karaļa vara.
[[Attēls:Jenipapo.gif|thumb|left|Piemineklis Ženipapu kaujas vietā.]]
XVIII gadsimta sākumā no Maraņaunas [[province]]s tika izdalīta Pjaui [[kapitānija]], kopš 1759. gada to vadīja gubernators. 1821. gadā Pjaui ieguva provinces statusu. 1822. gada septembrī Brazīlija pēc varas maiņas Lisabonā ieguva neatkarību no Portugāles, taču vairākas ziemeļaustrumu provinces, ieskaitot Pjaui, palika Portugāles spēku kontrolē. Radās pretrunas starp portugāļu kontrolēto provinces galvaspilsētu Oeirašu un brazīliešus atbalstošo bagātāko Pjaui provinces daļu [[Parnaiba (pilsēta)|Parnaibu]]. 1823. gada martā Pjaui teritorijā pie Ženipapu upes notika kauja, kurā neapmācītie un slikti bruņotie brazīliešu kaujinieki smagi zaudēja — ap ceturtdaļu to nonāca gūstā,— toties bēgot viņiem izdevās sagrābt pretinieku apgādes vezumus, un portugāļiem nācās atgriezties Oeirašā. Pēc dažiem mēnešiem politiskā situācija izmainījās, un portugāļi bija spiesti atstāt visu Brazīlijas teritoriju. Republikāņu un zemnieku nemieri, kas tālākajos gadu desmitos notika reģionā, maz skāra Pjaui. Toties notika strīdi par galvaspilsētas izvietojumu, jo Oeiraša lai arī atradās provinces centrā, bet neauglīgā apkaimē bez ūdensceļiem. Bija vairāki pretendenti, taču tika nolemts uzbūvēt jaunu galvaspilsētu [[Parnaiba (upe)|Parnaibas upes]] krastos. Šī kopš 1852. gada celtā pilsēta tika nosaukta par Terezinu un bija pirmā pilsēta Brazīlijā, kas tika celta pēc vienota plāna. Ielas tika apstādītas ar [[mango]] kokiem, pateicoties kam to vēl tagad sauc par "zaļo pilsētu", un tā kļuva par vienīgo provinces galvaspilsētu ziemeļaustrumos, kas neatrodas pie jūras. Pašu izeju pie jūras Pjaui ieguva tikai 1880. gadā, apmainoties teritorijām ar Searu. 1888. gadā visā Brazīlijā tika pilnībā aizliegta verdzība, kas vājināja Pjaui saimniecību, salīdzinot ar attīstītākajiem reģioniem. 1889. gadā Brazīlijas provinces tika pārveidotas par štatiem.

== Ģeogrāfija ==
[[Attēls:Parque Nacional das Sete Cidades, Piauí, Brasil.jpg|thumb|Setesidades nacionālajā parkā]]
Pjaui, tāpat kā kaimiņos esošā Maraņauna, atrodas uz robežas starp pussauso ziemeļaustrumu reģiona klimatu un pārmitro [[Amazonija]]s klimatu. Karsts tropiskais klimats ir zemienēs un Parnaibas lejtecē, ar pastāvīgu t° 25—27 °C un nokrišņiem no 700 mm dienvidos līdz 1200 mm ziemeļos. Terezina ir ar visaugstāko vidējo temperatūru starp Brazīlijas štatu galvaspilsētām. Tikmēr štata dienvidaustrumu augstienēs ir sauss klimats ar karstām dienām un vēsām naktīm, nokrišņu daudzumam nepārsniedzot 600 mm. Lietus tajās ir galvenokārt vasarā, un astoņus mēnešus ir sausā sezona, kurā temperatūras svārstās no 24 līdz 40 °C. Pēc ANO datiem, vairāk kā 80% štata teritorijas ietilpst nepietiekama mitruma zonā.<ref>[http://www.fao.org/docrep/008/ad772s/AD772S05.htm FAO: Sobre a producao de pescado dos acudes publicos do semi-arido Nordeste brasileiro]</ref> Augstākās kalnu grēdas sasniedz 900 m virs jūras līmeņa un bieži sastāv no stāvām, stipri erodētām klintīm.

=== Hidrogrāfija ===
[[Attēls:Pedra do Sal (1917866558).jpg|thumb|Piekraste netālu no Parnaibas.]]
Parnaibas upes baseins nosaka dzīves režīmu lielākajā daļā šī lauksaimnieciskā štata gan ar savu ekoloģisko ietekmi, gan kā transporta ceļš, neraugoties uz ūdenskritumiem augštecē virs Terezinas. Tomēr, no jūnija līdz oktobrim tajā ir zems ūdens režīms, kas skaidrojams gan ar sauso sezonu, gan [[Mežu izciršana|mežu izciršanu]], kas izjaukusi ūdens balansu reģionā un padarījusi neiespējamu kādreizējo lielu kuģu navigāciju. Upi stipri piesārņo rūpniecība. Augštecē Gvadalupes pilsētā uzbūvēts HES dambis. Lejtecē Parnaibas delta ir dabas aizsardzības un tūrisma objekts. Upe veido dabisku robežu ar Maraņaunas štatu.

=== Augājs ===
[[Attēls:Caatinga.jpg|thumb|Kātinga.]]
Pjaui izplatīti 5 augāju veidi:

* ''Kātinga'' — [[savanna]] tropu pussausajā klimatā, ar mitrākiem izolētiem [[anklāvs|anklāviem]].<ref>[https://www.worldwildlife.org/ecoregions/nt0106 WWF: Caatinga Enclaves moist forests]</ref> Daudzi augi sausajā periodā nomet lapas, un paliek izbalējušo stumbru "baltais mežs", ko "kātinga" tupu valodā arī nozīmē. Ilgstošā ekstensīvā lopkopība kātingu stipri degradējusi. Atrodas g.k. štata dienvidos un dienvidaustrumos, sastāv no augiem ar mazām, bieži ērkšķotām lapām, [[kaktusi]]em, nelieliem kokiem un krūmiem. Purvainās vietās var izaugt arī lieli koki.
* ''Seradu'' — savanna tropu augstienēs un plakankalnēs.<ref>[http://theconversation.com/brazils-cerrado-forests-wont-be-saved-by-corporate-pledges-on-deforestation-87130 Brazil’s Cerrado forests won’t be saved by corporate pledges on deforestation]</ref> Seradu flora mainās atkarībā no nokrišņu daudzuma konkrētajā vietā, bet tai raksturīgi savīti koku un krūmu zari, lielas augu lapas, biezas mizas un dziļas saknes.
* ''Sezonālie daļēji mūžzaļie meži'', arī ''tropiskie daļēja lapkriša meži'' — meži augstienēs, kuros sausajā sezonā daudzi augi nomet lapas un ir liels ērkšķainu augu īpatsvars. Lapu nometošo koku procents tajos ir 20 līdz 50%, atkarībā no temperatūrām un nokrišņu daudzuma.
* ''Palmu meži'' — zemieņu flora, kas ir pāreja starp kātingu un Amazones ieleju, raksturīgs augsts gruntsūdeņu līmenis un liels augsnes mitrums, šeit aug daudz palmu (īpaši babasu un karnaubas jeb Brazīlijas vaska palmas), kuru ražotos riekstus,<ref>[https://www.britannica.com/plant/babassu-palm Britannica: Babassu palm]</ref> eļļu<ref>[http://news.bbc.co.uk/2/hi/uk_news/7261214.stm BBC: Airline in first biofuel flight]</ref> un vasku<ref>[http://xcook.info/antiflamingi/pishhevoj-antiflaming-e903-vosk-karnaubskij.html Характеристика свойств пищевой добавки Е903 — карнаубский воск]</ref> izmanto saimniecībā.
* ''Restingas meži'', arī ''piekrastes meži'' — piejūras zemieņu meži, kas pielāgojušies nabadzīgām smilšainām augsnēm. Koki un krūmi tajos parasti vidēja lieluma. Par restām vai restingām sauc piekrasti.

== Iedzīvotāji ==

Ieradušies kolonisti verdzības posmā tikpat kā iznīcināja pirmiedzīvotājus — indiāņus, to vietā ievedot vergus no Āfrikas. Nelabvēlīgais klimats un ģeogrāfiskais novietojums iekšzemē pirmajos gadsimtos neveicināja masveidīgu teritorijas [[kolonizēšana|kolonizēšanu]], un arī vēl pašlaik iedzīvotāju blīvums štatā ir līdzīgs [[Saūda Arābija]]i (13 cilv./km²) un vairāk kā divkārt atpaliek no Latvijas. Pēdējos 25 gados iedzīvotāju skaits Pjaui pieaug apmēram par 1% gadā. Divas trešdaļas iedzīvotāju dzīvo pilsētās, gandrīz puse pilsētnieku — galvaspilsētā Terezinā.

=== Lielākās pilsētas (2011) ===
[[Attēls:Teresina_Rio_Poti.JPG|thumb|Terezinas panorāma.]]
[[Attēls:Panorâmica 30.jpg|thumb|Katedrāle Pikusā.]]
{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="20px" | Vieta || Pilsēta || Reģions || Iedzīvotāji<ref>{{Tīmekļa atsauce |url=https://ww2.ibge.gov.br/home/estatistica/populacao/estimativa2011/POP2011_DOU.pdf |title=Instituto Brasileiro de Geografia e Estatística Sinopse do Censo Demográfico 2011 |access-date={{dat|2019|02|11||bez}} |archive-date={{dat|2018|07|26||bez}} |archive-url=https://web.archive.org/web/20180726170246/https://ww2.ibge.gov.br/home/estatistica/populacao/estimativa2011/POP2011_DOU.pdf }}</ref>
|-
| 1. || [[Terezina]] || Vidusziemeļi || 822 363
|-
| 2. || [[Parnaiba (pilsēta)|Parnaiba]] || Ziemeļi || 146 735
|-
| 3. || [[Pikusa]] || Dienvidaustrumi || 74 966
|-
| 4. || [[Piripiri]] || Ziemeļi || 61 963
|-
| 5. || [[Florianu]] || Dienvidrietumi || 57 928
|-
| 6. || [[Kampumajora]] || Vidusziemeļi || 45 338
|-
| 7. || [[Barasa]] || Ziemeļi || 45 154 
|-
| 8. || [[Uniana]] || Vidusziemeļi || 42 873
|-
| 9. || [[Altusa]] || Vidusziemeļi || 39 030
|-
| 10. || [[Esperantina]] || Ziemeļi || 38 049
|}
|}

=== Etniskais iedalījums ===

Brazīlijas Ģeogrāfijas un statistikas institūts (IBGE) ievāc informāciju pa [[rase|rasēm]] un šķiro tās pēc krāsas. Pēc 2015. gada datiem, 68% štata iedzīvotāju pārstāvēja "brūno" rasi — jauktus dažādu rasu [[kreoli|kreolus]], kuri ir lielākā grupa arī visā valstī. 21,6% bija "baltie", 10,3% "melnie", un mazāk kā 0,1% "dzelteno" un indiāņu.<ref>[https://sidra.ibge.gov.br/Tabela/262#resultado Iedzīvotāju grupas Brazīlijas štatos]</ref> Vairums iedzīvotāju ir portugāļu un [[Portugāles koloniālā impērija|portugāļu Āfrikas koloniju]] izcelsmes, tomēr ir izņēmumi — tā, Florianu pilsētu lielā mērā veidojuši emigranti no mūsdienu [[Sīrija]]s un [[Libāna]]s.<ref>[http://www.floriano.pi.gov.br/turista.php Roteiro Turístico de Floriano]</ref>

=== Reliģija ===

Pēc IBGE 2016. gada datiem, 85% Pjaui iedzīvotāju atzina sevi par piederīgiem [[Romas katoļu baznīca]]i. 10% pārstāvēja [[Protestantisms|protestantu]] baznīcas, 3% bija nereliģiozi, 2% piederēja citām reliģijām. Katoļu pārsvars pār protestantiem Pjaui ir vislielākais valstī.

=== Dzīvesveids ===

Pjaui uz pārējās Brazīlijas fona izceļas ar neparasti lielu mājas kaķu daudzumu — 32,4% mājsaimniecību tur reģistrētus kaķus, kas gandrīz divkārt pārsniedz vidējo valsts rādītāju.<ref>[https://exame.abril.com.br/brasil/os-estados-onde-os-brasileiros-que-mais-gostam-de-gatos/ Mariana Desidério:Os estados onde os brasileiros mais gostam de gatos] {{Webarchive|url=https://web.archive.org/web/20190401191426/https://exame.abril.com.br/brasil/os-estados-onde-os-brasileiros-que-mais-gostam-de-gatos/ |date={{dat|2019|04|01||bez}} }} Publicado em 8 jun 2015</ref>

== Politika un administrācija ==
[[Attēls:Naz%C3%A1ria-Piau%C3%AD-mulher_lava_roupa_no_rio_Parna%C3%ADba.jpg|thumb|Parnaibas upe.]]
Štata izpildvaru vada gubernators, ko ievēl uz četriem gadiem vispārējās vēlēšanās. 2018. gadā par gubernatoru ceturto reizi (ar pārtraukumu) tika ievēlēts Žozē Velingtons Barosu de Araužu Diašs (''Velingtons Diašs'') no mēreni kreisās Strādnieku partijas. Štata likumdošanas sapulce ir vienpalātas, tā arī tiek ievēlēta uz četriem gadiem. No 30 tās deputātiem 2019.-2022. gados lielākā frakcija ar 6 deputātiem ir centriskajai Brazīliešu Demokrātiskajai kustībai (MDB), pa 4 deputātiem ir Strādnieku partijai (PT), uz centrismu pārgājušajiem Progresistiem (PP) un uz centrismu pārgājušajai Brazīliešu Strādnieku partijai (PTB). Trīs deputāti pārstāv uzskatos daudzveidīgo Republikas partiju, un 8 partijām ir pa vienam deputātam.<ref>{{Tīmekļa atsauce |url=http://servleg.al.pi.gov.br:9080/ALEPI/consultas/parlamentar/parlamentar_index_html |title=Assembleia Legislativa do Estado do Piauí |access-date={{dat|2019|02|11||bez}} |archiveurl=https://web.archive.org/web/20190103000650/http://servleg.al.pi.gov.br:9080/ALEPI/consultas/parlamentar/parlamentar_index_html |archivedate={{dat|2019|01|03||bez}} }}</ref> Federālajā līmenī Pjaui pārstāv trīs senatori un 10 deputāti.

=== Administratīvais iedalījums ===

Štats līdz 2017. gadam sastāvēja no 4 viduslīmeņa reģioniem (''Mesorregião'') — ziemeļu, vidusziemeļu, dienvidaustrumu un dienvidrietumu, kuri bija sīkāķ iedalīti 15 mikroreģionos. Pēc jaunā iedalījuma, štats sastāv no 6 vidējā līmeņa reģioniem, kas nosaukti pēc to centriem ([[Bon Žezusa]], Florianu, Parnaiba, Pikusa, [[Sanraimundunonatu]], Terezina), kuri ietver 19 tuvā līmeņa reģionus. Reforma tika veikta, lai reģionālie centri būtu vieglāk pieejami.

=== Teritoriālais strīds ===

1880. gadā, sakārtojot robežu ar Searas štatu, palika strīds par Ibiapapas kalnu grēdas daļu ap 3000 km<sup>2</sup> platībā, kuru kontrolē Seara. 1920. gada [[arbitrāža]] nepalīdzēja. 2008. gadā Pjaui griezās pie Searas ar aicinājumu uz pārrunām. Tas tika pieņemts, bet trīs gadu ilgās sarunas neko nedeva. 2010. gada tautas skaitīšanā abi štati pieskaitīja sev 29 tūkstošus cilvēku, kas dzīvoja apstrīdamajā teritorijā. Pjaui argumentē savas prasības ar to, ka šī teritorija ir labāk saistīta ceļiem ar to nekā ar Searu, tāpēc iedzīvotājiem būtu izdevīgāk piederēt pie Pjaui. Seara no savas puses norāda, ka visa sistēma ir ieprogrammēta uz to, ka šie ļaudis dzīvo viņu štatā.<ref>[http://g1.globo.com/ceara/noticia/2011/10/acao-no-stf-acirra-disputa-entre-ceara-e-piaui-por-area-de-divisa.html Ação no STF acirra disputa entre Ceará e Piauí por área de divisa]</ref>

== Saimniecība ==
[[Attēls:Tree_Map-Exportacoes_do_Piaui_%282012%29.png|thumb|left|Pjaui eksports 2012. gadā — soja un vasks priekšplānā, seko kokvilna, medus, augu [[alkaloīds|alkaloīdi]] un miecētas aitādas.]]
Pjaui ir lauksaimniecisks štats un viens no nabadzīgākajiem valstī, liela lomu saimniecībā ir federālās dotācijām. Štata izvedums 2012. gadā par 64% sastāvēja no [[soja]]s un 21% — [[vasks|vaska]]. Valsts subsidēta sojas ražošana tiek strauji kāpināta gan šajā, gan apkārtējos štatos — Matopibā (Maraņauna+Tokantinsa+Pjaui+Baija).<ref>[https://www.agricensus.com/Article/Brazil-s-northern-ports-take-bigger-share-of-soybean-exports-677.html Brazil’s northern ports take bigger share of soybean exports]</ref> Attīstīta ganību [[lopkopība]], sausajos reģionos valsts atbalstīja [[kazas|kazu]] audzēšanu, tradicionāli audzē liellopus, arī [[aita]]s un [[cūka]]s. Tiek audzēta [[manioka]], [[rīss]], [[cukurniedres]], [[kukurūza]], [[kokvilna]]. No augļiem biežākie ir [[apelsīns|apelsīni]], [[Indijas rieksti|kešju rieksti]] un [[mango]].
No derīgajiem izrakteņiem Pjaui atrasti lieli [[niķelis|niķeļa]] un [[dzelzs]] krājumi, notikuši veiksmīgi [[dabas gāze]]s un dārgakmeņu ([[opāls]], [[dimants|dimanti]]) meklējumi. Ir cerības šajā maz pētītajā teritorijā atrast arī citus izrakteņus. Atrasti arī ievērojami pazemes ūdens uzkrājumi.
Rūpniecība sastāv no pārtikas, [[tekstils|tekstila]] un [[cements|cementa]] ražotnēm.
Pjaui pats sevi apgādā ar atjaunojamo elektroenerģiju, pateicoties [[HES]] Boaesperansa uz Parnaibas ar 237 MW jaudu, [[saules elektrostacija]]i Novaolindā ar 292 MW jaudu<ref>[https://oglobo.globo.com/economia/enel-inaugura-maior-parque-solar-da-america-do-sul-22123636 Enel inaugura maior parque solar da América do Sul]</ref> un vairākiem [[vēja elektrostacija|vēja parkiem]] ar kopējo jaudu 1443 MW.<ref>{{Tīmekļa atsauce |url=https://cidadeverde.com/economiaenegocios/93849/pi-e-o-3-estado-brasileiro-que-mais-gerou-energia-eolica-em-2018 |title=PI é o 3º estado brasileiro que mais gerou energia eólica em 2018 |access-date={{dat|2019|02|11||bez}} |archive-date={{dat|2018|11|25||bez}} |archive-url=https://web.archive.org/web/20181125074047/https://cidadeverde.com/economiaenegocios/93849/pi-e-o-3-estado-brasileiro-que-mais-gerou-energia-eolica-em-2018 }}</ref>
Rūpniecības un tirdzniecības ministrija orientē Pjaui ārējo tirdzniecību uz Āfriku caur Parnaibas brīvās tirdzniecības zonu, aicinot šai reģionā ražot soju, augļus, medu, vasku, audzēt zivis un attīstīt citas biotehnoloģijas.<ref>{{Tīmekļa atsauce |url=http://www.mdic.gov.br/index.php/zpe/epz |title=Brazilian Export Processing Zones (EPZ) |access-date={{dat|2019|02|11||bez}} |archive-date={{dat|2019|02|08||bez}} |archive-url=https://web.archive.org/web/20190208091233/http://www.mdic.gov.br/index.php/zpe/epz }}</ref> Valdība ir vairākkārt subsidējusi šādus projektus, piemēram, [[Alternatīva degviela#Biodīzelis|biodīzeļa]] ražošanā, taču tie bieži nav izdevušies un sastapuši pretestību.<ref>{{Tīmekļa atsauce |url=http://www.fsc-watch.org/archives/2009/07/23/Local_organisations_ |title=FSC-Watch: no jobs are being created, the factory has been closed down as the government discovered that cars can't run on castor-oil. |access-date={{dat|2019|02|11||bez}} |archive-date={{dat|2021|01|17||bez}} |archive-url=https://web.archive.org/web/20210117090624/http://www.fsc-watch.org/archives/2009/07/23/Local_organisations_ }}</ref>
Posmā no 2002. līdz 2016. gadam Pjaui [[IKP]] pieauga vidēji par 4%, neraugoties uz to, ka pēdējā šā perioda gadā tas kritās par 6,3% (visā valstī — par 3,3%). Pjaui 2016. gadā deva 0,7% no visas valsts kopprodukta, 2002. gadā — 0,5%.<ref>[https://agenciadenoticias.ibge.gov.br/agencia-sala-de-imprensa/2013-agencia-de-noticias/releases/23038-contas-regionais-2016-entre-as-27-unidades-da-federacao-somente-roraima-teve-crescimento-do-pib IBGE: Contas Regionais 2016]</ref>

=== Tūrisms ===
[[Attēls:Gimnosperma3-Teresina.jpeg|thumb|[[Perms|Perma perioda]] fosilo mežu atliekas Terezinā, Poti upes krastā.]]
Pjaui apmeklē apmēram miljons tūristu gadā, kas ir daudz šādam nomaļam reģionam. Galveno interesi izsauc dabas vērtības — nacionālie parki Serra da Kapivara, [[Setesidades]], [[Serra das Konfusjones]], ekoloģiskais parks Kašueira du Urubu un Parnaibas deltas aizsargājamā zona. Tūrismam nozīmīgi ir arī daudzie arheoloģiskie un paleontoloģiskie atradumi, pasaules lielākais ikgadējais izrotātu mašīnu festivāls Terezinā,<ref>{{Tīmekļa atsauce |url=http://www.pi.gov.br/materia/conheca-o-piaui/teresina-primeira-capital-planejada-do-brasil-980.html |title=Teresina — primeira capital planejada do Brasil |access-date={{dat|2019|02|11||bez}} |archiveurl=https://web.archive.org/web/20190126033406/http://www.pi.gov.br/materia/conheca-o-piaui/teresina-primeira-capital-planejada-do-brasil-980.html |archivedate={{dat|2019|01|26||bez}} }}</ref> humora festivāls Piripiri, kaitsērfingam piemērotā vējainā okeāna pludmale.
[[Attēls:20030924PPedraFurada9.jpg|thumb|Erodētas klintis Serra da Kapivara nacionālajā parkā.]]

== Transports ==

Lai gan visumā transporta tīkls Pjaui ir nepietiekami attīstīts, visi galvenie transporta veidi vismaz galvaspilsētā ir pieejami.

=== Aviācija ===

Lielākā [[lidosta]] atrodas Terezinā, 5 km no pilsētas centra. Apkalpo regulāru iekšzemes satiksmi ar [[Brazilja|Brazilju]] un lielākajām valsts pilsētām, līdz 2017. gada vasarai bija lidojumi arī uz vairākām štata pilsētām, no kuriem pēc 2017. gada saglabājies tikai iknedēļas reiss uz Parnaibu.<ref>[https://www.flightradar24.com/data/airports/the/routes Routes Teresina]</ref> 2016. gadā lidosta pārvadāja 1,1 miljonu pasažieru. Starptautiskā lidosta atrodas Parnaibā ap 350 km no Terezinas, taču regulāra gaisa satiksme no tās ir tikai ar Terezinu.<ref>[https://www.flightradar24.com/data/airports/phb/routes Routes Parnaiba]</ref> Atsevišķa gaisa līnija 2015. gadā sasaistīja Pikusas un Sanraimundunonatu pilsētas, taču arī tā pārtraukusi darbību. Šai pašā laikā bija plānoti lidojumi arī no Florianu lidostas, kuri nav realizējušies.

=== Dzelzceļš ===

Vienīgais funkcionējošais štata [[dzelzceļš]] ir līnija [[Sanluisa]] (Maraņaunā) — [[Fortaleza]] (Searā). Līnija iet caur Terezinu, Altusu un Kampumajoru. Līdz Terezinai pār Parnaibas upi tā tika uzbūvēta 1938. gadā un pēc tam lēni virzīta tālāk uz austrumiem. Virzienā uz Sanluisu tā tiek izmantota tikai kravas — pārsvarā [[degviela]]s — pārvadājumiem, pasažieru pārvadājumi tajā beidzās 1991. gadā līnijas sliktā stāvokļa dēļ.<ref>[http://www.estacoesferroviarias.com.br/trens_ne/sluiz-ter.htm Trem São Luiz-Teresina]</ref> Arī virzienā uz Fortalezu līnija tiek lietota tikai kravas pārvadājumiem. Agrāk pastāvēja arī līnija Terezina—Altusa—Parnaiba, taču pēc 1979. gada tā praktiski pārstāja darboties un daļā posmu [[sliedes]] vairs nav saglabājušās. Ir plāni šo pēdējo līniju atjaunot.<ref>[http://www.estacoesferroviarias.com.br/ma-pi/parnaiba.htm Parnaiba]</ref>

=== Autoceļi ===

Autoceļi Pjaui ir galvenais transporta veids. Galvenie federālie autoceļi ved caur visu štatu, tiesa gan, ne vienmēr tie ir izbraucami un ne visos posmos jau uzbūvēti, kā trase BR-020 Brazilja—Fortaleza, kura ved caur Pjaui austrumdaļu un tieši šai štatā ir vissliktākajā stāvoklī. Neraugoties uz biežām šādām problēmām, jebkurš štata nostūris ir sasniedzams ar auto pa kādu no ceļiem. Pastāv arī autobusu līnijas, lai gan tās neaptver visu štata teritoriju.
 
=== Metro ===

Viena līnija darbdienās pastāvīgi funkcionē Terezinā ar 11 stacijām 13,5 km garumā, tiek plānots pagarinājums un līnijas modernizācija. 1974. gada Ungārijā ražotos vagonus, ko savulaik Brazīlija iemainīja pret kafiju,<ref>[http://www.estacoesferroviarias.com.br/trens_ne/teresina.htm Trem de Teresina (Metrô)]</ref> 2018. gadā sāka mainīt pret jauniem.<ref>[https://g1.globo.com/pi/piaui/noticia/vlt-de-teresina-reduz-em-8-minutos-tempo-de-viagem-entre-centro-e-dirceu.ghtml VLT de Teresina reduz em 8 minutos tempo de viagem entre Centro e Dirceu]</ref> Vidējais kustības ātrums 30 km/st, dienā vidēji tiek pārvadāts 15 tūkstošu pasažieru. Pārmērīgi augušo celtniecības izdevumu un neveiksmīgā staciju izvietojuma dēļ metro sistēma vēl nav sasniegusi tos līnijas garuma un pārvadāto cilvēku skaita rādītājus, kas bija ieplānoti būves sākumā 1988. gadā. Salīdzinājumam, pilsētas ap 90 autobusu līnijas pārvadā dienā vairāk kā 200 tūkstošu pasažieru.<ref>{{Tīmekļa atsauce |url=https://www.setut.com.br/setut/ |title=Sindicato das Empresas de Transportes Urbanos de Passageiros de Teresina — SETUT |access-date={{dat|2019|02|11||bez}} |archiveurl=https://web.archive.org/web/20190105095209/https://www.setut.com.br/setut/ |archivedate={{dat|2019|01|05||bez}} }}</ref> Taupības nolūkos daļa no metro līnijas ir apvienota ar Fortalezas—Sanluisas dzelzceļu.

== Sports ==

Lai gan galvenais sporta veids Pjaui ir futbols, pamanāmi ir arī regbija un basketbola klubi. Parasti visas sporta komandu spēles notiek štata ietvaros, retāk ar izbraukumiem uz citiem ziemeļaustrumu štatiem.

== Skatīt arī ==
* [[:pt:Lista de governadores do Piauí|Pjaui gubernatoru saraksts]] {{pt ikona}}

== Atsauces ==
{{atsauces|2}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.cge.pi.gov.br/legis/legislacao/constituicao-do-estado-do-piaui-2013.pdf Pjaui štata konstitūcija] {{pt ikona}}
* [http://www.pi.gov.br/ Pjaui valdības mājaslapa]
* [http://www.alepi.pi.gov.br/ Pjaui parlamenta mājaslapa]

{{Brazīlijas štati}}

{{autoritatīvā vadība}}

[[Kategorija:Brazīlijas štati]]