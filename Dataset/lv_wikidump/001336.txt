{{Citas nozīmes|dzīvnieku|Briedis|Briedis}}
{{BioTakso infokaste
| attēls =Rothirsch.jpg
| att_nosaukums ={{TaksoSaite|Cervus elaphus|Staltbriedis}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Artiodactyla
| kārta_lv =Pārnadži
| apakškārta=Ruminantia
| apakškārta_lv=Atgremotāju apakškārta  
| infrakārta=Pecor
| infrakārta_lv=Augstākie atgremotāji
| dzimta =Cervidae
| dzimta_lv =Briežu dzimta
| binomial=Cervidae <small>([[Goldfuss]], 1820)</small> 
| iedalījums=
* [[Briežu apakšdzimta]] (''Cervinae'')
* [[Mundžaku apakšdzimta]] (''Muntiacinae'')
* [[Stirnu apakšdzimta]] (''Capreolinae'')
* [[Ūdens briežu apakšdzimta]] (''Hydropotinae'')
| kategorijas =nē
}}
'''Briežu dzimta''' (''Cervidae'') ir [[Pārnadži|pārnadžu kārtas]] (''Artiodactyla'') [[Atgremotāji|atgremotāju apakškārtas]] (''Ruminantia'') [[Dzimta (bioloģija)|dzimta]], kurā ietilpst 53 mūsdienās dzīvojošas [[suga]]s. Pazīstamākās sugas ir [[staltbriedis]], [[alnis]], [[ziemeļbriedis]], [[stirna]] un [[dambriedis]]. Briežu raksturīga pazīme ir [[ragi]], kuri aug tikai [[tēviņš|tēviņiem]], izņemot [[ziemeļbrieži|ziemeļbriežus]] un [[ūdensbrieži|ūdensbriežus]]. Ragi katru gadu tiek nomesti, un katru gadu tie ataug no jauna. Ar to briežu dzimta atšķiras, piemēram, no [[antilopes|antilopēm]], kuras ragus nemaina nekad.

== Izplatība ==
[[Attēls:Fawn in Forest edit.jpg|thumb|left|200px|Lielākā daļa briežu dzimtas sugu mājo mežā]]
Briežu dzimtas dzīvnieki savvaļā dzīvo [[Eirāzija|Eirāzijā]], [[Amerika|Amerikā]] un [[Āfrika|Āfrikā]], lai gan Āfrikā ir sastopama tikai 1 suga — [[staltbriedis]] (''Cervus elaphus''), kas sastopams [[Ziemeļāfrika|Ziemeļāfrikā]] [[Atlass (kalni)|Atlasa kalnos]]. Briežu dzimtas dzīvnieki mājo visdažādākajās biomās, sākot ar [[tundra|tundru]] un beidzot ar [[tropu lietus meži]]em. Lai arī lielākā daļa dzīvo [[mežs|mežos]], dažas sugas izvēlas atklātu [[bioma|biomu]] — [[prērija|prēriju]]. Lielā auguma sugas visbiežāk ir sastopamas [[mērenā klimata josla|mērenā klimata joslā]]. Mazā auguma sugām vislielākā dažādība ir [[Dienvidamerika|Dienvidamerikā]] un [[Centrālamerika|Centrālamerikā]]. Bet kopumā vislielākā briežu sugu dažādība ir sastopama [[Ziemeļamerika|Ziemeļamerikā]], un Eirāzijas [[kontinents|kontinentā]] visvairāk sugu dzīvo [[Āzija|Āzijā]].

[[Latvija|Latvijā]] savvaļā ir sastopamas 3 briežu dzimtas sugas: [[staltbriedis]], [[stirna]] (''Capreolus capreolus'') un [[alnis]] (''Alces alces'').<ref>[http://www.latvijasdaba.lv/ziditaji/sistematiskais-raditajs/cervidae/ Briežu dzimta]</ref>

== Evolūcija ==
Senākās briežu dzimtas dzīvnieku [[fosilija]]s ir atrastas [[Eiropa|Eiropā]]. Tie dzīvoja [[oligocēns|oligocēna]] laikā un izskatījās līdzīgi mūsdienu [[mundžaki]]em. Vēlāko laiku aizvēsturiskie brieži kļuva lielāki augumā un ar lielākiem ragiem. To ragi bija iespaidīgāki un žuburaināki kā mūsdienu briežiem, piemēram, [[milzu briedis|milzu brieža]] (''Megaloceros'') ragu platums sasniedza 3,5 metrus. Aizvēsturiskie brieži ātri izplatījās citos kontinentos, Ziemeļāfriku ieskaitot.

== Izskats un īpašības ==
[[Attēls:Bigbullmoose.jpg|thumb|220px|[[Alnis]] (''Alces alces'') ir lielākais briežu dzimtas dzīvnieks]]
[[Attēls:Chinese_Water_Deer_portret.jpg|thumb|220px|Ūdensbriežiem ir gari un asi augšēji ilkņi, [[Ķīnas ūdensbriedis|Ķīnas ūdensbrieža]] (''Hydropotes inermis'') tēviņš ir vienīgais, kuram nav ragu, bet tikai iespaidīgi ilkņi]]
Briežu dzimtas [[dzīvnieki]] augumā var būt ļoti dažādi. Tie var būt gan lieli, gan mazi. Mazākais ir [[ziemeļpudubriedis]] (''Pudu mephistophiles''), kas sver tikai 10 [[Kilograms|kg]], toties lielākais ir [[alnis]], kas vidēji sver 431&nbsp;kg. Kopumā briežu dzimtas dzīvniekiem ir kompakti ķermeņi, garas, spēcīgas [[kājas]] un īsas [[aste]]s. Tie ir izveicīgi un piemēroti dzīvei [[mežs|mežā]]. Tie labi lec, skrien un peld.

Briežu dzimtas dzīvnieki ir [[zālēdāji]], un kā visiem [[atgremotāji]]em tiem ir 4 kameru [[kuņģis]]. To [[zobi]] ir piemēroti, lai sakošļātu dažādus augus, [[krūmi|krūmu]] zarus un koku mizas ieskaitot. Tiem nav augšējo priekšzobu, to vietā briežu dzimtas dzīvniekiem augšžoklī ir raupjš sabiezinājums. Staltbrieži [[Rama sala|Rama salā]] [[Skotija|Skotijā]] pie iespējas barojas ar putnu mazuļiem. [[Zinātnieki]] to skaidro ar [[minerālvielas|minerālvielu]] trūkumu salas [[augi|augos]], lai tēviņi spētu izaudzēt ragus.<ref>[http://news.nationalgeographic.com/news/2003/08/0825_030825_carnivorousdeer.html Scottish Deer Are Culprits in Bird Killings]</ref> [[Ķīnas ūdensbriedis|Ķīnas ūdensbriedim]], [[cekulainais briedis|cekulainajam briedim]] un [[mundžaki]]em ir pagarināti augšējie [[ilkņi]]. Tie ir asi un tik gari, ka redzami ārpus [[mute]]s. Toties daudzām citām sugām augšējo ilkņu nav vispār.<ref>Cockerill, Rosemary (1984). Macdonald, D.. ed. The Encyclopedia of Mammals. New York: Facts on File. pp. 520–529. {{ISBN|0-87196-871-1}}.</ref>

Gandrīz visiem briežu dzimtas dzīvniekiem virs [[acis|acīm]] ir sejas dziedzeri, kas satur spēcīgus [[smarža]]s [[feromoni|feromonus]]. Tos brieži lieto, lai iezīmētu savu teritoriju. Tēviņiem, kad tie ir dusmīgi vai uztraukti, dziedzeri plaši atveras un izdala specifisko aromātu. Briežu dzimtas dzīvniekiem nav [[Žultspūslis|žultspūšļa]]. Acīs tiem ir [[gaismas membrāna]] (''tapetum lucidum''), kas atstaro [[gaisma|gaismu]] un [[nakts]] laikā uzlabo [[redze|redzi]].

=== Ragi ===
[[Attēls:Red deer stag 2009 denmark.jpg|thumb|left|200px|[[Staltbriedis|Staltbriedim]] ir vieni no krāšņākajiem ragiem]]
Visiem briežu dzimtas sugu tēviņiem, izņemot [[Ķīnas ūdensbriedis|Ķīnas ūdensbriedi]], ir ragi. Dažām sugām arī mātītēm ir ragu pauguriņi, ragu aizmetņi, bet tikai [[ziemeļbriedis|ziemeļbrieža]] (''Rangifer tarandus'') mātītei ir nelieli radziņi. Ragiem augot, tie ir mīksti, bagātīgi apasiņoti un klāti ar samtainu ādiņu. Pirms [[riests|riesta]] laika sākuma [[ragi]] nokaļķojas un kļūst cieti kā [[kauls]]. Samtainā [[āda]] tiek noberzta, atsedzot jaunos ragus. Pēc riesta starp ragu pamatni un ragiem izveidojas mīksto audu slānītis, lēnām atdalot ragus, līdz tie nokrīt.

Riesta laikā tēviņi lieto ragus, lai cīnītos savā starpā, noskaidrojot, kurš ir spēcīgāks un veiklāks un kuram ir izredzes pievērst mātītes uzmanību. Katrai [[suga]]i ir atšķirīga ragu forma, žuburojums un lielums. Tomēr, jo vecāks tēviņš, jo iespaidīgāki tā ragi.

== Barība ==
Briežu dzimtas dzīvnieki ir izvēlīgi ēdāji. Pamatā tie barojas ar koku un [[krūmi|krūmu]] [[lapas|lapām]], dzinumiem, jaunu, maigu zāli, jauniem krūmu zariem, [[augļi]]em, [[ķērpji]]em un [[sēnes|sēnēm]]. Atšķirībā no citiem [[atgremotāji]]em, tie izvairās no šķiedrvielām bagātiem augiem un pēc iespējas izvēlas maigas un viegli sagremojamas augu daļas.

== Vairošanās ==
Gandrīz visiem briežu dzimtas dzīvniekiem mazuļus audzina tikai mātītes. Parasti piedzimst 1—2 mazuļi. Grūsnības periods ir apmēram 10 mēneši. Lielākā daļa mazuļu piedzimst lāsumainos kažociņos. Jau pirmajā [[ziema|ziemā]] kažoks iegūst pieauguša dzīvnieka krāsojumu. Jau savas dzīves pirmajās 20 [[minūte|minūtēs]] mazulis sāk staigāt. Pēc piedzimšanas māte to nolaiza tīru, lai tam nebūtu nekādas [[smarža]]s un [[plēsēji]] to nevarētu saost. Pirmo nedēļu mazulis tiek noslēpts [[zālaugi|zālē]], līdz tas ir pietiekami spēcīgs, lai visur mātei sekotu. Māte pirmajā nedēļā to bieži atstāj vienu.<ref>[http://www.sheppardsoftware.com/content/animals/animals/mammals/deer.htm Deer – info and games]</ref> Māte un mazulis paliek kopā apmēram 1 gadu. Jaunie tēviņi pamet māti un pamatā to nekad vairs neredz, bet jaunās mātītes reizēm atgriežas pie savas mātes ar savu mazuli un veido ar māti kopīgu nelielu ģimenes baru.

== Galerija ==
<gallery mode="packed" heights="190">
Attēls:Wapiti (01) 2006-09-19.JPG|[[Kanādas brieža]] govs baro mazuli
Attēls:Flickr - Rainbirder - Cheetal Stag.jpg|[[Aksisbriedis]] (''Axis axis'')
Attēls:Dama dama (Marek Szczepanek).jpg|[[Dambriedis]] (''Dama dama'')
Attēls:Elaphurus davidianus-Milu.jpg|[[Dāvida briedis|Dāvida brieži]] (''Elaphurus davidianus'') riesta cīņā
Attēls:Muntiacus reevesi Toruń .jpg|[[Ķīnas mundžaks]] (''Muntiacus reevesi'')
Attēls:Indian Muntjac Muntiacus muntjak or barking deer.jpg|[[Indijas mundžaks]] (''Muntiacus muntjak'')
Attēls:Deer running.jpg|[[Baltastes briedis]] (''Odocoileus virginianus'')
Attēls:Mazama americana.jpg|[[Amerikas sarkanā mazama]] (''Mazama americana'')
Attēls:Capreolus capreolus 2 (Marek Szczepanek).jpg|[[Eiropas stirna]] (''Capreolus capreolus'')
Attēls:Caribou using antlers.jpg|[[Ziemeļbriedis]] (''Rangifer tarandus'')
</gallery>

== Klasifikācija ==
'''Briežu dzimta''' (''Cervidae'')
* [[Briežu apakšdzimta]] (''Cervinae'')
** ģints [[Aksisbrieži]] (''Axis'')
*** apakšģints (''Axis'')
**** [[Aksisbriedis]] (''Axis axis'')
*** apakšģints (''Hyelaphus'')
**** [[Cūku aksisbriedis]] (''Axis calamianensis'')
**** [[Indoķīnas aksisbriedis]] (''Axis porcinus'')
**** [[Kūla aksisbriedis]] (''Axis kuhlii'')
** ģints [[Baltpurna brieži]] (''Przewalskium'')
*** [[Baltpurna briedis]] (''Przewalskium albirostris'')
** ģints [[Brieži]] (''Cervus'')
*** [[Kanādas briedis]] (''Cervus canadensis'') 
*** [[Plankumainais briedis]] (''Cervus nippon'')
*** [[Staltbriedis]] (''Cervus elaphus'')
*** [[Tibetas staltbriedis]] (''Cervus wallichi'')
** ģints [[Dambrieži]] (''Dama'')
*** [[Dambriedis]] (''Dama dama'')
**** [[Persijas dambriedis]] (''Dama dama mesopotamica'')
*** †[[Sicīlijas dambriedis]] (''Dama carburangelensis'')
** ģints [[Dāvida brieži]] (''Elaphurus'')
*** [[Dāvida briedis]] (''Elaphurus davidianus'')
** ģints [[Dienvidāzijas brieži]] (''Rucervus'')
*** [[Barasinga]] (''Rucervus duvaucelii'')
*** [[Līrragu briedis]] (''Rucervus eldii'')
*** †[[Šomburga briedis]] (''Rucervus schomburgki'')
** ģints [[Rusabrieži]] (''Rusa'')
*** [[Sambarbriedis]] (''Rusa unicolor'')
*** [[Rusabriedis]] (''Rusa timorensis'')
*** [[Filipīnu sambarbriedis]] (''Rusa mariannus'')
*** [[Filipīnu plankumainais briedis]] (''Rusa alfredi'') 
** ģints †[[Milzu brieži]] (''Megaloceros'')
*** †[[Īrijas staltbriedis]] (''Megaloceros giganteus'') <ref name=giant_deer>[http://www.nature.com/nature/journal/v438/n7069/abs/nature04134.html The phylogenetic position of the 'giant deer' Megaloceros giganteus.] Letter in ''Nature'' 438, 850–853 (2005-12-08).</ref>
*** †[[Sardīnijas pundurbriedis]] (''Megaloceros cazioti'')
* [[Mundžaku apakšdzimta]] (''Muntiacinae'')
** ģints [[Cekulainie brieži]] (''Elaphodus'')
*** [[Cekulainais briedis]] (''Elaphodus cephalophus'')
** ģints [[Mundžaki]] (''Muntiacus'')
*** [[Borneo mundžaks]] (''Muntiacus atherodes'')
*** [[Čionsonas mundžaks]] (''Muntiacus truongsonensis'')
*** [[Fīsa mundžaks]] (''Muntiacus feae'')
*** [[Gunšaņas mundžaks]] (''Muntiacus gongshanensis'')
*** [[Indijas mundžaks]] (''Muntiacus muntjak'')
*** [[Ķīnas mundžaks]] (''Muntiacus reevesi'')
*** [[Lapu mundžaks]] (''Muntiacus putaoensis'')
*** [[Melnais mundžaks]] (''Muntiacus crinifrons'')
*** [[Milzu mundžaks]] (''Muntiacus vuquangensis'')
*** [[Puhou mundžaks]] (''Muntiacus puhoatensis'')
*** [[Rūzvelta mundžaks]] (''Muntiacus rooseveltorum'')
*** [[Sumatras mundžaks]] (''Muntiacus montanum'')
* [[Stirnu apakšdzimta]] (''Capreolinae'')
** ģints [[Alnis|Aļņi]] (''Alces'')
*** [[Alnis]] (''Alces alces'')
** ģints [[Amerikas brieži]] (''Odocoileus'')
*** [[Baltastes briedis]] (''Odocoileus virginianus'')
*** [[Melnastes briedis]] (''Odocoileus hemionus'')
** ģints [[Andu brieži]] (''Hippocamelus'')
*** [[Dienvidandu briedis]] (''Hippocamelus bisulcus'')
*** [[Ziemeļandu briedis]] (''Hippocamelus antisensis'')
** ģints [[Mazamas]] (''Mazama'')
*** [[Amazones brūnā mazama]] (''Mazama nemorivaga'')
*** [[Amerikas sarkanā mazama]] (''Mazama americana'')
*** [[Centrālamerikas sarkanā mazama]] (''Mazama temama'')
*** [[Ekvadoras sarkanā mazama]] (''Mazama rufina'')
*** [[Jukatanas brūnā mazama]] (''Mazama pandora'')
*** [[Mazā mazama]] (''Mazama chunyi'')
*** [[Mazā sarkanā mazama]] (''Mazama bororo'')
*** [[Pelēkā mazama]] (''Mazama gouazoubira'')
*** [[Pundurmazama]] (''Mazama nana'')
*** [[Rudā mazama]] (''Mazama bricenii'')
** ģints [[Pampu brieži]] (''Ozotoceros'')
*** [[Pampu briedis]] (''Ozotoceros bezoarticus'')
** ģints [[Pudubrieži]] (''Pudu'')
*** [[Dienvidpudubriedis]] (''Pudu puda'')
*** [[Ziemeļpudubriedis]] (''Pudu mephistophiles'')
** ģints [[Purva brieži]] (''Blastocerus'')
*** [[Purva briedis]] (''Blastocerus dichotomus'')
** ģints [[Stirnas]] (''Capreolus'')
*** [[Eiropas stirna]] (''Capreolus capreolus'')
*** [[Sibīrijas stirna]] (''Capreolus pygargus'')
** ģints [[Ziemeļbrieži]] (''Rangifer'')
*** [[Ziemeļbriedis]] (''Rangifer tarandus'')
* [[Ūdensbriežu apakšdzimta]] (''Hydropotinae'')
** ģints [[Ūdensbrieži]] (''Hydropotes'')
*** [[Ķīnas ūdensbriedis]] (''Hydropotes inermis'')
* Nezināma apakšdzimta
** ģints †''[[Dicrocerus]]'' 
** ģints †''[[Euprox]]'' 
** ģints †''[[Heteroprox]]''

== Atsauces ==
{{atsauces}}

== Ārējās saites ==
{{commonscat|Cervidae|Briežu dzimta}}
* [http://animaldiversity.ummz.umich.edu/site/accounts/information/Cervidae.html Family Cervidae]
* [https://web.archive.org/web/20090819192649/http://digital.library.okstate.edu/encyclopedia/entries/D/DE004.html Deer]

{{autoritatīvā vadība}}

[[Kategorija:Briežu dzimta| ]]