{{Valsts amatpersonas infokaste 
| vārds               = Dzintars Jaundžeikars
| attēls              = Dzintars Jaundzeikars.jpg
| amats               = [[Latvijas iekšlietu ministrs]]
| term_sākums         = {{Dat|2005|11|03|N}}
| term_beigas         = {{Dat|2006|11|07|N}}
| prezidents          = [[Vaira Vīķe-Freiberga]]
| premjers            = [[Aigars Kalvītis]]
| priekštecis         = [[Ēriks Jēkabsons (politiķis)|Ēriks Jēkabsons]]
| pēctecis            = [[Ivars Godmanis]]
| dzim_dati           = {{dzimšanas datums un vecums|1956|2|14}}
| dzim_vieta          = {{vieta|PSRS|Latvijas PSR|td=Latvija}}
| mir_dati            ={{miršanas datums un vecums|2022|3|16|1956|2|14}}
| mir_vieta           =
| partija             = [[Latvijas Nacionālās neatkarības kustība|LNNK]]<br />[[Latvijas Pirmā Partija|LPP]] <small>(2002-2007)</small><br />[[LPP/LC]] <small>(2007-2011)</small>
| dzīvesb             =
| alma_mater          = [[Latvijas Lauksaimniecības akadēmija]]
| profesija           = [[lauksaimnieks]]
| reliģija            =
| paraksts            =
| piezīmes            =
}}

'''Dzintars Jaundžeikars''' (dzimis {{dat|1956|02|14}}, miris {{dat|2022|03|16}}<ref>[https://www.lsm.lv/raksts/zinas/latvija/muziba-devies-kadreizejais-iekslietu-ministrs-dzintars-jaundzeikars.a448353/ Mūžībā devies kādreizējais iekšlietu ministrs Dzintars Jaundžeikars] LSM</ref>) bija [[Latvija]]s [[lauksaimnieks]], [[uzņēmējs]] un [[politiķis]], bijis [[politiskā partija|partijas]] [[LPP/LC]] biedrs, [[8. Saeima|8.]] un [[9. Saeima]]s deputāts, kā arī [[Latvijas iekšlietu ministrs|iekšlietu ministrs]].

== Biogrāfija ==

=== Izglītība ===
Dz. Jaundžeikars 1980. gadā absolvējis [[Latvijas Lauksaimniecības akadēmija|Latvijas Lauksaimniecības akadēmiju]] ar specialitāti lauksaimniecības mehanizācijā.<ref name="tvnet">{{Tīmekļa atsauce | title = "Jautrā" Jaundžeikaru ģimenīte | publisher = TvNET | date = 2007.02.19. | accessdate = 2010.05.15 | url = http://www.tvnet.lv/zinas/latvija/214975}}</ref>

=== Uzņēmējdarbība ===
No 1993. līdz 2002. gadam bijis akciju sabiedrības "[[Limbažu piens]]" vadītājs. 1998. gadā kļuva par Latvijas Piensaimnieku centrālās savienības priekšsēdētāju.<ref name="tvnet" /> Līdz 2002. gadam ir ieņēmis arī šādus amatus: SIA "Vidrižu lauksaimnieks" valdes priekšsēdētājs, SIA "Viva Agro" valdes priekšsēdētājs, SIA "Limbažu siera vērtspapīri" valdes priekšsēdētājs un SIA "Piensaimnieku laboratorija" valdes loceklis.<ref name="tvnet" />

=== Sabiedriskā darbība ===
2013. gada 16. martā Dzintaru Jaundžeikaru ievēlēja par Latvijas Motosporta federācijas prezidentu.<ref name="tvnet2013">{{Tīmekļa atsauce | title = Jaundžeikars kļuvis par Latvijas Motosporta federācijas prezidentu | publisher = TvNET | date = 2013.03.16. | accessdate = 2017.01.19 | url = http://www.tvnet.lv/zinas/latvija/457362-jaundzeikars_kluvis_par_latvijas_motosporta_federacijas_prezidentu}}</ref> Pirms tam viņš turpat pildīja viceprezidenta pienākumus.

=== Nāve ===
2022. gada februārī Jaundžeikars saslima ar [[Covid-19]] omikrona paveidu, kā rezultātā viņa veselības stāvoklis strauji pasliktinājās. Miris 2022. gada 16. martā.<ref>{{Tīmekļa atsauce | title = Dzintara Jaundžeikara sieva par vīra pāragro nāvi: Nevaru saprast, ka viņa vairs nav | publisher = apollo.lv | date = 2022.03.22. | accessdate = 2022.03.23 | url = https://www.apollo.lv/7482465/dzintara-jaundzeikara-sieva-par-vira-paragro-navi-nevaru-saprast-ka-vina-vairs-nav}}</ref>

== Politiskā darbība ==
Agrāk bijis [[Latvijas Tautas fronte]]s, vēlāk [[Latvijas Nacionālās neatkarības kustība|LNNK]] biedrs. No 1991. līdz 1992. gadam Dz. Jaundžeikars bija [[Limbažu rajons|Limbažu rajona]] [[Vidrižu pagasts|Vidrižu pagasta]] padomes priekšsēdētājs.<ref name="tvnet" /> [[1997. gada Latvijas pašvaldību vēlēšanas|1997. gada pašvaldību vēlēšanās]] ievēlēts Vidrižu pagasta padomē no saraksta "Vidriži", savukārt 2001. gada martā [[2001. gada Latvijas pašvaldību vēlēšanas|ievēlēts]] pašvaldībā no saraksta "Mēs — pagastam".

2002. gadā bija [[Latvijas Pirmā partija|Latvijas Pirmās partijas]] (LPP) dibinātāju skaitā, kandidējis [[8. Saeimas vēlēšanas|8. Saeimas vēlēšanās]]. LPP Dz. Jaundžeikaru izvirzīja kā savu kandidātu [[Latvijas zemkopības ministrs|zemkopības]] vai arī [[Latvijas reģionālās attīstības un pašvaldību lietu ministrs|reģionālās attīstības un pašvaldību lietu ministra]] amatam. Bija Ministru prezidenta biedra LPP līdera [[Ainārs Šlesers|Aināra Šlesera]] padomnieks. 2003. gada janvārī kļuva par "[[Latvijas Valsts meži|Latvijas Valsts mežu]]" padomes locekli.<ref name="tvnet" />

2003. gada decembrī, pēc tam, kad viņa partijas biedrs [[Arnolds Laksa]] nolika deputāta mandātu, Dz. Jaundžeikars kļuva par [[8. Saeima]]s deputātu.<ref name="tvnet" /> {{Dat|2005|11|03}} Dz. Jaundžeikars nomainīja [[Ēriks Jēkabsons (politiķis)|Ēriku Jēkabsonu]] [[Latvijas iekšlietu ministrs|iekšlietu ministra]] amatā [[Kalvīša 1. Ministru kabinets|Aigara Kalvīša valdībā]] un šajā amatā bija līdz {{dat|2006|11|07}}, kad tika apstiprināta [[Kalvīša 2. Ministru kabinets|A. Kalvīša otrā valdība]]. Šajā rudenī Dz. Jaundžeikars kandidēja [[9. Saeimas vēlēšanas|9. Saeimas vēlēšanās]] no LPP un "[[Latvijas Ceļš|Latvijas Ceļa]]" kopējā saraksta, bet netika ievēlēts [[9. Saeima|9. Saeimā]]. Drīz kļuva par Saeimas deputātu ar "mīksto mandātu" pēc tam, kad mandātu nolika [[Ivars Godmanis]], kas kļuva par ministru. 2009. gadā Dz. Jaundžeikars uz laiku Saeimas deputāta mandātu zaudēja, bet pēc tam atgriezās Saeimā. Šai pat gadā viņš piedalījās [[2009. gada Limbažu novada domes vēlēšanas|Limbažu novada domes vēlēšanās]], bet netika ievēlēts. Tāpat neveiksmīgas politiķim bija arī [[10. Saeimas vēlēšanas]] (kandidēja no apvienības "[[Par Labu Latviju]]") un [[11. Saeimas vēlēšanas]] (no [[LPP/LC|Šlesera Reformu partijas LPP/LC]]).

== Kriminālprocess par uzkūdīšanu izpaust valsts noslēpumu ==
Naktī uz 2011. gada 2. novembri Dz. Jaundžeikaru aizturēja [[KNAB]] darbinieki un tika veikta kratīšana viņa dzīvesvietā Limbažu novada [[Vidrižu pagasts|Vidrižu pagastā]]. 3. novembrī Rīgas pilsētas Centra rajona [[tiesa]] apmierināja KNAB lūgumu par drošības līdzekļa — apcietinājuma — piemērošanu politiķim. Precīzs aizturēšanas iemesls nav zināms, neoficiāli izskanējis, ka Dz. Jaundžeikars vācis slepenu informāciju (domājams 2009. gadā) partijas vadītājam [[Ainārs Šlesers|Aināram Šleseram]], iegūstot to no KNAB.<ref>[http://www.delfi.lv/news/national/criminal/parsudz-tiesas-lemumu-par-jaundzeikara-apcietinasanu.d?id=41591177 Pārsūdz tiesas lēmumu par Jaundžeikara apcietināšanu] Delfi.lv</ref> Decembrī Dz. Jaundžeikaram pasliktinājās veselība un viņš no [[Centrālcietums|Centrālcietuma]] tika pārvests uz slimnīcu. Pēc veiktās [[sirds]] [[operācija]]s (pēc citiem avotiem gan tikai elektrokardiostimulācijas procedūras) viņam tika nozīmēts ar apcietinājumu nesaistīts drošības līdzeklis.<ref>[http://www.delfi.lv/news/national/politics/jaundzeikars-izoperets-un-atlaists-majas.d?id=42003398 Jaundžeikars izoperēts un atlaists mājās] Delfi.lv</ref>

2012. gada decembrī pēc vienošanās ar prokuratūru kriminālprocesā par uzkūdīšanu izpaust valsts noslēpumu Jaundžeikaram tika piespriests 14 tūkstošu latu liels naudassods. Viņam arī tika aizliegts divus gadus un sešus mēnešus ieņemt amatus valsts pārvaldē.<ref name="tvnet2012">{{Tīmekļa atsauce | title = Prokuratūra Jaundžeikaram piespriedusi naudas sodu | publisher = TvNET | date = 2012.12.13. | accessdate = 2017.01.19 | url = http://www.tvnet.lv/zinas/kriminalzinas/446704-prokuratura_jaundzeikaram_piespriedusi_naudas_sodu}}</ref>

== Atsauces ==
{{atsauces}}

{{kastes sākums}}
{{s-amati}}
{{Amatu secība | pirms = [[Ēriks Jēkabsons (politiķis)|Ēriks Jēkabsons]]  | virsraksts = [[Latvijas iekšlietu ministrs]] | periods = {{dat|2005|11|03|N}} — {{dat|2006|11|07|N}}| pēc = [[Ivars Godmanis]]}}
{{kastes beigas}}

{{Kalvīša 1. Ministru kabinets}}
{{9. Saeima}}
{{8. Saeima}}

{{DEFAULTSORT:Jaundžeikars, Dzintars}}
[[Kategorija:1956. gadā dzimušie]]
[[Kategorija:2022. gadā mirušie]]
[[Kategorija:Latvijas Nacionālās neatkarības kustības politiķi]]
[[Kategorija:Latvijas Pirmās partijas politiķi]]
[[Kategorija:Šlesera reformu partijas politiķi]]
[[Kategorija:Latvijas iekšlietu ministri]]
[[Kategorija:8. Saeimas deputāti]]
[[Kategorija:9. Saeimas deputāti]]
[[Kategorija:Latvijas pašvaldību vadītāji]]
[[Kategorija:Latvijas Biozinātņu un tehnoloģiju universitātes absolventi]]
[[Kategorija:No COVID-19 mirušie]]