[[Attēls:Processed_SAM_heimdallr.jpg|thumb|250px|Heimdals pūš Gjallahornu; 18. gadsimta īslandiešu manuskripta ilustrācija]]
'''Heimdals''' ({{val-non|Heimdallr}} - 'tas, kurš apgaismo pasauli'; etimoloģija neskaidra) ir [[āsi|āsu]] dievs [[skandināvu mitoloģija|senskandināvu mitoloģijā]]. Heimdals ir āsu sargs; viņš mitinās [[Himinbjorga|Himinbjorgā]] (''Himinbjörg '', "debesu kalns") netālu no [[Bivrests|Bivresta]], tilta, kas savieno [[Midgarda|Midgardu]] un [[Asgarda|Asgardu]]. Heimdals spēj redzēt 100 jūdžu tālumā gan dienu, gan nakti un dzirdēt zāli un aitu vilnu augam, turklāt viņam nepieciešams mazāk miega kā putnam.

Tuvojoties [[Ragnaroks|Ragnarokam]], Heimdals pūtīs ragu [[Gjallahorns|Gjallahornu]] un pamodinās dievus kaujai (Gjallahorna skaņa dzirdama visā pasaulē). Ragnarokā viņš cīnīsies ar Loki, un abi viens otru nogalinās.

Heimdals ir deviņu māšu dēls (iespējams, viņa mātes ir deviņas [[Ēgirs|Ēgira]] meitas — viļņi, taču citur minēts, ka viņa mātes bijušas milzes). [[Snorre Sturlusons]] Heimdalu nosauc par [[Odins|Odina]] dēlu (iespējams, Odina padēlu). Heimdalam pieder zirgs [[Gulltops]]. Saskaņā ar Snorres Sturlusona [[Jaunākā Eda|Jaunāko Edu]] [[kenings]] zobenam ir "Heimdala galva" (kenings galvai savukārt ir "Heimdala zobens").

[[Ulfs Ugasons|Ulfa Ugasona]] [[skaldi]]skajā poēmā ''Húsdrápa'', no kuras saglabājušies tikai fragmenti, minēts, ka Heimdals palīdzējis [[Freija]]i atrast viņas kaklarotas [[Brisingamena]]s zagli [[Loki]] un, pārvērties par roni, cīnījies ar Loki pie Singasteina akmens. Heimdals uzvarējis un atdevis kaklarotu Freijai.

Skaldiskajās poēmās ''Völuspá'' un ''Húsdrápa'' (pēdējā Heimdals parādās ar vārdu "Rigs") Heimdals nosaukts par visas cilvēces tēvu.

Haimdalu saista ar [[romiešu mitoloģija|romiešu]] [[Jānuss|Jānusu]], [[indiešu mitoloģija|indiešu]] [[Djauss|Djausu]] vai [[Agni]]. Heimdals saistīts ar mirdzumu (skat. vārda skaidrojumu), arī viņa zobi ir no zelta, tomēr mūsdienās neuzskata, ka viņš varētu būt bijis saullēkta vai dienas, vai mēness dievs.

{{commonscat|Heimdallr|Heimdals}}

{{atsauces+}}

{{Skandināvu mitoloģija2}}

{{autoritatīvā vadība}}

[[Kategorija:Skandināvu dievi]]