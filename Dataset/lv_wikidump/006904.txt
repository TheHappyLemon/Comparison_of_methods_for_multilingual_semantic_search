{{Ezera infokaste
|ezers=Tanas ezers
|attēls=Lake Tana, Ethiopia.jpg
|map = Etiopija
| vieta        = {{ETH}}
| plat_d=12 | plat_m=0 | plat_s= | plat_NS=N 
| gar_d=37 | gar_m=15 | gar_s= | gar_EW=E
|platība=3 600
|garums=84
|Vid_dziļums=9
|Max_dziļums=14
|tilpums=28
|augstums_vjl=1840
|izteka=[[Zilā Nīla]]
|baseins=16 500
|salas=37
|pilsētas=[[Bahirdara]]
}}
'''Tanas ezers''' ({{val|am|ጣና ሐይቅ}}; ''T’ānā Hāyk’'') ir liels [[ezers]] [[Etiopija|Etiopijā]], lielākais valstī. No ezera iztek [[Zilā Nīla]]. Ezers atrodas valsts ziemeļrietumu daļā, kalnainā apvidū. Atkarībā no klimatiskajiem apstākļiem ezera platība mainās no 3 000 līdz 3 500&nbsp;km<sup>2</sup>. Kopš kontroles slūžu izbūves pie Zilās Nīlas iztekas ezera līmenis tiek regulēts.
[[Attēls:A ship on the Lake Tana, Ethiopia.jpg|left|200px|thumb|Kuģis Tanas ezerā]]

Ezeram ir ļoti liela nozīme Etiopijas ūdensapgādē un energoapgādē. Reģionā gada nokrišņi ir ap 1315&nbsp;mm/gadā, savukārt iztvaikošana — 1800&nbsp;mm/gadā.

Saskaņā ar [[portugālis|portugāļu]] misionāra Manuela de Almeidas ziņām XVII gadsimta sākumā ezerā bija 21 sala, uz septiņām - astoņām salām atradās [[klosteris|klosteri]]. Mūsdienās uzskata, ka ezerā ir 37 salas (to skaits mainās atkarībā no ūdens līmeņa), uz 19 salām ir klosteri vai [[Baznīca (celtne)|baznīca]]s, no kuriem vairums celti XVI un XVII gadsimtos.

Uz Tanas ezera salām atrodas lielas kultūrvēsturiskās vērtības. Uz Tana Čerkvosas salas esot apbedīts [[Frumentijs]], [[kristietība]]s ieviesējs Etiopijā. Uz Dagas salas atrodas Etiopijas imperatoru kapenes. Klosteri salās visdrīzāk atrodas agrāko Etiopijas reliģiju svētvietās. Uz salām dzīvo ap 15 000 cilvēku.

Tanas ezerā darbojas arī prāmis, kas iet no Bahirdaras uz Gorgoru, apstājoties Dekas salā.

Ezers radies, vulkāna izvirdumam bloķējot Zilo Nīlu, kas pirms tam tecēja uz Nīlu. Vulkāna izvirdums radīja ne vien ezeru bet arī [[Tisisata ūdenskritums|Tisisata ūdenskritumu]] (Tisabaja ūdenskritums) — vienu no lielākajiem ūdenskritumiem Āfrikā. Nosprostotajā ezerā izveidojās 18 jaunas zivju - [[Āfrikas barbes|barbju]] sugas. Ūdens apmaiņas laiks — 1,5 gadi. Mezotrofs. Zivju resursi ezerā — 10 000 tonnu gadā.

== Ārējās saites ==
* [http://www.galenfrysinger.com/blue_nile_ethiopia.htm Ezera fotoattēli]
* [http://www.unesco.org/culture/heritage/tangible/ethiopia/html_eng/tana.shtml UNESCO plāns Tanas ezera aizsardzībai (angliski)]

{{autoritatīvā vadība}}

[[Kategorija:Etiopijas ezeri]]