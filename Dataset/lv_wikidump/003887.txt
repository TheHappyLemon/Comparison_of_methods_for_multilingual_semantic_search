{{infokaste+}}
'''Saadi''' ({{val-fa|سعدی}}, ''Saʿdī''; dzimis [[1184]]. gadā [[Šīrāza|Šīrāzā]], miris [[1283]]. vai [[1291]]. gadā) bija izcils [[persieši|persiešu]] [[viduslaiki|viduslaiku]] dzejnieks.

Saadi dzimis Šīrāzā, [[Persija|Persijā]]. No [[1195]]. līdz [[1226]]. gadam viņš [[Bagdāde|Bagdādē]] studējis [[arābu literatūra|arābu literatūru]] un [[islāms|islāma]] zinātnes.

Saadi ir pazīstams arī kā [[sūfisms|sūfistu]] domātājs. Saadi daudz apceļojis islāma zemes: apmeklējis [[Sīrija|Sīriju]], [[Palestīna|Palestīnu]], [[Jemena|Jemenu]], [[Turcija|Turciju]], [[Ēģipte|Ēģipti]] un citas zemes. Iespējams, kādu laiku viņš pavadījis arī [[krustneši|krustnešu]] gūstā.

Saadi miris dzimtajā pilsētā Šīrāzā. Pastāv neskaidrības par viņa nāves īsto laiku.

Saadi nozīmīgākie darbi ir [[dzeja|dzeju]] un [[proza|prozu]] apvienojošās grāmatas "Augļu dārzs" (''Bostan'', [[1275]]), "Rožu dārzs" (''Gulistan'', [[1258]]), kā arī dzejas krājums "Dīvāns" (''Divan'').

Pirmais, kas ar Saadi darbiem iepazīstināja [[Eiropa|Eiropu]], bija francūzis [[Andrē di Riērs]], kas [[1634]]. gadā publicēja daļēju "Rožu dārza" tulkojumu. [[1654]]. gadā [[Ādams Oleāriuss]] [[vācu valoda|vācu valodā]] pilnībā publicēja gan "Augļu dārzu", gan "Rožu dārzu".

Latviešu valodā ir izdots "Rožu dārzs" [[Uldis Bērziņš|Ulda Bērziņa]] atdzejojumā ([[1983]]).

== Ārējās saites ==
* [http://classics.mit.edu/Sadi/gulistan.html "Rožu dārzs" (angļu valodā)] {{Webarchive|url=https://web.archive.org/web/20110604055327/http://classics.mit.edu/Sadi/gulistan.html |date={{dat|2011|06|04||bez}} }}
* [http://www.angelfire.com/rnb/bashiri/Poets/Sadi.html Saadi biogrāfija (angļu valodā)]


{{autoritatīvā vadība}}

[[Kategorija:1184. gadā dzimušie]]
[[Kategorija:13. gadsimtā mirušie]]
[[Kategorija:Persiešu rakstnieki]]
[[Kategorija:Persiešu valodā rakstošie]]
[[Kategorija:Irānas dzejnieki]]
[[Kategorija:Irānā dzimušie]]