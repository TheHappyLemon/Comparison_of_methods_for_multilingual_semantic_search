{{Mākslinieka infokaste
| name = Gustavs Šķilters
| image = Šķilters.jpg
| imagesize = 135px
| caption = Gustavs Šķilters
| birthname = 
| birthdate = {{dat|1874|11|15}}
| location = {{flaga|Krievijas Impērija}} [[Rencēnu pagasts]], [[Valmieras apriņķis]], [[Vidzemes guberņa]], [[Krievijas Impērija]] (tagad {{LAT}})
| deathdate = {{miršanas datums un vecums|1954|09|24|1874|11|15}}
| deathplace = {{flaga|PSRS}} [[Rīga]], [[Latvijas PSR]], [[PSRS]]<br />(tagad {{LAT}})
| nationality = [[latvieši|latvietis]]
| field = [[tēlniecība]], [[grafika]], [[glezniecība]]
| training = 
| movement = [[reālisms]]
| famous works = 
| patrons = 
| awards = 
}}

'''Gustavs Šķilters''' ([[1874]]—[[1954]]) bija latviešu [[tēlniecība|tēlnieks]], [[Štiglica Centrālā tehniskās zīmēšanas skola|Štiglica Centrālās tehniskās zīmēšanas skolas]] pedagogs (1905―1918) un [[Latvijas Mākslas akadēmija]]s docents (1924―1932).

== Dzīvesgājums ==
Dzimis 1874. gadā [[Rencēnu pagasts|Rencēnu pagastā]] kalēja ģimenē. Mācījās [[Salacgrīvas draudze]]s skolā (1883—1886) un [[Limbaži|Limbažu]] pilsētas skolā (1889—1892). Turpināja izglītību  [[Pēterburga|Pēterburgā]] ― sākumā skolotāju seminārā (1892), pēc tam [[Štiglica Centrālā tehniskās zīmēšanas skola|Štiglica Centrālajā tehniskās zīmēšanas skolā]] (1893―1899). Bija Pēterburgā studējošo latviešu jauniešu [[Rūķis (mākslinieku pulciņš)|pulciņa „Rūķis”]] un Latviešu mākslas veicināšanas biedrības biedrs.

Papildinājās [[Ogists Rodēns|Ogista Rodēna]] darbnīcā [[Parīze|Parīzē]] (1900―1905), šajā laikā apceļoja [[Spānija|Spāniju]], [[Maroka|Maroku]], [[Nīderlande|Nīderlandi]], [[Šveice|Šveici]], [[Vācija|Vāciju]], [[Itālija|Itāliju]]. Studijas Rodēna darbnīcā palielināja Šķiltera interesi par ekspresīvo simboliku un [[impresionisms|impresionisma]] izteiksmei raksturīgiem paņēmieniem — piemēram, atsevišķas skulptūras daļas neapstrādāt vai atstāt negludas virsmas.
Atgriezies no Parīzes, Šķilters strādāja par plastiskās veidošanas pasniedzēju Štiglica skolā (1905―1918), darbojās arī mākslas kritikā.

Pēc Pirmā pasaules kara atgriezās dzimtenē, bija [[Latvijas Mākslas akadēmija]]s docents (1924―1932) un [[Latvijas Universitāte]]s lektors (1925—1829), strādāja arī [[Jelgavas Skolotāju institūts|Jelgavas Skolotāju institūtā]] (1926―1929). No 1937. gada vadīja Tautas universitātes mākslas studiju.

Miris 1954. gadā Rīgā. 
Komponists [[Alfrēds Kalniņš (komponists)|Alfrēds Kalniņš]] viņam veltījis klavierksaņdarbu "Balāde" b moll. 1974. gadā [[Daugavgrīvas iela (Rīga)|Daugavgrīvas ielā]] 9 Rīgā iekārtoja Šķiltera memoriālo muzeju.<ref>{{Tīmekļa atsauce |url=http://www.biblioteka.valmiera.lv/lv/pakalpojumi/bezmaksas-pakalpojumi/makslinieku-datubaze/skilters-gustavs |title=Valmieras integrētā bibliotēka |access-date={{dat|2020|07|14||bez}} |archive-date={{dat|2020|07|16||bez}} |archive-url=https://web.archive.org/web/20200716100914/http://www.biblioteka.valmiera.lv/lv/pakalpojumi/bezmaksas-pakalpojumi/makslinieku-datubaze/skilters-gustavs }}</ref>

== Daiļrades raksturojums ==

Šķiltera daiļradi nosacīti iespējams iedalīt trijos posmos:
# naturāli impresionistiskais periods, kura laikā Šķilters nodarbojas ar precīzu tēlu atveidi (1898-1912, "Dzīves rudens", "Niķīgs bērns"),
# [[simbolisms|simbolisma]] ietekmes parādīšanās Parīzes perioda iespaidā (1912-1920, "Maziņš biju, neredzēju..."),
# [[reālisms|reālisma]] tradīcijas iezīmju parādīšanās.

Šķilters darbojās stājtēlniecībā (kur īpaši pievērsās portretiem), veidoja arī dekoratīvas un memoriālas skulptūras. Viņš pievērsās arī vienkāršā darba darītāju atveidiem ("Vecais sētnieks"), kā arī attēloja dažādus psiholoģiskos stāvokļus ("Izmisums", "Skumjas") un izteiksmes ("Dziedātāja meitene", "Niķīgs bērns"). Šķilters daudz atveidojis bērnus ("Dusmīgā", "Guļošs bērns") un vecus cilvēkus ("Vecums"). Šķilters daudz veidojis kailfigūru studijas ("Šķiršanās", "Ilgas"), tām raksturīga liela ekspresivitāte ("Maziņš biju, neredzēju...") un [[jūgendstils|jūgendstilam]] raksturīga romantizācija. Atsevišķu Šķiltera darbu pamatā ir fantastiski motīvi ("Lietuvēns", "Raganas uz piestas").
Šķilters nenodarbojās ar cieto materiālu apstrādi; daudzi viņa darbi atlieti [[bronza|bronzā]], ir arī [[koks|koka]], [[marmors|marmora]] un [[terakots|terakota]] skulptūras.
== Atsauces ==
{{atsauces}}

{{Autoritatīvā vadība}}

{{DEFAULTSORT:Šķilters, Gustavs}}
[[Kategorija:1874. gadā dzimušie]]
[[Kategorija:1954. gadā mirušie]]
[[Kategorija:Valmieras novadā dzimušie]]
[[Kategorija:Latviešu mākslinieki]]
[[Kategorija:Latvijas tēlnieki]]
[[Kategorija:Mākslinieku pulciņa "Rūķis" mākslinieki]]
[[Kategorija:Latvijas gleznotāji]]
[[Kategorija:Latvijas grafiķi]]
[[Kategorija:Rīgas Meža kapos apbedītie]]