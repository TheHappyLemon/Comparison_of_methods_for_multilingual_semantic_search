{{cita nozīme|valsti|tenisistu|Huans Monako}}
{{Valsts infokaste
|         vietējais_nosaukums = ''Principauté de Monaco''<br />''Principatu de Múnegu''
|    pilnais_valsts_nosaukums = Monako Firstiste
|            valsts_nosaukums = Monaco
|               karoga_attēls = Flag of Monaco.svg
|            karoga_nosaukums = Monako karogs
|              ģerboņa_attēls = Coat of Arms of Monaco.svg
|           ģerboņa_nosaukums = Monako ģerbonis
|             ģerboņa_platums = 100px
|                 valsts_moto = 
|                valsts_himna = ''[[Hymne Monégasque]]''
|               kartes_attēls = Location Monaco Europe.png
|             kartes_paraksts = Monako atrašanās vieta Eiropā
|               galvaspilsēta = Monako
| latd= 43 | latm= 43 | latNS= N | longd= 7 | longm= 25 | longEW= E
|             lielākā_pilsēta = galvaspilsēta
|              valsts_valodas = [[franču valoda]]
|             etniskās_grupas = 
|        etniskās_grupas_gads = 
|              valsts_iekārta = [[Konstitucionālā monarhija]] un [[firstiste]]
|        valsts_galvas_tituls = [[Monako valdnieku uzskaitījums|Princis]]
|                valsts_galva = [[Albērs II]]
|       valsts_galvas_tituls2 = [[Monako valsts ministru uzskaitījums|Valsts ministrs]]
|               valsts_galva2 = [[Pjērs Dartū]]
|        neatkarības_iegūšana = Atdalīšanās no Dženovas
|         neatkarības_piezīme = 
|                    dibināta = 
|        neatkarības_notikums = [[Frančesko Grimaldi]] iekaro Dženovas koloniju Monako
|          neatkarības_datums = {{dat|1297|1|8}}
|       neatkarības_notikums2 = Konstitūcija
|         neatkarības_datums2 = 1911. gadā
|                 platība_km2 = 2.02
|               platība_rangs = 248.
|              procenti_ūdens = 0,0
|     iedzīvotāju_skaita_gads = 2021
|          iedzīvotāju_skaits = 39 150
|    iedzīvotāju_skaits_rangs = 217.
|    apdzīvotības_blīvums_km2 = 19 381
|  apdzīvotības_blīvums_rangs = 1.
|                     IKP_PPP = 4,888 miljardi
|                IKP_PPP_gads = 2009
|               IKP_PPP_rangs = 
|          IKP_PPP_per_capita = 65 928
|    IKP_PPP_per_capita_rangs = 
|                         HDI = {{palielinājās}}
|                    HDI_gads = 2015
|              HDI_kategorija = 1,000 <font color=green>ļoti augsts</font>
|                   HDI_rangs = 
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Eiro]]
|                valūtas_kods = EUR
|                  laika_zona = [[Centrāleiropas laiks|CET]]
|                  utc_offset = +1
|              laika_zona_DST = [[CEST]]
|              utc_offset_DST = +2
|                      domēns = [[.mc]]
|              tālsarunu_kods = 377
|                iso_kods_num = 492
|              iso_kods_alfa2 = MC
|              iso_kods_alfa3 = MCO
|                    piezīmes = 
|                    piezīme1 = 
|                    piezīme2 = 
}}
'''Monako''' ({{val|fr|Monaco}}, [[monegasku valoda|monegasku]]: ''Munegu''), oficiāli '''Monako Firstiste''' (''Principauté de Monaco'',  ''Principatu de Munegu'') ir valsts [[Rietumeiropa|Rietumeiropā]], [[Franču Rivjēra|Franču Rivjērā]], dažus kilometrus no [[Itālija]]s robežas. Monako no rietumu, austrumu un ziemeļu puses ieskauj [[Francija]], bet dienvidos to apskalo [[Vidusjūra]]. Monako sauszemes robeža ir 4,4 km gara, bet krasta līnija ir 4,1 km gara. Monako kopējā platība ir 2,02 [[km²]], un pēc teritorijas lieluma tā ir otrā mazākā valsts pasaulē aiz [[Vatikāns|Vatikāna]]. Pēc 2013. gada datiem, Monako dzīvo 36 950 iedzīvotāji un tā ir visblīvāk apdzīvotā valsts pasaulē. Pēc 2014. gada datiem, vairāk nekā 30% valsts iedzīvotāju ir miljonāri.<ref>[http://profit.ndtv.com/news/global-economy/article-one-in-three-is-a-millionaire-in-monaco-study-650514 NDTV: One in Three is a Millionaire in Monaco]</ref>

Monako ir konstitucionālā monarhija un firstiste, kas tiek iedalīta četrās daļās. Valsts vara pieder Monako princim [[Albērs II|Albēram II]]. Kopš 1993. gada Monako ir pilntiesīga [[ANO]] dalībvalsts. Formāli Monako nav [[Eiropas Savienība]]s daļa, bet tai ir sadarbība vairākās jomās. 2002. gadā par Monako oficiālo valūtu kļuva [[eiro]]. 2004. gadā Monako kļuva par [[Eiropas Padome]]s dalībvalsti. Tā ir arī [[Frankofonija]]s dalībvalsts.

Strauja valsts ekonomiskā attīstība sākās 19. gadsimtā, kad tika atvērts valsts pirmais kazino, Montekarlo un izveidots dzelzceļa savienojums ar [[Parīze|Parīzi]].<ref>{{Tīmekļa atsauce |url=http://www.montecarlolegend.com/monte-carlo-the-birth-of-a-legend/ |title=Monte-Carlo: the birth of a legend |access-date={{dat|2016|08|21||bez}} |archive-date={{dat|2013|12|03||bez}} |archive-url=https://web.archive.org/web/20131203050316/http://www.montecarlolegend.com/monte-carlo-the-birth-of-a-legend/ }}</ref> Kopš tā laika Monako ir kļuvis par populāru tūrisma galamērķi. Monako ir slavena arī ar savu [[Formula 1|Pirmās formulas]] [[Monako Grand Prix|Monako ''Grand Prix'']] izcīņu, kas katru gadu tiek uzskatīta par vienu no prestižākajām sacīkstēm ''F1'' kalendārā. Pēdējo gadu laikā Monako ir kļuvusi pazīstama arī ar savu banku sistēmu un maziem uzņēmumiem ar augstu pievienoto vērtību. Monako nav [[ienākuma nodoklis|ienākuma nodokļa]] un ir zemi nodokļi, tāpēc tā bieži tiek dēvēta par "nodokļu paradīzi".

== Vēsture ==
{{pamatraksts|Monako vēsture}}
Monako nosaukums radies no [[Senā Grieķija|sengrieķu]] kolonijas Monoikas (''Monoïkos'') vārda, kuru dibināja [[feniķieši]] VI gadsimtā p.m.ē.

Monako atkal tika dibināta [[1215]]. gadā kā [[Dženova]]s kolonija. [[1247]]. gadā [[Fransuā Grimaldi]] ieņēma Monako pili, valstī sāka valdīt [[Grimaldi dinastija]], kura valda firstistē arī mūsdienās.
No [[1793]]. līdz [[1814]]. gadam Monako bija Francijas valdījumā, bet no [[1815]]. līdz [[1860]]. gadam Monako bija [[Sardīnijas Karaliste]]s protektorāts. 1861. gadā Monako noslēdza līgumu ar Franciju, kas atzina tās suverenitāti.

Līdz [[1911]]. gadam Monako bija [[absolūta monarhija]]. [[1962]]. gada konstitūcija atcēla [[nāvessods|nāvessodu]] un piešķīra vēlēšanu tiesības sievietēm. [[1993]]. gadā Monako iestājās [[Apvienoto Nāciju Organizācija|ANO]]. Kopš [[2005]]. gada valsts galva ir princis [[Albērs II]].

== Iedzīvotāji ==
Pēc 2014. gada datiem Monako dzīvo 36 950 iedzīvotāji. Monako ir pirmajā vietā pasaulē pēc iedzīvotāju vidējā dzīves ilguma, kas ir ap 90 gadiem.<ref>{{Tīmekļa atsauce |url=https://www.cia.gov/library/publications/the-world-factbook/geos/mn.html |title=CIA Factbook: Monaco |access-date={{dat|2016|08|21||bez}} |archive-date={{dat|2015|10|16||bez}} |archive-url=https://web.archive.org/web/20151016011100/https://www.cia.gov/library/publications/the-world-factbook/geos/mn.html }}</ref> Visi valsts iedzīvotāji, kas dzimuši vai naturalizējušies Monako, tiek saukti par [[monegaski]]em.

Monako pamattauta ir monegaski, kas veido 21,6% no kopējā valsts iedzīvotāju skaita un ir mazākumtautība. Lielākā daļa no valsts iedzīvotājiem jeb 28,4% ir [[franči]], tad ar 21,6% seko monegaski, tad ar 18,7% [[itālieši]], ar 7,5% [[briti]], ar 2,8% beļģi, ar 2,5% [[vācieši]] un šveicieši, ar 1,2% [[Amerikas Savienotās Valstis|ASV]] pilsoņi, bet 14,8% veido citu tautību iedzīvotāji.
 
== Politika ==
Monako ir konstitucionālā monarhija. Valsts pieder princim. Galvenais valsts likums [[Satversme]] tika pieņemts [[1962]]. gadā. Izpildvara ir Ministru kabinets ar četriem ministriem Ministru prezidenta vadībā. Kandidatūru Monako princis apstiprina vai noraida 3 gadu periodā.

Ik pēc pieciem gadiem parlamentā tautas balsojumā ievēl 24 deputātus. Parlamentam līdz XXI gadsimtam pilnīgi nebija likumdošanas pilnvaru, kuras piederēja princim. Kopš 2002. gada parlamentam dotas dažas tiesības, kā izvirzīt likumus, ratificēt starptautiskus līgumus un lemt par nodokļu ievākšanu. Tomēr princis saglabā veto tiesības. Arī tiesu vara ir atkarīga no prinča, kurš ir tās galva.

== Sports ==
=== ''Formula 1'' ===
{{pamatraksts|Monako Grand Prix}}

[[Motoru sports]], it īpaši ''[[Formula 1]]'' rīkotās [[autosports|autosacīkstes]], ir viens no vispopulārākajiem sporta pasākumiem, kas ik gadu [[maijs|maija]] beigās norisinās Monako ielās. Lai gan oficiāli autosporta sacīkstes Monako ielās ir tikušas rīkotas jau kopš 1929. gada, tikai 20. gadsimta 50. gadu vidū [[Monako Grand Prix|Monako ''Grand Prix'']] izcīņa kļuva par pastāvīgu Pirmās formulas sacīkšu posmu.<ref name="espn">{{ziņu atsauce|url=http://en.espn.co.uk/f1/motorsport/page/2601.html|title=A History of the Monaco Grand Prix|work=espn.co.uk|accessdate=11 February 2017}}</ref><ref>{{ziņu atsauce|url=https://www.monte-carlo.mc/en/grand-prix-monaco/history/|title=History of the Monaco Formula 1 Grand Prix|work=monte-carlo.mc|accessdate=11 February 2017}}</ref>

Oficiāli Monako ''Grand Prix'' izcīņa ''F1'' kalendārā tiek aizvadīta kopš 1950. gada, kur pati sacīkste regulāri tiek rīkota šaurajās [[Monako trase]]s ielās [[Montekarlo]] apgabalā, kas stiepjas gar Monako [[osta]]s rajonu un tās pilsētas vēsturisko centru.<ref name="espn"/><ref name="enterf1">{{ziņu atsauce|url=http://www.enterf1.com/monaco-grand-prix/gp-history-and-memorable-moments|title=History of the Monaco Grand Prix|work=enterf1.com|accessdate=11 February 2017}}</ref> Monako ''Grand Prix'' izcīņa tiek uzskatīta par vienu no visprestižākajām sacīkstēm Pirmās formulas kalendārā, jo trases daudzo līkumu un šauro ielu dēļ tajā ir teju vai neiespējami kādu apdzīt.<ref name="espn"/><ref name="enterf1"/>

Tāpat Monako savu relatīvi zemo [[nodokļi|nodokļu]] dēļ parasti kalpo par mājvietu daudziem aktīvajiem Pirmās formulas pilotiem, kuriem pretējā gadījumā, dzīvojot savās [[valsts|valstīs]], no savas [[alga]]s būtu jāmaksā lielāki nodokļi.<ref>{{ziņu atsauce|url=http://www.telegraph.co.uk/formula-1/2016/05/26/meet-max-verstappen-the-18-year-old-wonderkid-who-is-adamant-he/|title=Meet Max Verstappen: The 18-year-old wonderkid who is adamant he will be world champion within five years|work=The Telegraph|first=Daniel|last=Johnson|date=26 May 2016|accessdate=11 February 2017}}</ref>

== Skatīt arī ==
* [[Monako Grand Prix|Monako ''Grand Prix'']]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.gouv.mc/ Monako valdības oficiālā mājaslapa]
* [https://web.archive.org/web/20060423144432/http://notari.tv/ Montekarlo vebkamera]

{{Eiropa-aizmetnis}}
{{Eiropa}}

{{autoritatīvā vadība}}

[[Kategorija:Monako| ]]
[[Kategorija:Konstitucionālas monarhijas]]