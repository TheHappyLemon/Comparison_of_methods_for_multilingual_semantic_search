[[Attēls:Planets everywhere (artist’s impression).jpg|thumb|Mākslinieka ilustrācija, kurā ir attēlota vairāku citplanētu orbītas ap savām zvaigznēm.]]
'''Citplanēta''' jeb '''eksoplanēta''' ({{val|en|exoplanet}}, saīsinājumā no ''extrasolar planet'' — 'planēta ārpus Saules sistēmas') ir [[planēta]], kas atrodas ārpus [[Saules sistēma]]s un riņķo [[orbīta|orbītā]] ap citu [[zvaigzne|zvaigzni]].<ref name="Britannica">{{Tīmekļa atsauce|url=https://www.britannica.com/science/extrasolar-planet|title=Extrasolar planet|work=britannica.com|publisher=Encyclopædia Britannica|first=Jack J.|last=Lissauer|date=20 February 2019|accessdate=20 April 2019}}</ref> Ar citplanētu meklēšanu un pētīšanu galvenokārt nodarbojas [[astronomija]]s nozare.

Citplanētu meklēšanas un pētīšanas galvenais mērķis ir noskaidrot, vai citās zvaigžņu sistēmās pastāv [[ārpuszemes dzīvība]], kuru astronomi cer atrast, pētot citplanētu [[atmosfēra|atmosfēru]] sastāvu, caur [[spektroskopija]]s datu analīzi.<ref>{{Tīmekļa atsauce|url=https://science.nasa.gov/astrophysics/programs/ExEP|title=Exoplanet Exploration|work=science.nasa.gov|publisher=[[Nacionālā aeronautikas un kosmosa administrācija]]|accessdate=20 April 2019}}</ref> Tāpat, meklējot un pētot citplanētas, īpaša uzmanība tiek pievērsta tām planētām, kas atrodas tā saucamajā “[[apdzīvojamības zona (astronomija)|apdzīvojamības zonā]]” (''habitable zone''), kur planētas orbīta nav ne pārāk tuvu, ne pārāk tālu no savas zvaigznes, kas tādējādi dod priekšnosacījumus, ka uz tās virsmas varētu būt šķidrs [[ūdens]], kas ir uzskatāms par būtisku elementu dzīvības pastāvēšanai.<ref>{{Tīmekļa atsauce|url=https://www.britannica.com/science/habitable-zone|title=Habitable zone|work=britannica.com|publisher=Encyclopædia Britannica|first=Jack J.|last=Lissauer|accessdate=20 April 2019}}</ref>

Saskaņā ar [[Nacionālā aeronautikas un kosmosa administrācija|Nacionālās aeronautikas un kosmosa administrācijas]] (''NASA'') datiem līdz 2019. gada jūlijam ir oficiāli atklātas un apstiprinātas nedaudz vairāk kā 4000 citplanētas,<ref name="Confirmed">{{Tīmekļa atsauce|url=https://exoplanets.nasa.gov/|title=Confirmed Exoplanets|work=exoplanets.nasa.gov|publisher=[[Nacionālā aeronautikas un kosmosa administrācija]]|accessdate=20 April 2019}}</ref> no kurām procentuāli lielākā daļa ir [[Neptūns (planēta)|Neptūnam]] vai [[Jupiters (planēta)|Jupiteram]] līdzīgas [[gāzu planēta]]s.<ref name="NG YT">{{Tīmekļa atsauce|url=https://m.youtube.com/watch?feature=youtu.be&v=EUU0-ZpFoK4|title=Exoplanets 101|work=youtube.com|publisher=National Geographic|date=7 March 2019|accessdate=20 April 2019}}</ref> Vistuvāk Zemei esošā citplanēta ir [[Centaura Proksima b]], kas, līdzīgi mūsu planētai, visticamāk skaitās kā [[Zemes grupas planētas|cietzemes]] planēta un atrodas [[Centaura Alfa]]s zvaigžņu sistēmā aptuveni 4,5 [[gaismas gads|gaismas gadu]] attālumā.<ref name="livescience">{{Tīmekļa atsauce|url=https://www.livescience.com/63546-proxima-b-nearest-exoplanet-habitable.html|title=The Closest Exoplanet to Earth Could Be 'Highly Habitable'|work=livescience.com|publisher=Live Science|first=Adam|last=Mann|date=12 September 2018|accessdate=20 April 2019}}</ref>

Pagaidām vēl nav atklāta neviena citplanēta, uz kuras virsmas vai atmosfērā būtu sastopami neapstrīdami pierādījumi ārpuszemes dzīvības pazīmēm.

== Nomenklatūra ==

Lai gan [[planēta]]s un to [[dabīgais pavadonis|pavadoņi]], kas atrodas [[Saules sistēma|Saules sistēmā]], galvenokārt ir nosaukti seno [[romiešu mitoloģija|romiešu]] un [[grieķu mitoloģija|grieķu]] [[mitoloģija|mitoloģisko]] tēlu vārdos, citplanētas, kas atrodas orbītā ap citām zvaigznēm, tiek sauktas balstoties uz pilnīgi citiem principiem.

Praktisku apsvērumu dēļ citplanētām visbiežāk tiek dots savas attiecīgās zvaigznes nosaukums, taču, lai to atšķirtu no tās, citplanētai klāt nosaukumam tiek piešķirts kāds no [[latīņu alfabēts|latīņu alfabēta]] mazajiem burtiem, kas parasti sākas ar burtu “b”.<ref name="Inverse">{{Tīmekļa atsauce|url=https://www.inverse.com/article/18702-exoplanet-names-international-astronomical-union-planet-naming-space-exploration|title=Who Gives a Damn About Planet HD 131399Ab?|work=inverse.com|publisher=Inverse|first=Dyani|last=Sabin|date=25 July 2016|accessdate=22 Apri 2019}}</ref> Tā, piemēram, 2016. gada vasarā ap zvaigzni [[HD 131399 A]] tika atklāta citplanēta, līdz ar to tai tika dots nosaukums [[HD 131399 Ab]]. Savukārt, ja ap to pašu zvaigzni tiek atklāta vēl viena citplanēta, tā tiek apzīmēta ar mazo burtu “c” un tā tālāk.<ref name="Inverse"/>

Svarīgi ir atzīmēt, ka citplanētu nosaukumi netiek piešķirti secībā, kādā tās atrodas no savas zvaigznes, bet gan pēc to atklāšanas vēstures.<ref name="Inverse"/> Šī iemesla dēļ var būt situācijas, kur, piemēram, tuvākā citplanēta savai zvaigznei ir apzīmēta ar burtu ”c”, kas nozīmē, kā tā tika atklāta vēlāk par tālāk orbītā esošo citplanētu “b”.

== Vēsture ==

[[Attēls:Histogram Chart of Discovered Exoplanets as of 2017-11-26.png|thumb|Diagramma, kurā ir redzams ikgadējais atklāto citplanētu skaits līdz 2017. gada novembrim.]]
[[Attēls:Beletsky lasilla 20.jpg|thumb|Daudzi citplanētu atklājumi ir veikti no [[Lasiljas observatorija]]s Čīlē.]]
Pirms 1990. gadiem, kad oficiāli tika atklātas pirmās citplanētas, [[astronoms|astronomiem]] bija nojauta, ka tādām noteikti vajadzētu pastāvēt ārpus [[Saules sistēma]]s, taču līdz tam [[kosmoloģija|kosmoloģiskie]] instrumenti bieži vien izrādījās nepietiekami sensitīvi, lai veiktu tāda veida novērojumus.<ref name="Exoplanet history">{{Tīmekļa atsauce|url=https://www.space.com/17738-exoplanets.html|title=Exoplanets: Worlds Beyond Our Solar System|work=space.com|publisher=Space.com|first=Elizabeth|last=Howell|date=30 March 2018|accessdate=20 April 2019}}</ref> Tāpat atsevišķi autori uzsver, ka mūsdienās dažkārt vēl joprojām noris diskusijas par to, kad īsti tika atklāta pirmā citplanēta.<ref>{{grāmatas atsauce|title=Exoplanets: Finding, Exploring, and Understanding Alien Worlds|url=https://archive.org/details/exoplanetsfindin00kitc|first=Chris|last=Kitchin|place=New York|publisher=Springer|year=2012|page=[https://archive.org/details/exoplanetsfindin00kitc/page/n67 51]|isbn=978-1-4614-0644-0}}</ref>

Tā, piemēram, 2016. gadā tika ziņots, ka [[Kārnegija observatorija]]s arhīvā [[Kalifornija|Kalifornijā]] tika atrasta stikla plātne, kas bija saglabājusies no 1917. gada, uz kuras astronomi caur [[spektroskopija]]s attēlu centās pētīt kādu [[baltais punduris|balto punduri]], bet tā vietā nofotografēja samērā palielu putekļu joslu apkārt zvaigznei, kas, iespējams, bija paliekas no kādreizējās citplanētas, kas atradās orbītā ap šo zvaigzni.<ref>{{Tīmekļa atsauce|url=https://www.smithsonianmag.com/smart-news/scientists-actually-discovered-exoplanets-over-70-years-earlier-than-thought-180958753/|title=Scientists Discovered Exoplanets More Than 70 Years Earlier Than Thought|work=smithsonianmag.com|publisher=Smithsonian.com|first=Danny|last=Lewis|date=14 April 2016|accessdate=21 April 2019}}</ref> Līdzīgi 1988. gadā kanādiešu astronomu grupa novēroja citplanētu ap zvaigzni ar nosaukumu [[Cefeja Gamma]], taču piesardzības dēļ izvēlējās oficiāli neziņot par savu atklājumu.<ref name="Exoplanet history"/>

Šī iemesla dēļ lielākoties tiek pieņemts, ka pirmo oficiālo citplanētu izdevās atklāt tikai 1992. gadā ap [[pulsārs|pulsāru]] [[PSR 1257+12]], kas atrodas aptuveni 1000 [[gaismas gads|gaismas gadu]] attālumā no [[Zeme]]s.<ref name="Exoplanet history"/><ref>{{Tīmekļa atsauce|url=https://www.britannica.com/place/PSR-1257-12|title=PSR 1257+12|work=britannica.com|publisher=Encyclopædia Britannica|first=Erik|last=Gregersen|accessdate=20 April 2019}}</ref> Savukārt pirmo citplanētu ap [[Saule]]i līdzīgu [[galvenās secības zvaigzne|galvenās secības zvaigzni]] izdevās atklāt 1995. gadā šveiciešu astronomu grupai no Augšprovansas observatorijas [[Francija|Francijā]], kad ap zvaigzni [[51 Pegasi]] tika novērota [[Jupiters (planēta)|Jupiteram]] līdzīga planēta ar nosaukumu [[51 Pegasi b]], kuras orbīta atrodas 20 reižu tuvāk savai zvaigznei nekā Zeme no Saules.<ref name="Exoplanet history"/><ref name="Exoplanets NASA">{{Tīmekļa atsauce|url=https://exoplanets.nasa.gov/the-search-for-life/exoplanets-101/|title=Exoplanets 101|work=exoplanets.nasa.gov|publisher=[[Nacionālā aeronautikas un kosmosa administrācija]]|accessdate=20 April 2019}}</ref>

Pirmajā desmitgadē, kopš zinātnieki sāka atklāt citplanētas, zināmu ievērību guva amerikāņu astronoms [[Džefrijs Marsijs]] (''Geoffrey Marcy''), kuram kopā ar saviem kolēģiem, izmantojot teleskopus no [[Keka observatorija]]s [[Havajas|Havaju salās]], izdevās atklāt 70 no pirmajām 100 zināmajām citplanētām.<ref>{{grāmatas atsauce|title=Exoplanets: Finding, Exploring, and Understanding Alien Worlds|url=https://archive.org/details/exoplanetsfindin00kitc|first=Chris|last=Kitchin|place=New York|publisher=Springer|year=2012|page=[https://archive.org/details/exoplanetsfindin00kitc/page/n71 55]|isbn=978-1-4614-0644-0}}</ref><ref>{{Tīmekļa atsauce|url=https://www.britannica.com/biography/Geoffrey-W-Marcy|title=Geoffrey Marcy|work=britannica.com|publisher=Encyclopaedia Britannica|accessdate=21 April 2019}}</ref>

Pēdējos gados lielākā daļa citplanētu ir atklātas, izmantojot tādas [[orbitālā observatorija|orbitālās observatorija]]s kā, piemēram, [[Kepler (orbitālā observatorija)|Keplera]], [[Spicera kosmiskais teleskops|Spicera]] un [[Habla kosmiskais teleskops|Habla kosmisko teleskopu]], no kurām lielāko pienesumu ir devis tieši Keplera kosmiskais teleskops, kas orbītā ap Zemi tika palaists 2009. gadā.<ref name="Exoplanets NASA"/><ref>{{Tīmekļa atsauce|url=https://www.nationalgeographic.com/magazine/2019/03/extraterrestrial-life-probably-exists-how-do-we-search-for-aliens/|title=Life probably exists beyond Earth. So how do we find it?|work=nationalgeographic.com|publisher=National Geographic|first=Jamie|last=Shreeve|accessdate=20 April 2019}}</ref> Pateicoties gan uz zemes bāzēto teleskopu, gan orbitālo observatoriju darbībai, līdz 2002. gada septembrim astronomiem kopumā bija izdevies atklāt jau 100 citplanētas.<ref>{{Tīmekļa atsauce|url=http://www.spacetoday.net/Summary/1162|title=Astronomers discover 100th exoplanet|work=spacetoday.net|publisher=|date=18 September 2002|accessdate=20 April 2019}}</ref> Līdz 2015. gada janvārim šis skaitlis jau bija sasniedzis 1000 zināmas citplanētas.<ref>{{Tīmekļa atsauce|url=https://science.nasa.gov/science-news/science-at-nasa/2015/06jan_kepler1000|title=Kepler Discovers 1000th Exoplanet|work=science.nasa.gov|publisher=[[Nacionālā aeronautikas un kosmosa administrācija]]|date=6 January 2015|accessdate=20 April 2019|archive-date={{dat|2019|04|20||bez}}|archive-url=https://web.archive.org/web/20190420124726/https://science.nasa.gov/science-news/science-at-nasa/2015/06jan_kepler1000}}</ref> Pagaidām līdz 2019. gada aprīlim ir oficiāli atklātas un apstiprinātas nepilnas 4000 citplanētas.<ref name="Confirmed"/>

Pašreizējo pētījumu metožu ierobežojumu dēļ lielākā daļa no atklātajām citplanētām ir masīvas [[gāzu planēta]]s, kur saskaņā ar [[Nacionālā ģeogrāfijas biedrība|''National Geographic'']] norādītajiem datiem līdz 2019. gada martam aptuveni 1660 citplanētas bija vairāk līdzīgas [[Neptūns (planēta)|Neptūnam]], 1207 citplanētas bija zināmas kā [[karstie jupiteri]], 877 citplanētas bija pieskaitāmas pie tā saucamajām [[Pārzemes planēta|pārzemju planētām]] (''Super-Earth''), kas izmēra ziņā atrodas pa vidu starp masīvajām gāzu planētām un mazākajām [[Zemes grupas planētas|Zemes grupas planētām]], un tikai 156 citplanētas vairāk atgādināja Zemei līdzīgas planētas.<ref name="NG YT"/>

No visām citplanētām vistuvāk zināmā Zemei šobrīd skaitās [[Centaura Proksima b]], kas tika atklāta 2016. gadā.<ref name="livescience"/> Tā atrodas [[Centaura Alfa]]s zvaigžņu sistēmā nepilnu 4,5 gaismas gadu attālumā un tiek uzskatīta par potenciālu vietu, kur teorētiski varētu pastāvēt dzīvībai piemēroti apstākļi.<ref name="livescience"/> Lai gan pēdējo gadu laikā astronomiem ir izdevies atklāt vairākas citplanētas, kuras bieži vien medijos tiek traktētas kā “Zemei līdzīgas planētas”, to apdzīvojamības iespēja nereti tiek pārspīlēta, jo ar pašreizējām tehnoloģijas iespējām zinātniekiem vēl joprojām trūkst pilnīgas informācijas par citplanētu fizikālajiem parametriem un atmosfēru sastāvu.<ref>{{Tīmekļa atsauce|url=https://theconversation.com/the-five-most-earth-like-exoplanets-so-far-50669|title=The five most Earth-like exoplanets (so far)|work=theconversation.com|publisher=The Conversation|first=Andrew|last=Norton|date=18 November 2015|accessdate=21 April 2019}}</ref>

== Nākotne ==
[[Attēls:Giant Magellan Telescope - artist's concept.jpg|thumb|Mākslinieka ilustrācija, kurā ir redzams [[Milzīgais Magelāna teleskops]], kuru plāno pabeigt ap 2025. gadu.]]
Citplanētu meklēšanas nākotne ir cieši saistīta ar to, kādas [[ieguldīšana|investīcijas]] tiks ieguldītas kosmoloģisko instrumentu attīstībā. Pašreizējās tehnoloģijas galvenokārt ļauj meklēt un pētīt citplanētas no [[observatorija|observatorijām]], kas ir bāzētas uz zemes un orbitālajām observatorijām, kas atrodas [[orbīta|orbītā]] ap Zemi, lai gan nākotnē pieejamo instrumentu loks varētu kļūt plašāks.

Pagaidām tuvākajā nākotnē galvenais instruments, ar kuru plānots atklāt jaunas citplanētas ir ''[[Transiting Exoplanet Survey Satellite]]'' (''TESS'') orbitālā observatorija, kas orbītā ap Zemi tika nogādāta 2018. gada aprīlī un ar kuru ''[[Nacionālā aeronautikas un kosmosa administrācija|NASA]]'' tuvāko divu gadu laikā cer atrast vismaz 10 000 jaunas citplanētas.<ref>{{Tīmekļa atsauce|url=https://www.space.com/39939-tess-satellite-exoplanet-hunter.html?_gl=1*1fyky62*_ga*YW1wLVhyRnBDUlE3ZVU4aEZ6V2JuNUQ4c1V4eTJlZG9FaGxkS1hYaHhkRUt2d1ZYOU1zeVZOMWhWbG40bFVZb0xoalA.|title=TESS: NASA's Search for Earth-Like Planets|work=space.com|publisher=Space.com|first=Elizabeth|last=Howell|date=19 February 2019|accessdate=21 April 2019}}</ref> Tāpat tuvākajos gados lielas cerības tiek liktas arī uz tādiem kosmoloģiskajiem instrumentiem kā [[Džeimsa Veba kosmiskais teleskops|Džeimsa Veba kosmisko teleskopu]] (''JWST''), [[Ārkārtīgi lielais teleskops|Ārkārtīgi lielo teleskopu]] (''Extremely Large Telescope'') un Milzīgo Magelāna teleskopu (''Giant Magellan Telescope''), kuru galvenais uzdevums būs palīdzēt astronomiem meklēt arvien jaunas citplanētas.<ref>{{Tīmekļa atsauce|url=https://www.universetoday.com/141658/complex-life-might-require-a-very-narrow-habitable-zone/amp/|title=Complex Life Might Require a Very Narrow Habitable Zone|work=universetoday.com|publisher=Universe Today|accessdate=21 April 2019}}</ref>

Savukārt tālākā nākotnē pagaidām ir piedāvātas tādas iniciatīvas kā ''[[Breakthrough Starshot]]'' projekts, kas tika paziņots 2016. gadā un kuru galvenie iniciatori bija krievu miljardieris [[Jurijs Milners]] un britu kosmologs [[Stīvens Hokings]].<ref name="tvnet">{{Tīmekļa atsauce|url=https://www.tvnet.lv/4839455/iepazisties-pieci-interesanti-fakti-par-centaura-alfu|title=Iepazīsties: Pieci interesanti fakti par Centaura Alfu|work=tvnet.lv|publisher=TVNet|date=15 April 2016|accessdate=21 April 2019}}</ref> Lai gan projekts ir tikai pirmsākumu stadijā, tas paredz piesaistīt investīcijas un izveidot līdzekļus, lai līdz Centaura Alfas zvaigžņu sistēmai tuvāko 25 gadu laikā, izmantojot speciālu buru un lāzerstaru tehnoloģiju, varētu palaist miniaturizētas starpzvaigžņu zondes.<ref name="tvnet"/>

Līdzīgu piedāvājumu 2017. gadā izteica arī ''NASA'', kas līdz 2069. gadam plāno izstrādāt konceptu, kā nogādāt pirmo starpzvaigžņu zondi līdz Centaura Alfas zvaigžņu sistēmai, lai tādējādi izpētītu jebkuru citplanētu, kas atrastos šajā zvaigžņu sistēmā.<ref>{{Tīmekļa atsauce|url=https://www.techtimes.com/articles/217296/20171221/nasa-plans-send-mission-proxima-centauri-2069.htm|title=NASA Plans To Send Mission To Proxima Centauri In 2069|work=techtimes.com|publisher=Tech Times|first=Samriddhi|last=Dastidar|date=21 December 2017|accessdate=21 April 2019}}</ref>

== Kultūrā ==

2014. gadā amerikāņu [[astrofizika|astrofiziķis]] un vairāku zinātnisko raidījumu vadītājs [[Nīls Degrass Taisons]] (''Neil deGrasse Tyson'') savā ''[[Twitter]]'' profilā atzīmēja, ka visi tie cilvēki, kuri ir dzimuši pēc 1995. gada, var tikt uzskatīti par “citplanētu paaudzi” (''Generation Exoplanet''), jo tieši tajā gadā tika atklāta pirmā citplanēta ap Saulei līdzīgu galvenās secības zvaigzni.<ref>{{Tīmekļa atsauce|url=https://m.huffpost.com/us/entry/us_4703526|title=Defining Neil deGrasse Tyson’s ‘Generation Exoplanet’|work=huffpost.com|publisher=The Huffington Post|first=Chris|last=Martine|date=7 April 2014|accessdate=21 April 2019}}</ref>

== Skatīt arī ==
{{Portāls|Astronomija}}
* [[Citplanētu uzskaitījums]]
* [[Karstie jupiteri]]
* [[Ūdens planēta]]

== Atsauces ==
{{atsauces|3}}

== Turpmākai lasīšanai ==

* {{grāmatas atsauce|title=Exoplanets: Finding, Exploring, and Understanding Alien Worlds|first=Chris|last=Kitchin|place=New York|publisher=Springer|year=2012|page=|isbn=978-1-4614-0644-0}}
* {{grāmatas atsauce|title=The Exoplanet Handbook|edition=2.|first=Michael|last=Perryman|place=Cambridge|publisher=Cambridge University Press|year=2018|isbn=978-1-108-41977-2}}

== Ārējās saites ==

{{commons|Category:Exoplanets|Citplanētas}}
* [https://exoplanetarchive.ipac.caltech.edu/ ''NASA'' citplanētu arhīvs] {{en ikona}}
* [https://exoplanets.nasa.gov/ ''NASA'' citplanētu izpētes oficiālā mājaslapa] {{en ikona}}

{{Astronomija-aizmetnis}}

{{autoritatīvā vadība}}

[[Kategorija:Astronomiski objekti]]
[[Kategorija:Planētas]]