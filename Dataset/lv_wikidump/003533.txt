{{atsauces+}}
[[Attēls:Freyr riding Gullinbursti.jpg|thumb|250px|Freijs jājot ar [[Gullinbursti]].]]
'''Freijs'''<ref name=":0">{{Grāmatas atsauce|title=Eddas dziesmas|last=Bērziņš|first=Uldis|publisher=Jāņa Rozes apgāds|year=2015|isbn=ISBN 978-9984-23-556-1.|location=Jelgava|pages=349–359}}</ref> (senskandināvu jeb {{val|non|Frøyr}} — 'kungs') [[skandināvu mitoloģija|senskandināvu mitoloģijā]] ir auglības dievs (Freijs ir falliska dievība). Viņš valda pār lietu, sauli un lauku auglību. Viņš ir gan miera dievs, gan arī prasmīgs karotājs. Freijs ir [[Vani|vanu]] dievs. Viņš tiek uzskatīts par skaistāko no vanu dieviem un dēvēts arī par "pasaules dievu". Freiju piesauca auglīgai laulībai.

[[Ragnaroks|Ragnarokā]] Freiju nogalinās uguns milzis [[Surts]] (Freijs tajā cīnīsies bez zobena, jo to atdevis Skirnem jeb Skaidrim<ref name=":0" />).

Freija pielūgsmes centrs bija [[Upsāla]].

== Izcelsme un attiecības ar citiem dieviem ==

Freijs ir [[Njords|Njorda]] un [[Skadi|Skades]] dēls un [[Freija]]s brālis. Sākotnēji Freijs varētu būt bijis saules dievs, savukārt Freija — mēness dieviete.

Freija sieva ir milze Gerda, sensk. ''Gerðr'' (saistāma ar zemes iemiesojumu Gerdu), kuru Freijs pamana, apsēdies [[Hlidskjalvs|Hlidskjalvā]]. Lai viņu iegūtu, Freijam jāatdod [[Skirnirs|Skirnem]] jeb Skaidrim savs burvju zobens, kurš cīnās pats, "ja prātīgs tas, kurš to cilā". Pēc tam Freijs pieveic milzi [[Beli]] ar ragu.

[[Heimskringla|Heimskringlā]] minēts, ka Freijam un Gerdai bija arī dēls — [[Fjelnirs|Fjolne]] (zviedru karalis; netika dievišķots).

== Freija atribūti ==

Freija atribūti ir zelta mežakuilis [[Gullinbursti|Gullinburste]] jeb Zeltsaris,<ref name=":0" /> kura spalva mirdz tik spoži, ka apgaismo visu savā ceļā un kuģis [[Skidbladnirs|Skidbladne]] jeb Šķillāpstis,<ref name=":0" /> kurā var satilpt visi āsi un, tiklīdz uzvilktas buras, rodas ceļavējš; pēc ceļojuma to savukārt var salocīt un aizbāzt aiz jostas.

[[Āsgarda|Asgardā]] Freijs apmeties [[Alfheima|Alfheimā]].

Freija ieročenesējs un kalpotājs ir Skirne jeb Skaidris.
== Atsauces ==
{{atsauces}}

{{Commons category|Freyr|Freirs}}

{{Skandināvu mitoloģija2}}

{{autoritatīvā vadība}}

[[Kategorija:Auglības dievi]]
[[Kategorija:Skandināvu dievi]]