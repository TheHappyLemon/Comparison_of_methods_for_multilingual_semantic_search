{{Valsts infokaste
|         vietējais_nosaukums = ''Antigua and Barubuda''
|    pilnais_valsts_nosaukums = Antigva un Barbuda
|               karoga_attēls = Flag of Antigua and Barbuda.svg
|            karoga_nosaukums = Antigvas un Barbudas karogs
|              ģerboņa_attēls = Coat of arms of Antigua and Barbuda.svg
|           ģerboņa_nosaukums = Antigvas un Barbudas ģerbonis
|             ģerboņa_platums = 100 px
|                 valsts_moto = Each Endeavouring, All Achieving
|                valsts_himna = Fair Antigua and Barbuda <br />Karaliskā himna: God Save the King
|               kartes_attēls = ATG orthographic.svg
|             kartes_paraksts = 
|               galvaspilsēta = [[Sentdžonsa (Antigva un Barbuda)|Sentdžonsa]]
| latd= 17| latm=3 | latNS=N | longd=61 | longm=48 | longEW=W 
|lielākā_pilsēta = galvaspilsēta
|              valsts_valodas = [[Angļu valoda]]
|             etniskās_grupas = melnie 89%<br /> jauktas rases 4,4%<br /> baltie 2,4%<br /> citi 2,5% 
|        etniskās_grupas_gads = 2001
|              valsts_iekārta = [[Konstitucionālā monarhija]] un [[Parlamentārisms|parlamentāra republika]]
|        valsts_galvas_tituls = Karalis
|                valsts_galva = [[Čārlzs III Vindzors]]
|       valsts_galvas_tituls2 = Ģenerālgubernatore
|               valsts_galva2 = [[Rodnijs Viljamss]]
|       valsts_galvas_tituls3 = Premjerministrs
|               valsts_galva3 = Gastons Brauns
|        neatkarības_iegūšana = Neatkarība no [[Apvienotā Karaliste|Apvienotās Karalistes]]
|         neatkarības_piezīme = {{dat|1981|11|1|n}}
|                    dibināta = 
|                 platība_km2 = 440
|               platība_rangs = 199.
|              procenti_ūdens = 
|     iedzīvotāju_skaita_gads = 2014
|          iedzīvotāju_skaits = 91 295
|    iedzīvotāju_skaits_rangs = 199.
|    apdzīvotības_blīvums_km2 = 186
|  apdzīvotības_blīvums_rangs = 57.
|                     IKP_PPP = 1,58 miljardi [[ASV dolārs|$]]
|                IKP_PPP_gads = 2012
|               IKP_PPP_rangs = 170
|          IKP_PPP_per_capita = 18 026 [[ASV dolārs|$]]
|    IKP_PPP_per_capita_rangs = 59
|                         HDI = {{palielinājās}} 0.783
|                    HDI_gads = 2014
|              HDI_kategorija = <font color=#009900>augsts</font>
|                   HDI_rangs = 58.
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Austrumkarību dolārs]]
|                valūtas_kods = XCD
|                  laika_zona = 
|                  utc_offset = -4
|              laika_zona_DST = 
|              utc_offset_DST = 
|                      domēns = [[.ag]]
|              tālsarunu_kods = 1(268)
|                    piezīmes = 
|                    piezīme1 = 
|                    piezīme2 = 
|                    piezīme3 = 
|                    piezīme4 = 
|                    piezīme5 = 	
|                    piezīme6 = 
|                    piezīme7 = 
|                iso_kods_num = 
|              iso_kods_alfa2 = 
|              iso_kods_alfa3 = 
}}
'''Antigva un Barbuda''' ({{val|en|Antigua and Barbuda}}) ir valsts [[Ziemeļamerika|Ziemeļamerikā]]. Tā ir salu valsts, kuras sastāvā ir iekļautas trīs lielās salas un vairākas mazākas salas. No visām salām tikai divas ir apdzīvotas. To austrumos apskalo [[Atlantijas okeāns]], bet rietumos to apskalo [[Karību jūra]]. Antigvas un Barbudas kopējā platība ir 440 km² un tā ir 19. lielākā Ziemeļamerikas valsts pēc platības. Pēc 2014. gada datiem Antigva un Barbuda ar 91 295 iedzīvotājiem ir [[Ziemeļamerikas valstu un atkarīgo teritoriju uzskaitījums|21. lielākā Ziemeļamerikas valsts pēc iedzīvotāju skaita]]. Salu teritorijas lielākoties ir veidotas no koraļļiem un kaļķakmeņiem, savukārt salu reljefs ir samērā zems. Salu klimatu ietekmē tropisks piejūras klimats. 

Antigva un Barbuda ir [[konstitucionālā monarhija]] un [[Parlamentārisms|parlamentāra republika]]. Valsts galva ir [[Apvienotā Karaliste|Lielbritānijas]] un citu bijušo britu koloniju karalis [[Čārlzs III Vindzors|Čārlzs III]]. Galvaspilsēta un lielākā pilsēta ir [[Sentdžonsa (Antigva un Barbuda)|Sentdžonsa]]. Antigva un Barbuda ir viena no [[Apvienoto Nāciju Organizācija|ANO]], [[Nāciju Sadraudzība]]s, [[Amerikas valstu organizācija]]s un [[Karību savienība]]s dalībvalstīm.

== Vēsture ==
Pirmie iedzīvotāji, kas salās ieradās apmēram 2400 p.m.ē. bija sibonī. Viņiem sekoja [[avaraki]], kas apdzīvoja salas 1493. gadā, kad tās sava otrā ceļojuma laikā apmeklēja [[Kristofors Kolumbs]], dodams Antigvai vārdu Santa Maria de la Antigua. Kareivīgie [[karībi]], kuri bija piespieduši avarakus pamest citas salas, šeit acīmredzot uz dzīvi neapmetās. 

Sākumā salās apmetās [[Spānija|spāņu]] un [[Francija|franču]] kolonisti, tomēr vēlāk viņu vietā nāca [[Anglijas Karaliste|angļi]], kuri savu pirmo koloniju šeit izveidoja 1667. gadā. 1674. gadā tika izveidota pirmā lielā cukurniedru plantācija. Cukura plantācijās tika izmantots vergu darbs. [[Verdzība]] tika atcelta 1834. gadā. Brīvlaisto vergu [[Ekonomikas izaugsme|ekonomisko izaugsmes]] iespēju ierobežoja zemes trūkums un nevis uz ražošanu, bet uz lauksaimniecību orientētā ekonomika. Situācija uzlabojās tikai 1939. gadā, kad sāka veidoties arodbiedrības. 1981. gadā salas kļuva par neatkarīgu valsti [[Nāciju sadraudzība|Britu sadraudzības]] sastāvā.

== Ģeogrāfija un klimats ==
Valsts teritorija sastāv no trim lielajām salām - Antigva, Barbuda un neapdzīvotā Redonda, kā arī vairākām mazākām. Salas lielākoties ir veidotas no koraļļiem un kaļķakmeņiem. Salu reljefs galvenokārt ir diezgan zems, ja vien neskaita augstākos vulkāniskos apgabalus. Salu augstākais punkts ir 402 m augstais vulkāns Bogīpīks. 

Antigvā un Barbudā valda tropisks piejūras klimats. No jūlija līdz oktobrim ir iespējamas [[viesuļvētra]]s un tropiskās vētras, reizēm novērojami arī sausuma periodi. Nopietnas problēmas sagādā ūdens trūkums - salās trūkst dabīgu saldūdens avotu, turklāt [[mežu izciršana]]s dēļ ātrāk aiztek arī lietus ūdens.

== Iedzīvotāji ==
Pēc 2014. gada skaitīšanas datiem Antigvā un Barbudā dzīvo 91 295 iedzīvotāji, no kuriem lielākā daļa jeb 89% ir melnās rases, 2,4% ir baltās rases, 4,4% ir jauktas rases, bet 2,9% pieder pie citām etniskajām grupām. Vairums iedzīvotāju, kuri nav melnādainie, ir britu, portugāļu un tuvo austrumu arābu pēcteči. 

Saskaņā ar 2001. gada tautas skaitīšanas datiem lielākā daļa iedzīvotāju ir kristieši no kuriem 25,7% ir [[Anglikānisms|anglikāņi]], 12,3%  ir [[septītās dienas adventisti]], 10,6% ir [[piecdesmitnieki]], 10,5% ir [[Hernhūtisms|hernhūtieši]], 10,4% ir [[Katolicisms|katoļi]], 7,9% ir [[Metodisms|metodisti]], 4,9% ir [[baptisti]], bet 9,9% pieder pie citiem kristietības novirzieniem. 2% iedzīvotāju pieder pie citas reliģijas, savukārt 5,8% nepieder nevienai reliģijai vai ir neticīgi.

Lielākā daļa iedzīvotāju jeb 69,5% ir vecumā no 15 līdz 64 gadiem, 26.9% ir vecumā līdz 14 gadiem, bet 3,6% ir vecāki par 65 gadiem. Vidējais mūža ilgums ir 30,5 gadi, bet paredzamais mūža ilgums piedzimstot ir 72,69 gadi.

== Ekonomika ==
Valstij, salīdzinot ar citām Karību valstīm, ir relatīvi augsts iekšzemes kopprodukts. Kopš 2003. gada valsts ekonomika ir attīstījusies, pateicoties viesnīcu un dzīvokļu būvniecības bumam. Klimats ir piemērots tūrisma attīstībai un tas sastāda vairāk kā pusi no iekšzemes kopprodukta. Lauksaimniecības produkcija galvenokārt nonāk iekšējā tirgū. Šajā nozarē problēmas rada ūdens un darbaspēka trūkums, jo vairums iedzīvotāju strādā tūrisma un būvniecības nozarēs, kur ir labāks atalgojums. 

Galvenie lauksaimniecības produkti ir kokvilna, ananāsi, banāni, mango, kokosrieksti, cukurniedres un gurķi, kā arī lopkopības produkti. Savukārt ražotas tiek galvenokārt eksporta preces - amatniecības izstrādājumi un elektropreces. Pēc 2006. gada datiem visvairāk produkcijas jeb 34% ir tikušas eksportētas uz Spāniju, 20,7 % uz Vāciju, 7,7% uz Itāliju, 5,8% uz Singapūru, bet 4,9% uz Lielbritāniju. Salu valsts galvenokārt importē no ASV (21,1%), Ķīnas (16,4%), Vācijas (13,3%), Singapūras (12,7%) un Spānijas (6,5%).

== Politika ==
Antigva un Barbuda ir konstitucionāla monarhija un parlamentāra republika, kas ietilpst Britu sadraudzības sastāvā. Antigvas un Barbudas valsts galva ir [[Apvienotā Karaliste|Lielbritānijas]] un citu bijušo britu koloniju karalis [[Čārlzs III Vindzors|Čārlzs III]]. Karalis pārstāv viņa iecelts ģenerālgubernators, kuru izvēlas pamatojoties uz valsts premjerministra ieteikumu. Savukārt ģenerālgubernators ieceļ premjerministru, par kuru parasti kļūst vēlēšanās uzvarējušās partijas līderis.

Likumdevējs ir divpalātu parlaments, kas sastāv no Senāta, kura 17 locekļus ieceļ ģenerālgubernators un pārstāvju palātas, kuras 17 locekļus ievēl uz pieciem gadiem proporcionālās vēlēšanās. Vēlēšanu tiesības ir visiem pilsoņiem, kas vecāki par 18 gadiem. Lielākās partijas ir Antigvas darba partija, Barbudieši labākai Barbudai, Barbudas tautas pārmaiņu kustība, un Apvienotā progresīvā partija. Valsts uztur diplomātiskās attiecības ar ASV, Kanādu, Lielbritāniju un Ķīnu, kā arī vairumu Latīņamerikas un Austrumkarību valstu. Antigva un Barbuda ir [[Apvienoto Nāciju Organizācija|ANO]], [[Nāciju sadraudzība|Britu sadraudzības]], [[Amerikas valstu organizācija]]s un [[Karību savienība]]s dalībvalsts.

== Atsauces ==
* [https://www.cia.gov/library/publications/the-world-factbook/geos/ac.html CIA World Factbook] {{Webarchive|url=https://web.archive.org/web/20200424055954/https://www.cia.gov/library/publications/the-world-factbook/geos/ac.html |date={{dat|2020|04|24||bez}} }} {{en ikona}}
* Geographica World atlas & encyclopedia (2007) {{ISBN|978-3-8331-4125-6}} {{en ikona}}
* [https://web.archive.org/web/20070814213848/http://www.state.gov/r/pa/ei/bgn/2336.htm Background Note: Antigua and Barbuda] {{en ikona}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ziemeļamerikas valstis}}
{{Nāciju sadraudzība}}

{{autoritatīvā vadība}}

[[Kategorija:Ziemeļamerikas valstis]]
[[Kategorija:Karību jūra]]
[[Kategorija:Antigva un Barbuda]]