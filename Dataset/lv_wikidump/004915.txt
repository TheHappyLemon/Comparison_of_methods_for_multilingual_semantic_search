{{Atsauces+}}
[[Attēls:Frankish empire.jpg‎|right|thumb|200px|Karolingu impērija]]

'''Karolingu dinastija''' ({{val|la|Carolingi}}, {{val|fr|Carolingiens}}, {{val|de|Karolinger}}, {{val|it|Carolingi}}) bija [[franki|franku]] [[Monarhs|karaļu]] dinastija, kas valdīja mūsdienu [[Francija]]s teritorijā un Centrāleiropā 8.—10. gadsimtā.

Karolingu dzimtas ciltstēvs bija Mecas (''Metz'') bīskaps Arnulfs ({{val|fr|Arnoul}}, {{val|de|Arnulf}}). Tā kā dzimtā vairākās paaudzēs bija militāru talantu apveltīti pārstāvji, Karolingi uzkalpojās par Merovingu mažordomiem, t.i. karavadoņiem. Mažordoms [[Kārlis Martels]] (''Charles Martel'') jeb Kārlis ''Veseris'', iedibināja smago [[kavalērija|kavalēriju]], viņa laikā [[bruņinieki]]em sāka iedalīt zemes ([[feods|feodus]]) par kalpošanu savam [[suverēns|suverēnam]]. Tā sāka veidoties [[feodālisms]]: suverēnu—vasaļu attiecības, kuru pamatā bija vairāk vai mazāk stingri noteiktas savstarpējās kalpošanas — protekcijas saistības.

Karolingu dinastijai izdevās atjaunot franku valsts vienotību lielā mērā notika pateicoties draudošajām briesmām no dienvidiem, kur no [[Ziemeļāfrika]]s musulmaņi bija iebrukuši [[Spānija|Spānijā]], sakāvuši [[vizigoti|vizigotu]] un svēbu valstis un, iekarojuši Dienvidfranciju. 732. gadā frankiem izdevās veikt arābus kaujā pie [[Puatjē]] un pāriet pretuzbrukumā.

== Karolingu impērijas veidošanās ==
[[Attēls:Charlemagne-liege-2.jpg|thumb|200px|Piemineklis Kārlim Lielajam [[Ljēža|Ljēžā]] (Beļģija)]]
Kārļa Martela dēls [[mažordoms]] [[Pipins Īsais]] (741—768) tāpat kā tēvs izcēlās ar veiksmi karos pret arābiem un Suasonā tapa ievēlēts par franku ķēniņu.
Viņa dēls bija [[Kārlis Lielais]], kas 43 valdīšanas gados pakļāva gandrīz vai visu kristīgo [[Eiropa|Eiropu]]. Tūlīt pēc kāpšanas tronī viņš apspieda sadumpojušos [[baski|baskus]] un [[bretoņi|bretoņus]]. Tad sāka paplašināšanos uz [[sakši|sakšu]] zemēm (karš ar pārtraukumiem ilga 30 gadus). 772. gadā franki nopostīja sakšu zemes līdz [[Vezera]]i un nocirta to svēto ozolu ''Irminsulu''. 774. gadā franki pakļāva [[langobardi|langobardus]], Kārlis sevi sāka dēvēt par "franku un langobardu valdnieku". [[Pāvests]] viņam piešķīra [[Roma]]s valsts aizstāvja titulu. 776. gadā viņš apspieda sakšu un langobardu dumpjus. 778. gadā franki pārgāja [[Pireneju kalni|Pirenejus]], ieņēma [[Saragosa|Saragosu]] un visu teritoriju līdz [[Ebro]] upei. Atpakaļceļā notika slavenā [[Ronsevalas kauja]] ar [[baski]]em. 

Kārlis vadīja karagājienus uz Istriju un Pannoniju, tad pret [[Brandenburga]]s [[ļutiči]]em, karu ar [[Avāri (senie)|avāri]]em, sakšu sacelšanās apspiešanu. Avāriem atņemtajā teritorijā tika dibināta Ostmarka (vēlākā [[Austrija]]). Šādas markas tiek dibinātas visā robežjoslā kā nocietināti, militāri patstāvīgi apgabali markgrāfu pakļautībā. Frankiem sāka maksāt meslus [[Mēklenburga]]s [[obotriti]], Brandenburgas ļutiči, [[Saksija]]s [[sorbi]], [[Bohēmija]]s [[čehi]].

800. gadā [[Romas pāvests]] Kārli kronēja par Romas [[monarhs|imperatoru]]. 810. gadā notika karš ar [[dāņi]]em, franki pakļāva to sabiedrotos nordalbingus — pēdējo brīvo sakšu cilti. Franku valsts teritorija pletās no [[Ebro]] upes Spānijā līdz Rābas upei Pannonijā un no Eideras ziemeļos līdz Beneventei dienvidos.

806. gadā Kārlis Lielais sadalīja impēriju starp dēliem: Luijs kļuva par [[Akvitānija]]s un [[Burgundija]]s karali, Pipins par [[Itālija]]s un [[Vācija]]s karali, bet Kārlis par Neistrijas, Austrazijas un Vācijas ziemeļos no [[Donava]]s karali. 9. gs. otrā puse un liela daļa 10. gs. pagāja iekšējās jukās, cīņā par varu starp dažādām augstmaņu frakcijām un dinastijām, kā arī visai vāji organizētā aizsardzībā pret [[vikingi|vikingu]] uzbrukumiem.

Piecas franku karaļvalstis Eiropā arvien vairāk zaudēja agrākās savstarpējās saites. Rietumfranku karalis [[Kārlis III]], nespēdams atvairīt plašos jūras piekrastes reģionos nostiprinājušos vikingu uzbrukumus, bija spiests viņiem piešķirt teritoriju [[Sēna]]s ielejā. Šī teritorija vēlāk kļuva par mūsdienu Francijas provinci — [[Normandija|Normandiju]] (franki vikingus sauca par [[normāņi]]em (''normands''), no tā arī cēlies šīs provinces nosaukums).

987. gadā Karolingu dinastija iznīka, franku valsts tronī to nomainīja [[Kapetingu dinastija]].

== Karolingu karaļi franku lielvalsts tronī ==
* [[Pipins Īsais]] ({{val|la|Pippinus Brevis}}, {{val|fr|Pépin le Bref}}, 714—768) karalis 751—768. 
* [[Karlomans]] ({{val|fr|Carloman}}, 751—771) valdīja 768—771.
* [[Kārlis Lielais]] ({{val|la|Carolus Magnus}}, {{val|fr|Charlemagne}}, {{val|de|Karl der Große}}, 742—814) karalis 768—814.
* [[Luijs Dievbijīgais]] ({{val|fr|Louis le Pieux}}, {{val|de|Ludwig der Fromme}}, 778—840) imperators 814—840.

== Skatīt arī ==
* [[Karolingu renesanse]]
* [[Francijas monarhi]]

{{autoritatīvā vadība}}

[[Kategorija:Karolingu dinastija| ]]
[[Kategorija:Franki]]
[[Kategorija:Francijas vēsture]]
[[Kategorija:Vācijas vēsture]]
[[Kategorija:Itālijas vēsture]]
[[Kategorija:Spānijas vēsture]]