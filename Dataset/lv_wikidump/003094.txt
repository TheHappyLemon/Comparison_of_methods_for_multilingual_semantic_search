'''Nesējraķete''' — [[kosmiskais nesējs]], [[raķete]], kuru izmanto kā transportlīdzekli [[kosmiskais lidaparāts|kosmisko lidaparātu]] ievadīšanai [[Orbīta|orbītā]] ap [[Zeme|Zemi]] vai starpplanētu lidojuma [[Trajektorija|trajektorijā]]. Šobrīd [[kosmonautika]]s praksē izmanto tikai daudzpakāpju nesējraķetes. Nesējraķetes pakāpes var būt vienreiz izmantojamas, ja tās pēc atdalīšanas nokrīt un iet bojā vai arī daudzkārt izmantojamas, ja tās nolaižas uz Zemes ar [[Izpletnis|izpletni]] vai kā citādi.

Pēc [[Raķešdegviela|degvielas]] tipa izšķir šķidrā kurināmā un cietā kurināmā raķetes, kā arī to kombinācijas. Cietā kurināmā pakāpes parasti izmanto starpkontinentālajās ballistiskajās raķetēs un kā nesējraķešu starta paātrinātājus. Kā šķidro degvielu parasti izmanto [[petroleja|petroleju]], sašķidrināto ūdeņradi, [[hidrazīns|hidrazīnu]] u.c.

Nesējraķetes parasti tiek palaistas uz sauszemes no īpaši izbūvēta starta kompleksa, raķešu šahtas vai no mobilās platformas. Raķetes arī var startēt no okeānā peldošas starta platformas vai no [[zemūdene]]s, kā arī no [[lidmašīna]]s.

=== Nesējraķešu tipi ===
Nesējraķetes tiek iedalītas pēc kravnesības uz [[Zemā Zemes orbīta|zemo Zemes orbītu]].

* Vieglās kravnesības nesējraķete - derīga krava līdz 2000 [[Kilograms|kg.]]
* Vidējās kravnesības nesējraķete - derīga krava no 2000 līdz 20000 [[Kilograms|kg.]]
* Smagās kravnesības nesējraķete - derīgā krava no 20000 līdz 50000 [[Kilograms|kg.]]  (Piem. [[Ariane 5]])
* Supersmagās kravnesības nesējraķete - derīgā krava virs 50000 [[Kilograms|kg.]] (Piem. [[Saturn (nesējraķešu saime)|Saturn]])

== Skatīt arī ==
* ''[[Saturn (nesējraķešu saime)|Saturn]]''

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Kosmonautika]]
[[Kategorija:Nesējraķetes| ]]