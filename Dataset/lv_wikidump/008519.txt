[[Attēls:Block-D.jpg|thumb|Blok D]]
{{Blok D (11S824)}}
'''Blok D''' ({{val-ru|Блок Д, Разгонный блок Д}}) ir [[Padomju Savienība|PSRS]]/[[Krievija]]s [[kosmiskais velkonis|kosmisko velkoņu]] saime, kas paredzēti [[kosmiskais aparāts|kosmisko aparātu]] ievadīšanai augstākās Zemes [[orbīta|orbītās]] vai arī trajektorijās uz [[Mēness|Mēnesi]] vai citām [[planēta|planētām]].

== Blok D varianti ==

Blok D modifikācijas:
{| class="wikitable" style="margin: 1em 1em 1em 0";
|----- bgcolor="#FFDEAD"
! Modifikācija
! Nesējraķete
! Startu skaits
! Avāriju skaits
|-
| Blok D (N1-L3)
| [[N-1]]
| 4
| 4 (nesējraķetes dēļ)
|-
| Blok D (L1)
| [[Proton-K/Blok D|Proton-K]]
| 14
| 8 (7 nesējraķetes dēļ; viens Blok D dēļ)
|-
| Blok D (L1E)
| [[Proton-K/Blok D|Proton-K]]
| 2
| 1 (nesējraķetes dēļ)
|-
|}
Tālākās modifikācijas:
* [[Blok DM]] (vairākas)
* [[Blok D-1]]
* [[Blok D-2]]

== Blok D (N1-L3) ==
Jaunas [[raķešpakāpe]]s izveide ir saistīta ar 1960.-1970. gados PSRS izvērsto projektu [[N1-L3]] pilotējamam lidojumam uz Mēnesi. Tika projektēta superraķete [[N-1]], kas sastāvēja no 3 pakāpēm (Blok A, B, V - pēc [[Kirilica|krievu alfabēta]] pirmajiem burtiem). Tai vajadzēja zemā Zemes orbītā nogādāt [[kosmosa kuģis|kosmosa kuģi]] [[L3]] ar 4 pakāpēm (Blok G, D, Je, I) lidojumam uz Mēnesi. Blokam D vajadzētu nodrošināt divus [[korekcijas manevrs|korekcijas manevrus]] trajektorijā Zeme-Mēness, bremzēšanas impulsa veikšanu, lai ieietu Mēness orbītā, šis orbītas 2-3 korekcijas manevrus, kā arī bremzēšanas impulsa veikšanu, lai dzēstu [[nolaižamais aparāts|nolaižamā aparāta]] orbitālo ātrumu pirms nosēšanās uz Mēness. Izlietotais Blok D ar degvielas paliekām nokristu uz Mēness virsmas. 

[[1964]]. gadā sākās projektēšanas darbi konstruktoru birojā [[OKB-1]]. Pakāpei tika izstrādāts [[raķešdzinējs]] [[11D58]] (''11Д58''). Lai samazinātu siltuma pieplūdi [[šķidrais skābeklis|šķidrajam skābeklim]], oksidētāja bāka tika izveidota [[sfēra|sfēriska]] ar [[vakuums|vakuuma]] [[siltumizolācija|siltumizolāciju]] un siltuma tiltu savienojumiem. Degvielas tvertne izveidota [[Tors (ģeometrija)|torveida]]. Kosmiskajā velkonī tika realizēti vairāki unikāli tehniski risinājumi (degvielas tvertne 30° slīpumā, lai būtu racionāla degvielas savākšana; tvertņu priekšsūkņi; [[hēlijs|hēlija]] uzglabāšana balonos, kas iegremdēti šķidrā skābeklī, u.c.). Lai nodrošinātu galvenā dzinēja iedarbināšanu, pirms tam bija vajadzīga noteikta pārslodze (lai degviela nosēstos); tam
tika izstrādāta iedarbināšanas nodrošināšanas sistēma, kas atļāva Blok D dzinēja palaišanu līdz 7 reizēm, līdz 30% no tvertņu tilpuma. Iedarbināšanas nodrošināšanas sistēma sastāvēja no degvielas tvertnes un diviem dzinējiem (viens - rezerves); tie bija simetriski piestiprināti pie degvielas tvertnes un bija paredzēts tos nomest pēc galvenā dzinēja pēdējās iedarbināšanas reizes.

== Blok D (L1) ==
Līdz ar nesējraķetes N-1 izveides aizkavēšanos, tika nolemts veikt pilotējamu lidojumu ap Mēnesi, izmantojot raķeti [[Proton-K|UR-500]] un raķešpakāpi no N-1 projekta (Blok-D).
[[1965]]. gadā sākās kosmiskā kompleksa [[L1]] projektēšanas darbi. Tajā tika izmantots modificēts Blok D, kuram vajadzēja nodrošināts divus manevrus. Bija paredzēti divi Blok D izmēģinājuma lidojumi (pirmais - dzinēja īslaicīgai iedarbināšanai ieiešanai Zemes orbītā, otro - lai veiktu paātrinājumu no Zemes orbītas lidojumam uz Mēnesi).

Kompleksa L1 raķešpakāpe Blok D (11S824) kļuva par bāzi veselai kosmisko velkoņu saimei. Tā izstrādei galvenie risinājumi tika ņemti no kompleksa N1-L3 raķešpakāpes Blok D, ar izmaiņām atbalsta elementos, ka arī dzinēja iedarbināšanas nodrošināšanas sistēmā. Iedarbināšanas nodrošināšanas sistēmai papildus bija jāveic pakāpes orientācija un stabilizācija, kam tika uzstādīti papildu dzinēji. Pēc diviem 11S824 stenda izmēģinājumiem, [[1967]]. gada [[10. marts|10.martā]] notika veiksmīgs [[Proton-K/Blok D|Proton-K]] starts ar Blok D un kosmosa kuģi [[7K-L1]] ([[Kosmos-146]]), kosmiskais aparāts pārsniedza [[otrais kosmiskais ātrums|otro kosmisko ātrumu]]. Pavisam programmas L1 ietvaros notika 14 starti, no tiem tikai 7 reizēs (pārējās reizēs notika nesējraķetes avārija) tika darbināts Blok D, no kuriem vienu reizi tas neiedarbojās.

[[1968]]. gadā Blok D tika pielāgots bezpilota kosmisko aparātu palaišanai uz Mēnesi, [[Marss (planēta)|Marsu]] un [[Venera (planēta)|Veneru]].

== Blok D (L1E) ==
Vienlaicīgi ar projektu L1 turpinājās darbs pie N1-L3 Blok D. Tika veikti seši stenda izmēģinājumi, kuros pakāpe tika iedarbināta 7-8 reizes. Lai to izmēģinātu kosmiskā lidojumā, tika nolemts to darīt ar nesējraķeti Proton; tam tika projektēts īpašs kosmiskais bloks [[L1E]] (''Л1Э''), kas sastāvēja no vienkāršota kosmosa kuģa L1, eksperimentālā Blok D un [[plūsmvirzis|plūsmvirža]]. Tas bija aprīkots ar papildu sensoriem, tvertnēs ierīkoja [[iluminators|iluminatorus]], caur kuriem veica videofilmēšanu, lai redzētu šķidruma uzvedību dažādos lidojuma periodos. Pirmais lidojums 28.11.1969 beidzās neveiksmīgi nesējraķetes avārijas dēļ, bet otrais 02.12.1970 bija veiksmīgs - pakāpe ieslēdzās 7 reizes, un informācija tika nodota uz zemi.

== Turpmākās modifikācijas ==
Līdz ar [[sakaru pavadonis|sakaru]] un [[televīzija]]s pavadoņu izveidi bija nepieciešamība nogādāt derīgo kravu [[ģeostacionārā orbīta|ģeostacionārajā orbītā]]. [[1969]]. gadā izstrādāja Blok D modifikāciju, kuru nosauca par '''Blok DM''' (11S86).

Sk. tālāk [[Blok DM]].

== Literatūra, avoti ==
Grāmata ''В.Е.Гудилин, Л.И.Слабкий "РАКЕТНО-КОСМИЧЕСКИЕ СИСТЕМЫ (История. Развитие. Перспективы)"'' [http://www.buran.ru/htm/gud%2025.htm]

[[Kategorija:Blok D]]