{{Citas nozīmes|pilsētu|Līgatne (nozīmju atdalīšana)|Līgatne}}
{{Apdzīvotas vietas infokaste
| name                      = Līgatne
| settlement_type           = Novada pilsēta
| image_skyline             = Līgatnes papīrfabrika.jpg
| image_caption             = Līgatnes papīrfabrika
| image_flag                = 
| flag_link                 = 
| flag_size                 = 
| image_shield              = Ligatne COA.svg
| shield_link               = Līgatnes ģerbonis
| shield_size               = 75px
| pushpin_map               = Latvia (novadi)
| pushpin_label_position    = left
| subdivision_type          = Valsts
| subdivision_name          = {{LVA}}
| subdivision_type1         = Novads
| subdivision_name1         = [[Cēsu novads]]
| established_title         = Pilsētas tiesības
| established_date          = no [[1993]]. gada
| seat_type                 = Vēsturiskie <br /> nosaukumi
| seat                      = {{val|de|Ligat, Conradsruhe}}
| government_type           = 
| leader_title              = 
| leader_name               = 
| area_total_km2            = 7.4
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Līgatne}}
 | population_as_of         = {{iedzsk|dat}}
| population_density_km2    = auto
| timezone                  = [[Austrumeiropas laiks|EET]]
| utc_offset                = +2
| timezone_DST              = [[Austrumeiropas laiks|EEST]]
| utc_offset_DST            = +3
| latd  = 57 | latm  = 13 | lats  = 56 | latNS  = N 
| longd = 25 | longm = 02 | longs = 45 | longEW = E
| elevation_m               = 88
| postal_code_type          = Pasta indeksi
| postal_code               = LV-4110
| area_code                 = 
| website                   = [http://www.ligatne.lv/ www.ligatne.lv]
| footnotes                 =
}}

'''Līgatne''' (arī '''Lejas Līgatne''')<ref>[https://vietvardi.lgia.gov.lv/vv/to_www_obj.objekts?p_id=38410&p_back=0** Vietvārdu datubāze]</ref> ir pilsēta [[Gauja]]s kreisajā krastā, [[Cēsu novads|Cēsu novadā]] [[Vidzeme|Vidzemē]]. Pilsētu mēdz saukt arī par "alu pilsētu". Tā atrodas pie [[Līgatne (upe)|Līgatnes]] upes ietekas [[Gauja|Gaujā]], no kuras arī cēlies pilsētas nosaukums.

Līgatne ir viens no vissenākajiem papīra ražošanas centriem [[Latvija|Latvijā]]. Papīru šeit uzsāka ražot 1815. gadā papīra ražošanai pielāgotās Paltmales muižas miltu dzirnavās, bet papīrfabrika, kas darbojas arī mūsdienās, uzcelta nedaudz vēlāk. Pēc papīrfabrikas uzcelšanas Līgatne sāka veidoties par apdzīvotu vietu, kas pilsētas tiesības ieguva 1993. gadā.

Līgatne atrodas [[Gaujas nacionālais parks|Gaujas nacionālā parka]] teritorijā. Pie Līgatnes atrodas [[Līgatnes dabas takas]] — meža masīvs ar vairāk kā 5 km garumā ierīkotām takām un celiņiem gājējiem un velosipēdistiem, kā arī jāšanai, kur [[voljers|voljeros]] var novērot Latvijas faunai raksturīgos savvaļas dzīvniekus un putnus. Līgatnē atrodas arī pārceltuve pār [[Gauja|Gauju]]. Līgatnes apkārtnē Gaujas krasti ir klinšaini un neparastas formas.

== Vēsture ==
Līgatnes vārds (''Ligat'') pirmo reizi sastopams [[Zviedru Vidzeme]]s laika dokumentos 17. gadsimta pirmajā pusē. 1630. gadā vaku grāmatā redzams, ka tā saucās kādas mājas Siguldas pilsnovada latviešu vakā un tāds nosaukums bija arī krogam, kas atradās pie Rīgas — Cēsu ceļa, [[Līgatne (upe)|Līgates]] upītes krastā.

Izšķirošs Līgatnes attīstībā bija 1815. gads, kad Rīgas zīda tirgotājs Konrāds Justus Štorhs no Paltmales muižas nopirka zemesgabalu, lai uz tā celtu papīra dzirnavas.

Sākotnēji papīru ražoja pielāgotās Paltmales muižas miltu dzirnavās, bet jau 1816. gadā uzcēla jaunas papīra dzirnavas, jeb tā saukto roku darba fabriku (''Handfabrik'', saukta arī par Anfabriku vai Ānfabriku). Handfabrikā papīru ar rokām ražoja līdz pat 1871. gadam. 1830. gadā tika pabeigta jaunas, tā sauktās Galvenās vai Vidusfabrikas ēkas celtniecība. Šajā ēkā [[papīrfabrika "Līgatne"|Līgatnes papīrfabrika]] darbojās līdz 2014. gadam.

Ar 19. gadsimta beigām saistās Līgatnes uzplaukuma laiks. Šajā laikā papīrfabrika izvērsa plašu celtniecību — būvēja strādnieku un administrācijas dzīvojamās mājas, kā arī slimnīcu, dzemdību namu, fabrikas klubu, skolu, nespējnieku namu un aptieku. Fabrikā bija savam laikam unikāls sociālais modelis: strādniekiem tika piešķirts bezmaksas dzīvoklis, elektrība, apkure, medicīniskā aprūpe, izglītība bērniem, nodrošinājums vecajiem cilvēkiem.

Pateicoties salīdzinoši labajiem sadzīves apstākļiem, [[1905. gada revolūcija Latvijā|1905. gada revolūcijas]] laiks Līgatnē pagāja mierīgi.

[[Pirmais pasaules karš|Pirmā pasaules kara]] laikā papīrfabrika tika daļēji (1915. gadā) un pēc tam pilnīgi (1917. gadā) evakuēta. Papīra ražošana atsākās 1921. gadā. 1925. gadā papīrfabrikas ciemam ar Līgatnes nosaukumu tika piešķirts [[biezi apdzīvota vieta|biezi apdzīvotas vietas]] (ciema) statuss. 1935. gadā Līgatnei pievienoja upītes pretējā krastā esošo [[Spriņģukalns|Spriņģukalna]] ciemu un tā tika pārdēvēta par '''Līgatnes papīrfabriku''', lai atšķirtu no [[Augšlīgatne|Līgatnes stacijas]] ciema, kas izveidojās pie 6 km attālās [[Līgatne (stacija)|dzelzceļa stacijas]].

[[Otrais pasaules karš|Otrā pasaules kara]] laikā papīrfabrika turpināja strādāt līdz pat 1944. gadam, kad atkāpjoties vācu armija daļēji fabriku saspridzināja. Bojājumi nebija smagi, un ražošana atkal atsākās 1945. gadā.

1949. gadā Līgatnei piešķīra strādnieku ciemata (no 1961. gada — [[pilsētciemats|pilsētciemata]]) statusu. 1993. gadā Līgatne ieguva pilsētas tiesības. Kopš 2009. gada — [[Līgatnes novads|Līgatnes novada]] centrs. 2021. gada Līgatnes novadu pievienoja jaunajam Cēsu novadam.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1935|249
|1959|2134
|1970|2169
|1979|1850
|1989|1767
|2000|1467
|2011|1142
|2021|1010
}}

== Tuvākās apskates vietas ==
{{saistīts teksts}}
{{Enciklopēdisks stils|Vikipēdija nav ceļvedis tūristiem}}
* [[Līgatnes Papīrfabrika|Līgatnes papīrfabrika]].
* Līgatnes pagrabalas.
* [[Līgatnes pārceltuve]].
* [[Līgatnes Padomju slepenais bunkurs|Padomju valdības pazemes bunkurs]] — patvērums un komandpunkts kodolkara gadījumā.
* [[Līgatnes dabas takas]].
* [[Gūdu klintis]].
* [[Vienkoču parks]].

== Ievērojamas personības ==
Līgatnē dzimuši:
* [[Andris Bērziņš (aktieris)|Andris Bērziņš]] (1952) — aktieris,
* [[Edgars Imants Siliņš]] (1927—1998) — fiziķis,
* [[Egils Siliņš]] (1961) — dziedātājs, basbaritons.

== Literatūra ==
* "Latvijas ceļvedis" Izdevniecība "Karšu izdevniecība Jāņa Sēta" 2007. gads

== Atsauces ==
{{atsauces}}

== Ārējās saites ==
* [https://web.archive.org/web/20100121065625/http://ligatne.lv/ Līgatnes novada mājaslapa]
* [http://www.visitligatne.lv/ Līgatnes novada tūrisma mājaslapa]

{{Latvijas ģeogrāfija-aizmetnis}}

{{Cēsu novads}}
{{Latvijas pilsētas}}
{{Novadu centri}}
{{navboxes|title=Vēsturiskā administratīvā piederība|list1=
{{Līgatnes novads}}
{{Cēsu rajons}}
{{Rīgas apriņķis}}
}}

{{autoritatīvā vadība}}

[[Kategorija:Vidzeme]]
[[Kategorija:Līgatne| ]]
[[Kategorija:Latvijas pilsētciemati]]