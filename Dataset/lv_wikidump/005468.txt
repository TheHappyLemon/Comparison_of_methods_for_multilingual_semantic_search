[[Attēls:Olympic flag.svg|thumb|right|300px|Olimpiskais karogs tika radīts 1913. gadā, pieņemts 1914. gadā, bet pirmoreiz izmantots {{oss|V=1920|L=L}} [[Antverpene|Antverpenē]]]]
'''Olimpiskās spēles''' ir starptautiskas daudzu sporta veidu sacīkstes, kurās vairāki tūkstoši sportistu sacenšas gan vasaras, gan ziemas sporta veidos. Olimpiskās spēles tiek uzskatītas par pasaulē lielākajām sporta sacensībām, tajās piedalās sportisti no vairāk nekā 200 valstīm.<ref name=EB>{{Tīmekļa atsauce|title= Overview of Olympic Games |author=|coauthor= |url=http://www.britannica.com/EBchecked/topic/428005/Olympic-Games|publisher=Encyclopædia Britannica |accessdate=4 June 2008}}</ref> Mūsdienās olimpiskās spēles notiek ik pēc diviem gadiem, secīgi mijoties [[ziemas olimpiskās spēles|ziemas]] un [[vasaras olimpiskās spēles|vasaras]] spēlēm, katras sezonas olimpiskajām spēlēm notiekot ik pēc četriem gadiem. Olimpijā, [[Grieķija|Grieķijā]], laikā no 8. gadsimta p.m.ē. līdz mūsu ēras 4. gadsimta notika [[Antīkās olimpiskās spēles]]. Franču barons [[Pjērs de Kubertēns]] 1894. gadā dibināja [[Starptautiskā Olimpiskā komiteja|Starptautisko Olimpisko komiteju]] (SOK). SOK pašlaik ir olimpiskās kustības vadības institūcija, kuras struktūra un darbības ir definētas olimpiskajā hartā.

Olimpiskās kustības attīstības laikā 20. un 21. gadsimtā ir tikušas ieviestas vairākas izmaiņas olimpiskajās spēlēs, piemēram, ziemas olimpisko spēļu izveide, [[Paraolimpiskās spēles]] sportistiem invalīdiem, [[Jaunatnes olimpiskās spēles]] pusaudžiem. SOK tāpat ir nācies pielāgoties ekonomiskajai, politiskajai, tehnoloģiskajai realitātei 20. gadsimtā. Tā rezultātā olimpiskajās spēlēs var startēt profesionāļi, sākotnēji šajās sacensībās varēja startēt vienīgi amatieri. [[Pirmais pasaules karš|Pirmais]] un [[Otrais pasaules karš]] izraisīja 1916., 1940. un 1944. gada olimpisko spēļu atcelšanu. [[Olimpisko spēļu boikoti|Daudz valstu boikots]] [[aukstais karš|aukstā kara]] laikā izraisīja mazāku sportistu skaitu 1980. un 1984. gada olimpiskajās spēlēs.

Pirmās vasaras olimpiskās spēles notika {{oss|V=1896}}. gadā [[Atēnas|Atēnās]], [[Grieķija olimpiskajās spēlēs|Grieķijā]], bet ziemas olimpiskās spēles pirmo reizi notika {{oss|Z=1924}}. gadā [[Šamonī]], [[Francija|Francijā]]. Vienīgā valsts, kas piedalījusies visās olimpiskajās spēlēs, ir [[Šveice]].

== Vēsture ==
Mūsdienu olimpiskās spēles 1896. gadā iedibināja [[barons]] [[Pjērs de Kubertēns]], par pamatu ņemot [[Antīkās olimpiskās spēles|antīko olimpisko spēļu]] ideju. 1894. gada 23. jūnijā [[Parīze|Parīzē]] barons de Kubertēns saaicināja starptautisku kongresu, kurā nāca klajā ar ideju atjaunot [[Senā Grieķija|Senās Grieķijas]] olimpisko spēļu tradīciju kā no politikas un biznesa absolūti nošķirtas starptautiskas sporta spēles, kurās galvenais būtu sports un atlētu sacensība (ideja bija vairāk nekā aktuāla, jo Eiropas valstis gatavojās [[Pirmais pasaules karš|Pirmajam pasaules karam]], kāpinot bruņošanos un politisko propagandu). Atsaucība bija necerēti plaša, un tūdaļ šajā tajā kongresā tika nodibināta [[Starptautiskā Olimpiskā komiteja]], par kuras prezidentu ievēlēja grieķu komersantu Dimitri Vikelasu ({{val|el|Δημήτριος Βικέλας}}), bet de Kubertēnu — par tās ģenerālsekretāru (1896. gadā viņš kļuva par SOK prezidentu).

Pēc Demetriosa ierosinājuma, 1896. gadā Grieķijā, Atēnās (lai uzsvērtu saistību ar antīkajām spēlēm), ar devīzi ''[[Citius, altius, fortius!]]'' (no {{val|la| }} Ātrāk, augstāk, spēcīgāk!) notika pirmās olimpiskās spēles.

Olimpisko spēļu idejas pamatā bija sengrieķu ideja par mieru (1916. gadā, gatavojoties uzvilkt mundieri un doties uz [[Pirmais pasaules karš|fronti]], de Kubertēns nolika savas prezidenta pilnvaras SOK, jo uzskatīja, ka olimpiskie principi un līdzdalība karā nav savienojami), sportu kā indivīdu harmoniski attīstošu nodarbi, nevis valstu, bet sportistu sacensību. Profesionāliem sportistiem tika liegts piedalīties olimpiskajās spēlēs — tās tika dibinātas tikai un vienīgi kā amatieru sacensības, lai dotu iespēju piedalīties pēc iespējas plašākam atlētu lokam. Piemēram, 1913. gadā tika anulēta vieglatlēta [[Džims Torps|Džima Torpa]] (''Jim Thorpe'') zelta medaļa, jo atklājās, ka viņš kā profesionālis startē beisbolā. Pēc Dž. Torpa nāves 1982. gada SOK viņu atkal atzina par olimpisko čempionu, jo sāka mainīties skats uz profesionāļiem sportā.

=== Politika ===
[[Attēls:Olympic_boycotts_1976_1980_1984.PNG|right|thumb|300px|Valstis, kas savu politisko interešu dēļ [[olimpisko spēļu boikoti|boikotējušas]] dažādos gados olimpiskās spēles, liedzot saviem sportistiem tajās piedalīties]]
Olimpiskās spēles bija nevis valstu, bet sportistu sacensības, un sportisti pārstāvēja nevis valstis, bet gan paši sevi — valsts piederība figurēja tikai kā norāde par atlēta mītnes vietu, kā to noteica viens no olimpiskajiem pamatprincipiem: sports ir sports un tam nav nekāda sakara ar valsts varu un politiku. Politiķu manipulēšana ar olimpiskajām spēlēm sākās ar 1936. gada spēlēm [[Berlīne|Berlīnē]] — [[Trešais reihs|nacistiskās Vācijas]] kanclers [[Ādolfs Hitlers]] izmantoja šīs spēles savas politikas un valsts propagandai. Pēc tam, t.s. "[[Aukstais karš|aukstā kara]]" gados šo praksi pārņēma praktiski visas valstis, padarot spēles no sportistu sacensībām par valstis pārstāvošu komandu sacensībām.

=== Komercija ===

Olimpiskajām spēlēm kļūstot aizvien populārākām un masveidīgākām, to rīkošana prasīja aizvien lielākus finanšu resursus. Lai piesaistītu sponsorus, sākot no 1980. gadiem pamazām sāka atteikties no Kubertēna iedibinātajiem pamatprincipiem un atsevišķos sporta veidos sāka ļaut piedalīties profesionāļiem, un mūsdienās tās praktiski ir tikai komercializētas profesionāļu sacensības un krāšņs šovs skatītājiem.

== Olimpieši no Latvijas ==
{{pamatraksts|Latvija olimpiskajās spēlēs}}
Pirmo reizi sportisti no mūsdienu Latvijas teritorijas piedalījās 1912. gada vasaras olimpiskajās spēlēs [[Stokholma|Stokholmā]] (31 sportists no [[Vidzemes guberņa|Vidzemes]] un [[Kurzemes guberņa|Kurzemes guberņām]] tika iekļauts [[Krievijas Impērija]]s komandā, un šāvējs [[Haralds Blaus]] kļuva par pirmo, kurš izcīnījis godalgu olimpiādē (bronzas medaļa stenda šaušanā pa māla baložiem)).

1924. gadā olimpiskajās spēlēs [[Parīze|Parīzē]] piedalījās jau [[Latvijas Republika]]s sportistu delegācija — kopā 41 sportists (nevienas godalgas). 1932. gada olimpiskajās spēlēs Losandželosā no Latvijas piedalījās tikai 2 sportisti (viena godalga). Latvijas sportisti startēja arī 1936. gada vasaras olimpiskajās spēlēs [[Berlīne|Berlīnē]] (izcīnot divas godalgas).

[[Padomju Savienība|PSRS]] izlases sastāvā 1952. gada olimpiskajās spēlēs [[Helsinki|Helsinkos]] startēja trīs sportisti no [[Latvijas PSR|LPSR]]. 1956. gada olimpiskajās spēlēs [[Melburna|Melburnā]] pieci sportisti no LPSR (kuri izcīnīja piecas godalgas). 1964. gada olimpiskajās spēlēs [[Tokija|Tokijā]] 15 sportisti no LPSR izcīnīja desmit godalgas. 1980. gada olimpiskajās spēlēs [[Maskava|Maskavā]] 13 sportisti no LPSR izcīnīja trīspadsmit godalgas.

== Skatīt arī ==
* [[Antīkās olimpiskās spēles]]
* [[Vasaras olimpiskās spēles]]
* [[Ziemas olimpiskās spēles]]
* [[Olimpiskais muzejs]]
* [[Paraolimpiskās spēles]]
* [[Olimpiskie simboli]]

== Atsauces ==
{{atsauces}}

== Ārējās saites ==
{{commons category|Olympic Games|olimpiskās spēles}}
* {{oficiālā tīmekļa vietne}} {{en ikona}}
* [https://web.archive.org/web/20120619203627/http://www.olimpiade.lv/lat/lok/ Latvijas Olimpiskās komitejas mājaslapa]

{{olimpiskās spēles-aizmetnis}}
{{olimpiskās spēles}}

{{autoritatīvā vadība}}

[[Kategorija:Olimpiskās spēles| ]]