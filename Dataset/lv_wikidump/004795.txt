{{Personas infokaste
|          krāsa =
|          vārds = Verners fon Brauns
|     vārds_orig = ''Wernher von Braun'' 
|         attēls = Wernher_von_Braun.jpg
|     att_izmērs = 250px
|  att_nosaukums = Verners fon Brauns 1964. gadā
|     dz_dat_alt =
|        dz_gads = 1912
|     dz_mēnesis = 3
|       dz_diena = 23
|       dz_vieta = Virzica, {{flaga|Vācija|German Empire}} [[Vācijas Impērija]]<br />(tagad [[Vižiska]],  {{flaga|Polija}} [[Polija]])
|      m_dat_alt = 
|         m_gads = 1977
|      m_mēnesis = 6
|        m_diena = 16
|        m_vieta = [[Aleksandrija (ASV)|Aleksandrija]], [[Virdžīnija]], {{USA}}
|   dzīves_vieta = Vācija, ASV
|      pilsonība = {{GER}}, {{USA}}
|        tautība = [[vācieši|vācietis]]
|        dzimums = V
|         vecāki = Magnuss fon Brauns (1877—1972), Emmija fon Kuištorpa (1886—1959)
|          brāļi = Magnuss fon Brauns
|          māsas =
|   dzīvesbiedrs = Marija fon Brauna (dzimusi fon Kuištorpa)
|          bērni = Irisa Karīna, Margrita Cecile, Peters Konstantins 
|       paraksts = VonBraun-sig.png
|    kategorijas =    
|    citas daļas =
{{Infodaļa inženieris
|         nozare = [[raķete|raķešbūve]]
|   darba_vietas =
|      izglītība = [[Berlīnes Tehniskā universitāte]]
|       projekti = [[V-2 raķete|V-2]], [[Redstone]], [[Jupiter-C]], [[Saturn (raķete)|Saturn]]
|    izgudrojumi =
|     sasniegumi =
|    apbalvojumi = 
|       piezīmes =   
}}
}}
'''Dr. Verners Magnuss Maksimiliāns brīvkungs fon Brauns''' (''Dr. Wernher Magnus Maximilian Freiherr von Braun''; dzimis {{dat|1912|3|23}}, miris {{dat|1977|6|16}}) bija vācu [[raķete|raķešu]] konstruktors, viena no svarīgākajām personām nacistiskās [[Vācija]]s un vēlāk arī [[Amerikas Savienotās Valstis|ASV]] raķešu tehnoloģiju attīstībā.

== Biogrāfija ==
=== Bērnība ===
Verners fon Brauns dzimis Virzicā (tagad [[Vižiska]] [[Polija|Polijā]]), [[Pozenas province|Pozenas provincē]], [[Vācijas Impērija|Vācijas Impērijā]]. Viņš bija otrais no trim dēliem. Tēvs Magnuss fon Brauns (''Magnus Freiherr von Braun'', 1877— 1972) bija ietekmīga persona Vācijas sabiedriskajā dzīvē un, lai gan nebija nevienā partijā, viņš bija lauksaimniecības ministrs federālajā kabinetā [[Veimāras Republika]]s laikā. Mātes Emmijas fon Kuištorpas (''Emmy von Quistorp'', 1886—1959) senči piederējuši viduslaiku Eiropas karaliskajām dinastijām. Vernera jaunākais brālis Magnuss fon Brauns dzimis 1919. gadā.

Kad pēc 1918. gada Virzica nonāca Polijas pārvaldē, Braunu ģimenei, līdzīgi kā citiem vāciešiem, nācās pārcelties. Pēc ierašanās [[Berlīne|Berlīnē]] 10 gadus veco Verneru nodeva Franču ģimnāzijā, kur viņam slikti padevās matemātika un fizika, kā dēļ viņš palika uz otru gadu. Viņu vairāk interesēja konstruēšana. 12 gadu vecumā zēns, iedvesmojies no [[Makss Falīrs|Maksa Falīra]] (''Max Valier'') un [[Fricis fon Opelis|Friča fon Opeļa]] ātrumu rekordiem, izgatavoja "raķešmašīnu", augļu kastei ar ritentiņiem piestiprinot salūta raķetes, bet tajā gan nebija vietas cilvēkam. Kad viņš raķetes aizdedzināja, braucamais aiztraucās kā [[komēta]]. Verneru arestēja policists, līdz tēvs viņam atnāca pakaļ.<ref name="recoll">{{Tīmekļa atsauce |url=http://history.msfc.nasa.gov/vonbraun/recollect-childhood.html |title=Recollections of Childhood: Early Experiences in Rocketry as Told by Werner Von Braun 1963 |work=MSFC History Office |publisher=NASA Marshall Space Flight Center |access-date={{dat|2008|07|14||bez}} |archiveurl=https://www.webcitation.org/685PJyDEe?url=http://history.msfc.nasa.gov/vonbraun/recollect-childhood.html |archivedate={{dat|2012|06|01||bez}} }}</ref> [[1925]]. gadā tēvs Verneru nosūtīja uz internātskolu [[Etersburga]]s pilī netālu no [[Veimāra]]s. Tur viņa sekmes uzlabojās, tomēr vakaros viņš ar skolas biedriem konstruēja dažādas tehniskas lietas.

14 gadu vecumā Verners fon Brauns sāka nopietni aizrauties ar [[kosmoss|kosmosu]] un [[astronomija|astronomiju]]. Viņam [[luterāņi|luterāņu]] [[iesvētība|iesvētībās]] māte uzdāvināja [[teleskops|teleskopu]], ar kuru pirms gulētiešanas viņš pētīja zvaigznes. Kad Vernera rokās nonāca [[Hermanis Oberts|Hermaņa Oberta]] grāmata "''Die Rakete zu den Planetenräumen''" ("Raķete starpplanētu telpā"), viņš nevarēja to izlasīt, jo lapas bija nosētas ar matemātiskiem simboliem un formulām. Tas mudināja zēnu padziļināti pievērsties matemātikai un fizikai. Viņš pat pabeidza skolu gadu ātrāk nekā pārējā klase.<ref name="recoll" />

=== Studijas ===
Pēc skolas beigšanas Verners fon Brauns strādāja Berlīnes mašīnu fabrikā par mācekli. 1930. gadā iestājās [[Berlīne]]s tehnoloģiskajā institūtā. Tajā laikā Verners iepazinās ar Hermani Obertu, kurš nodarbojās ar ideju, ka [[šķidrā raķešdegviela|šķidrās degvielas]] raķetes ir vairāk piemērotas kosmiskajiem lidojumiem nekā [[cietā raķešdegviela|cietās degvielas]]. Brauns iestājās [[Kosmisko lidojumu biedrība|Kosmisko lidojumu biedrībā]] (''Verein für Raumschiffahrt'' jeb VfR) pie Klausa Rīdela un Rūdolfa Nebela, kuri bija Oberta asistenti. Drīz pēc pirmā veiksmīgā šķidrās degvielas raķešdzinēja izmēģinājuma Oberts devās uz [[Rumānija|Rumāniju]] veikt pasniedzēja darbu. Pēc Oberta aizbraukšanas bija jāmeklē jauna raķešu izmēģinājumu vieta. Tāda tika atrasta Berlīnes pievārtē pamestās munīcijas noliktavās.<ref name="recoll" />

1931. gadā vienu semestri fon Brauns studēja [[Cīrihe]]s Federālajā tehnoloģiju institūtā. 1932. gadā viņš absolvēja Berlīnes Tehnoloģisko institūtu ar bakalaura grādu aeronautikas inženierijā. Pirms tam vasaras brīvlaikā Verners fon Brauns izgāja [[planieris]]ta kursus. [[1933]]. gadā viņš ieguva motorlidmašīnas pilota licenci.<ref name="recoll" /> {{dat|1934|7|27}} Berlīnes universitātē Brauns ieguva fizikas doktora grādu. Viņa tēžu nosaukums bija "Par degšanas testiem". Tā bija tikai publiskā daļa no fon Brauna īstā darba "Šķidrās degvielas raķetes problēmas konstruktīvais, teorētiskais un eksperimentālais risinājums" ("''Konstruktive, theoretische und experimentelle Beiträge zu dem Problem der Flüssigkeitsrakete''"), kuru armija turēja slepenu.<ref>[http://www.astronautix.com/astros/vonbraun.htm Von Braun] astronautix.com</ref> Tikai [[1960]]. gadā šis darbs tika atslepenots.

=== Darbs pie vācu raķetēm ===
Lai atrastu finansējumu raķešbūvei, Verners fon Brauns meklēja atbalstu pie armijas.
1932. gadā VfR komanda [[Reihsvērs|Reihsvēra]] [[artilērija]]s kapteinim [[Valters Dornbergers|Valteram Dornbergeram]] demonstrēja pašu konstruēto raķeti, bet tā eksplodēja. Neskatoties uz neveiksmi, Dornbergers viņu uzaicināja vadīt raķešu izstrādi armijas cietas degvielas raķešu izmēģinājumu poligonā [[Kumersdorfa|Kumersdorfā]] pie Berlīnes.

1933. gadā sākās darbs pie [[Aggregate raķetes|Aggregate sērijas]] raķetēm. Brauns to konstrukcijās izmantoja arī [[Amerikas Savienotās Valstis|ASV]] zinātnieka [[Roberts Godards|Roberta Godarda]] risinājumus, kas bija publicēti dažādos žurnālos. 1934. gadā tika veiksmīgi izmēģinātas A2 raķetes.

Tā kā raķetes tika projektētas lielākas, Berlīnes pievārtē kļuva par šauru. Jaunais poligons un pētnieciskā stacija tika izvēlēta [[Baltijas jūra]]s piekrastē [[Pēneminde|Pēnemindē]], kuru atklāja 1937. gada maijā. Verners fon Brauns kļuva par centra tehnisko vadītāju un raķešu galveno konstruktoru, bet Dornbergers bija militārais komandieris. Bez ballistiskajām raķetēm šeit tika konstruēti arī šķidrās degvielas raķešdzinēji lidmašīnām, ka arī starta paātrinātāji lidmašīnām.

1938. gadā Pēnemindes grupa sāka izstrādāt raķeti [[V-2 raķete|A4]]. {{dat|1942|12|22}} [[Ādolfs Hitlers]] parakstīja rīkojumu sākt ražot A4 kā "atmaksas ieroci", lai apšaudītu [[Londona|Londonu]]. Pēc {{dat|1943|7|7|bez}} notikušās krāsu filmas demonstrācijas Hitleram ar A4 startu fīrers bija tik pacilāts, ka īsi pēc tam Verneram fon Braunam piešķīra profesora grādu. Vācijā tajā laikā bija ļoti neparasti, ka jauns cilvēks, tikai 31 gadu vecs inženieris varētu kļūt par profesoru. 1943. gada 17. un 18. augustā [[Apvienotā Karaliste|Apvienotās Karalistes]] gaisa spēki veica masīvus uzlidojumus Pēnemindei, kuros tika sagrautas daudzas ēkas, gāja bojā vairāki inženieri un strādnieki, to skaitā arī raķešdzinēja galvenais konstruktors [[Valters Tīls]]. Raķetes izlaišana tika aizkavēta. A4 (V-2) pirmoreiz karadarbībā izmantoja {{dat|1944|9|7}}, palaižot to uz [[Anglija|Angliju]].

Vairākus projektus Brauns nepaspēja realizēt. Bija paredzēta A4 modifikācija palaišanai no [[zemūdene]]s. Savukārt divpakāpju [[starpkontinentālā ballistiskā raķete]] A9/A10 ar lidojuma tālumu 5000 km spētu sasniegt [[Amerikas Savienotās Valstis|ASV]] austrumu piekrasti. Tai bija vairākas reizes izmēģināta augšējā pakāpe A4b — A4 spārnots variants.

=== Attiecības ar nacistisko režīmu ===
Verners fon Brauns bija [[NSDAP]] biedrs kopš 1937. gada (pēc citiem datiem — kopš 1932. gada). Kopš 1940. gada bija [[Waffen-SS]] virsnieks.

{{dat|1944|3|15}} Braunu arestēja [[gestapo]], un viņš divas nedēļas pavadīja cietumā [[Ščecina|Štetinā]]. Apsūdzības bija par to, ka viņš skeptiski esot atsaucies par kara gaitu, kosmisko lidojumu mērķus stādījis augstāk par A4 attīstīšanu militārām vajadzībām, arī ka gatavojies bēgt uz Angliju. Tikai ar [[Alberts Špērs|Alberta Špēra]], Kara ražošanas un munīcijas ministra, atbalstu izdevās Braunu atbrīvot.

=== Padošanās amerikāņiem ===
[[Attēls:Dornberger-Axter-von_Braun.jpg|right|thumb|180px|Verners fon Brauns (vidū) kopā ar [[Valters Dornbergers|Valteru Dornbergeru]] (no kreisās, ar platmali) pēc to padošanās Sabiedrotajiem Austrijā 1945. gada maijā]]{{Pamatraksts|Operācija "Papīra saspraude"}}
1945. gada pavasarī, tuvojoties [[Sarkanā armija|Sarkanajai armijai]], Verners fon Brauns ar citiem inženieriem nolēma padoties amerikāņiem. [[Hanss Kammlers]], SS virsnieks, kas uzraudzīja V-2 projektu, izdeva pavēli Braunam un viņa komandai pārcelties uz Vācijas iekšieni. Tai pašā laikā no Vērmahta vadības atnāca pavēle Braunam pievienoties armijai un cīnīties frontē. Viņš saprata, ka Kammlera pavēle ir labāks veids, kā nokļūt pie amerikāņiem, un kopā ar 500 Pēnemindes darbniekiem devās uz Mitelverku, kur turpināja darbu. Martā Brauns lauza kreiso roku un plecu autoavārijā, kad šoferis iemiga pie stūres. Ievainojums bija nopietns, bet viņš pēc ieģipsēšanas nepalika slimnīcā. Pēc mēneša izrādījās, ka kauli saauguši nepareizi, un tos vajadzēja pārlauzt un no jauna savienot.

Aprīlī, [[Sabiedrotie (Otrais pasaules karš)|Sabiedrotajiem]] virzoties dziļāk Vācijas teritorijā, Kammlers pavēlēja inženierus ar vilcienu pārvietot uz [[Oberammergava|Oberammergavu]] [[Bavārijas Alpi|Bavārijas Alpos]]. Tur viņus apsargātu SS ar pavēli nogalināt komandu, ja tie kristu ienaidnieka rokās. Braunam izdevās pārliecināt Kammleru izvietot grupu tuvējos ciemos, lai viņi nekļūtu par vieglu mērķi ASV bumbvedējiem.

{{dat|1945|5|2}} Verners fon Brauns padevās ASV 44. kājnieku divīzijai.

=== Amerikas Savienotajās Valstīs ===
1945. gada vasarā ASV tika izveidota [[Operācija “Papīra Saspraude”]] (Operation Paperclip), kuras ietvaros Vācijā meklēja un vervēja zinātniekus, kurus varētu izmantot ieroču un citu militāro tehnoloģiju izstrādei. {{dat|1945|9|20}} no Vācijas uz ASV tika pārvesta pirmā raķešu konstruktoru septiņu cilvēku grupa, kuru starpā bija arī Verners fon Brauns. Viņi tika pārvesti uz [[Bostona|Bostonu]], Fortstrongu, kur atradās Armijas izlūkošanas dienests. Pēc tam Braunu un viņa komandu pārvietoja uz armijas poligonu [[Fortblisa|Fortblisā]] [[Teksasa|Teksasā]]. Tur viņš apmācīja militāro, rūpniecības un augstskolu personālu darbam ar raķetēm. [[Hermes projekts|Hermes projekta]] ietvaros fon Brauns palīdzēja samontēt un palaist vairākas V-2 raķetes, kuras no Vācijas bija nogādātas [[Vaitsendsas raķešu poligons|Vaitsendsas izmēģinājumu poligonā]] [[Ņūmeksika|Ņūmeksikā]]. Viņš arī turpināja pētīt raķešu nākotnes potenciālu militārajam un pētnieciskajam pielietojumam.
<!--un sāka vadīt Armijas ieroču projektēšanas un izstrādes dienestu Fortblisā, [[Teksasas štats|Teksasas štatā]]-->

[[Attēls:Maria von Braun 6330121 edited.jpg|right|200px|thumb|Marija fon Brauna, Vernera fon Brauna sieva]]
Atrodoties Fortblisā, Verners fon Brauns pa pastu nosūtīja [[bildinājums|bildinājumu]] 18 gadus vecajai Marijai Luīzei fon Kuištorpai (''Maria Luise von Quistorp''), savai māsicai no mātes puses. Saņēmis rakstisku atļauju doties atpakaļ uz Vāciju un atgriezties ar līgavu, {{dat|1947|3|1}} Verners salaulājās luterāņu baznīcā [[Landshuta|Landshutā]]. Viņš ar sievu un vecākiem ieradās [[Ņujorka|Ņujorkā]] {{dat|1947|3|26||bez}}. {{dat|1948|12|9||bez}} Fortblisas armijas hospitālī Brauniem piedzima meita Irisa Karīna. Vēl divi bērni Margrita Cecile un Peters Konstantins piedzima {{dat|1952|5|8||bez}} un {{dat|1960|6|2||bez}}. {{dat|1955|4|15}} Verners fon Brauns kļuva par ASV pilsoni.

1950. gadā, sākoties [[Korejas karš|Korejas karam]], fon Braunu un viņa grupu pārvietoja uz [[Hantsvila|Hantsvilu]] [[Alabama|Alabamā]]. No 1950. līdz 1956. gadam viņš vadīja armijas raķešu attīstības grupu [[Redstonas Arsenāls|Redstonas Arsenālā]]. Rezultātā tika izveidota [[Redstone raķete]], kuru ASV izmantoja pirmajiem raķešu atombumbu izmēģinājumiem.

Kopš 1956. gada vadīja [[Armijas ballistisko raķešu aģentūra]]s Attīstības operāciju nodaļu, kur tika konstruēta raķete [[Jupiter-C]]. Ar tās nedaudz modificētu versiju [[Juno 1]] {{dat|1958|1|31}} tika palaists pirmais ASV [[Zemes mākslīgais pavadonis]] [[Explorer 1]].

=== Karjera NASA ===
Divus gadus pēc [[Nacionālā aeronautikas un kosmosa administrācija|Nacionālās aeronautikas un kosmosa administrācijas]] izveidošanas, 1960. gadā Redstonas Arsenālā Alabamā tika izveidots [[Māršala kosmisko lidojumu centrs]]. Līdz ar to Brauns ar savu konstruktoru komandu tika pārcelts uz NASA. Verners fon Brauns kļuva par NASA valdes locekli un NASA Māršala kosmisko lidojumu centra direktoru (no 1960. gada jūlija līdz [[1970]]. gada februārim).

Māršala centra pirmais lielākais projekts bija [[Saturn raķete]] lielu [[derīgā krava|kravu]] nogādāšanai Zemes orbītā un tālāk. Ar to tika realizēta [[Apollo programma]]. Fon Brauns bija Saturn un [[Kosmosa kuģis|kosmosa kuģa]] [[Apollo (kosmosa kuģis)|Apollo]] izstrādes vadītājs. Šis projekts sasniedza kulmināciju {{dat|1969|7|21}}, kad [[Apollo 11]] astronauti [[Nīls Ārmstrongs]] un [[Edvins Oldrins]] pirmoreiz cilvēces vēsturē izkāpa uz [[Mēness]]. — cilvēka lidojumi un izkāpšana uz [[Mēness]].

1960. gadu beigās pēc fon Brauna idejas un ar viņa palīdzību tika izveidots [[ASV kosmosa un raķešu centrs]] [[Hantsvila|Hantsvilā]]: muzejs, kurā tika saglabātas raķetes un kosmiskie aparāti.

Pēc cilvēka izkāpšanas uz Mēness fon Brauns vēlējās turpināt attīstīt Saturn-5 nesējsistēmu un sagatavot [[cilvēku misija uz Marsu|pilotējamu ekspedīciju uz Marsu]] 1980. gados, bet tas viņam neizdevās. {{dat|1970|3|1}} Verners fon Brauns un viņa ģimene tika pārcelti uz [[Vašingtona|Vašingtonu]], kur viņu iecēla par NASA administratora vietnieku plānošanā. Pēc Apollo programmas pārtraukšanas un budžeta samazinājumiem {{dat|1972|5|26}} Brauns atstāja NASA.

=== Darbība pēc NASA ===
Pēc aiziešanas no NASA Verners fon Brauns {{dat|1972|7|1}} kļuva par aerokosmiskās kompānijas ''Fairchild Industries'' inženierijas un attīstības viceprezidentu. 1973. gadā fon Braunam atklāja [[Vēzis (slimība)|vēzi]], bet tas nākamajos gados netika kontrolēts ar ķirurģisku iejaukšanos. 1977. gadā Brauns pensionējās no amata kompānijā ''Fairchild Industries'' veselības problēmu dēļ.

1977. gada 16. jūnijā, 65 gadu vecumā, Brauns nomira no [[aizkuņģa dziedzeris|aizkuņģa dziedzera]] vēža. Apglabāts Aiviihilas kapsētā [[Aleksandrija (ASV)|Aleksandrijā]], [[Virdžīnija|Virdžīnijā]].<ref>{{Tīmekļa atsauce|url=http://www.encyclopediaofalabama.org/article/h-2349|title=Wernher von Braun|publisher=Encyclopedia of Alabama|access-date={{dat|2017|08|19||bez}}|archiveurl=https://web.archive.org/web/20170609205901/http://www.encyclopediaofalabama.org/article/h-2349|archivedate={{dat|2017|06|09||bez}}}}</ref>

== Atsauces ==
{{atsauces}}

== Ārējās saites ==
{{vikicitāts|Wernher von Braun|Verners fon Brauns}}
{{sisterlinks-inline}}
{{enciklopēdiju ārējās saites}}
* [https://web.archive.org/web/20170629033639/http://www.thespacereview.com/article/656/1 ''Remembering Wernher von Braun''] ''Anthony Young – The Space Review Monday'', July 10, 2006.

{{autoritatīvā vadība}}

{{DEFAULTSORT:Brauns Verners fon}}
[[Kategorija:Vācijas inženieri]]
[[Kategorija:ASV inženieri]]
[[Kategorija:Kosmonautikas pamatlicēji]]
[[Kategorija:Raķešu konstruktori]]
[[Kategorija:NASA| ]]
[[Kategorija:Lielpolijas vojevodistē dzimušie]]