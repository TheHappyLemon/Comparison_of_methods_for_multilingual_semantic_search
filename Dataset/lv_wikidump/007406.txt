{{Ezera infokaste
|ezers=Gardas ezers
|attēls=Benacus creino.jpg
| map = Itālija
| plat_d=45 | plat_m=38 | plat_s= | plat_NS=N 
| gar_d=10 | gar_m=40 | gar_s= | gar_EW=E
|platība=370
|garums=51,6
|Vid_dziļums=136
|Max_dziļums=346
|tilpums=49
|augstums_vjl=65
|izteka=[[Minčo upe]]
|baseins=2 350
|valstis=[[Itālija]]
|salas=[[Gardas sala]], vairākas citas
|pilsētas=Daudz vēsturisku ciematu
}}
'''Gardas ezers''' ({{val|it|Lago di Garda}}) ir pēc platības lielākais [[ezers]] [[Itālija]]s teritorijā. Atrodas Itālijas ziemeļos, pusceļā starp [[Milāna|Milānu]] un [[Venēcija|Venēciju]]. [[Alpi|Alpu]] ezers, ko veidojis [[ledājs]] pēdējā [[ledus laikmets|ledus laikmeta]] beigu posmā. Lielākais no Alpu dienvidu nogāzes ezeriem. Ūdens apmaiņas periods - 27 gadi.

[[Attēls:Gardesana04.jpg|thumb|left|200px|Cipreses Gardas ezera krastā]]
Nozīmīgs tūrisma piesaistes objekts, tā krastos atrodas liels daudzums viesnīcu un kūrortu. Populārākie apskates objekti - senā, nocietinātā ''Sirmione'' pilsētiņa dienvidu piekrastē, [[Skaligēri]] pils, [[Senā Roma|romiešu]] dzejnieka [[Katulls|Katulla]] villa. Ezerā vairākas salas, lielākā - [[Gardas sala]] ar Bordžēzes villu.

Ezera pussalā izplūst [[sēravots|sēravoti]] ar dziednieciskām īpašībām. [[Endēms|Endēma]] [[lašu dzimta|foreļu]] suga — ''Salmo carpio'' L. Ezera piekraste, jo sevišķi rietumu piekraste, pazīstama ar citronu dārziem. Ezeram joprojām laba ūdens kvalitāte, jo sevišķi salīdzinot ar citiem Alpu dienvidu lielajiem ezeriem, taču [[planktons|planktona]] pētījumi norāda uz ūdens kvalitātes krišanos.

Zemūdens grēda starp Sirmiones pussalu un ''Punta St. Vigione'' sadala ezeru divās daļās. Rietumu daļa ir dziļākā un lielākā, austrumu baseins ir mazāks (7% no kopējā ezera tilpuma), un sasniedz 80 m dziļumu.

Līdz [[1918]]. gadam ezera ziemeļu daļa piederēja [[Austroungārija]]i.

== Limone ==
Ezera ziemeļrietumu piekrastē atrodas Limones ciematiņš. [[1979]]. gadā 3,5% no ciematiņa iedzīvotājiem asinīs tika atklāts īpašs [[proteīns]] - [[apolipoproteīns]] A-1 MILANO.<ref name="pmid3936350">{{Laikraksta atsauce |author=Gualandri V, Franceschini G, Sirtori CR, ''et al.'' |title=AIMilano apoprotein identification of the complete kindred and evidence of a dominant genetic transmission |journal=Am. J. Hum. Genet. |volume=37 |issue=6 |pages=1083–97 |year=1985 |pmid=3936350 |pmc=1684746}}</ref> Šis proteīns ātri atbrīvo artērijas no [[tauki]]em, nogādājot taukus aknās, kur tie tiek pārstrādāti. Šāds proteīns var būt ļoti efektīvs cīņā pret [[ateroskleroze|aterosklerozi]] un [[infarkts|infarktu]]. Proteīns nodrošina ciemata iedzīvotājiem ilgu mūžu — no aptuveni 1000 iedzīvotājiem 12 ir vecāki par 100 gadiem.

== Atsauces ==
{{atsauces}}

== Ārējās saites ==
* [http://www.checkcams.com/lakegarda/ Tīkla kameras ap Gardas ezeru]
* [https://web.archive.org/web/20060701164313/http://www.mondophoto.net/europe/italy/sirmione/sirmione01.html Mondophoto.net - vairāk kā 250 ezera attēlu]
{{enciklopēdiju ārējās saites}}

{{autoritatīvā vadība}}

[[Kategorija:Itālijas ezeri]]