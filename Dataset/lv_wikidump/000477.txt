{{Filozofa infokaste
|        platums = 
|          vārds = Noams Čomskis
|     vārds_orig = ''Noam Chomsky''
|         attēls = Noam Chomsky portrait 2015.jpg
|     att_izmērs = 
|  att_nosaukums = Noams Čomskis 2015. gadā
|     dz_dat_alt = 
|        dz_gads = 1928
|     dz_mēnesis = 12
|       dz_diena = 7
|       dz_vieta = {{vieta|ASV|Pensilvānija|Filadelfija}}
|      m_dat_alt = 
|         m_gads = 
|      m_mēnesis = 
|        m_diena = 
|        m_vieta = 
|   dzīves_vieta = 
|      pilsonība = [[Amerikas Savienotās Valstis|ASV]]
|        tautība = 
|        dzimums = 
|         vecāki = 
|          brāļi = 
|          māsas = 
|   dzīvesbiedrs = 
|          bērni = 3
|       paraksts = 
|          skola = 
|      intereses = [[Valodniecība]], [[metavalodniecība]], [[psiholoģija]], [[politika]], [[ētika]]
|     alma_mater = [[Pensilvānijas Universitāte]]
|      skolotājs = 
|      skolnieks = 
|     ietekme_no = 
|     ietekmējis = 
|          darbi = 
|         valoda = 
|       piezīmes = 
|    kategorijas = nē
}}
'''Avrams Noams Čomskis''' ({{val|en|Avram Noam Chomsky}}, {{izrunā|æˈvrɑːm ˈnoʊm ˈtʃɒmski}}, dzimis {{dat|1928|12|7}}) ir [[Amerikas Savienotās Valstis|amerikāņu]] [[valodnieks]], [[filozofs]] [[kognitīvā zinātne|kognitīvais zinātnieks]], [[vēsturnieks]], sabiedrības struktūru kritiķis un [[politiskais aktīvisms|politiskais aktīvists]]. Čomskis ir [[Masačūsetsas Tehnoloģiju institūts|Masačūsetsas Tehnoloģiju institūta]] valodniecības profesors, un [[Čomska hierarhija]]s — formālu valodu klasifikācijas — autors. Viņa darbiem valodniecībā ir bijusi liela loma [[biheiviorisms|biheiviorisma]] norietā un apziņas izpētē. Čomskis ir [[anarhosindikālisms|anarhosindikālists]] un kļuvis pazīstams ar politisko aktīvismu, saviem [[liberālisms|liberāli]] [[kreisa politika|kreisajiem]] politiskajiem uzskatiem, un [[Amerikas Savienotās Valstis|ASV]] ārpolitikas kritiku. Viņš ir sarakstījis desmitiem grāmatu par valodniecību un ASV ārpolitiku.

Čomskis asi kritizējis ASV lomu [[Vjetnamas karš|Vjetnamas karā]], [[Latīņamerika]]s diktatūru atbalstīšanu, [[kontras|kontru]] finansēšanu, [[Irākas sankcijas]], [[Irākas karš|Irākas karu]], [[2011. gada Lībijas pilsoņu karš|iebrukumu Lībijā]], banku deregulāciju, kas radīja [[2007.—2010. gada globālā finanšu krīze|2007.—2010. gada finanšu krīzi]], ASV un [[Izraēla]]s politiku pret [[Palestīnas autonomija|Palestīnu]] un daudzus citus agresijas aktus, īpaši pēckara periodā, ko viņš dēvē par [[amerikāņu imperiālisms|amerikāņu imperiālismu]]. Viņš arī sacījis, ka, "ja tiktu piemēroti [[Nirnbergas process|Nirnbergas likumi]], tad katrs pēckara [[ASV prezidents]] tiktu pakārts".<ref>{{Tīmekļa atsauce|url=https://chomsky.info/1990____-2/|title=If the Nuremberg Laws were Applied…|publisher=chomsky.info|accessdate={{dat|2016|8|16||bez}}|author=Noams Čomskis|language=angliski|quote=If the Nuremberg laws were applied, then every post-war American president would have been hanged.}}</ref>

== Dzīvesgājums ==
Dzimis 1928. gada 7. decembrī [[Filadelfija|Filadelfijā]], [[Pensilvānija|Pensilvānijā]]. Viņa tēvs bija Viljams Čomskis, [[Aškenazi|aškenazi ebrejs]] no [[Ukraina]]s, kas 1913. gadā bija aizbēdzis uz Savienotajām Valstīm. Viņš bija ebreju reliģiskās skolas direktors. Čomska māte bija [[Baltkrievija|Baltkrievijā]] dzimusī Elsija Simonovska, skolotāja un aktīviste, kas ar Viljamu iepazinās viņa skolā.

Čomskis bija pirmais ģimenes bērns, viņam bija piecus gadus jaunāks brālis Deivids Eli Čomskis. Viņi tika audzināti kā [[jūdaisms|jūdaisti]], mācījās [[ivrits|ivritu]] un bieži runāja par [[cionisms|cionisma]] idejām. Ģimene bija īpaši ietekmējusies no [[sociālistiskais cionisms|kreisā cionista]] [[Ahads Haams|Ahada Haama]] darbiem. Būdams ebrejs, Čomskis bērnībā saskārās ar [[antisemītisms|antisemītismu]], īpaši īru un vāciešu kopienās Filadelfijā.

Savus vecākus Čomskis aprakstījis kā "normālus [[Franklins Rūzvelts|Rūzvelta]] [[ASV Demokrātiskā partija|demokrātus]]" ar [[centriski kreisa politika|centriski kreisiem]] uzskatiem, tomēr viņa ģimenē bija arī vairāki [[sociālisms|sociālisti]]. Viņš būtiski ietekmējās no sava tēvoča, kam piederēja laikraksts [[Ņujorka|Ņujorkā]], kur [[kreisa politika|kreisie]] ebreji tikās un apsprieda aktualitātes. Apciemojot tēvoci, Čomskis apmeklēja kreiso un anarhistu grāmatnīcas un daudz lasīja politisko literatūru. Vēlāk viņš aprakstīja savu iepazīšanos ar [[anarhisms|anarhismu]] kā "laimīgu sagadīšanos", jo tas ļāva viņam kļūt kritiskam pret citām [[galēji kreisa politika|galēji kreisām]] ideoloģijām, piemēram, [[staļinisms|staļinismu]] un citiem [[marksisms-ļeņinisms|marksisma-ļeņinisma]] novirzieniem.

Pamatizglītību Čomskis ieguva Oukleinas Lauku dienas skolā, kurā skolēniem ļāva attīstīt savas intereses no konkurences brīvos apstākļos. Tur desmit gadu vecumā viņš uzrakstīja savu pirmo rakstu, kas bija par [[fašisms|fašisma]] izplešanos pēc [[Barselona]]s krišanas [[Fransisko Franko]] spēkiem [[Spānijas pilsoņu karš|Spānijas pilsoņu karā]]. Divpadsmit gadu vecumā Čomskis uzsāka mācības [[Filadelfija]]s Centrālajā vidusskolā, kur iesaistījās dažādās kopienās un akadēmiskā ziņā izcēlās, taču problēmas viņam radīja [[hierarhija|hierarhiskās]] un stigrās mācību metodes.
{{Vairāki attēli
| footer    = Čomska politiskos uzskatus ietekmēja [[Rūdolfs Rokers|Rūdolfa Rokera]] un [[Džordžs Orvels|Džordža Orvela]] darbi.
| align     = 
| width     = 130
| image1    = Rudolf_Rocker.PNG
| alt1      = Rūdolfs Rokers
| image2    = George Orwell press photo.jpg
| alt2      = Džordžs Orvels
}}

=== Universitāte ===

1945. gadā, sešpadsmit gadu vecumā, Čomskis uzsāka mācības vispārīgajā mācību programmā [[Pensilvānijas Universitāte|Pensilvānijas Universitātē]], kur viņš iepazina filozofiju, loģiku, un valodas. Lai apmaksātu mācības, Čomskis mācīja [[ivrits|ivritu]]. Tomēr viņam nepatika universitātē, tāpēc viņš apsvēra to pamest un pārvākties uz [[kibucs|kibucu]] [[Mandāta Palestīna|Mandāta Palestīnā]]. Čomska interesi par mācībām atjaunoja Krievijā dzimušais valodnieks Seligs Hariss, kurš Čomski iepazīstināja ar teorētisko valodniecību un pārliecināja padziļināti apgūt šo priekšmetu. Čomska bakalaura darbu sauca „Modernā ivrita morfofonoloģija” un tajā bija izmantotas arī Harisa metodes. Par to pašu tēmu rakstītais maģistra darbs tika publicēts kā grāmata.

No 1951. līdz 1955. gadam Čomskis bija [[Hārvarda Universitāte]]s Stipendiātu biedrībā, kur veica pētniecību savai doktorantūras disertācijai. 1954. gadā viņš publicēja savu pirmo akadēmisko rakstu „Sintaktisko sistēmu analīze”, ko publicēja ''Journal of Symbolic Logic''. Būdams kritisks pret [[biheiviorisms|biheiviorismu]], viņš savas idejas prezentēja [[Čikāgas Universitāte|Čikāgas Universitātē]] un [[Jeila Universitāte|Jeila Universitātē]]. Vairs nebūdams Pensilvānijas Universitātes students, 1955. gadā Čomskis tomēr iesniedza savu darbu par [[transformatīvās gramatikas teorija|transformatīvās gramatikas teoriju]] un par to ieguva doktora grādu. Viņa darbs 1975. gadā publicēts kā daļa no ''The Logical Structure of Linguistic Theory'', bet doktora grāds ļāva viņam nedienēt obligātajā militārajā dienestā, kas būtu sācies tajā pašā gadā.

1947. gadā Čomskis uzsāka attiecības ar Karolu Dorisu Šacu, ar kuru bija pazīstams kopš bērnības, un viņi apprecējās 1949. gadā. Čomskim kļūstot par Hārvarda stipendiātu, pāris pārvācās uz [[Bostona]]s Alstonas rajonu, kur dzīvoja līdz 1965. gadam, kad pārvācās uz [[Leksingtona (Masačūsetsa)|Leksingtonas]] apgabalu. 1953. gadā viņi izmantoja Hārvardas piešķirto ceļojuma naudu, lai apceļotu Eiropu. Viņi bija Anglijā, Francijā, Šveicē un Itālijā. Ceļojuma laikā sešas nedēļas viņi pavadīja nesen izveidotajā [[Izraēla|Izraēlā]], Hazoreas kibucā. Lai gan Čomskim tur patika, viņu biedēja tur sastaptais ebreju [[nacionālisms]] un pret arābiem vērstais rasisms, kā arī staļinismu atbalstošā tendence, kas viņaprāt valdīja kibuca kreiso kopienā.

Apmeklējot Ņujorku Čomskis turpināja iegriezties [[jidišs|jidiša]] anarhistu laikraksta ''Freie Arbeiter Stimme'' ofisa. Viņam iepatikās [[Rūdolfs Rokers|Rūdolfa Rokera]] darbi, kas iepazīstināja ar saikni starp anarhismu un [[klasiskais liberālisms|klasisko liberālismu]]. Čomskis lasīja arī anarhistu Djego Abadu de Santiljanu, [[demokrātiskais sociālisms|demokrātiskos sociālistus]] [[Džordžs Orvels|Džordžu Orvelu]], [[Bērtrands Rasels|Bērtrandu Raselu]] un Dvaitu Makdonaldu, kā arī [[marksisms|marksistus]] [[Kārlis Lībknehts|Kārli Lībknehtu]], [[Kārlis Koršs|Kārli Koršu]] un [[Roza Luksemburga|Rozu Luksemburgu]]. Lasītais viņu pārliecināja par anarhosindikālisma sabiedrības vēlamību un viņu fascinēja anarhosindikālistiskās komūnas, kas izveidojās Spānijas pilsoņu kara laikā un bija aprakstītas Džordža Orvela ''Homage to Catalonia''. Lai gan Čomska uzskati ne vienmēr sakrita, viņš lasīja kreiso žurnālu ''politics'' un [[koncilu komunists|koncilu komunista]] Paula Metika izdoto ''Living Marxism''. Čomskis interesējās arī par ASV idejām, ko pauda ASV Ļeņinistu līga, pretstaļinistu marksistu-ļeņinistu grupu, kas, tāpat kā Čomskis, uzskatīja, ka [[Otrais pasaules karš]] bija rietumu kapitālistu un [[Padomju Savienība]]s [[valsts kapitālisms|valsts kapitālistu]] vadīts, lai sakautu Eiropas [[proletariāts|proletariātu]].<ref>{{Grāmatas atsauce|last=Barsky |first=Robert F.  |year=1997 |title=Noam Chomsky: A Life of Dissent |url=https://archive.org/details/noamchomskylifeo0000bars |location=Cambridge, MA |publisher=''MIT Press'' |isbn=978-0-262-02418-1|ref=harv}}</ref><ref>{{Grāmatas atsauce |last=Sperlich |first=Wolfgang B. |year=2006 |title=Noam Chomsky |url=https://archive.org/details/noamchomsky00sper |publisher=Reaktion Books |location=London |isbn=978-1-86189-269-0 |ref=harv}}</ref><ref>{{Grāmatas atsauce |last=McGilvray |first=Janes |year=2014 |title=Chomsky: Language, Mind, Politics |url=https://archive.org/details/chomskylanguagem0000mcgi_s2h6 |edition=second |publisher=Polity |location=Cambridge |isbn=978-0-7456-4989-4 |ref=harv}}</ref>

Čomskis bija sadraudzējies ar diviem valodniekiem no [[Masačūsetsas Tehnoloģiju institūts|Masačūsetsas Tehnoloģiju institūta]] (MIT) — [[Moriss Halle|Morisu Halli]] un [[Romans Jakobsons|Romanu Jakobsonu]] —, Jakobsons 1955. gadā iekārtoja Čomski par MIT profesora palīgu. Tur Čomskis pētīja [[mašīntulkošana|mašīntulkošanu]] un pasniedza valodniecību un filozofiju. Viņš MIT aprakstīja kā „diezgan brīvu un atvērtu vietu, atvērtu eksperimentiem un bez stingrām prasībām. Tas bija perfekts manām īpatnējajām interesēm un darbam.” 1957. gadā MIT viņu paaugstināja uz asociētā profesora amatu. No 1957 līdz 1958. gadam Čomskis bija arī [[Kolumbijas Universitāte]]s vieslektors. Togad piedzima Čomska pirmais bērns, meita Aviva. Viņš izdeva savu pirmo grāmatu par valodniecību ''Sintaktiskās struktūras''. Darbu vērtēja ļoti pretrunīgi, valodnieks Džons Laionss to uzskatīja par revolūciju valodas zinātniskajā pētniecībā.

=== Vjetnamas karš un aktīvisms ===

Čomskis pirmo reizi iesaistījās politiskajā protestā pret ASV lomu [[Vjetnamas karš|Vjetnamas karā]] 1962. gadā, kad viņš par to runāja mazās sanāksmēs mājās un baznīcās. Taču tikai 1967. gadā viņš iesaistījās debatē par Savienoto Valstu ārpolitiku. Februārī Čomskis ''The New York Times Review of Books'' publicēja savu plaši pazīstamo eseju "Intelektuāļu atbildība" (''The Responsibility of Intellectuals''), kurā kritizēja valsts iesaistīšanos konfliktā. Eseja bija balstīta uz runu, kuru viņš sniedza Hārvarda fondam ebreju skolas dzīvei. Čomskis attīstīja savas idejas un 1969. gadā publicēja savu pirmo politisko grāmatu ''American Power and the New Mandarins'', kas viņu padarīja par vienu no vadošajiem amerikāņu disidentiem. Drīz pēc tam Čomskis izdeva vēl vairākas politiskās grāmatas: ''At War with Asia'' (1971), ''The Backroom Boys'' (1973), ''For Reasons of State'' (1973.), ''Peace in the Middle East?'' (1975). Lai gan Čomski saistīja ar [[jaunie kreisie (ASV)|jaunajiem kreisajiem]], viņš deva priekšroku aktīvistiem, nevis kustības intelektuāļiem [[Herberts Markūze|Herbertam Markūzem]] un [[Ērihs Fromms|Ēriham Frommam]]. Lai gan ''The New York Review of Books'' publicēja Čomska un citu kreiso darbus no 1967. līdz 1973. gadam, kad vadības maiņa to pārtrauca, 1960. un 1970. gados galvenie mediji viņu ignorēja.

Čomskis ne tikai rakstīja, bet arī iesaistījās kreiso aktīvismā. Viņš atsacījās maksāt pusi savu nodokļu, atklāti atbalstīja studentus, kas nepaklausīja obligātajam karadienestam, un tika arestēts par iesaistīšanos pretkara atklātā seminārā (''teach-in'') pie [[Pentagons|Pentagona]]. Čomskis kopā ar Mičelu Gudmenu, Denīsu Levertovu, Viljamu Sloanu Kofinu un Dvaitu Makdonaldu nodibināja pretkara kolektīvu ''RESIST''. Lai gan viņš neviennozīmīgi vērtēja [[1968. gada protesti|1968. gada protestus]], Čomskis uzstājās studentu aktīvistu grupās. Viņš ar kolēģi Luisu Kamfu MIT sāka pasniegt kursus politikā neatkarīgi no Politiskās zinātnes nodaļas. Šinī laikā Masačūsetsas Tehnoloģiju institūts izstrādāja helikopterus, viedās bumbas un citu militāru aprīkojumu karam Vjetnamā. Čomskis teica, ka "liels daudzums [kodol]raķešu vadības sistēmu tika izstrādātas tieši MIT teritorijā" un "90% finansējuma tajā laikā MIT saņēma no Pentagona. Un es personīgi biju tā visa vidū. Es biju militārā laboratorijā [..], Elektronikas izpētes laboratorijā." 1969. gadā studenti bija sākuši protestēt pret kara tehnikas izpēti MIT. Čomskis atbalstīja protestus, tomēr uzskatīja, ka daļa izpētes būtu jāturpina "tīri aizsardzības un atturēšanas mērķim". Šajā laikā seši MIT pretkara studenti aktīvisti tika notiesāti un apcietināti. Čomskis ir sacījis, ka MIT studenti pārcieta to, kam "nevajadzēja notikt", tomēr viņš ir aprakstījis Masačūsetsas Tehnoloģiju institūtu kā "brīvāko un godīgāko un kam ir vislabākās attiecības starp fakultāti un studentiem nekā jebkuram citam [un kam ir] diezgan laba vēsture civilo tiesību ziņā". 1970. gadā Čomskis apmeklēja [[Hanoja|Hanoju]] [[Ziemeļvjetnama|Ziemeļvjetnamā]], lai sniegtu lekciju [[Hanojas Zinātnes un tehnoloģiju universitāte|Hanojas Zinātnes un tehnoloģiju universitātē]]. Vienlaikus viņš apmeklēja arī [[Laosa|Laosu]] un kara bēgļu nometnes.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20180913103525/https://chomsky.info/ Noama Čomska oficiālā mājaslapa] {{en ikona}}

== Atsauces ==
{{atsauces}}

{{autoritatīvā vadība}}

{{DEFAULTSORT:Čomskis, Noams}}
[[Kategorija:1928. gadā dzimušie]]
[[Kategorija:Amerikāņu valodnieki]]
[[Kategorija:Amerikāņu rakstnieki]]
[[Kategorija:Amerikāņu filozofi]]
[[Kategorija:20. gadsimta filozofi]]
[[Kategorija:21. gadsimta filozofi]]
[[Kategorija:Anarhisti]]
[[Kategorija:Analītiskās filozofijas pārstāvji]]
[[Kategorija:Psiholingvistika]]
[[Kategorija:Prāta filozofija]]
[[Kategorija:Sociālisti]]
[[Kategorija:Angļu valodā rakstošie]]
[[Kategorija:Pensilvānijā dzimušie]]