{{Citas nozīmes|Kongo Republiku|Kongo|Kongo}}
{{Valsts infokaste
|         vietējais_nosaukums = ''République du Congo''
|    pilnais_valsts_nosaukums = Kongo Republika
|            valsts_nosaukums = Republic of the Congo
|               karoga_attēls = Flag of the Republic of the Congo.svg
|            karoga_nosaukums = Kongo Republikas karogs
|              ģerboņa_attēls = Coat of arms of the Republic of the Congo.svg
|           ģerboņa_nosaukums = Kongo Republikas Ģerbonis
|             ģerboņa_platums = 
|                 valsts_moto = ''Unité, Travail, Progrès''<br /><small>"Vienotība, Darbs, Progress"</small>
|                valsts_himna = ''[[La Congolaise]]''
|               kartes_attēls = Location Republic of the Congo AU Africa.svg
|             kartes_paraksts = Kongo Republikas atrašanās vieta Centrālāfrikā
|               galvaspilsēta = [[Brazavila]]
| latd= 4 | latm= 16 | latNS= S | longd= 15 | longm= 17 | longEW= E
|             lielākā_pilsēta = galvaspilsēta
|              valsts_valodas = [[franču valoda]]
|             etniskās_grupas = 
|        etniskās_grupas_gads = 
|              valsts_iekārta = [[Unitāra valsts|Unitāra]] [[Pusprezidentālisms|pusprezidentāla]] [[republika]]
|        valsts_galvas_tituls = [[Kongo Republikas prezidentu uzskaitījums|Prezidents]]
|                valsts_galva = [[Deniss Saso-Nguso]]
|       valsts_galvas_tituls2 = 
[[Kongo premjerministru uzskaitījums|Premjerministrs]]
|               valsts_galva2 = [[Anatole Collinet Makosso]]
|        neatkarības_iegūšana = [[Kongo Republikas vēsture|Neatkarība]]
|         neatkarības_piezīme = 
|                    dibināta = 
|        neatkarības_notikums = no [[Francija]]s
|          neatkarības_datums = {{dat|1960|8|15}}
|       neatkarības_notikums2 = 
|         neatkarības_datums2 = 
|                 platība_km2 = 342,000
|               platība_rangs = 64.
|              procenti_ūdens = 3,3
|     iedzīvotāju_skaita_gads = 2014
|          iedzīvotāju_skaits = 4 662 446
|    iedzīvotāju_skaits_rangs = 125.
|    apdzīvotības_blīvums_km2 = 12,8
|  apdzīvotības_blīvums_rangs = 204.
|                     IKP_PPP = 21 992 miljardi
|                IKP_PPP_gads = 2014
|               IKP_PPP_rangs = 
|          IKP_PPP_per_capita = 5,145
|    IKP_PPP_per_capita_rangs = 
|                         HDI = {{Nemainījās}}
|                    HDI_gads = 2013
|              HDI_kategorija = 0,564 {{font|color=#FFCC00|text=vidējs}}
|                   HDI_rangs = 140.
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Centrālāfrikas franks]]
|                valūtas_kods = XAF
|                  laika_zona = [[WAT]]
|                  utc_offset = +1
|              laika_zona_DST = 
|              utc_offset_DST = 
|                      domēns = [[.cg]]
|              tālsarunu_kods = 242
|                iso_kods_num = 178
|              iso_kods_alfa2 = CG
|              iso_kods_alfa3 = COG
|                    piezīmes = 
|                    piezīme1 = 
|                    piezīme2 = 
}}

'''Kongo Republika''' ir valsts [[Centrālā Āfrika|Centrālajā Āfrikā]], tā atrodas [[Atlantijas okeāns|Atlantijas okeāna]] krastā. Tā robežojas ar [[Kongo Demokrātiskā Republika|Kongo Demokrātisko Republiku]] dienvidos un austrumos, [[Gabona|Gabonu]] rietumos, [[Kamerūna|Kamerūnu]] un [[Centrālāfrikas Republika|Centrālāfrikas Republiku]] ziemeļos un [[Angola]]s [[Kabindas province|Kabindas provinci]] dienvidrietumos. Rietumos Kongo Republiku apskalo [[Atlantijas okeāns]]. Valsts galvaspilsēta un lielākā pilsēta ir [[Brazavila]]. Valsts teritorija ir bagāta ar mežiem. Lielākā daļa no iedzīvotājiem dzīvo valsts dienvidu daļā.

Pēc neatkarības iegūšanas 1960. gadā Franču Kongo kolonija kļuva par Kongo Republiku, 1970. gadā par Kongo Tautas Republiku — [[Marksisms|marksisma]]-[[Ļeņinisms|ļeņinisma]] vienas partijas valsti. Kopš 1992. gada notiek daudzpartiju vēlēšanas, demokrātiski ievēlētā valdība tika gāzta 1997. gada Kongo Republikas pilsoņu kara laikā.

==Vēsture==
Kopš 9. gadsimta [[Kongo (upe)|Kongo]] upes baseinā dominēja [[Bantu valodas|bantu valodās]] runājošas ciltis. No 1886. līdz 1947. gadam Kongo labā krasta zemes bija daļa no [[Franču Ekvatoriālā Āfrika|Francijas Ekvatoriālās Āfrikas]] jeb [[Francija]]s Kongo. 1903. gadā franči šeit sāka iegūt vara rūdu un līdz 1934. gadam uzcēla dzelzceļu, kas savienoja Brazavilu ar [[Puentnuāra]]s ostu. 1947. gadā Franču Kongo ieguva Francijas aizjūras teritorijas statusu, bet 1958. gadā autonomas republikas statusu.

1960. gada 15. augustā Kongo Republika kļuva par neatkarīgu valsti ar [[Filberts Jolo|Filbertu Jolo]] kā valsts pirmo prezidentu. 1963. gadā pēc strādnieku nemieriem Jolo bija spiests atkāpties no amata. [[Alfonso Masemba-Debā]] kļuva par valsts prezidentu ar [[Paskāls Lisoba|Paskālu Lisobu]] kā premjerministru. 1964. gadā Debā padarīja [[Nacionālās revolūcijas kustība|Nacionālās revolūcijas kustību]] par vienīgo partiju valstī un ieviesa valstī [[Sociālisms|sociālistisku]] režīmu. Viņš uzsāka [[Nacionalizācija|nacionalizāciju]] un izveidoja attiecības ar [[Padomju Savienība|Padomju Savienību]], [[Ziemeļkoreja|Ziemeļkoreju]], [[Ziemeļvjetnama|Ziemeļvjetnamu]] un [[Ķīnas Tautas Republika|Ķīnas Tautas Republiku]]. 1968. gadā [[Marians Ngoabi]] apvērsumā gāza Debā valdību, tomēr turpināja sava priekšteča iesākto sociālistisko režīmu, izveidojot savu partiju - [[Kongo Darba partija|Kongo Darba partiju]] (KDP). 

1969. gadā Ngoabi proklamēja '''Kongo Tautas Republiku''' ar KDP kā vienīgo atļauto partiju valstī. 1975. gadā viņš parakstīja ekonomiskās palīdzības līgumu ar Padomju Savienību. 1977. gadā Ngoabi noslepkavoja; pēc neilga laika noslepkavoja arī Brazavilas arhibīskapu un bijušo prezidentu Debā. Par valsts prezidentu kļuva [[Žoakīns Uhombo-Opango]], kurš bija prezidenta amatā līdz 1979. gada februārim.  Pie varas nokļuva prezidents [[Deniss Saso-Nguso]], kurš 1981. gadā noslēdza ar Padomju Savienību 20 gadu ilgu draudzības līgumu. Taču PSRS sabrukuma laikā 1990. gadā viņš atteicās no marksisma ideoloģijas, 1992. gadā tika ieviesta jauna konstitūcija, kura atļāva vairāku partiju sistēmu un valsts atguva '''Kongo Republikas''' nosaukumu. 

1992. gadā tika rīkotas pirmās demokrātiskās vēlēšanas, kurās uzvarēja Paskāls Lisoba no [[Panāfrikas Sociāldemokrātiskā Savienība|Panāfrikas Sociāldemokrātiskās Savienības]] (PSS). Nguso un [[Bernards Kolēlas]] no [[Kongo kustība par demokrātisku un integrētu attīstību|Kongo kustības par demokrātisku un integrētu attīstību]] nebija apmierināti ar vēlēšanu rezultātiem. Spriedze turpināja pieaugt, kad Kolēlas, Lisoba un Nguso izveidoja savas "Ninja", "Cocoye" un "Cobra" frakcijas. Katra frakcija piesaistīja dalībniekus no tās vadītāju etniskās un politiskās grupas: Mboči atbalstīja Nguso, Niboleki Lisobu un Lari Kolēlasu. 1993. gada parlamentārajās vēlēšanās PSS ieguva lielāko daļu no vietām nacionālajā asemblejā. Pēc vēlēšanām notika sadursmes starp valdības un opozīcijas spēkiem, kas aizsāka [[Pirmais Kongo Republikas pilsoņu karš|Pirmo Kongo Republikas pilsoņu karu]]. 1994.-1995. gadā valdība noslēdza pamieru ar opozīcijas spēkiem un opozīcijas dalībniekiem tika iedoti amati valdībā. Tomēr Lisobam neizdevās piespiest visas fakcijas atbruņoties. 1997. gadā Lisoba, gaidot apvērsuma mēģinājumu no Nguso, lika "Cocoye" fakcijai sagūstīt Nguso un piespiest viņa "Cobra" grupu atbruņoties. Tas izraisīja [[Otrais Kongo Republikas pilsoņu karš|jaunu pilsoņu karu]] un visas frakcijas sāka kontrolēt savu daļu no Brazavilas. Lisoba mēģināja atrast sabiedrotos, dodoties vizītēs uz [[Ruanda|Ruandu]], [[Uganda|Ugandu]] un [[Namībija|Namībiju]]. Viņš ieguva atbalstu no Kongo Demokrātiskās Republikas prezidenta [[Lorāns Kabila|Lorāna Kabilas]]. Taču Nguso guva palīdzību no [[Angola]]s, jo Lisobas valdība atbalstīja [[Nacionālā savienība par pilnīgu Angolas neatkarību|Nacionālo savienību par pilnīgu Angolas neatkarību]] (UNITA) tās [[Angolas pilsoņu karš|pilsoņu karā]]. [[Francija]] arī palīdzēja Nguso, vēlētos saglabāt savas naftas intereses valstī.

1997. gadā Lisoba iecēla Kolēlasu par valsts premjerministru un viņa fakcija pārgāja valdības pusē. 1997. gada 11.-12. oktobrī Angolas gaisa spēki bombardēja "Cocoye" spēku pozīcijas Brazavilā. 16. oktobrī "Cobra" frakcijas spēki kopā ar Angolas karaspēku un tankiem ieguva pilnīgu kontroli pār galvaspilsētu. Nguso nākamajā dienā sevi pasludināja par valsts jauno prezidentu. Viņš iekļāva "Cobra" frakcijas dalībniekus valsts armijā, nelikvidējot grupu. Pēc galvaspilsētas ieņemšanas "Cobra" frakcija izklīda par pilsētu, sagūstot un nogalinot viņu pretinieku vienības, un nolaupot viņu mantas. Angolas spēki iebruka [[Puentnuāra|Puentnuārā]], kur tie sastapa mazu pretestību, jo lielākā daļa valdības spēku padevās. Zaudējot kontroli pār galvaspilsētu, Lisobas un Kolēlasa spēki pārgrupējās un turpināja veikt uzbrukumus vairākām pilsētām. Tas noveda pie Angolas un [[Čada]]s spēku izvietošanos valsts teritorijā, lai apturētu nemiernieku aktivitāti. 1999. gadā valdība un nemiernieki parakstīja miera līgumu Zambijā, kas nodrošināja nacionālo dialogu, politisko partiju demilitarizāciju un nemiernieku vienību atkārtotu uzņemšanu valsts drošības spēkos.

2001. gadā tika ieviesta jauna konstitūcija, kas pavēra ceļu prezidentālajām un parlamentārajām vēlēšanām. 2002. gadā notika referendums par konstitūcijas grozījumu. 87% nobalsoja par tās grozīšanu. Kongo Republika kļuva par prezidentālu valsti, prezidenta termiņu ilgums tika pagarināts uz 7 gadiem, tika izveidota divpalātu asembleja un premjerministra amats tika likvidēts. Opozīcija iebilda par šādu grozījumu, uzskatot, ka prezidentam tiek dotas pārāk plašas pilnvaras. 2002. gada decembra vēlēšanās Nguso ieguva gandrīz 90% balsu. Viņa galvenajiem sāncenšiem, Lisobam un Kolēlasam, bija aizliegts tajās piedalīties. Pēc vēlēšanām cīņas atsākās [[Pulas departaments|Pulas departamentā]] starp valdības spēkiem un nemierniekiem, kurus vadīja Pastors Ntumi. Konflikts beidzās ar miera līguma parakstīšanu 2003. gada aprīlī.

Nguso tika atkārtoti ievēlēts 2009. gada prezidenta vēlēšanās. 2015. gadā notika referendums par konstitūcijas grozīšanu. 92,27% nobalsoja par grozījumu. Būtiskākais, kas tika izmainīts, bija tas, ka viena persona var tikt ievēlēta par prezidentu 3 reizes. Šis grozījums ļāva Nguso kandidēt uz jaunu termiņu. Viņš tika atkārtoti ievēlēts 2016. gada prezidenta vēlēšanās. 
Politiskā stabilitāte un [[nafta]]s ieguve nodrošināja valsti ar relatīvu labklājību, neskatoties uz infrastruktūras un publisko pakalpojumu slikto stāvokli un nevienlīdzīgu naftas ieņēmumu sadali

==Ģeogrāfija==
[[Attēls:Congo republic sm04.png|thumb|left|300px|Kongo Republikas karte]]
Kongo atrodas [[Subsahāras Āfrika]]s centrālajā rietumu daļā pie [[Ekvators|ekvatora]]. Tā robežojas ar [[Kongo Demokrātiskā Republika|Kongo Demokrātisko Republiku]] dienvidos un austrumos, [[Gabona|Gabonu]] rietumos, [[Kamerūna|Kamerūnu]] un [[Centrālāfrikas Republika|Centrālāfrikas Republiku]] ziemeļos un [[Kabindas province|Kabindas provinci]] (Angolas provinci) dienvidrietumos. Valsts kopējā platība ir 342 000 [[km²]], kas to ierindo 64. vietā pēc platības pasaulē un 27. vietā Āfrikā. Tai ir īsa pieeja [[Atlantijas okeāns|Atlantijas okeānam]] valsts rietumu daļā. Krasta līnija gar Atlantijas okeānu ir 169 km gara. Galvaspilsēta un lielākā pilsēta, [[Brazavila]], atrodas Kongo upes labajā krastā. Otrpus [[Kongo (upe)|Kongo]] upei, tieši pretī Brazavilai, atrodas [[Kinšasa]], [[Kongo Demokrātiskā Republika|Kongo Demokrātiskās Republika]]s galvaspilsēta.

Augstākā virsotne valstī ir [[Berongou kalns]] (903 m). Garākā upe valsī ir [[Kongo (upe)|Kongo]]. Tā tiek izmantota kā pārtikas un elektrības avots, kā arī priekš preču transportēšanas. Valsts ir bagāta ar vairākiem dabas resursiem: [[nafta|naftu]], [[koksne|koksni]], [[svins|svinu]], [[cinks|cinku]], [[Urāns (elements)|urānu]], [[varš|varu]], fosfātiem, [[zelts|zeltu]], [[magnijs|magniju]], [[dabasgāze|dabasgāzi]] un [[hidroenerģija|hidroenerģiju]]. 31,1% zemes ir piemērota [[lauksaimniecība]]i.

Valsts ir bagāta ar tropu [[meži]]em, tomēr tie tiek izcirsti, lai iegūtu koksni. Tie aizņem 65,6% no valsts platības.

===Klimats===
Valsts dienvidu daļa atrodas subekvatoriālajā klimata joslā, taču ziemeļu daļa atrodas ekvatoriālajā klimata joslā. Pie krasta ar Atlantijas okeānu valsts ietilpst tropu joslā. Lietus sezona ilgst no marta līdz jūnijam. Tai seko sausā sezona, kura ilgst no jūnija līdz oktobrim. Valstij ir raksturīga pastāvīgi augsta temperatūra un mitrums.<ref name="CIA World Factbook">{{tīmekļa atsauce|title=CIA World Factbook - Republic of Congo|url=https://www.cia.gov/library/publications/the-world-factbook/geos/cf.html|publisher=CIA|accessdate={{dat|2018|7|14||bez}}|archive-date={{dat|2020|08|31||bez}}|archive-url=https://web.archive.org/web/20200831033756/https://www.cia.gov/library/publications/the-world-factbook/geos/cf.html}} {{Webarchive|url=https://web.archive.org/web/20200831033756/https://www.cia.gov/library/publications/the-world-factbook/geos/cf.html |date={{dat|2020|08|31||bez}} }}</ref>

==Politika==
Kongo Republika ir prezidentāla republika. Pašreizējais valsts prezidents ir [[Deniss Saso-Nguso]], kurš ir šajā amatā kopš 1979. gada ar pātraukumu no 1992. līdz 1997. gadam. Viņš ir bijis valsts prezidents 34 gadus, padarot viņu par trešo visilgāk valdošo Āfrikas līderi.<ref>{{tīmekļa atsauce|title=Clinging on power, Africa's longest-serving leaders|url=https://www.enca.com/africa/clinging-on-power-africas-longest-serving-leaders|publisher=Enca.com|accessdate={{dat|2018|7|15||bez}}|archive-date={{dat|2018|07|13||bez}}|archive-url=https://web.archive.org/web/20180713194127/https://www.enca.com/africa/clinging-on-power-africas-longest-serving-leaders}}</ref>

Pirmajā prezidentūras periodā viņš vadīja vienas partijas valsti ar Kongo Darba partiju kā valdošo partiju valstī. Tobrīd valsts nosaukums bija [[Kongo Tautas Republika]]. Starptautiskā  spiediena dēļ viņš ieviesa daudzpartiju sistēmu 1990. - 1991. gadā viņam tika atņemta [[izpildvara]], padarot viņu par ceremoniālu valsts vadītāju. Viņš piedalījās 1992. gada prezidenta vēlēšanās, bet tika sakauts, iegūstot trešo vietu. Nguso bija [[opozīcija]]s līderis piecus gadus pirms atgriešanās pie varas [[Otrais Kongo Republikas pilsoņu karš|Otrā Kongo Republikas pilsoņu kara]] laikā (1997-1999), kurā viņa nemiernieku spēki sakāva tobrīdējo prezidentu [[Paskāls Lisoba|Paskālu Lisobu]]. Pēc pārejas perioda viņš uzvarēja 2002. gada prezidenta vēlēšanās. Viņš tika atkārtoti ievēlēts 2009. gada prezidenta vēlēšanās. Jaunas konstitūcijas ieviešana, kas notika pēc referenduma 2015. gadā, ļāva Nguso kandidēt uz jaunu termiņu. Viņš tika atkārtoti ievēlēts 2016. gada prezidenta vēlēšanās.

Nguso partijai, Kongo Darba partijai, ir pārākums valsts nacionālajā asamblejā. Tā aizņem 89 no 139 vietām. Partijas ideoloģija ir [[demokrātiskais sociālism]]s un [[Kreisa politika|kreisais]] [[nacionālisms]]. Kamēr valsts bija Kongo Tautas Republika, partijas ideoloģija bija [[komunisms]] un [[marksisms]]-[[ļeninisms]]. Partiju dibināja [[Marians Ngoabi]], kurš arī pārvērta valsti par tautas republiku. Partija beidza pārstāvēt komunismu 1990. gadu sākumā. Citas partijas, kurām ir vietas nacionālajā asamblejā ir [[Kongo kustība par demokrātisku un integrētu attīstību]] un [[Panāfrikas Sociāldemokrātiskā Savienība]]. Nacionālo asambleju ievēl ik pēc 5 gadiem.

==Iedzīvotāji==
2017. gadā valstī dzīvoja 4 954 674 iedzīvotāju, ierindojot valsi 122. vietā pasaulē pēc iedzīvotāju skaita. Kongo Republika ir ļoti urbanizēta, vairāk nekā puse iedzīvotāju dzīvo divās lielākajās pilsētās: Brazavilā un [[Puentnuāra|Puentnuārā]].<ref name="World Bank country overview">{{tīmekļa atsauce|title=World Bank country overview: Republic of Congo| url=http://www.worldbank.org/en/country/congo/overview|publisher=World Bank|accessdate={{dat|2018|7|15||bez}}}}</ref> Pārējā valsts teritorija ir viena no visblīvāk apdzīvotākajām teritorijām Āfrikā ar iedzīvotāju blīvumu 12,8/[[km²]].<ref name="World Bank country overview"/> Lielākā etniskā grupa valstī ir [[bakongo]] (48%), kurai seko [[sangha]] 20%, [[m'bochi]] (12%), [[teke]] (17%) un eiropieši un citas nacionalitātes (3%). Oficiālā valoda ir [[franču valoda]], taču [[lingala]] un [[monokutuba]] valodas lieto tirdzniecībā. Tiek lietoti arī vietējie dialekti, no kuriem [[kikongo]] ir visbiežāk izplatītākais. Valsts ir vidēji urbanizēta, jo 66,9% iedzīvotāju dzīvo pilsētās 2018. gadā. Iedzīvotāju vidējais vecums ir 19,7 gadi. 41,67% iedzīvotāju ir jaunāki vai ir sasnieguši 14 gadu vecumu.<ref name="CIA World Factbook"/>

Iedzīvotāju vidējais dzīves ilgums ir 59,8 gadi. Valstij ir augsts zīdaiņu mirstības līmenis. Dzimstības līmenis valstī ir augsts. Kopējais dzimstības koeficients ir 4,59 bērni/uz sievieti. Valstī ir izplatīts [[HIV]]/[[AIDS]]; 2016. gadā 91 000 iedzīvotāju bija saslimuši ar tiem.<ref name="CIA World Factbook"/>

==Atsauces==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{Āfrika}}
{{Padomju impērijas valstis}}
{{autoritatīvā vadība}}

[[Kategorija:Kongo Republika| ]]
[[Kategorija:Āfrikas valstis]]