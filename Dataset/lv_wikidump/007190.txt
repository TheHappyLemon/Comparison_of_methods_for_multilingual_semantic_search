{{ezera infokaste
|ezers=Arāla jūra
|attēls=Aralship2.jpg
|paraksts=Pamests kuģis Arāla gultnē
|karte=Aral sea 2000-2009.gif
|kartes_paraksts=Arāla jūras samazināšanās (2000—2009)
|map = Kazahstāna#Uzbekistāna#Āzija
| plat_d=44 | plat_m=49 | plat_s= | plat_NS=N
| gar_d=59 | gar_m=37 | gar_s= | gar_EW=E
|vieta={{KAZ}}<br />{{UZB}}
|platība=13 900
|garums=
|Vid_dziļums=
|Max_dziļums=
|tilpums=
|augstums_vjl=
|izteka=beznoteces
|baseins=1 549 000
|valstis={{AFG}}<br />{{KAZ}}<br />{{KGZ}}<br />{{UZB}}<br />{{TJK}}
|salas=
|pilsētas=
}}
[[File:Aral Sea.gif|thumb|1960–2014]]
'''Arāla jūra''' ({{val|kk|Арал теңізі}}, ''Aral teñizi''; {{val|uz|Orol dengizi}}) ir izsīcis beznoteces [[ezers]] [[Centrālāzija|Centrālāzijā]], [[Kazahstāna]]s un [[Uzbekistāna]]s [[Karakalpakstānas Republika]]s teritorijā. Kopš [[1960. gadi]]em tikusi novērota Arāla jūras sarukšana un izžūšana, kas lielā mērā skaidrojama ar cilvēku saimniecisko darbību (ūdens novadīšanu lauksaimniecības zemju apūdeņošanai). Viens no senākajiem pasaules ezeriem, vairāk nekā 5 miljonus gadu vecs. 1960. gadā tā platība bija {{nobr|68 900 km²}}, 2010. gadā — {{nobr|13 900 km²}}.<ref>{{Tīmekļa atsauce |url=http://www.ntsomz.ru/projects/eco/econews_271108_beta |title=Космический мониторинг состояния водных объектов |access-date={{dat|2011|10|14||bez}} |archive-date={{dat|2014|10|31||bez}} |archive-url=https://web.archive.org/web/20141031093855/http://www.ntsomz.ru/projects/eco/econews_271108_beta }}</ref> 2014. gada vasarā ezera lielākā austrumu daļa tika atzīta par pilnībā izžuvušu,<ref>[http://www.theguardian.com/world/2014/oct/01/satellite-images-show-aral-sea-basin-completely-dried?CMP=fb_gu Satellite images show Aral Sea basin 'completely dried'] Guardian</ref> taču ūdens saglabājās bijušās Arāla jūras ziemeļu daļā ([[Mazais Arāls]]) un izsīkstošajā rietumu daļā.

== Ezera izsīkšana ==
[[Attēls:Survey of the Sea of Aral 1853.jpg|thumb|left|200px|Arāla jūras 1853. gada karte]]
Galvenās ezera problēmas ir cēlušās no tā, ka divas galvenās ietekas — [[Amudarja]] un [[Sirdarja]] — tika novirzītas lauksaimniecības zemju apūdeņošanai, tādēļ nesasniedza Arāla jūru. Rezultātā ezers piedzīvoja dramatisku izžūšanu, kas reģionā ir radījis lielas saimnieciskas un ekoloģiskas problēmas.

Lēmums par abu lielo upju novirzīšanu apūdeņošanai tika pieņemts jau [[1918]]. gadā. Šī darbība bija daļa no plāna padarīt [[Padomju Savienība|Padomju Savienību]] par nozīmīgu [[kokvilna]]s eksportētāju, kas arī tika sasniegts. Liela mēroga apūdeņošanas kanālu būve sākās 20. gadsimta 30. gados. Liela daļa šo kanālu tika nekvalitatīvi būvēti — tajos notiek lieli ūdens zudumi. No [[Karakuma kanāls|Karakuma kanāla]], kas ir lielākais visā apūdeņošanas sistēmā, 30—70% ūdens zūd, nedodot nekādu saimniecisku labumu. Tikai ap 12% no apūdeņošanas kanāliem Uzbekistānā ir ar ūdens izolāciju.

Rezultātā 1960. gados Arāla jūra sāka samazināties. Laikaposmā no 1960. līdz 1971. gadam Arāla jūra ik gadus kritās par aptuveni 20 centimetriem. 70. gados ūdens jau kritās par 50—60 cm gadā. 80. gados ūdens jau kritās par 80—90 cm ik gadu. Tai pašā laikā aizvien vairāk ūdens tika novirzīts apūdeņošanai. Laika posmā no 1960. gada līdz 1980. gadam ezeram atņemtā ūdens daudzums pieauga divreiz, divkārt pieauga arī kokvilnas ražošana. Padomju Savienībā Arāla jūras izzušana nebija pārsteigums — oficiālā valsts nostāja pauda, ka ezers ir sava veida "dabas kļūda".

1960. gadā Arāla jūra bija pasaulē ceturtais lielākais ezers ar aptuveno platību {{nobr|68 000 km²}} un tilpumu ap {{nobr|1100 km³}}. 1998. gadā ezera platība bija vairs tikai {{nobr|28 687 km²}}. Šajā laikā ezera sāļums pieauga no aptuveni {{nobr|10 g/l}} līdz {{nobr|45 g/l}}. 2004. gadā Arāla jūras platība bija tikai {{nobr|17 160 km²}}.

Ezeram ir arī spēcīga [[gruntsūdens]] pietece no [[Pamirs|Pamira]] un [[Tiaņšaņs|Tiaņšaņa]], un kopējā pietece ir ap 4 miljardi m³ gadā.{{nepieciešama atsauce}} Taču šis process nevar apturēt ezera izsīkšanu.

Ezera izsīkšanas rezultātā praktiski iznīcinātas ezera un tajā ietekošo upju [[upes delta|deltu]] [[ekosistēma]]s. Atkāpjoties ezeram, aiz tā palicis tukšs, nereti ar toksiskiem atkritumiem klāts pārsāļots tuksnešains līdzenums ([[Arālkums]]). Putekļu vētras pārvieto veselībai bīstamas vielas, izraisot reģionā paaugstinātu saslimstību ar [[Vēzis (slimība)|vēzi]] un plaušu slimībām. Uz sausās ezera gultnes mētājas pamesti kuģi un zvejnieku laivas.

== Ziemeļu Arāla atjaunošana ==
[[1987]]. gadā ezers sadalījās divās daļās — ziemeļu daļā ([[Mazais Arāls]]) un dienvidu daļā (Dienvidu Arāls). [[2003. gads|2003]]. gadā Dienvidu Arāls tālāk sadalījās divās daļās, bet Ziemeļu Arāla tālākā samazināšanās pagaidām ir apstādināta. [[Sirdarja]]s upes apūdeņošanas sistēmas Kazahstānā tiek uzlabotas. 2003. gada oktobrī Kazahstānas valdība paziņoja, ka tai ir plāns izbūvēt betona dambi ([[Kokaralas dambis]]), kas novērstu ūdens pieteci no Mazā Arāla uz galvenokārt Uzbekistānā esošo Dienvidu Arālu. Šis darbs pabeigts [[2005. gads|2005]]. gada augustā, un kopš tā laika negaidīti strauji ceļas Mazā Arāla līmenis. Šajā Arāla daļā ir atkal ieviestas zivju populācijas, atjaunojas lietavas. Pirms šī darba ūdens bija {{nobr|100 km}} no agrākās ostas pilsētas [[Arala]]s, bet tagad tas ir {{nobr|12 km}} tālu.

Dienvidu Arāls turpina izsīkt, tā Austrumu baseins ir izsīcis pilnībā. Sāļajā ezera gultnē veidojas putekļu vētras, reģionā tagad ziemas ir aukstākas un vasaras — karstākas.

== Bioloģisko ieroču noliktava ==
[[1948]]. gadā uz [[Vozroždeņijes sala]]s (tagad pacēlums [[Arālkums|Arālkuma]] tuksnesī) tika izveidota sevišķi slepena [[bioloģiskie ieroči|bioloģisko ieroču]] laboratorija. Šīs laboratorijas darbības vēsture un konkrētie pētījumi joprojām ir noslēpums. Tā tika pamesta [[1992]]. gadā. Dažādu valstu organizētas zinātniskās izpētes ekspedīcijas uz salu ir guvušas datus, kas liecina, ka uz salas tika ražoti, izmēģināti un vēlāk arī apglabāti [[patogēnie ieroči]]. [[2002]]. gadā vairāku valstu (tai skaitā Uzbekistānas un [[Amerikas Savienotās Valstis|ASV]]) sadarbības projektā tika novērsti draudi no 10 [[Sibīrijas mēris|Sibīrijas mēra]] apglabāšanas vietām; uzskata, ka vairāk šādu vietu uz salas nav.

== Atsauces ==
{{atsauces}}

== Skatīt arī ==
* [[Pasaules lielāko ezeru saraksts]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Izzūdošie ezeri]]
[[Kategorija:Kazahstānas ezeri]]
[[Kategorija:Sālsezeri]]
[[Kategorija:Uzbekistānas ezeri]]
[[Kategorija:Beznoteces ezeri]]