{{Jūras infokaste
|jūra=Karas jūra
|vietaskarte = Arktika#Krievija
|attēls=[[Attēls:KarasJura.JPG|300px]]
 |latd = 75 |latm =  |lats =  |latNS = N
 |longd = 71 |longm =  |longs =  |longEW = E
 |relief = jā
| okeāns = Ziemeļu Ledus okeāns
|platība= 893 400
|garums = 1450
|platums = 970
| Max_dziļums = 620
| Vid_dziļums = 50—100
| tilpums = 101 000
|valstis=[[Krievija]]
|pilsētas=[[Diksona]]
}}

'''Karas jūra''' ({{val|ru|Карское море}}) ir [[Ziemeļu Ledus okeāns|Ziemeļu Ledus okeānam]] piederīga [[malas jūra]].<ref>{{PZT|335}}</ref> Atrodas virs [[kontinentālais šelfs|kontinentālā šelfa]], tāpēc ir salīdzinoši sekla — vidējais dziļums ap 110 metri. Nosaukta pēc tās dienvidrietumos ieplūstošās [[Kara (upe)|Karas]] upes.

== Ģeogrāfija ==
Ziemeļos no Karas jūras atrodas Ziemeļu Ledus okeāns, austrumos — [[Severnaja Zemļa]] un [[Laptevu jūra]], dienvidos jūru norobežo [[Āzija]]s kontinenta Rietumsibīrijas krasts — [[Taimiras pussala]]s rietumu piekraste, [[Gidanas pussala]] un [[Jamalas pussala]], rietumos robežojas ar [[Barenca jūra|Barenca jūru]] un [[Novaja Zemļa|Novaja Zemļu]].

Galvenās Karas jūras salas ir [[Vīzes sala]] un [[Ušakova sala]] ziemeļos, [[Ujediņeņijas sala]], [[Sergeja Kirova salas]], [[Nordenšelda arhipelāgs]], [[Arktikas Institūta salas]], [[Mona salas]], [[Izvestijas CIK salas]], [[Voroņina sala]] un [[Sverdrupa sala]] austrumos, kā arī [[Belija (sala)|Belija]], [[Oļeņija]], [[Sibirjakova sala]], [[Šokaļska sala]] un [[Viļkicka sala]] dienvidos. 

Ziemeļu daļā ziemeļu virzienā pavērstas divas ieplakas — [[Svētās Annas dziļvaga]] un [[Voroņina dziļvaga]]. Austrumos starp Severnaja Zemļu un Taimiras pussalu atrodas [[Viļkicka šaurums]], kas Karas jūru savieno ar Laptevu jūru. Dienvidrietumu piekrastē atrodas [[Baidaratas līcis]]. Ar Barenca jūru savieno [[Karas Vārti|Karas Vārtu]] šaurums starp [[Vaigača]]s salu un [[Novaja Zemļa|Novaja Zemļu]], kā arī [[Jugorskijšars|Jugorskijšara]] šaurums starp Vaigaču un [[Jugras pussala|Jugras pussalu]]. Rietumus, pie Novaja Zemļas krastiem atrodas [[Novaja Zemļas lielieplaka]], kur atrodas arī Karas jūrā dziļākā vieta — 620 metri.

== Vispārējs apraksts ==
[[File:Карское море СВП.jpg|thumb|250px|left|Kuteri uz gaisa spilvena ''Hivus-10'' Karas jūras krastā]]
Karas jūrai raksturīgi, ka tajā ietek divas ļoti lielas upes — [[Oba]] un [[Jeņiseja]], kā arī vēl vairākas samērā lielas upes —[[Pjasina]], [[Taimira (upe)|Taimira]] u. c. Obai un Jeņisejai ir milzīgi [[estuārs|estuāri]] — attiecīgi 800 un 400 km gari. Lielās saldūdens pieplūdes dēļ ūdens virsējā slāņa sāļums dažādās Karas jūras vietās stipri atšķiras — no 8 līdz 30‰.

Jūra nav aizsalusi tikai divus mēnešus gadā. Viena no aukstākajām planētas jūrām — tikai pie upju ietekām ūdens temperatūra ir virs {{nobr|0 °C}}. Jūrā bieži ir vētras un migla. Par spīti augstākminētajam jūrā notiek rūpnieciska zveja. Jūras gultnē atklātas bagātīgas [[nafta]]s un [[dabasgāze]]s iegulas, taču tās vēl netiek apgūtas.

Jūrā [[Padomju Savienība|PSRS]] un Krievija nogremdējusi radioaktīvos atkritumus, tai skaitā sešus [[atomzemūdene|atomzemūdeņu]] kodolreaktorus un desmit citus kodolreaktorus. Starptautiskās Atomenerģijas aģentūras pētījumi liecina, ka radioaktīvais piesārņojums ir neliels un nav izplatījies.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www-ns.iaea.org/appraisals/west-kara.htm International Atomic Energy Agency:Radiological Conditions of the Western Kara Sea] {{Webarchive|url=https://web.archive.org/web/20060927013551/http://www-ns.iaea.org/appraisals/west-kara.htm |date={{dat|2006|09|27||bez}} }}

{{Ziemeļu Ledus okeāna jūras}}
{{autoritatīvā vadība}}

[[Kategorija:Ziemeļu Ledus okeāns]]
[[Kategorija:Jūras]]
[[Kategorija:Krievijas jūras]]
[[Kategorija:Krasnojarskas novads]]
[[Kategorija:Ņencu autonomais apvidus]]
[[Kategorija:Jamalas Ņencu autonomais apvidus]]