[[Attēls:Rhinegold and the Valkyries p 032.jpg|thumb|250px|Freiju nolaupījuši milži (Artūra Rakema ilustrācija, 1910)]]
'''Freija''' ({{val|non|Freyja}} — 'kundze') [[skandināvu mitoloģija|senskandināvu mitoloģijā]] ir auglības, kā arī mīlas un skaistuma dieviete. Freiju saista arī ar dzimumattiecībām, karu, pareģojumiem utt. Sākotnēji Freija pieder pie [[vāni]]em, taču pēc tam nonāk pie [[āsi]]em.

Freija veic arī [[valkīras]] funkcijas — viņa kopā ar [[Odins|Odinu]] izlemj, kurus karavīrus uzņemt [[Valhalla|Valhallā]] (šo funkciju Freija pārņēmusi no [[Friga]]s, Odina sievas).

Pastāv uzskats, ka Freija un Friga varētu būt viena un tā pati dieviete, taču ticami, ka tās ir atsevišķas dievietes, kas noteiktos periodos daļēji saplūdušas vienā.

Freiju bieži iekāro gan citi dievi, gan [[rūķi (skandināvu mitoloģijā)|rūķi]] un [[jotuni]]. Šis motīvs ir pamatā daudziem mītiem.

== Izcelsme un attiecības ar citiem dieviem ==

Freija ir [[Freirs|Freira]] māsa un [[Njords|Njorda]] un [[Skadi]] meita. Saskaņā ar [[Snorre Sturlusons|Snorres Sturlusona]] [[Jaunākā Eda|Edu]] Freijas vīrs ir [[Ods (dievs)|Ods]], kurš bieži dodas tālos ceļojumos. Freija dodas viņu meklēt (katrā vietā pieņemdama savu vārdu) un neatradusi raud. Viņas asaras pārvēršas "caurspīdīgā zeltā" jeb dzintarā. Freijai un Odam ir divas meitas — [[Hnosa]] un [[Gersimi]].

== Freijas atribūti ==

Freijas atribūti ir apmetnis no vanaga vai ērgļa spalvām (tas ļauj viņai pārvērsties par jebkuru putnu), [[cvergi|cvergu]] darinātā kaklarota [[Brisingamena]] (to izgatavoja četri rūķi, kas vēlējās katrs ar viņu kopā pavadīt nakti, kam Freija arī galu galā piekrita; pēc tam Odina uzdevumā kaklarotu nolaupīja [[Loki]], un Odins par to prasīja to pašu samaksu). Freija atkarībā no gadījuma pārvietojas kaķu vilktā pajūgā (kaķi ir lauvu lielumā) vai (dodoties kaujās) uz kaujas mežakuiļa [[Hildisvins|Hildisvina]].

Freijas pils [[Asgarda|Asgardā]] ir [[Folkvanga]] (tajā viņa apmetusies [[Sesrumnira|Sesrumnirā]]).

{{Commons category|Freyja|Freija}}

{{atsauces+}}

{{Skandināvu mitoloģija2}}

{{autoritatīvā vadība}}

[[Kategorija:Auglības dievi]]
[[Kategorija:Kara dievi]]
[[Kategorija:Mīlas dievi]]
[[Kategorija:Skaistuma dievi]]
[[Kategorija:Skandināvu dievi]]