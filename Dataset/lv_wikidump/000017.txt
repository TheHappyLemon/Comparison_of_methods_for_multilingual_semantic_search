{{atsauces+}}
[[Attēls:Escola de Atenas.jpg|right|235px|thumb|"Atēnu skola". Šo fresku 16. gadsimtā uzgleznoja itāliešu mākslinieks [[Rafaēls]]. Šeit redzami dažādu laiku domātāji Mūžīgajā Akadēmijā. Freskas centrā redzami [[Platons]] un [[Aristotelis]], aizrāvušies diskusijā]]
'''Filozofija''' ({{val|el|φιλοσοφία}}; ''philosophía'') ir [[zinātne]] par [[daba]]s, [[sabiedrība]]s un [[domāšana]]s vispārējiem [[likums|likumiem]]. Tā ir mācība par esamības un izziņas vispārējiem principiem. Nosaukums "filozofija" ir radies no diviem grieķu vārdiem: ''philein'' un ''sophia'', kuri attiecīgi nozīmē "[[mīlestība|mīlēt]]" un "[[gudrība]]". Tādēļ, burtiski tulkojot, "filozofija" nozīmē "gudrības mīlēšana". Filozofiem nav ierobežots interešu loks. Viņi parasti pievēršas vairākām jomām, piemēram, [[fizika]]i, [[bioloģija]]i, [[ķīmija]]i, [[astronomija]]i, [[socioloģija]]i, [[politika]]i, [[psiholoģija]]i, [[matemātika]]i, [[loģika]]i, [[ētika]]i, [[mūzika]]i un vēl daudzām citām sfērām. Līdz pat 19. gadsimta sākuma zinātniekus, kas bija pievērsušies kādai no [[dabas zinātne|dabas zinātņu]] nozarēm, dēvēja par filozofiem. Līdz 19. gadsimta 50. gadiem bija ikdienišķi dzirdēt, ka [[laboratorija]]s piederumus dēvē par filozofiskajiem instrumentiem.

== Filozofijas jēdziena nosaukums ==
Abi varianti — gan filozofija, gan filosofija — no pareizrakstības viedokļa latviešu valodā ir pareizi.{{nepieciešama atsauce}} Dominējošā versija ir filozofija. Daļa no filozofiem uzskata, ka pareizi būtu rakstīt filosofija, jo grieķu vārds ''sophia'', kas ir šī termina izcelsmes pamatā, sākas ar burtu [[s]]. Domājams, ka vārds ‘filozofija’ radies [[vācu valoda]]s izrunas ietekmē.{{nepieciešama atsauce}}<!--, kur burts s tiek izrunāts kā [[z]]. Ir cilvēki, kas uzskata, ka ‘filozofija’ ir [[rusisms]].{{nepieciešama atsauce}} http://forums.delfi.lv/read.php?f=67&i=5115&t=5115 Patiesībā tas ir maldīgs uzskats.{{nepieciešama atsauce}} Krieviski šis vārds rakstās ar burtu ''с'', tas ir, ''философия''. -->

Vēl uzskata, ka termini filozofija un filosofija ir divi dažādi termini. Filozofija ir vairāk [[doma]] par domu, bet filosofijā vairāk skatās tā kā uz [[debesis (reliģija)|debesīm]], vispārināti.

== Filozofijas jēdziens ==
Pēc būtības jautājums par to, kā lai definē jēdzienu "filozofija", pats par sevi ir filozofisks. Lai iepazītos ar jēdzienu, var teikt, ka filozofija ir teorētiska pasaules uzskata vai izziņas forma par esamības un izziņas vispārīgajiem principiem, par cilvēka attiecībām ar pasauli. Filozofiska doma parasti ir cilvēkā iekšēji nobriedusi [[pārliecība]] savienojumā ar argumentiem, kas radušies filozofiskā diskusijā. Filozofijas degpunktā ir jautājumi par eksistenci, zināšanām, skaisto, morāli pareizo. Filozofisku jautājumu piemēri varētu būt: "Kas labo nošķir no ļaunā?" un "Vai zināšanas vispār ir iespējamas?"

Filozofiska rakstura jautājumi ir aktuāli ne vien mūsu sabiedrībā, bet jebkur citur pasaulē. Tādējādi filozofiju ir iespējams iedalīt vairākās skolās. Tas, ko mēs uzskatām par filozofiju, visbiežāk ir rietumu civilizācijas auglis, un šo filozofiju tā arī sauc par rietumu filozofiju. Tradīcijas pirmsākumi meklējami līdz ar senajiem grieķiem. Pazīstamākie šīs skolas filozofi ir [[Platons]], [[Aristotelis]], [[Akvīnas Toms]], [[Renē Dekarts]], [[Imanuels Kants]], [[Georgs Vilhelms Frīdrihs Hēgelis]], [[Frīdrihs Nīče]] un [[Ludvigs Vitgenšteins]].

Jēdziens [[Austrumu filozofija]] parasti tiek saistīts ar Tuvo Austrumu un Āzijas filozofiem. To skaitā visbiežāk tiek minēti [[Sidhārta Gautama]] jeb Buda, [[Laodzi]] un [[Konfūcijs]].

Sākotnēji jēdziens filozofija nozīmēja vienkārši gudrības mīlestību. Filozofs nomainīja [[sofisms|sofistu]] jeb gudro vīru, šī skola ir uzskatāma par augsni grieķu filozofijai. Ar filozofiju tika saprasta visa veida intelektuālā darbība.

Filozofijas jēdzienu ir ieviesis grieķu mistiķis [[Pitagors]].

== Nozares ==
Filozofijas piecas lielās nozares ir šādas:
* [[metafizika]];
* [[epistemoloģija]];
* [[loģika]];
* [[ētika]];
* [[estētika]].

Ir arī vairākas citas nozares, kuras var saistīt ar filozofiju, bet tās parasti vairāk attiecas uz citām zinātnes nozarēm, piemēram, šādas:
* [[retorika]];
* [[literatūrfilozofija]];
* [[sociālā filozofija]];
* [[filozofiskā antropoloģija]].

== Vēsture ==
Rietumu filozofijai ir antīkā, viduslaiku, renesanses un mūsdienu ēra. Antīkajā filozofijā tiek iekļauti [[Senā Grieķija|grieķu]] un [[Senā Roma|romiešu]] domātāju darbi. Šajā laikā grieķu filozofijai bija uzplaukums, savukārt romiešu filozofija galvenokārt balstījās uz grieķu filozofiju.

Viduslaiku filozofija balstījās galvenokārt uz [[Platons|Platona]] un [[Aristotelis|Aristoteļa]] darbiem. To lielā mērā ietekmēja arī [[kristietība]].

== Skatīt arī ==
* [[Hronoloģisks filozofu uzskaitījums]]

== Ārējās saites ==
{{Commons category|Philosophy|Filozofija}}
* [http://www.vesture.eu/index.php/Antīkā_filosofija Antīkā filosofija — Vēstures terminu skaidrojošā vārdnīca]


{{filozofija-aizmetnis}}
{{autoritatīvā vadība}}

[[Kategorija:Filozofija| ]]