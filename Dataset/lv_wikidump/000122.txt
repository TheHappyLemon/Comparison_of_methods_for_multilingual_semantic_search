{{Rakstnieka infokaste
|            platums = 
|              vārds = Hermanis Karls Hese
|         vārds_orig = ''Hermann Karl Hesse''
|             attēls = Hermann Hesse 2.jpg
|         att_izmērs = 
|      att_nosaukums = Hermanis Hese 1925. gadā
|            dz_gads = 1877
|         dz_mēnesis = 7
|           dz_diena = 2
|           dz_vieta = Kalva, [[Virtemberga]], [[Vācijas impērija]]
|             m_gads = 1962
|          m_mēnesis = 8
|            m_diena = 9
|            m_vieta = Montanjola, [[Šveice]]
|       dzīves_vieta = 
|          pilsonība = 
|            tautība =
|             vecāki = 
|              brāļi = 
|              māsas = 
|       dzīvesbiedrs = 
|              bērni = 
|           paraksts = Hesse Signature.svg
|         pseidonīms = 
|       nodarbošanās = [[rakstnieks]]
| rakstīšanas valoda = [[vācu valoda]]
|            periods = 
|              žanri = 
|             temati = 
|       lit virzieni = 
|   slavenākie darbi = 
|        ietekmējies = 
|         ietekmējis = 
|         alma_mater = 
|        apbalvojumi = [[Nobela prēmija literatūrā]] (1946)
|           piezīmes = 
|        kategorijas = nē
}}

'''Hermanis Karls Hese''' ({{val|de|Hermann Karl Hesse}}; dzimis {{dat|1877|07|02}}, miris {{dat|1962|08|09}}) bija vācu rakstnieks. Viņa slavenākie darbi ir "[[Stikla pērlīšu spēle]]", "[[Demians]]" un "[[Stepes vilks]]". 1946. gadā Hese saņēma [[Nobela prēmija|Nobela prēmiju]] [[literatūra|literatūrā]].

== Dzīvesgājums ==
Dzimis 1877. gada 2. jūlijā Kalvā (''Calw'')  [[Vācija|Dienvidvācijā]] [[vācbaltieši|vācbaltiešu]] izcelsmes misionāra Johannesa Heses (1847–1916) un viņa sievas Marijas (1842–1902), dzimušas Gundertes, ģimenē. Viņa tēvs bija dzimis [[Paide|Paidē]], [[Igaunijas guberņa|Igaunijā]], bet māte — [[Indija|Indijā]].
1881. gadā kopā ar vecākiem pārcēlās uz [[Bāzele|Bāzeli]], kur nodzīvoja piecus gadus. Viņa vecāki cerēja, ka Hese kļūs par [[teoloģija|teologu]]. Viņš gan [[1891]]. gadā Hese sāka mācīties [[protestantisms|protestantu]] seminārā pie [[Maulbronnas klosteris|Maulbronnas klostera]], taču tika no tā izslēgts. Arī laicīgā skolā viņam neveicās, tāpēc viņš mācības pameta. Šajā laikā viņš daudz lasīja un bija nolēmis kļūt par rakstnieku. 
No 1895. gada viņš strādāja par mācekli grāmatu veikalā [[Tībingene|Tībingenē]] un sāka rakstīt dzeju un stāstus, 1898. gadā iznāca viņa pirmais dzejas krājums ''Romantische Lieder'' ("Romantiskās dziesmas"), bet 1899. gadā prozas grāmata ''Eine Stunde hinter Mitternacht'' ("Viena stunda pēc pusnakts").
1899. gada rudenī viņš sāka strādāt grāmatu antikvariātā Bāzelē un 1900. gadā izdeva dzejas un prozas grāmatu ''Hinterlassene Schriften und Gedichte von Hermann Lauscher'' (Hermaņa Laušera atstātie raksti un dzejoļi").  

1901. gada pavasarī viņš uzdeva darbu antikvariātā un devās trīs mēnešu ceļojumā uz Itāliju. 1904. gadā Hese apprecējās ar Bāzeles fotogrāfi Mariju Bernulli (1868—1963), apmetās Gaienhofenas ciemā pie [[Bodenezers|Bodenezera]] un publicēja romānus ''Peter Camenzind'' (1904) un jau pusaudža gados rakstīt sākto romānu ''Unterm Rad'' (1906). Viņu laulībā piedzima dēli Bruno (1905), Heiners (1909) un Martins (1911). 

Garīgo meklējumu ierosmē 1911. gadā viņš apmeklēja [[Indija|Indiju]] un [[Ceilona|Ceilonu]]. [[1912]]. gadā pārcēlās uz dzīvi [[Berne|Bernē]]. 
Pirmā pasaules kara sākumā 1914. gadā Hese pieteicās [[Vācijas impērija]]s karadienestā, taču vēlāk kļuva par kara pretinieku. 1917. gada rudenī viņš uzrakstīja romānu ''Demian'', kuru publicēja pēc kara beigām 1919. gadā ar pseidonīmu Emīls Sinklērs (''Emil Sinclair'')  .
1919. gada pavasarī viņš pārcēlās uz [[Tičīno kantons|Tesīnas kantonu]] pie Itālijas robežas. 1922. iznāca viņa romāns "Sidharta" par [[Buda]]s dzīvi. 

[[1923]]. gadā Hese atteicās no Vācijas pilsonības, kļuva par Šveices pilsoni un 1924. gadā apprecējās ar ar Rutu Vengeri, taču šī laulība ilga tikai trīs gadus. 1927. gadā iznāca viņa romāns ''Der Steppenwolf'' ("Stepes vilks"), viņš iepazinās ar ebreju izcelsmes mākslas vēsturnieci Ninonu Dolbinu, dzimušu  Auslenderi (1895–1966). 1930. gadā iznāca romāns "Narciss un Zeltamute", bet 1931. gadā viņš sāka darbu pie sava ievērojamākā romāna ''Das Glasperlenspiel'' ("Stikla pērlīšu spēle"), kas iznāca tikai [[Otrais pasaules karš|Otrā pasaules kara]] laikā 1943. gadā. 1946. gadā viņš piešķīra [[Nobela prēmija literatūrā|Nobela prēmiju literatūrā]].

Hese nomira 1962. gada 9. augustā no [[smadzeņu trieka]]s 85 gadu vecumā.

== Daiļrades raksturojums ==
Heses darbu pamattēma ir garīgie meklējumi. Popularitāti Hese ieguva ar romānu "Demians". To ļoti augstu novērtēja [[Tomass Manns]]. Romānā atspoguļojās Heses interese par [[Karls Gustavs Jungs|Junga]] psihoanalīzi. Sākotnēji "Demians" tika publicēts ar pseidonīmu "Emīls Sinklērs" (romāna galvenā varoņa vārds), taču vēlāk Hese atzina savu autorību. Romāna problēma — galvenā varoņa grūtības izvēlēties starp savu mietpilsonisko eksistenci un haotisko, juteklisko pasauli.

Indijas ceļojums kļuva par pamatu romānam "Sidharta". Šis romāns balstās uz [[Buda|Gautamas Budas]] dzīvesstāstu. Bramaņa dēls saceļas pret sava tēva mācību un tradīcijām. Viņš atrod savu ceļu, ar laiku sasniedzot apskaidrību.

1931. gadā Hese sāka rakstīt savu meistardarbu — "[[Stikla pērlīšu spēle|Stikla pērlīšu spēli]]". Darbība romānā risinās Kastālijā intelektuāļu sabiedrībā, kas nododas [[matemātika]]i un [[mūzika]]i. Romāna saturs ir dažādi interpretējams, pilns [[simboli|simbolu]] un [[Alūzija|alūziju]]. 1942. gadā Hese mēģināja to publicēt [[Berlīne|Berlīnē]], taču nacisti to nepieņēma, tādēļ tas tika publicēts [[Cīrihe|Cīrihē]], [[Šveice|Šveicē]].

=== Darbi latviešu tulkojumā ===

* "Zem rata" ([[1906]]) — Rīga: Atēna, 2002. Tulk. Silvija Brice.
* "[[Demians]]" ([[1919]]) — Rīga: Atēna, 2000. Tulk. Silvija Brice.
* "[[Sidharta]]" ([[1922]]) — Rīga: Atēna, 1998. Tulk. Silvija Brice.
* "Kūrviesis" (1925) — Rīga: Mansards, 2014. Tulk. Jānis Krūmiņš.
* "[[Stepes vilks]]" ([[1927]]) — Rīga: Liesma, 1991. Tulk. Ģirts un Alīda Bļodnieki.
* "Narciss un Zeltamute" ([[1930]]) — Stokholma: Daugava, 1951. Tulk. [[Dzintars Sodums]].
* "Ceļojums uz Austrumiem" ([[1932]])
* "[[Stikla pērlīšu spēle]]" ([[1943]]) — Rīga: Liesma, 1976. Tulk. Ģirts Bļodnieks.

* "Pasakas" — Rīga: Atēna, 2001. Tulk. Silvija Brice.

== Ārējās saites ==
{{sisterlinks-inline}}
{{Enciklopēdiju ārējās saites}}
* {{Nobel}}
* [https://web.archive.org/web/20080420204427/http://www.satori.lv/raksts/27/Hermanis_Hese/Par_gramatu_un_lasisanu Eseja Par grāmatu un lasīšanu (LV)]
* [https://web.archive.org/web/20080423130636/http://www.satori.lv/raksts/433/Hermanis_Hese/Stepes_Vilks Fragments no romāna "Stepes vilks" (LV)]
* [http://www.gutenberg.net/catalog/world/authrec?fk_authors=941 Project Gutenberg lapa]{{Novecojusi saite}}, kurā ir daļējs darba "Sidharta" teksts vācu un angļu valodā.

{{kastes sākums}}
{{s-balvas}}
{{Amatu secība | pirms = [[Gabriela Mistrala]] | virsraksts = [[Nobela prēmija literatūrā]] | periods = [[1946. gads|1946]] | pēc = [[Andrē Žids]]}}
{{kastes beigas}}
{{Nobela prēmijas laureāti literatūrā}}

{{autoritatīvā vadība}}

{{DEFAULTSORT:Hese, Hermanis}}
[[Kategorija:1877. gadā dzimušie]]
[[Kategorija:1962. gadā mirušie]]
[[Kategorija:Bādenē-Virtembergā dzimušie]]
[[Kategorija:Vācijas rakstnieki]]
[[Kategorija:Vācijas dzejnieki]]
[[Kategorija:Šveices rakstnieki]]
[[Kategorija:Šveices dzejnieki]]
[[Kategorija:Vācu valodā rakstošie]]
[[Kategorija:20. gadsimta rakstnieki]]
[[Kategorija:Nobela prēmijas laureāti literatūrā]]