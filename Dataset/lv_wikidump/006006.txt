[[Attēls:Citrine (heated amethyst).jpg|thumb|235px|Dabiski citrīna oļi]]
'''Citrīns''' (no {{val|la|citrus}} — 'citrons') ir dzeltenas krāsas caurspīdīgs [[kvarcs]]. Lieli labas kvalitātes [[kristāls|kristāli]] ir [[dārgakmens|dārgakmeņi]]. Citrīna krāsu nosaka divi faktori: viens no tiem ir submikroskopisku [[dzelzs]] daļiņu piejaukums kvarcam — šo daļiņu izmērs ir tāds, ka tās absorbē gaismas viļņus violetajā-zilajā spektra daļā. Otrs citrīna iekrāsošanās iemesls ir [[kvarca paveidi]], kas satur [[alumīnijs|alumīnija]], [[litijs|litija]] vai [[ūdeņradis|ūdeņraža]] ieslēgumus, radioaktīvā apstarojuma ietekmē var iegūt zaļgandzeltenu krāsu. Dabā šāds citrīns ir atrodams atradnēs, kur sastopams radioaktīvais [[kālijs|kālija]] izotops, [[urāns (elements)|urāns]] vai [[torijs]].

Dabisks citrīns ir reti atrodams un tas pārsvarā ir bāli dzeltens ar vāji izteiktu [[pleohroisms|pleohroismu]]. Gandrīz viss dārglietu veikalos nopērkamais citrīns ir mākslīgi radīts, līdz 300—560 °C temperatūrā karsējot dažus [[ametists|ametistu]] vai [[dūmu kvarcs|dūmu kvarca]] veidus. Nereti šādus mākslīgus citrīnus tirgotāji dēvē par [[topāzs|topāziem]] vai zelta topāziem. Dabiska citrīna krāsa var būt no dzeltenzaļas līdz oranžai un brūni oranžai. Īpaši augstu tiek vērtētas dzidri dzintarkrāsas akmeņi. Citrīns veido daļu no unikālā dārgakmens — '''[[ametrīns|ametrīna]]''', kuru atrod [[Bolīvija|Bolīvijā]].

[[Attēls:Citrine taillee.jpg|thumb|235px|Slīpēts citrīna kristāls]]
Visskaistākie dabiska citrīna kristāli atrodami [[Brazīlija|Brazīlijā]], [[Riugrandi du Sula]]s štatā.<ref name="gemstone.org">Starptautiskās krāsu dārgakmeņu asociācijas lapa par citrīnu (angliski) [http://www.gemstone.org/gem-by-gem/english/citrine.html] {{Webarchive|url=https://web.archive.org/web/20060823021452/http://www.gemstone.org/gem-by-gem/english/citrine.html |date={{dat|2006|08|23||bez}} }}</ref> Vēl citrīnu iegūst arī [[Argentīna|Argentīnā]], [[Birma|Birmā]], citos Brazīlijas štatos ([[Minasžeraisa]], [[Gojasa]]), [[Francija|Francijā]] (Dofina), [[Madagaskara|Madagaskarā]], [[Krievija|Krievijā]] ([[Urāli]]), [[Spānija|Spānijā]] (Salamanka, Kordova), [[Amerikas Savienotās Valstis|ASV]].

Senos laikos citrīnu uzskatīja par talismanu, kas pasargā no indes un ļaunām domām. Citrīnu dziedniecībā izmanto, lai jūtīgiem cilvēkiem dotu iekšējo spēku, vielmaiņas problēmu risināšanai. Citrīns ir arī viens no diviem [[novembris|novembra]] horoskopa akmeņiem.

== Citāti ==
{{atsauces}}

== Ārējās saites ==
* [https://web.archive.org/web/20060906234447/http://mineral.galleries.com/minerals/gemstone/citrine/citrine.htm Minerālu galerijas — par citrīnu] {{angliski}}

[[Kategorija:Kvarca paveidi]]
[[Kategorija:Dārgakmeņi]]