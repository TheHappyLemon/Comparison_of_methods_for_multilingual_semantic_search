{{Salu infokaste
|nosaukums           = Tobāgo
|attēls              = Castara village Beach1.jpg
|attēla paraksts     = Kastaras pludmale
|attēla izmērs       =
|vietaskarte         = Mazās Antiļu salas
|alt karte=Relief map of Lesser Antilles.png
|position            = top
|mark=Orange pog.svg
|vietējais nosaukums =
|izvietojums         = [[Karību jūra]], [[Atlantijas okeāns]]
|arhipelāgs          = [[Mazās Antiļu salas]]
|latd=11|latm=15|lats=0|latNS=N |longd=60|longm=40|longs=0|longEW=W
|platība             = 300
|garums              = 42
|platums             = 10
|krasta līnija       =
|augstākais kalns    = [[Pidžena smaile]]
|augstums            = 576
|salu skaits         =
|valsts              = Trinidāda un Tobāgo
|valsts adm vienības tips  =
|valsts adm vienība        = 
|iedzīvotāji         = 60 874
|blīvums             = 202,9
|pamatiedzīvotāji    = 
|valsts lielpilsēta  = [[Skarboro]]
|piezīme =
}} 
'''Tobāgo''' ({{val|en|Tobago}}) ir [[sala]] [[Karību jūra|Karību jūrā]], otra lielākā [[Trinidāda un Tobāgo|Trinidādas un Tobāgo]] sala, autonoma valsts daļa. Dienvidrietumos no Tobāgo atrodas [[Trinidāda]], ziemeļrietumos — [[Grenāda]]. 1639.—1693. gadā sala bija [[Kurzemes kolonijas|Kurzemes kolonija]] un tika dēvēta par '''Jaunkurzemi'''.<ref>{{Tīmekļa atsauce | title= Senie jelgavnieki Amerikas krastos | author= Rolands Bartaševics | work= Jelgavniekiem.lv | url= http://www.jelgavniekiem.lv/?act=4&art=19171 | accessdate= 2013. gada 25. martā | language= latviski | archiveurl= https://web.archive.org/web/20160305050620/http://www.jelgavniekiem.lv/?act=4&art=19171 | archivedate= 2016. gada 5. Marts }}</ref>

== Ģeogrāfija ==
[[Attēls:Tobago.JPG|thumb|left|Tobāgo sala. Augstumi norādīti pēdās]]
Sala ir kalnaina, vulkāniskas izcelsmes. Salas dienvidrietumu daļa ir līdzena, sastāv no koraļļu [[kaļķakmens]]. Ziemeļu daļa ir klinšaina. Augstākais kalns ir 550 metrus augsts. Vairāk nekā pusi salas klāj mežs.

Tobāgo dzīvo 54 084 cilvēki (2000). Salas (bet ne valsts) galvaspilsēta — [[Skarboro (Tobāgo)|Skarboro]], kur dzīvo ap 17 000 iedzīvotāju. Lielākā iedzīvotāju daļa ir afro-tobāgieši, taču pieaug indo-trinidādiešu un eiropiešu (gk. vācieši un skandināvi) skaits. Laikaposmā no 1990. gada līdz 2000. gadam salas iedzīvotāju skaits pieauga par 11,28%.

Salu iedala septiņās mazākās administratīvās vienībās.

== Klimats ==
Salā ir tropu klimats, tā atrodas tieši dienvidos no Atlantijas [[viesuļvētra|viesuļvētru]] joslas. Vidējais gada nokrišņu daudzums — no 3 800 mm centrālajā kalnienē līdz 1 250 mm salas dienvidrietumos. Izdala divus gadalaikus — [[lietus sezona]] no jūnija līdz decembrim un sausā sezona no janvāra līdz maijam. Gada vidējā temperatūra — +28&nbsp;°C.

== Vēsture ==
[[Attēls:GreatCourlandBayMonument.jpg|thumb|left|Vēstījums uz Kurzemes monumenta Tobāgo salā (tēlnieks Jānis Mintiks, 1978).]]
Kad salu sasniedza eiropieši, tajā dzīvoja [[salu karībi]]. Indiāņi salu sauca līdzīgi tās tagadējam nosaukumam un no šī vārda dažādās eiropiešu valodās ir cēlies vārds "tabaka".

Pirmie eiropieši, kas sasniedza salu, visdrīzāk bija britu piedzīvojumu meklētāji, kas šeit nokļuva ap 1580. gadu. [[1608]]. gadā karalis [[Džeimss I]] pasludināja salu par Anglijai piederošu. Taču pirmie eiropieši, kas salā ieradās uz dzīvi, bija [[holandieši]], kas izveidoja īslaicīgu apmetni pie mūsdienu Plimutas.

17. — 19. gadsimtā sala mainīja īpašniekus vismaz 22 reizes. Tā piederēja [[Francija]]s karalistei, [[Kurzemes hercogiste]]i (sala tika pārdēvēta par "Jaunkurzemi" 1639—1693), [[Nīderlande]]i un [[Lielbritānija]]i. Brīžiem kontroli pār salu ieguva arī [[pirāts|pirāti]].

Pirmā [[Kurzemes hercogiste]]s ekspedīcija uz Tobago bija neveiksmīga: visi 212 cilvēki gāja bojā, otro ekspedīciju 1642. gadā [[hercogs Jēkabs]] sūtīja kopā ar holandiešiem, trešā, lielākā, notika 1654. gadā ar 80 kolonistiem, kuri sāka celt [[Jēkaba forts|Jēkaba fortu]] un ierīkoja plantācijas. Hercoga Jēkaba gūsta dēļ [[Otrais Ziemeļu karš|Otrā Ziemeļu kara]] laikā no 1659. gada novembra līdz 1667. gadam Tobago nonāca holandiešu rokās, tad kurzemnieki atguva salu. 1679. gadā Kurzemes hercogs sūtīja jaunu ekspedīciju — nostiprināt varu Tobago salā. Uzskata, ka [[Daniels Defo]] izmantojis Tobāgo salu kā paraugu iedomātajai vientuļajai salai netālu no [[Orinoko]] grīvas, kurā viņa grāmatas varonis [[Robinsons Krūzo]] pavadījis gandrīz 28 gadus no 1659. līdz 1686. gadam.<ref>[https://www.worldcat.org/title/is-tobago-robinson-crusoes-island/oclc/1669395 Lucius L Hubbard. Is Tobago Robinson Crusoe's island?] Trinidad Pub. Co. [1927]</ref>  

[[1814]]. gadā saskaņā ar [[Parīzes miera līgums|Parīzes miera līgumu]] sala kļuva par daļu no [[Britu impērija]]s.
Tobāgo bija bagāta [[cukurs|cukura]] ieguves kolonija, taču salas ekonomika sabruka līdz ar [[verdzība]]s atcelšanu.
[[1962]]. gadā Trinidāda un Tobāgo kļuva par neatkarīgu Britu Sadraudzības valsti, [[1976]]. gadā kļuva par republiku.
[[1963]]. gadā Tobāgo skāra viesuļvētra "Flora". Šīs dabas katastrofas rezultātā tika iznīcinātas [[banāns|banānu]], [[kakao]] un kokospalmu plantācijas, sagraujot salas ekonomiku. Lielā mērā tika iznīcināts salas tropiskais mežs. Pēc viesuļvētras salinieki pievērsās tūrisma industrijas attīstīšanai. [[2004. gads|2004]]. gadā salai diezgan ievērojamus postījumus nodarīja viesuļvētra "Ivans".

[[Attēls:Scarborough 1.jpg|250px|thumb|Skarboro]]

== Ekonomika ==
Salas ekonomika mūsdienās balstās galvenokārt uz [[tūrisms|tūrismu]] un valdības subsīdijām. Tradicionālās pludmales un ūdens sporta pakalpojumu sniedzēji atrodas dienvidaustrumu daļā — tuvāk Krovnpointas starptautiskajai lidostai. Šeit atrodas klasiski Karību salu kūrorti un viesnīcas, skaistas smilšu pludmales.

Pakāpeniski lielāku nozīmi iegūst [[ekotūrisms]], kas fokusējas uz aizsargājamo mežu salas centrālajā un ziemeļu daļā, kā arī uz [[Mazā Tobāgo|Mazo Tobāgo]] ziemeļos no Tobāgo salas.

Ļoti populāra ir [[niršana]] — jo sala ir vistālāk dienvidos esošā Karību jūras sala ar veselīgiem koraļļu rifiem. Tālāk dienvidos esošās [[Trinidāda]]s rifus negatīvi ietekmē [[Orinoko]] upes sanesas. Īpaši iecienīti niršanas objekti ir trīs kuģu vraki, jo īpaši speciāli nirējiem nogremdētais prāmis ''Maverick Ferry''.

== Tūrisma objekti ==
Tobāgo meža rezervāts (Mainridžas rezervāts) tiek uzskatīts par vecāko dabas aizsargājamo teritoriju [[Amerika|Amerikā]]. Tas tika pasludināts par aizsargājamu teritoriju [[1776]]. gada [[17. aprīlis|17. aprīlī]] un kopš tā laika ir saglabājis savu statusu. Rezervātā ir ļoti augsta [[bioloģiskā daudzveidība]], tai skaitā daudz interesantu putnu, zīdītāju, varžu un čūsku sugas.

Uz [[Mazā Tobāgo|Mazās Tobāgo]] atrodas lieliski saglabājies tropiskais sausais platlapju mežs, kā arī putnu kolonija.

== Skatīt arī ==
* [[Kurzemes kolonijas]]

== Atsauces ==
{{atsauces}}

{{autoritatīvā vadība}}

[[Kategorija:Kurzemes un Zemgales hercogiste]]
[[Kategorija:Trinidādas un Tobāgo salas]]
[[Kategorija:Mazās Antiļu salas]]