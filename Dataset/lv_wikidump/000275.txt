{{cita nozīme|Nīderlandes Karalistes daļu Rietumeiropā|visu karalisti|Nīderlandes Karaliste}}
{{Valsts infokaste
|         vietējais_nosaukums = ''Nederland''
|    pilnais_valsts_nosaukums = Nīderlande
|            valsts_nosaukums = the Netherlands
|               karoga_attēls = Flag of the Netherlands.svg
|            karoga_nosaukums = Nīderlandes karogs
|              ģerboņa_attēls = State coat of arms of the Netherlands.svg
|           ģerboņa_nosaukums = Nīderlandes ģerbonis
|             ģerboņa_platums = 105px
|                 valsts_moto = ''Je maintiendrai''{{spaces|2}}<small>{{fr ikona}}</small><br />''Ik zal handhaven''{{spaces|2}}<small>{{nl ikona}}<br />Man jāstāv stingri</small>
|                valsts_himna = ''[[Nīderlandes himna|Het Wilhelmus]]''
|               kartes_attēls = EU-Netherlands.svg
|             kartes_paraksts = 
|               galvaspilsēta = [[Amsterdama]]<sup>1</sup>
|latd=52 |latm=21 |latNS=N |longd=04 |longm=52 |longEW=E
|             lielākā_pilsēta = galvaspilsēta
|              valsts_valodas = [[nīderlandiešu valoda]]<sup>2</sup>
|             etniskās_grupas = 80,7% [[nīderlandieši]]<br />15,0% [[Eiropas Savienība|ES]] pilsoņi<br />4,3% citi
|        etniskās_grupas_gads = 2008
|              valsts_iekārta = [[Parlamentāra sistēma|Parlamentāra demokrātija]] un [[konstitucionālā monarhija]]
|        valsts_galvas_tituls = [[Nīderlandes valdnieku uzskaitījums|Monarhs]]
|                valsts_galva = [[Vilems Aleksandrs]]
|       valsts_galvas_tituls2 = [[Nīderlandes premjerministru uzskaitījums|Premjerministrs]]
|               valsts_galva2 = [[Marks Rite]]
|        neatkarības_iegūšana = [[Neatkarība]]
|         neatkarības_piezīme = no [[Felipe II|Felipes II]] pēc [[Astoņdesmitgadu karš|Astoņdesmitgadu kara]]
|                    dibināta = 
|        neatkarības_notikums = Deklarēta
|          neatkarības_datums = {{dat|1581|7|26}}
|       neatkarības_notikums2 = Atzīta
|         neatkarības_datums2 = {{dat|1648|1|30}}<sup>3</sup>
|          iestāšanāsESdatums = {{dat|1957|3|25}}
|                 platība_km2 = 41,543
|               platība_rangs = 134.
|              procenti_ūdens = 18,41
|     iedzīvotāju_skaita_gads = 2014
|          iedzīvotāju_skaits = 16 819 595
|    iedzīvotāju_skaits_rangs = 63.
|    apdzīvotības_blīvums_km2 = auto
|  apdzīvotības_blīvums_rangs = 24.
|                     IKP_PPP = $717,146 miljardi<ref name=imf2>{{Tīmekļa atsauce|url=http://www.imf.org/external/pubs/ft/weo/2011/01/weodata/weorept.aspx?sy=2008&ey=2011&scsm=1&ssd=1&sort=country&ds=.&br=1&c=138&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=40&pr.y=0 |title=Netherlands|publisher=International Monetary Fund|accessdate=6 May 2011}}</ref>
|                IKP_PPP_gads = 2014
|               IKP_PPP_rangs = 23.
|          IKP_PPP_per_capita = $42 586<ref name=imf2/>
|    IKP_PPP_per_capita_rangs = 12.
|                         HDI = {{palielinājās}} 0,941
|                    HDI_gads = 2021
|              HDI_kategorija = <font color=#009900>ļoti augsts</font>
|                   HDI_rangs = 10.
|                        Gini = 25,8
|                   Gini_gads = 2011
|             Gini_kategorija = <font color="#ffcc00">zems</font>
|                  Gini_rangs = 111.
|                      valūta = [[Eiro]]<sup>4</sup>
|                valūtas_kods = EUR
|                  laika_zona = [[Centrāleiropas laiks|CET]]
|                  utc_offset = +1
|              laika_zona_DST = [[Centrāleiropas vasaras laiks|CEST]]
|              utc_offset_DST = +2
|                      domēns = [[.nl]]<sup>5</sup>
|              tālsarunu_kods = 31
|                    piezīme1 = Lai arī [[Amsterdama]] ir konstitucionālā galvaspilsēta, valdība atrodas [[Hāga|Hāgā]].
|                    piezīme2 = Oficiāla ir arī [[rietumfrīzu valoda]], lai arī tajā runā tikai Frīzijā; [[Nīderlandes lejassakšu valoda|Nīderlandes lejassakšu]] un [[limburgiešu valoda]] ir oficiāli atzītas [[Eiropas reģionālo vai mazākumtautību valodu harta|reģionālas valodas]].
|                    piezīme3 = [[Vestfālenes miera līgums]]
|                    piezīme4 = Pirms 2002. gada [[Nīderlandes guldenis]]
|                    piezīme5 = Arī [[.eu]], kopā ar citām [[Eiropas Savienība]]s dalībvalstīm.
|                iso_kods_num = 528
|              iso_kods_alfa2 = NL
|              iso_kods_alfa3 = NLD
}}

'''Nīderlande''' ({{val|nl|Nederland}}, izrunā: {{IPA|[[IPA|[ˈneɪdərlɑnt]]]}}) ir [[valsts]] [[Rietumeiropa|Rietumeiropā]], daļa no [[Nīderlandes Karaliste]]s. To ziemeļos un rietumos apskalo [[Ziemeļjūra]], austrumos tā robežojas ar [[Vācija|Vāciju]], bet dienvidos ar [[Beļģija|Beļģiju]]. Nīderlandes kopējā platība ir 41 543 km² un to ietekmē [[mērenā josla|mērenās joslas]] klimats. Ziemeļos atrodas uz ļoti zemi novietotas zemes, bet virzoties uz valsts austrumiem un dienvidiem, reljefs kļūst augstāks, līdz pašos dienvidos sasniedz 150 līdz 320 metru augstumu. Nīderlandi regulāri apdraud [[plūdi]], jo aptuveni puse no valsts teritorijas atrodas zem [[jūras līmenis|jūras līmeņa]]. Nīderlande ar 16 856 620 iedzīvotājiem ir septītā lielākā [[Eiropas Savienība]]s dalībvalsts.

Nīderlandē ir parlamentāra demokrātija un [[konstitucionālā monarhija]], kas sastāv no 12 provincēm. Galvaspilsēta un lielākā pilsēta ir [[Amsterdama]], bet valsts valdība atrodas [[Hāga|Hāgā]]. Kopā ar Beļģiju un [[Luksemburga|Luksemburgu]], Nīderlande veido tā saukto [[Benilukss|Beniluksa]] ekonomisko savienību. 
Nīderlande [[1952]]. gadā kļuva par [[Eiropas Kopiena]]s (EC) dibinātājvalsti. Eiropas Kopiena [[1993]]. gadā kļuva par [[Eiropas Savienība|Eiropas Savienību]]. Nīderlande kopš 1985. gada ir daļa no [[Šengenas zona]]s, un [[1999]]. gadā tajā tika ieviesta Eiropas valūta [[eiro]].

Nīderlande ir [[Eiropas Savienība|ES]], [[Eirozona]]s, [[Pasaules Tirdzniecības organizācija|PTO]], G10, [[NATO]], [[ESAO]] un [[Benilukss|Beniluksa]] ekonomiskās savienības dibinātājvalsts. [[Apvienoto Nāciju Organizācija|ANO]] dalībvalsts. [[Ķīmisko ieroču aizlieguma organizācija]]s un piecu internacionālo tiesu mītnes vieta. Tā ir viena no turīgākajām valstīm pasaulē pēc [[Iekšzemes kopprodukts pēc pirktspējas līmeņa|IKP uz vienu iedzīvotāju]]. Pēc ANO aprēķina 2013. gadā Nīderlandi atzina par ceturto laimīgākā valsts pasaulē.

Nīderlande bieži tiek saukta par [[Holande|Holandi]], lai gan patiesībā šis termins attiecas tikai uz divām [[Nīderlandes provinces|Nīderlandes provincēm]]: uz [[Ziemeļholande|Ziemeļholandi]] un [[Dienvidholande|Dienvidholandi]].

== Vēsture ==
{{pamatraksts|Nīderlandes vēsture}}

No 870. gada Nīderlandes teritorija ietilpa Austrumfranku karalistē, bet no 925. gada [[Svētā Romas impērija|Svētajā Romas impērijā]].
15. gadsimtā lielākā daļa mūsdienu Nīderlandes teritorijas nonāca [[Burgundijas hercogiste|Burgundijas]], vēlāk [[Hābsburgi|Hābsburgu dzimtas]] kontrolē.

1555. gadā Svētās Romas imperators [[Kārlis V Hābsburgs|Kārlis V]] Nīderlandē izveidotās [[Septiņpadsmit provinces]] nodeva savam dēlam [[Spānija]]s karalim [[Felipe II|Felipem II]]. 1581. gadā septiņas ziemeļu provinces atdalījās no Spānijas un izveidoja [[Apvienoto provinču republika|Apvienoto provinču republiku]].
Pēc 1815. gada [[Vīnes kongress|Vīnes kongresa]] izveidoja Nīderlandes Apvienoto Karalisti, kurā līdz 1830. gadam ietilpa arī mūsdienu [[Beļģija]].

[[Otrais pasaules karš|Otrā pasaules kara]] laikā Nīderlandi 1940. gada maijā okupēja [[Trešais reihs|Vācijas]] karaspēks.
Pēckara gados Nīderlande nostiprināja kontaktus ar kaimiņvalstīm un iekļāvās Beniluksa savienībā. 1949. gadā Nīderlande bija 12 [[NATO]] dibinātāju vidū, bet 1958. gadā bija viena no [[Eiropas Ekonomikas kopiena]]s dibinātājām.

== Ģeogrāfija ==
[[Attēls:Satellite image of the Netherlands in May 2000.jpg|thumbnail|left|175px|Nīderlandes satelītuzņēmums 2000. gada maijā]]
Nīderlande atrodas [[Rietumeiropa|Rietumeiropā]], [[Viduseiropa]]s līdzenuma rietumos. Ziemeļos un rietumos to apskalo [[Ziemeļjūra]]. Tās teritorija aizņem 41 543 km², sastāv no 33 893 km² sauszemes un 7 650 km² ar ūdeni klātas virsmas. Tā pēc platības ir 134. lielākā valsts pasaulē un 31. lielākā valsts Eiropā. Nīderlandes dienvidu un austrumu daļa atrodas augstāk virs jūras līmeņa, austrumos ir paugurains reljefs. Pašos dienvidos virsa paceļas 150–320 m augstumā, turpat atrodas arī valsts augstākā virsotne un [[Vālsbergas augstiene]] ar augstumu līdz 321 metriem virs jūras līmeņa (tikai par 10 metriem augstāka nekā [[Gaiziņkalns]]).

Liela daļa no valsts teritorijas tika iegūta, nosusinot jūru. Apmēram puse valsts teritorijas, kur dzīvo ap 60% valsts iedzīvotāju, atrodas zem jūras līmeņa. Vēl 1/3 teritorijas atrodas līdz 1 m virs jūras līmeņa. Nīderlande tulkojumā nozīmē "zema zeme". Krasta līnijas kopējais garums ir 451 kilometrs.

Nīderlandi var sadalīt divās daļās — ziemeļos atrodas ļoti zemu novietotas zemes, no kurām liela daļa ir [[Reina]]s un [[Māsa (upe)|Māsas]] upju deltas. Jūras krastā ir smilšu kāpu josla līdz 405 km platumā un līdz 60 m augstumā, kuras kopā ar veselu dambju un slūžu sistēmu aizsargā valsts teritoriju no applūšanas. Zemākā vieta zem jūras līmeņa ar -6,76m ir ''Zuidplastpolders'', kas atrodas valsts rietumu daļā. Virzoties uz ziemeļiem, augstums virs jūras līmeņa pakāpeniski samazinās līdz pat Ziemeļjūras krastiem ziemeļrietumos.

Nīderlandes teritorijā atrodas dažu lielu upju, kā Reinas, Māsas un [[Selda]]s, ietekas, kuras veido lielu deltu. Upes ir ūdeņiem bagātas visu gadu, to gultnes ir iztaisnotas un savienotas ar daudziem kanāliem, bet notece ir noregulēta. Saneši noved pie tā, ka upju ūdens līmenis lēnām paaugstinās un pastāv liels plūdu risks.

Valstī ir divdesmit nacionālie parki un simtiem citu dabas rezervātu un liegumu ar ezeriem, mežiem, kāpām un citiem biotopiem. 1871. gadā tika izcirsts pēdējais dabiskais Nīderlandes mežs, tāpēc šodien redzamie koki ir stādīti mākslīgi un lielākā daļa no tiem pat nenāk no Nīderlandes. Par valsts [[Nacionālo putnu uzskaitījums|nacionālo putnu]] atzīta [[melnā puskuitala]].

=== Klimats ===
Nīderlandē valdošais vējš ir dienvidrietumu, tāpēc teritorijā valda mērens jūras klimats, kam raksturīgas vēsas vasaras un maigas ziemas. Vidējā gada gaisa temperatūra valstī ir 10 °C. Jūlija vidējā temperatūra svārstās no 16 °C līdz 17 °C, janvārī temperatūra svārstās ap +2 °C. Dažreiz, kad šeit nokļūst anticikloni no [[Austrumeiropa]]s, krīt [[sniegs]], temperatūra noslīd zem nulles un kanālos var izveidoties [[ledus]] sega. Gada nokrišņu daudzums ir ap 800 mm.
=== Administratīvais iedalījums ===
{{pamatraksts|Nīderlandes administratīvais iedalījums}}
Nīderlande iedalās 12 administratīvajās provincēs, kas tālāk iedalās 458 municipalitātēs. Nīderlandē ir tādas provinces kā [[Dienvidholande]], [[Drente]], [[Flevolande]], [[Frīzlande]], [[Gelderlande]], [[Groningena]], [[Limburga (Nīderlande)|Limburga]], [[Overeisela]], [[Utrehta]], [[Zēlande (province)|Zēlande]], [[Ziemeļbrabante]] un [[Ziemeļholande]]. Nīderlandei pieder arī divas aizjūras teritorijas - Nīderlandes Antiļu salas un Aruba Karību jūrā.

== Valdība ==
Nīderlande ir [[konstitucionālā monarhija]] ar parlamentu (''Staten Generaal''), kuru veido divas palātas: [[Nīderlandes senāts]] (75 locekļi) un [[Nīderlandes apakšpalāta]] (150 locekļi). Senāta locekļus ievēl [[netiešas vēlēšanas|netiešās velēšanās]], un viņiem ir ierobežotas [[pilnvara]]s. Apakšpalātas locekļus ievēl [[vispārējas vēlēšanas|vispārējās vēlēšanās]]. Abu palātu locekļi tiek ievēlēti uz četriem gadiem.

[[Valsts galva]] ir [[Nīderlandes monarhi|monarhs]], pašlaik karalis [[Vilems Aleksandrs]], bet [[valdības galva]] ir [[Nīderlandes premjerministrs|premjerministrs]], kopš 2010. gada 14. oktobra [[Marks Rite]].
== Demogrāfija ==
{{pamatraksts|Nīderlandes pilsētu uzskaitījums}}
Nīderlandē dzīvo 16 miljoni iedzīvotāju. Līdz ar to tā ir desmitā lielākā valsts Eiropā un 64. lielākā valsts pasaulē pēc iedzīvotāju skaita. No 1900. līdz 1950. gadam iedzīvotāju skaits pieauga no 5,1 līdz 10 miljoniem, bet no 1951. līdz 2000. gadam iedzīvotāju skaits pieauga no 10 līdz 16 miljoniem iedzīvotājiem. Pēc 2013. gada datiem vidējais dzīves ilgums ir 81 gads. Vidējais dzīves ilgums sievietēm ir 83 gadi, bet vīriešiem 79 gadi. Uz katriem 1000 iedzīvotājiem ir divdesmit imigranti.{{nepieciešama atsauce}}

Valsts iedzīvotāju sastāvs etniskajā ziņā ir dažāds. Lielāko daļu veido etniskie [[nīderlandieši]]. No atlikušajiem iedzīvotājiem vairums ir ieceļotāji no [[Indonēzija]]s, [[Maroka]]s, [[Surinama]]s un [[Turcija]]s. Pēc 2005. gada datiem holandieši veido 80,9 % no kopējās populācijas, bet lielākās mazākumtautības ir [[indonēzieši]] 2,4%, [[vācieši]] 2,4%, [[turki]] 2,2%, surinamieši 2 %, marokāņi 1,9%, bet citas tautības veido 8,2 %. Nīderlandieši ir garākie cilvēki pasaulē, vīriešu vidējais garums ir 1,81 metri, bet sieviešu 1,67 metri.<ref>http://statline.cbs.nl/StatWeb/publication/?VW=T&DM=SLNL&PA=03799&D1=242,254,267-270&D2=0-17&HD=081103-1603&HDR=T.&STB=G1</ref> Cilvēki dienvidos ir vidēji par diviem centimetriem īsāki nekā ziemeļos. Kaut gan valsts valoda ir [[nīderlandiešu valoda]], valsts ir ļoti starptautiska, tikpat kā ikviens tās iedzīvotājs brīvi pārvalda un var sazināties [[Angļu valoda|angļu valodā]].

Nīderlandē ir vairākas lielas pilsētas, kā [[Amsterdama]], [[Roterdama]], [[Hāga]], [[Utrehta]] un [[Eindhovena]]. Šīs pašas pilsētas ap sevi veido arī lielākās valsts [[aglomerācija]]s. 67% no iedzīvotājiem dzīvo pilsētās.

{{Nīderlandes lielākās pilsētas}}

=== Reliģija ===
No kopējā iedzīvotāju skaita 39% pieder kādai reliģijai, no tiem tikai apmēram 5,6% regulāri apmeklē baznīcu. Pēc 2010. gadā veiktās aptaujas 28 % no aptaujātajiem respondentiem tic, ka pastāv [[Dievs]]. 39 % tic ka ir kaut kas līdzīgs Dievam, bet 30 % netic nekādai gara vai Dieva esamībai. Pēc 2005. gada datiem 51,3% nepieder nevienai reliģijai, 24,6% pieder pie katoļiem, 14,8% pie protestantiem, 5,8% pie islāma, 1,4% pie hinduisma, 1,2% pie budisma un 0,9% pie citas reliģijas.

== Tautsaimniecība ==
Nozīmīgākās tautsaimniecības nozares ir [[pārtikas pārstrāde]], [[ķīmiskā rūpniecība]], [[naftas pārstrādes rūpniecība]], elektriskā un elektroniskā aprīkojuma ražošana. Tai ir attīstīta lauksaimniecības nozare, un valsts ir plaši pazīstama ar saviem augiem un grieztajiem ziediem. [[Roterdama]]s osta ir visnoslogotākā osta visā Eiropā. Tā apkalpo milzīgas iekšzemes teritorijas, tostarp Vāciju un [[Centrāleiropa|Centrāleiropu]].

== Kultūra ==
Nīderlande ir vairāku slavenu [[gleznotājs|gleznotāju]] dzimtene. No tiem slavenākie ir [[Rembrants]], [[Johanness Vermērs]], [[Jans Stēns]], [[Vinsents van Gogs]] un [[Pīts Mondrians]].

== Sports ==
Vispopulārākais sporta veids Nīderlandē ir [[futbols]]. [[Nīderlandes futbola izlase]] trīs reizes ir spēlējusi [[FIFA Pasaules kauss|Pasaules kausa]] finālā ([[1974. gada FIFA Pasaules kauss|1974.]], [[1978. gada FIFA Pasaules kauss|1978.]] un [[2010. gada FIFA Pasaules kauss|2010.]] gadā). Visas trīs reizes tā piekāpās saviem pretiniekiem. Dažādus Eiropas futbola kausus ir ieguvuši šādi nīderlandiešu futbola klubi: [[Amsterdamas "Ajax"]], [[Roterdamas "Feyenoord"]] un [[PSV Eindhoven]]. Slavenākie nīderlandiešu futbolisti ir [[Johans Kruifs]], [[Marko van Bastens]], [[Rūds Gullits]], [[Deniss Bergkamps]], [[Patriks Kleiverts]] un [[Rūds van Nistelrojs]].

Nākamie populārākie sporta veidi ir [[lauka hokejs]] un [[volejbols]]. No individuālajiem sporta veidiem vispopulārākie ir [[teniss]], [[vingrošana]] un [[golfs]].

Nīderlandes sportisti [[vasaras olimpiskās spēles|vasaras olimpiskajās spēlēs]] ir ieguvuši 230 medaļas, bet [[ziemas olimpiskās spēles|ziemas olimpiskajās spēlēs]] — 78 medaļas.

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.government.nl/ Nīderlandes pārvaldes mājaslapa]
* [http://www.statoids.com/unl.html Nīderlandes provinces]
* [http://www.holland.com/ Holandes tūrisma biroja mājaslapa]

{{Eiropa}}
{{ES valstis}}
{{NATO}}
{{Nīderlandes provinces}}

{{autoritatīvā vadība}}

[[Kategorija:Nīderlande| ]]