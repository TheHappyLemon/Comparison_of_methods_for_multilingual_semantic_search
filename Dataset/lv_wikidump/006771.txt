[[Attēls:Propaganda of North Korea (6073871366).jpg|thumb|Militārās propagandas mozaīka [[Ziemeļkoreja|Ziemeļkorejā]]]]
'''Militārisms''' ir [[valsts]] [[politika]], kurai raksturīga intensīva bruņošanās, lai stiprinātu militāro potenciālu [[agresija]]i pret citām valstīm, kā arī [[ideoloģija]], kas attaisno militāra spēka lietošanu attiecībā pret citām valstīm. 

Tas var būt arī politiskais režīms, kurā noteicošā loma ir bruņotajiem spēkiem un militārrūpnieciskajam kompleksam vai militāro ideālu un noskaņojuma pārmērīga ietekme sabiedrībā.

Militārisms ir bijis nozīmīgs daudzu tautu [[Imperiālisms|imperiālistisko]] vai [[Ekspansija|ekspansionistisko]] ideoloģiju elements vēstures gaitā.

== Pēc valsts ==

=== Krievija ===
[[Krievija|Krievijai]] ir sena militārisma vēsture, kas turpinās līdz pat šai dienai, tās pamatā ir vēlme aizsargāt savu rietumu robežu, kurai nav dabisku [[Buferzona|buferzonu]]. Pēc [[Pēteris I|Pētera I]] reformām Krievija kļuva par vienu no Eiropas lielvarām politiskās un militārās varas ziņā. Imperatora laikā Krievija turpināja teritoriālo [[Ekspansija|ekspansiju]] [[Sibīrija|Sibīrijā]], [[Kaukāzs|Kaukāzā]] un [[Austrumeiropa|Austrumeiropā]], galu galā iekarojot lielu daļu [[Polijas—Lietuvas ūnija|Polijas—Lietuvas kopvalsts]].

Impērijas valdīšanas beigas 1917. gadā nozīmēja dažu teritoriju zaudēšanu pēc [[Brestļitovskas miera līgums|Brestļitovskas līguma]] noslēgšanas, taču lielu daļu no tām pēc tam ātri atguva [[Padomju Savienība]], tostarp tādos notikumos kā [[Polijas—Lietuvas kopvalsts dalīšanas|Polijas sadalīšana]] un [[Baltijas valstu okupācija]] 30. gadu beigās un 40. gados. Padomju ietekme savu kulmināciju sasniedza pēc [[Aukstais karš|Aukstā kara]] laikā, kad PSRS okupēja praktiski visu Austrumeiropu. Tas viss tika zaudēts līdz ar [[PSRS sabrukums|PSRS sabrukumu]] 1991. gadā.

Mūsdienu Krievija ir saglabājusi milzīgu ģeopolitisko ietekmi [[Pēcpadomju valstis|pēcpadomju valstīs]]. Krievijas pašreizējā politika ([[Vladimirs Putins|Vladimira Putina]] vadībā)  ir vērsta uz to, lai atgūtu agrāk kontrolētās teritorijas, par ko liecina [[Krimas okupācija|Krimas]] un citu [[Ukraina|Ukrainas]] teritoriju okupācija. Turklāt Krievija ir faktiski sagrābusi [[Baltkrievija|Baltkrieviju]] un izveidojusi tādas [[Satelītvalsts|satelītvalstis]] kā [[Dienvidosetija]] un [[Abhāzija]]. Krievijas politika pēc 2014. gada tiek apzīmēta kā [[putinisms]] un [[rašisms]].

=== Ziemeļkoreja ===
[[Ziemeļkoreja|Ziemeļkorejā]] pastāv princips "militārā prioritāte", kas nosaka [[Korejas Tautas armija|Korejas Tautas armijas]] prioritāti valsts lietās. "Militārā prioritāte" vada politisko un ekonomisko dzīvi Ziemeļkorejā un kalpo kā vadošā [[ideoloģija]].

=== Izraēla ===
Vairāki [[Arābu—izraēliešu konflikts|arābu—izraēliešu konflikti]] pēc Neatkarības deklarācijas pasludināšanas veicināja drošības un aizsardzības jautājumu izcelšanu politikā un pilsoniskajā sabiedrībā, kā rezultātā daudzi no bijušajiem Izraēlas augstākajiem militārajiem virsniekiem kļuva par vadošajiem politiķiem ([[Ichaks Rabins]], [[Ariels Šarons]]).

== Skatīt arī ==
* [[Militārā zinātne]]

{{Militārisms-aizmetnis}}

{{autoritatīvā vadība}}

[[Kategorija:Militārisms]]
[[Kategorija:Politikas filozofija]]