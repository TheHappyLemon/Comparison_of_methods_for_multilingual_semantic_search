{{Valsts amatpersonas infokaste 
| vārds               =Elizabete Bousa-Laiona
| vārds_orģ           = ''Elizabeth Bowes-Lyon''
| attēls              =ElizabethBowes-Lyon.jpg
| amats               =karaliene-konsorte
| term_sākums         =	{{dat|1936|12|11|N}}
| term_beigas         = {{dat|1952|2|6|N}}
| priekštecis         =[[Tekas Marija]]
| pēctecis            =[[Princis Filips]]
| dzim_dati           ={{dat|1900|8|4}}
| dzim_vieta          =[[Londona]], {{GBR}}
| dzīves_vieta        =
| mir_dati            ={{miršanas datums un vecums|2002|3|30|1900|8|4}}
| mir_vieta           =[[Vindzora (Bārkšīra)|Vindzora]], [[Bārkšīra]], {{GBR}}
| tēvs                =[[Klods Bouss-Laions]]
| māte                =[[Sesīlija Bousa-Laiona]]
| dinastija           =[[Vindzoras dinastija]] (laulībā)
| dzīvesb             =[[Džordžs VI Vindzors|Džordžs VI]]
| bērni               =[[Elizabete II Vindzora|Elizabete II]], [[Margarēta Vindzora]]
| reliģija            =
| apglabāts           =[[Sendžordža kapela]], [[Vindzora (Bārkšīra)|Vindzora]], {{GBR}}
| paraksts            =
| piezīmes            =
}}

'''Elizabete Bousa-Laiona''' ({{val|en|Elizabeth Bowes-Lyon}}; dzimusi {{dat|1900|8|4}}, mirusi {{dat|2002|3|30}}) bija [[Apvienotā Karaliste|Apvienotās Karalistes]] un britu aizjūras [[domīnija|domīniju]] karaliene-konsorte, karaļa [[Džordžs VI Vindzors|Džordža VI]] sieva (no {{dat|1936|12|11|Ģ}} līdz {{dat|1952|2|6|D}}). Viņa bija arī pēdējā [[Īrijas karaliene]] un [[Indijas imperatore]]. Pēc vīra nāves, kad  par Lielbritānijas karalieni kļuva viņu meita [[Elizabete II Vindzora|Elizabete II]], Elizabete Bousa-Laiona kļuva pazīstama kā '''Karaliene Elizabete, Karaliene-māte''' ({{val|en|Queen Elizabeth The Queen Mother}}).<ref>London Gazette: [http://www.london-gazette.co.uk/issues/55932/supplements/8617 (Supplement) no. 55932, p. 8617] {{Webarchive|url=https://web.archive.org/web/20101203035114/http://www.london-gazette.co.uk/issues/55932/supplements/8617 |date={{dat|2010|12|03||bez}} }}, 2000-08-04.</ref><ref>London Gazette: [http://www.london-gazette.co.uk/issues/56653/supplements/1 (Supplement) no. 56653, p. 1] {{Webarchive|url=https://web.archive.org/web/20101203035425/http://www.london-gazette.co.uk/issues/56653/supplements/1 |date={{dat|2010|12|03||bez}} }}, 2002-08-05.</ref><ref>London Gazette: [http://www.london-gazette.co.uk/issues/56969/pages/7439 no. 56969, p. 7439] {{Webarchive|url=https://web.archive.org/web/20101203035054/http://www.london-gazette.co.uk/issues/56969/pages/7439 |date={{dat|2010|12|03||bez}} }}, 2003-06-16.</ref>

[[Otrais pasaules karš|Otrā pasaules kara]] laikā sniedza ievērojamu morālu atbalstu karavīriem un valsts iedzīvotājiem, [[Ādolfs Hitlers]] viņu nosauca par "visbīstamāko sievieti Eiropā". Pēc kara Karaliene-māte, atšķirībā no citiem karaliskās ģimenes locekļiem, nemainīgi saglabāja morālo autoritāti un lielu popularitāti, viņu bieži sauca par Karalieni-mammu (''the Queen Mum'').
[[Attēls:Queen Elizabeth The Queen Mother 1915.jpg|thumb|Elizabete Bousa-Laiona 1915. gadā labdarības izpārdošanā]]
== Bērnības gadi ==
Elizabete Anglela Mārgreta Bousa-Laiona bija jaunākā meita un devītā no desmit bērniem [[Klods Bouss-Laions|Kloda Bousa-Laiona]] un viņa sievas [[Sesīlija Bousa-Laiona|Sesīlijas Bousas-Laionas]] ģimenē. Viņas mātes izcelsme saistīta ar britu [[Apvienotās Karalistes premjerministru uzskaitījums|premjerministru]] [[Viljama Kevendišs|Viljamu Kevendišu-Bentinku]], trešo Portlendas [[hercogs|hercogu]] un [[Indija]]s [[ģenerālgubernators|ģenerālgubernatoru]] [[Ričards Veleslijs|Ričardu Velesliju]], kas bija vecākais brālis citam [[Premjerministrs|premjerministram]] [[Arturs Veleslijs|Arturam Veleslijam]], pirmajam [[Velingtona]]s hercogam. 
Viņas dzimšanas vieta nav skaidri zināma. Pastāv uzskats, ka viņa dzimusi savu vecāku mājā [[Vestminstera|Vestminsterā]] vai arī [[ātrā palīdzība|ātrās palīdzības]] [[kariete|karietē]] pa ceļam uz [[slimnīca|slimnīcu]]. Citā versijā par dzimšanas vietu uzskata Forbsu māju, Londonā, viņas mātes vecmātes, misis Skotas, mājā. Viņas dzimšana tika reģistrēta Hitčinā, [[Hārtfordšīra|Hārtfordšīrā]], netālu no Stratmoras lauku mājas, kas arī tika minēta kā viņas dzimšanas vieta nākamajā gadā tautas skaitīšanas laikā. Viņa bija kristīta 1900. gada 23. septembrī vietējā draudzē.

Viņa pavadīja savu bērnību Sv. Pāvila Valdenas ciematā un Glemisas pilī, no grāfa mantotā mājā Skotijā. Līdz astoņu gadu vecumam viņu izglītoja mājskolotāja. Elizabetei patika lauku sporta veidi, poniji un suņi. Kad viņa sāka mācīties Londonā, viņa pārsteidza savus skolotājus ar eseju, kas sākās ar diviem grieķu vārdiem no [[Ksenofonts|Ksenofonta]] darba ''Anabasis''. Viņas mīļākie priekšmeti bija literatūra un Svētie raksti. Pēc apmācībām pie mājskolotājas, Vācijas ebrejietes Kates Kubleres, viņa 13 gadu vecumā nokārtoja Oksfordas eksāmenus ar izcilību.

Viņas 14. dzimšanas dienā Lielbritānija pieteica karu Vācijai. Četri viņas brāļi [[Pirmais pasaules karš|Pirmā pasaules kara]] laikā dienēja armijā. Viņas brālis, Ferguss, ''[[Black Watch]]'' pulka virsnieks mira Losas kaujā 1915. gadā. Vēl viens brālis, Maikls, bija izziņots kā pazudis kaujā 1917. gada 28. aprīlī. Trīs nedēļas vēlāk ģimene atklāja, ka viņš bija ievainots un sagūstīts. Viņš palika kara gūstekņu nometnē līdz kara beigām.
[[Attēls:Wedding of George VI and Elizabeth Bowes-Lyon.png|thumb|Elizabete ar vīru Albertu savās laulībās 1923. gada 26. aprīlī]]
== Laulība ==
1921. gadā Elizabeti bildināja [[Džordžs VI Vindzors|princis Alberts]], [[Jorkas hercogs]], kas bija karaļa [[Džordžs V Vindzors|Džordža V]] otrais dēls. Viņa bildinājumu noraidīja, jo baidījās zaudēt savu uzskatu un rīcības brīvību. Tomēr Alberts nevēlējās par sievu nevienu citu un 1922. gadā bildināja vēlreiz, atkal saņemot atteikumu. Trešajā reizē Elizabete tomēr piekrita laulībām. Viņi apprecējās 1923. gada 26. aprīlī, ceremonija notika [[Vestminsteras abatija|Vestminsteras abatijā]]. Elizabete kļuva par "viņas karalisko augstību" Jorkas hercogieni. 1926. gadā piedzima pirmais bērns, princese Elizabete, kas vēlāk kļuva par karalieni [[Elizabete II Vindzora|Elizabeti II]]. 1930. gadā piedzima otra meita [[Margarēta Vindzora|princese Margarēta]].
[[Attēls:Atpūta, Nr.653 (07.05.1937) Elizabete-II (vāks).jpg|thumb|Ilustrētā nedēļas žurnāla "Atpūta" iekšējā vāka noformējums ar Anglijas karalienes-konsortes Elizabetes un viņas meitu, princešu [[Elizabete II Vindzora|Elizabetes]] un Margarētas attēlu (1937. gads)]]

== Karaliene-konsorte (1936–1952) ==
1936. gada 20. janvārī karalis [[Džordžs V Vindzors|Džordžs V]] nomira, un viņa vecākais dēls Eduards, [[Velsas princis]], kļuva par karali [[Eduards VIII Vindzors|Eduardu VIII]]. Pēc dažiem mēnešiem Eduards VIII gribēja apprecēties amerikāņu šķirteni [[Volisa Simpsone|Volisu Simpsoni]], un tas  izraisīja konstitucionālo krīzi, kuras rezultātā viņš atteicās no troņa. Džordža V otrais dēls Alberts, kas nebija gatavojies kļūt par karali, tomēr piekrita sava brāļa vietā kļūt par karali un 1936. gada 11. decembrī kļuva par [[Džordžs VI Vindzors|Džordžu VI]]. Džordžs VI un Elizabete 1937. gada 12. maijā Vestminsteras abatijā tika kronēti par Apvienotās Karalistes un Lielbritānijas dominiju karali un karalieni, kā arī par Indijas imperatoru un imperatori.

=== Otrais pasaules karš ===
[[Otrais pasaules karš|Otrā pasaules kara]] laikā karalis un karaliene kļuva par simboliem cīņai pret [[fašisms|fašismu]]. Radiofonā tika pārraidīta karalienes uzruna tautai, kurā viņa centās mierināt ģimenes bērnu evakuācijas un iesaukuma vecuma vīriešu mobilizācijas laikā.
<ref>{{Atsauce|url=https://www.youtube.com/watch?v=7O4h2DN2sQI|title=Queen Elizabeth Speaks to The Nation as World War II Begins|work=British Pathé War Archives|date=16 May 2012|accessdate=18 January 2023|via=YouTube}}</ref> Elizabete apmeklēja karaspēka daļas, slimnīcas un rūpnīcas.

=== Pēckara periods ===
1948. gadā karalim [[Džordžs VI Vindzors|Džordžam VI]] pasliktinājās veselība. 1949. gada martā tika veikta labās kājas operācija asinsrites uzlabošanas. 1951. gada vasarā karaļa sabiedriskās saistības viņa vietā pildīja Elizabete un viņas meitas. Septembrī karalim atklāja plaušu vēzi. Pēc plaušu rezekcijas viņš šķita atveseļojies, tomēr 1952. gada 6. februārī Džordžs VI nomira miegā. Viņa meita princese Elizabete un Edinburgas hercogs tajā laikā bija Kenijā Sadraudzības tūrē. Līdz ar Džordža nāvi viņa meita kļuva par karalieni [[Elizabete II Vindzora|Elizabeti II]].<ref>{{Atsauce|url=http://news.bbc.co.uk/2/hi/uk_news/1802079.stm|title=The day the King died|publisher=BBC|date=6 February 2002|access-date=15 June 2022|archive-date=30 May 2018|archive-url=https://web.archive.org/web/20180530041904/http://news.bbc.co.uk/2/hi/uk_news/1802079.stm|dead-url=no}}</ref>

== Karaliene-māte (1952–2002) ==
Neilgi pēc Džordža VI nāves Elizabeti sāka dēvēt par Viņas Majestāti karalieni Elizabeti, Karalieni-māti. Viņu bija satriekusi vīra nāve, viņa pensionējās un devās uz [[Skotija|Skotiju]]. Tomēr pēc tikšanās ar premjerministru [[Vinstons Čērčils|Vinstonu Čērčilu]] viņa pārtrauca pensionēšanos un atsāka pildīt sabiedriskos pienākumus. 1953. gada jūlijā viņa veica savu pirmo aizjūras vizīti kopš vīra bērēm, kad kopā ar princesi Mārgaretu apmeklēja Rodēzijas un Njasalandas federāciju. Kā Karaliene-māte viņa kļuva tikpat aizņemta, kā bija bijusi kā karaliene-konsorte.
[[Attēls:The Queen Mother arriving at Walker Naval Yard (26833808960).jpg|thumb|Karaliene-māte ierašanās Volkeras kuģu būvētavā, 1961. gada jūnijā]]
Elizabete pārraudzīja Mejas pils atjaunošanu. Šajā pilī, kas atrodas Skotijas ziemeļu krastā, viņa apmetās katru gadu uz vairākām nedēļām. Viņa attīstīja savu interesi par zirgu skriešanās sacīkstēm, īpaši šķēršļu skrējienu, uz ko viņu 1949. gadā bija iedvesmojis amatieru žokejs Lords Mildmejs. Viņai piederēja zirgi, kas bija uzvarējuši aptuveni 500 sacensībās. Elizabete bija mākslas kolekcionāre, viņa iegādājās [[Klods Monē|Kloda Monē]], [[Ogastass Džons|Ogastasa Džona]] un [[Karls Faberžē|Karla Faberžē]] darbus. Viņa turpināja daudz ceļot, tostarp bija vairāk nekā četrdesmit oficiālās aizjūras valstu vizītēs.<ref name="royal.uk">{{tīmekļa atsauce |title=Queen Elizabeth The Queen Mother |url=https://www.royal.uk/queen-elizabeth-queen-mother |website=The Royal Family |date=21 December 2015 |access-date=28 May 2021}}</ref>

Savos vēlākajos gados Elizabete kļuva pazīstama arī ar savu ilgo mūžu. Viņas 90. dzimšanas diena — 1990. gada 4. augustā — tika atzīmēta ar parādi 27. jūnijā, kurā piedalījās daudzas no 300 organizācijām, kuru patrones viņa bija. Elizabetes 100. dzimšanas diena tika svinēta vairākos veidos. Parādē, kurā tika atzīmēti viņas dzīves svarīgākie notikumi, piedalījās aktieri sers [[Normans Vizdoms]] un sers [[Džons Mills (aktieris)|Džons Mills]].<ref>{{Atsauce|publisher=BBC|title=Birthday pageant for Queen Mother|date=19 July 2000|url=http://news.bbc.co.uk/1/hi/uk/841740.stm|access-date=1 May 2009}}</ref> Viņas attēls bija uz īpašas piemiņas 20 [[sterliņu mārciņa|£]] banknotes, ko izdeva Skotijas Karaliskā banka,<ref>{{Atsauce|url=http://www.rampantscotland.com/SCM/qetqm100.htm|title=Commemorative Bank Note for 100th Birthday of Queen Elizabeth the Queen Mother|publisher=Rampant Scotland|access-date=1 May 2009}}</ref> kā arī viņai par godu tika rīkotas pusdienās Londonas Gildholā.

2002. gada 9. februārī nomira Elizabetes otrā meita [[Margarēta Vindzora|princese Margarēta]]. Lai gan Elizabetes veselības stāvoklis bija slikts, un īpaši pasliktinājās kopš 2001. gada Ziemassvētkiem, viņa piedalījās meitas bērēs. Drīz pēc tam 2002. gada 30. martā Elizabete nomira savā [[Vindzora (Bārkšīra)|Vindzora]]s rezidencē ''Royal Lodge'', klātesot meitai karalienei Elizabetei II.<ref name=":0">{{Atsauce|url=https://www.theguardian.com/uk/2002/mar/30/queenmother.monarchy10|title=Queen Mother dies peacefully, aged 101|date=30 March 2002|work=The Guardian|access-date=28 March 2019}}</ref>
<ref>{{Atsauce|publisher=YouTube|url=https://www.youtube.com/watch?v=UC0SqYYQmIM| archive-url=https://ghostarchive.org/varchive/youtube/20211114/UC0SqYYQmIM| archive-date=14 November 2021 | dead-url=no|title=BBC News bulletin after Queen Mother dies|date=30 March 2002|access-date=1 May 2009}}</ref> 101 gadu un 238 dienu vecumā viņa bija pirmā Lielbritānijas karaliskās ģimenes locekle, kas nodzīvoja vairāk nekā 100 gadu, un viņa bija viena no visilgāk dzīvojošajām arī starp visām karaliskajām ģimenēm.<ref>{{tīmekļa atsauce |last1=Coke |first1=Hope |title=The top 10 longest-living royals in history |url=https://www.tatler.com/article/longest-living-royals-top-10-oldest-royalty-in-history |website=Tatler |date=21 April 2021 |access-date=4 August 2021}}</ref>

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Bousa-Laiona, Elizabete}}
[[Kategorija:1900. gadā dzimušie]]
[[Kategorija:2002. gadā mirušie]]
[[Kategorija:Londonā dzimušie]]
[[Kategorija:Vindzoras dinastija]]
[[Kategorija:Britu monarhu dzīvesbiedri]]
[[Kategorija:Apvienotās Karalistes princeses]]
[[Kategorija:Simtgadnieki]]