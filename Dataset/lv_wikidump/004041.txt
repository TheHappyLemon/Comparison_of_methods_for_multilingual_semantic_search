'''Stobra bremze''' jeb '''atsitiena kompensators''' (dažkārt saukts arī par '''stobra purna bremzi''' vai '''stobra tievgaļa bremzi''') ir ierīce, kas ir piemērota šaujamieroča vai lielgabala [[stobra tievgalis|stobra tievgalim]], lai novadītu dzinējmateriāla gāzes ar nolūku darboties pretēji ieroča atsitienam un nevēlamam stobra celšanās procesam straujas apšaudes laikā, kas samazina precizitāti. Stobra bremzes ir ļoti noderīgas kaujā un šaušanas sacensībās uz laiku, un ir bieži sastopamas uz šautenēm, kas šauj ļoti lielas patronas (bieži lielās medību šautenes), arī uz artilērijas un tanku ieročiem. Parasti tās lieto arī uz pistolēm praktiskajās sacensībās, tieši tad tās dēvē par kompensatoriem. AKM triecienšautenēs bremze ir ievirzīta nedaudz slīpi uz labo pusi, lai darbotos pretī ieroča, kam notiek atsitiens, sāniskajai kustībai. 
[[Attēls:AMX-10RC 017-frein-de-gueule.jpg|thumb|right|300px|105 mm ieroča stobra bremze, kas uzstādīta uz AMX 10 RC kaujas transportlīdzekļa]]

== Jēdziens ==
Savā koncepcijā stobra bremzes ir vienkāršas. Viens no vienkāršākajiem izstrādājumiem atrodas uz ASV 90 mm tanka ieročiem. Tas sastāv no īsas caurules, kas ir uzstādīta uz stobra gala taisnā leņķī. Bremzes visbiežāk izmanto spraugas, atveres, caurumus, deflektorus un citas iekārtas (parasti tās ir izkārtotas rindās), lai novadītu un kontrolētu degšanas gāzu izplūdi, kas seko lādiņa iziešanai. Cita metode ietver lūkas vai caurumus stobrā pie stobra tievgaļa, kas izlaiž gāzi ātrāk, pirms [[Lode (munīcija)|lodes]] iziešanas. Trešā metode drīzāk iekļauj degšanas gāzu iziešanas palēnināšanu nevis to novadīšanu. Gāzu palēnināšanas metode tiek lietota [[slāpētājs|slāpētājos]] un lineārajos kompensatoros. Standarta izstrādājumos degšanas gāzes atstāj bremzi leņķī pret stobra kanāla caurumu. [[Attēls:Caroline-canon-degivrage-p1000523.jpg|thumb|left|300px|Sig 550 šautenes uzliesmojuma slāpētājs. Uzliesmojuma slāpētāji bieži ir izgatavoti, lai strādātu kā vienkāršas stobra bremzes]]Tā darbojas pretī stobra aizmugurējai kustībai atsitiena un stobra tievgaļa celšanās dēļ. Gāzu masa un ātrums ir pietiekami nozīmīga, lai pārvietotu šaujamieroci pretējā virzienā atsitienam. [[Amerikas Savienotās Valstis|ASV]] likumdošanā stobra bremze ir kontrolēta pazīme.

== Lietderība ==

Stobra bremzēm ir savas priekšrocības un trūkumi. Atsitiens ir subjektīvs jēdziens. Viens šāvējs to var uztvert kā sāpes, cits kā skata maiņu, un cits kā aizmugurējo grūdienu. Atsitiena enerģija var būt spēcīga, ja impulss ir ātrs, un var tikt uzskatīta vāja, pat ja visa enerģija ir pārnesta. Kaut gan ir daudz veidu, kā izmērīt atsitiena impulsa enerģiju, ir pilnīga taisnība, ka samazinājumi starp 10% un 50% var tikt izmērīti. Viena no lielākajām stobra bremzes priekšrocībām ir [[stobra purns|stobra purna]] celšanās samazināšana. Tas atļauj ieroča tēmēkļiem tikt ātrāk pārstādītiem. Tas ir sevišķi būtiski pilnīgi automātiskajos ieročos. Stobra tievgaļa celšanās ir bieži pilnībā novērsta ar prasmīgu konstrukciju. Tā kā šautene pārvietojas atpakaļ mazāk, šāvējam nav daudz kā kompensēt. Tas īpaši izpaužas ātršāvējās, pilnīgi automātiskas uguns un liela stobra kanāla medību šautenēs. 
[[Attēls:Smith-et-Wesson-modele-500-p1030121.jpg|thumb|right|300px|S&W Model 500 iekļauj stobra bremzi]]
Ir daudzi stobra bremžu trūkumi. Izejošās gāzes rada 4 efektus: skaņu, spiedienu, sprādziena vilni un uzliesmojumu. Skaņas pieaugums ir neizbēgams vairākumā izstrādājumu, jo lielāka ātruma gāzes dod vairāk enerģijas, lai darbotos pretī atsitienam. Lielāks ātrums dod spēcīgāku skaņu. Spiediens ir izjūtams kā triecienvilnis, kas līdzīgs eksplozijas vilnim. Sprādziena vilnis ir fiziska gaisa kustība. Tam ir tāda iedarbība, ka tiek sacelti gaisā putekļi un gruveši zem un ap abām bremzes pusēm. Kad augstspiediena gāzes lēni sajaucas ar apkārtējo gaisu, pieaug uzliesmojums, palikdams kvēlojot vēl labu laika sprīdi. 

Gan vieglajos ieročos, gan artilērijā stobra bremzes var izraisīt izejošās gāzes, uzsviest gaisā gruvešu mākoņus, pasliktinot šāvēja redzamību un atklājot viņa pozīciju. Kareivji bieži saslapina zemi prettanku lielgabalu priekšā aizsardzības pozīcijās, lai to novērstu.

[[Kategorija:Šaujamieroču sastāvdaļas]]