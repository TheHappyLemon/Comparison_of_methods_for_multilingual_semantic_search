{{Filozofa infokaste
|             platums = 
|               vārds = Imanuels Kants 
|          vārds_orig = ''Immanuel Kant''
|              attēls = Immanuel Kant portrait c1790.jpg
|          att_izmērs = 220px
|       att_nosaukums = 
|             dz_gads = 1724 
|          dz_mēnesis = 4
|            dz_diena = 22 
|            dz_vieta = [[Kēnigsberga]], [[Prūsijas Karaliste]],<br />(tagad [[Kaļiņingrada]] {{RUS}})
|              m_gads = 1804
|           m_mēnesis = 2 
|             m_diena = 12
|             m_vieta = [[Kēnigsberga]], [[Prūsijas Karaliste]],<br />(tagad [[Kaļiņingrada]] {{RUS}})
|           pilsonība =
|             tautība = [[vācieši|vācietis]]
|            paraksts = Immanuel Kant signature.svg
|               skola = 
|           intereses = Loģika, metafizika, ētika.
|              idejas = Transcendentālais ideālisms, Kategoriskais imperatīvs
|          alma_mater = [[Kēnigsbergas universitāte]]
|           skolotājs = 
|           skolnieks = 
|          ietekme_no = [[Dekarts]], [[Benedikts Spinoza|Spinoza]], [[Žans Žaks Ruso|Ruso]], [[Īzaks Ņūtons|Ņūtons]]
|          ietekmējis = [[Hēgelis]], [[Šopenhauers]], [[Nīče]], [[Mišels Fuko|Fuko]] u.c.
|               darbi = 
|              valoda = [[vācu valoda]]
|            piezīmes = 
|         kategorijas =  
}}
'''Imanuels Kants''' ({{val-de|Immanuel Kant}}; dzimis {{Dat|1724|04|22}}, miris {{Dat|1804|02|12}}) bija [[Vācija|vācu]] [[filozofs]] no [[Austrumprūsija]]s. Viņu uzskata par vienu no ievērojamākajiem [[Eiropa]]s domātājiem un pēdējo lielo [[Apgaismības laikmets|apgaismības]] filozofu. Viņa darbs būtiski ietekmēja [[romantisms|romantisma]] un [[ideālisms|ideālisma]] filozofijas skolas [[19. gadsimts|19. gadsimtā]], un tajā sakņojas arī [[Georgs Vilhelms Frīdrihs Hēgelis|Hēgeļa]] filozofiskie uzskati.

== Izcelsme ==
Kanta dzimta pa tēva līniju cēlusies no tolaik pārsvarā [[kurši|kursiskās]] izcelsmes iedzīvotāju apdzīvotās [[Šilute]]s ({{val-de|Heydenkrug}}) apkārtnes tagadējā Lietuvā,<ref>[http://wiki-de.genealogy.net/Pers%C3%B6nlichkeiten_des_Memellandes#Kants_Vorfahren Mortensen, Hans und Gertrud: Kants väterliche Ahnen und ihre Umwelt, Rede von 1952 in Jahrbuch der Albertus-Universität zu Königsberg / Pr., Holzner- Verlag Kitzingen/ Main 1953 Bd. 3] (vāciski)</ref> taču viņš pats dzīves nogalē minēja savu it kā [[skoti]]sko izcelsmi.<ref>[http://www.korpora.org/kant/briefe/783.html Kant: Briefwechsel, Brief 783, An Iacob Lindblom. 13. Oct. 1797.]{{Novecojusi saite}}</ref> Droši zināms, ka viņa vectēvam Hansam Kantam piederēja muižiņa ''Kummetter Keller'' ([[Kuršu valoda|kuršu valodā]] ''Muiszen, Muißen, Muißeningen'' — 'muiža'), ko viņš 1698. gadā par 100 [[dālderis|dālderiem]] pārdeva kādam Andrietim Vilkam (''Andrietis Wilks'').<ref>{{Tīmekļa atsauce |url=http://wiki-de.genealogy.net/Kummetter_Keller#cite_note-0 |title=Kummetter Keller |access-date={{dat|2012|04|16||bez}} |archiveurl=https://web.archive.org/web/20120516115717/http://wiki-de.genealogy.net/Kummetter_Keller#cite_note-0 |archivedate={{dat|2012|05|16||bez}} }}</ref> Uzskata, ka uzvārds Kants cēlies no Kantvaiņu (''Kantweinen'') ciema nosaukuma,<ref>Atrodas pie tagadējās [[Priekule (Lietuva)|Priekules]] Lietuvā ({{val-de|Prökuls}}, {{val-lt|Priekulė}})</ref> kas savukārt saistāms ar prūšu vārdu "kokle" (''kantele, kantils'').<ref>[http://wiki-de.genealogy.net/Kantweinen Kantweinen]</ref>

== Dzīvesgājums ==
Dzimis 1724. gada 22. aprīlī [[Kēnigsberga|Kēnigsbergā]] turīga amatnieka Johana Georga Kanta un viņa sievas Annas, dzimušas Reiteres, daudzbērnu ģimenē, kas spēja nodrošināt diviem dēliem studijas universitātē. Viņa jaunākais brālis [[Johans Heinrihs Kants]] (1735—1800) 1758. gadā pārcēlās uz dzīvi [[Kurzemes un Zemgales hercogiste|Kurzemes un Zemgales hercogistē]], bija privātskolotājs, no 1775. gada [[Jelgava]]s pilsētas skolas direktors un 1781. gadā dabūja luterāņu mācītāja vietu [[Vecsaules pagasts|Vecsaules draudzē]] (''Altrahden'').
1732. gadā sāka mācīties [[piētisti|piētistu]] dibinātajā Frīdriha kolēģijā (''Collegium Fridericianum''), kur pamatā studēja klasiskos priekšmetus. 1740. gadā uzsāka [[fizika]]s un [[matemātika]]s studijas [[Kēnigsbergas Universitāte|Kēnigsbergas Universitātē]], kuras pārtrauca pēc tēva nāves un sāka strādāt par privātskolotāju. 1755. gadā ar drauga palīdzību viņš studijas atsāka un ieguva [[doktora grāds|doktora grādu]]. Pēc tam viņš 15 gadus bija universitātes mācībspēks, iesākumā lasīja lekcijas par [[zinātne|zinātni]] un [[matemātika|matemātiku]], vēlāk par gandrīz visiem [[filozofija]]s atzariem. [[Septiņgadu karš|Septiņgadu kara]] laikā Kants piedzīvoja Kēnigsbergas okupācijas laiku, kad tā bija iekļauta Krievijas impērijā (1758—1762).  

1770. gadā Kantu ievēlēja par [[loģika]]s un [[metafizika]]s profesoru, un viņš lasīja lekcijas vēl nākamos 27 gadus, kas izraisīja plašu studentu pieplūdumu Kēnigsbergā. Viņa netradicionālais [[reliģija]]s pasniegšanas veids, kas balstījās vairāk uz racionālo domu nekā atklāsmēm, noveda viņu konfliktā ar [[Prūsija]]s valdību, un 1792. gadā Prūsijas karalis [[Frīdrihs Vilhelms II Hoencollerns|Frīdrihs Vilhelms II]] viņam aizliedza pasniegt reliģiju vai rakstīt par reliģiskiem tematiem. Kants pavēlei klausīja 5 gadus, līdz karaļa nāvei. 1798. gadā, gadu pēc aiziešanas no universitātes, viņš uzrakstīja īsu pārskatu par saviem reliģiskajiem uzskatiem.

Miris [[Napoleona kari|Napoleona karu]] laikā Kēnigsbergā 1804. gada 12. februārī.

== Kanta filozofija ==

Kanta filozofijas, sauktas arī par [[kritiskā filozofija|kritisko filozofiju]], stūrakmens ir viņa darbs "[[Tīrā prāta kritika]]", kurā viņš pētīja cilvēka zināšanu pamatus un izveidoja individuālu [[epistemoloģija|epistemoloģiju]] (epistemoloģija — izziņas teorija, filozofijas daļa, kas pētī izziņas un zināšanu dabu, izcelsmi un robežas). Tāpat kā agrākie filozofi, Kants domāšanas paņēmienus iedalīja [[analītiskie spriedumi|analītiskus]] un [[sintētiskie spriedumi|sintētiskus spriedumus]] radošos. Analītiskā spriedumā apgalvojums ir ietverts [[teikuma priekšmets|teikuma priekšmetā]], kā spriedumā "melnas mājas ir mājas". Šāda sprieduma patiesīgums ir acīmredzams, jo sacīt pretējo nozīmētu darīt spriedumu pretrunīgu. Šādus spriedumus sauc par analītiskiem, jo patiesība tiek atklāta, analizējot pašu jēdzienu. Sintētiski spriedumi savukārt ir tādi, pie kuriem nevar nonākt tikai ar tīras analīzes palīdzību, kā spriedumā "māja ir melna". Visi spriedumi, kas ir pasaules uztveršanas rezultāts, ir sintētiski.

Atsaucoties uz Kantu, spriedumus var iedalīt vēl divās citās grupās: [[A priori un a posteriori|''aposterioros'' un ''aprioros'']] spriedumos. Aposteriori jeb pieredzē balstīti spriedumi ir atkarīgi tikai no [[maņas|maņu]] uztveres, bet aprioriem spriedumiem piemīt būtiska pamatotība, ticamība, un tie nav balstīti uz šādu uztveri. Starpību starp šiem diviem spriedumu tipiem varētu raksturot empīriskais spriedums "māja ir melna" un apriorais spriedums "divi plus divi ir četri". Kanta tēze "[[Tīrā prāta kritika|Kritikā]]": ir iespējams izdarīt sintētiskus apriorus spriedumus. Šādu filozofisko pozīciju parasti dēvē par [[transcendentālisms|transcendentālismu]]. Aprakstot, kā iespējami šāda veida spriedumi, Kants pret materiālās pasaules priekšmetiem izturējās tā, it kā tie būtu būtībā neiepazīstami; no saprāta viedokļa tie ir vienkārši izejvielas, no kā veidojas sajūtas. Paši priekšmeti neeksistē, un [[laiks]] un [[telpa]] eksistē vienīgi kā prāta daļas, kā "intuīcijas", pēc kurām tiek mērīti un vērtēti uztveres objekti.

Kants arī uzsvēra, ka papildus šīm "intuīcijām" pastāv vēl zināms daudzums aprioru jēdzienu, ko viņš dēvēja par [[Kanta kategorijas|kategorijām]]. Kategorijas viņš iedalīja četrās grupās: tās, kas attiecas uz [[kvantitāte|kvantitāti]], t. i., vienotību, daudzumu, kopskaitu; tās, kas attiecas uz [[kvantitāte|kvalitāti]], t. i., realitāti, negāciju un ierobežotību; tās, kas attiecas uz attiecībām, t. i., substanci un negadījumu, cēloni un sekām, savstarpīgumu; un tās, kas attiecas uz modalitāti, t. i., iespējamību, eksistenci un nepieciešamību. Pēc Kanta, intuīcijas un kategorijas var izmantot, lai spriestu par pieredzi un uztveri, taču tās nevar izmantot, spriežot par tādām abstraktām idejām kā brīvība un eksistence, jo tādējādi var nonākt pie neatbilstības pretrunīgu spriedumu pāru formā jeb pie "[[antinomija|antinomijām]]", kad katra pāra katru spriedumu var pierādīt kā patiesu.

"Ētikas metafizikā" (1797) Kants aprakstīja savu [[ētika|ētisko]] sistēmu, kas balstās uz uzskatu, ka saprāts ir augstākais [[morāle]]s kritērijs. Jebkāda veida darbībām jāvadās no saprāta vadītas pienākuma sajūtas, un par morālu nevar uzskatīt nevienu darbību, kas veikta izdevīguma dēļ vai akli pakļaujoties likuma vai sabiedrības normām. Kants aprakstīja divus saprāta dotu rīkojumu veidus: hipotētiskās pavēles, kas diktē noteiktu darbību veikšanu, lai sasniegtu noteiktu mērķi, un kategoriskās pavēles, kas diktē noteiktu darbību veikšanu, jo šīs darbības ir nepieciešamas un pareizas. [[Kategoriskais imperatīvs]] ir morāles pamats, un Kants to aprakstīja šādi: "Rīkojies tā, it kā tavas rīcības principam ar tava gribasspēka palīdzību vajadzētu kļūt par vispārēju dabisku likumu."

Kanta ētiskās idejas ir viņa ticības absolūtajai indivīda brīvībai loģiskās sekas. Šāda brīvība tiek aprakstīta "[[Praktiskā prāta kritika|Praktiskajā prāta kritikā]]". Viņš šo brīvību neuztvēra kā [[anarhija]]s bezlikumu brīvību, bet gan kā katra cilvēka paša nosacītas "valdības" brīvību, brīvību apzināti paklausīt [[visums|universa]] likumiem, ko atklāj saprāts. Viņš uzskatīja, ka katra indivīda labklājība jāuztver kā mērķis pats par sevi un ka pasaule ir ceļā uz ideālu sabiedrību, kurā saprāts "saistītu visus likumdevējus tādā veidā, ka tie izdotu tādus likumus, ka tie tikpat labi būtu varējuši rasties no visas cilvēces vienotās gribas un ka tie attiektos pret katru lietu, cikvien tālu tie vēlētos būt pilsoņi, par pamatu ņemot to, vai viņi ir pakļāvušies šai gribai".

Kantam bija lielāka ietekme nekā jebkuram citam modernajam filozofam. Kanta filozofija, sevišķi tās vācu filozofa [[Georgs Hēgelis|Hēgeļa]] tālāk attīstītais variants, bija pamats, uz kura tika izveidots [[marksisms]]; [[dialektālā metode]], kuru izmantoja gan Hēgelis, gan [[Kārlis Markss|Markss]], attīstījās no Kanta lietotās "[[antinomija|antinomiju]]" metodes. Vācu filozofs [[Johans Gotlībs Fihte|Fihte]], Kanta skolnieks, nepieņēma sava skolotāja pasaules iedalījumu objektīvajā un subjektīvajā un attīstīja ideālistisku filozofiju, kurai arī bija liela ietekme uz [[XIX gadsimts|XIX gs.]] [[sociālisms|sociālistiem]]. Viens no Kanta pēctečiem Kēnigsbergas Universitātē, Herbarts, izmantoja dažas Kanta idejas savā [[pedagoģija]]s sistēmā.

== Kants latviski ==

1781. gadā Rīgā J. F. Hartknoha izdevniecība publicēja I. Kanta darbu "Tīrā prāta kritika" (vācu valodā). 1931. gadā filozofa un filologa [[Atis Rolavs|Ata Rolava]] tulkojumā tas beidzot tika izdots arī latviešu valodā. Pēc 80 gadiem, 2011. gadā, "Tīrā prāta kritika" piedzīvoja jaunu tulkojumu latviešu valodā, tādējādi noslēdzot vērienīgu projektu — I. Kanta trīs fundamentālāko sacerējumu izdošanu latviešu valodā (pirmais — "Spriestspējas kritika" 2000. gadā, otrais — "Praktiskā prāta kritika. Prolegomeni" 2003. gadā). To veicis [[Latvijas Universitāte|LU]] profesors [[Rihards Kūlis]], kurš strādājis pie "Tīrā prāta kritikas" tulkojuma gandrīz 15 gadus, konsultējoties arī ar vācu speciālistiem Kanta centrā [[Maincas Universitāte|Maincas Universitātē]]. Izstrādājot tulkojuma koncepciju, Kūlis respektējis pasaules literatūrā pastāvošos I. Kanta darbu izdevumus un tulkojumus citās valodās (angļu, krievu), arī Rolava veikumu. Rezultātā tapis jauns, moderns tulkojums, bagātināts ar plašu zinātnisko aparātu (rādītājiem, piezīmēm, latīņu un sengrieķu vārdu un izteicienu vārdnīcu). Izrādot cieņu Kanta pirmajam tulkotājam Rolavam, taču bez atsaucēm uz viņa tulkojumu un nepieminot viņa vārdu, jaunajā tulkojumā sintakse ir gandrīz identiska, izņemot vietas, kur Kūlis to izmainījis, aizstājot novecojušas izteiksmes formas. Arī vārdu izvēle bieži sakrīt, kaut tekstā ir ievērojamas korekcijas, piemēram, "maņa" aizstāta ar "sajūtu", "noģiest" ar "priekšstatīt", "uzskate" ar "vērojumu", "atziņa" ar "izziņu", tādējādi modernizējot tekstu un izstrādājot terminoloģiju. Vietām Kūlis valodu modernizējis, bet citviet atstājis dažādus [[arhaisms|arhaismus]] vai lietojis tieši tos pašus vārdus, ko Rolavs, kaut arī pastāv visai plašas sinonīmu variācijas. Piemēram, abos tulkojumos sakrīt "prāta nodarbe" (kaut gan, šķiet, labāk derētu "darbība", ar ko R. Kūlis varētu aizstāt kvadrātiekavās ielikto "procesu"); saglabājies Rolava plaši lietotais iespraudums "mēdz sacīt", tāpat sakrīt "jāuzlūko". Tulkojot divas psiholoģiskās izziņas spējas, sakrīt ne tikai "iztēle" (tas ir saprotami), bet arī "atjautība" utt. Uz šo un vēl citu sakritību pamata prof. R. Kūli apsūdzēja [[Plaģiātisms|plaģiātismā]], aizsākot t. s. [[Rihards Kūlis#Plaģiātisma skandāls|plaģiātisma skandālu]], kas beidzās ar mierizlīgumu.<ref>[http://www.irir.lv/2010/4/29/eksperti-kuulja-kanta-tulkojums-nav-pilniibaa-origjinaals Eksperti: Kūļa Kanta tulkojums nav pilnībā oriģināls. // Ir. 29. aprīlis 2010]</ref><ref>{{Tīmekļa atsauce |url=http://zinas.nra.lv/viedokli/gojko-mitics/18265-kula-suvajeva-un-rubena-plagiati.htm |title=Kūļa, Šuvajeva un Rubeņa plaģiāti. // NRA. Ceturtdiena, 11. marts (2010) |access-date={{dat|2012|02|01||bez}} |archiveurl=https://web.archive.org/web/20100315133332/http://zinas.nra.lv/viedokli/gojko-mitics/18265-kula-suvajeva-un-rubena-plagiati.htm |archivedate={{dat|2010|03|15||bez}} }}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Kants, Imanuels}}
[[Kategorija:1724. gadā dzimušie]]
[[Kategorija:1804. gadā mirušie]]
[[Kategorija:Prūsijas cilvēki]]
[[Kategorija:Vācijas filozofi]]
[[Kategorija:18. gadsimta filozofi]]
[[Kategorija:Apgaismības filozofi]]
[[Kategorija:Zinātnes filozofija]]
[[Kategorija:Politikas filozofi]]
[[Kategorija:Vācu valodā rakstošie]]
[[Kategorija:Kaļiņingradas apgabalā dzimušie]]