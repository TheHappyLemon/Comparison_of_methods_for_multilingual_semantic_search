{{Citas nozīmes|Palestīnas reģionu|Palestīna (nozīmju atdalīšana)|Palestīna}}
[[Attēls:Palestine_frontier_1922.png|thumb|100px|Palestīnas reģions 1922. gadā]]
[[Attēls:Satellite_image_of_Israel_in_January_2003.jpg|thumb|100px|2003. gada fotogrāfija]]
'''Palestīna''' ({{val|gr|Παλαιστίνη}}; {{val|la|Palaestina}}; {{val|he|פלישתים}}, ''Plištim''; {{val|ar|فلسطين}} ''Filasṭīn'', ''Falasṭīn'', ''Filisṭīn'') ir reģions Rietumāzijā, Tuvajos austrumos, [[Vidusjūra]]s austrumu piekrastē.

Nosaukums cēlies no filistiešu tautas nosaukuma, kas 13. gadsimtā p.m.ē. apdzīvoja Vidusjūras dienvidaustrumu piekrasti.
Mūsdienās Palestīna sadalīta starp vairākām valstīm: [[Izraēla|Izraēlu]], [[Jordānija|Jordāniju]], [[Libāna|Libānu]], [[Sīrija|Sīriju]] un valstisko veidojumu [[Palestīnas autonomija|Palestīnas autonomiju]].

== Ģeogrāfija ==

Reģionu iedala Piekrastes līdzenumā (Vidusjūras piekraste), dienvidu, centrālajā un ziemeļu Palestīnā un Transjordānā (Jordānas upes baseina austrumu krasts).

Dienvidos ir Jūdejas kalnu [[Plakankalne|plato]], centrālajā daļā Samarijas kalnu grēda — Grizima, Eivala kalni, Tavora virsotne (562 m virs jūras līmeņa), Mazā Hemrona virsotne (515 m), [[Karmela kalns]] (551 m). Ziemeļos Hemrona grēda (2224 m v.j.l.). Ieplakās, kas ir ievērojami zemāk par jūras līmeni, atrodas dabiskās ūdenskrātuves: Tiberiadas, jeb Kineretas ezers, t.s. [[Galilejas jūra]], un lielākais sālsūdens ezers pasaulē — [[Nāves jūra]] (mūsdienās populārs kūrorts).

Vienīgā lielā upe ir [[Jordāna]], kuras [[upes delta|deltā]] agrāk atradās plašas palmu un [[papiruss|papirusa]] audzes. [[Jozefs Flavijs]] apraksta to kā "auglīgāko vietu Jūdejā". Romiešu un Bizantijas laikos pateicoties bagātīgām [[cukurniedre|cukurniedru]] un [[henna]]s ražām Jordānas ieleja ezera tuvumā bija bagāta. Viens no vērtīgākajiem produktiem bija balzama koka sula, kuru izmantoja [[parfīms|parfīmu]] izgatavošanai.

== Vēsture ==
Pirmo reizi šādu nosaukumu šim reģionam atrodams [[Hērodots|Herodota]] tekstos (5. gadsimts p.m.ē.). [[Romas impērija]]s laikā, mūsu ēras sākumā tas ir oficiāls šī reģiona apzīmējums dokumentos un kartēs.

Vēsturiski tā ir tā sauktā [[Auglīgais pusmēness|Auglīgā pusmēness]] rietumu daļa, viens no civilizācijas šūpuļiem. Te atrodas viena no senākajām apdzīvotajām vietām pasaulē — [[Jērika]].<ref>{{Tīmekļa atsauce|url=https://www.britannica.com/place/Jericho-West-Bank|title=Jericho {{!}} Facts & History {{!}} Britannica|website=www.britannica.com|access-date=2023-10-09|date=2023-10-08|language=en}}</ref> Reģions ļoti piemērots zemkopībai. [[Senie laiki|Senajos laikos]] un [[Viduslaiki|viduslaikos]] viens no pasaules tirdzniecības ceļu krustpunktiem, par kura iekarošanu savā starpā cīnījušās visas senās Tuvo Austrumu valstis.

== Attēlu galerija ==
<gallery>
BritishMandatePalestine1920.png|
Mill_(British_Mandate_for_Palestine_currency,_1927).jpg|
</gallery>

== Atsauces ==
{{atsauces}}

== Literatūra ==
* Kenneth W. Stein. The Land Question in Palestine, 1917-1939. — The University of North Carolina Press, 19874 — 335 p. {{ISBN|0-8078-1579-9}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.jstor.org/stable/754114 The Registration of Land in Palestine. // Journal of Comparative Legislation and International Law (1929)]

== Skatīt arī ==
* [[Palestīnas Valsts]]

{{Āzija-aizmetnis}}


{{autoritatīvā vadība}}

[[Kategorija:Palestīna| ]]