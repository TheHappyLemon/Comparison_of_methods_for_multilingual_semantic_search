{{Atsauces+}}
{{Citas nozīmes|dabas parādību|Varavīksne (nozīmju atdalīšana)|varavīksne}}
[[Attēls:Varaviiksne.jpg|thumb|250px|Divkārša varavīksne Rīgā]]

'''Varavīksne''' ir optiska parādība [[atmosfēra|atmosfērā]], kuru rada [[Gaismas izplatīšanās|Saules staru laušana]] un atstarošana krītošos [[lietus]] pilienos. Tā parādās iepretim [[Saule]]i uz [[mākoņi|mākoņu]] fona, kad līst.

Varavīksnes [[Loks (matemātika)|loks]] pāri debesjumam ir viens no krāšņākajiem dabas skatiem. Krāšņā loka ārējā mala ir [[sarkans|sarkana]], leņķis 42°, turpretī iekšējā — [[violets|violeta]]. Pārējās krāsas izvietojušās atbilstoši tā loka gammai.

Dažkārt var novērot blakus jeb [[sekundārā varavīksne|sekundāro varavīksni]] ar pretēju krāsu izvietojumu. Tā rodas, kad saules [[gaismas stari]] atstarojas lietus pilienā divas reizes.

Parasti varavīksne nav lielāka par pusloku, vienīgi brīvā atmosfērā (no lidmašīnas vai [[gaisa balons|gaisa balona]]) un kalnos var novērot gandrīz pilna apļa varavīksni. Savukārt [[miglas slānis|miglas slānī]] novērojama balta varavīksne.

Varavīksnes centrs vienmēr atrodas uz [[taisne]]s, kas iet caur Sauli (Mēnesi) un novērotāja aci, pie tam pretējā virzienā no saules, tādējādi vienlaicīgi redzēt sauli un varavīksni nav iespējams. Novērotājam uz zemes varavīksne parasti izskatās kā apkārtnes daļa, jo augstāk novērotājs atrodas, jo pilnīgāka ir varavīksne.

== Varavīksnes veidošanās ==
Lai ieraudzītu varavīksni, ir vajadzīga īpaša apstākļu sakritība. Saulei ir jābūt tieši aiz novērotāja un tā nedrīkst būt pārāk augstu virs [[horizonts|horizonta]]. Varavīksne parādās tādā gadījumā, ja Saules augstums virs horizonta nav lielāks par 42°. Jo zemāk Saule, jo augstāk atrodas varavīksnes [[virsotne]] un, sekojoši, lielāka novērojama varavīksnes daļa. Sekundārā varavīksne var būt novērojama, ja Saules augstums virs horizonta nav lielāks par 53° un gaisma ir pietiekami spoža.

Pēc lietus gaisā vienmēr ir [[ūdens]] lāsītes, un varavīksne ir Saules gaismas atstarošanās šajos pilieniņos. Saules gaismas stari lūst, ieejot katrā lietus lāsē, pēc tam tie atstarojas no ūdens piliena iekšējās sieniņas un tad atkal iznāk ārpus piliena. Tādējādi gaismas stari nokļūst cilvēka acīs, un novērotājs redz visus starus atbilstoši to spektram — novērotājs redz loku, kas veido varavīksni.

Izveidojoties šai varavīksnei, novērotājam šķiet, ka [[visums|visumā]] koncentrējas loks, kas veidojas no daudzkrāsainas [[gaisma]]s, pie tam sākumpunkts košajām gaismām vienmēr sākas aiz novērotāja muguras. 
Košā [[mēness]] naktī var redzēt [[Mēness varavīksne|mēness varavīksni]]. Tā kā cilvēka [[redze]] ir tāda, ka pie slikta [[apgaismojums|apgaismojuma]] jutīgas ir tikai [[acs receptori|redzes nūjiņas]], tad cilvēks neuztver šo gaismu kā krāsainu. Tādēļ mēness varavīksne izskatās balta. Tomēr ar palielinātas ekspozīcijas fotogrāfiju palīdzību var redzēt, ka arī Mēness varavīksne ir krāsaina.

[[Attēls:Rainbow formation.png|thumb|250px|Varavīksnes veidošanās shēma.]]
Varavīksnes veidošanās shēma ir redzama attēlā.

# [[sfēra|Sfēriskā]] lāse;
# [[Iekšējā atstarošanās]];
# [[Sākotnējā varavīksne]];
# Lūzums;
# [[Atkārtotā varavīksne]];
# Ienākošais gaismas stars;
# [[gaismas stars|Gaismas staru]] gaitas formēšanās sākotnējā varavīksnē;
# Gaismas staru formēšanās atkārtotai varavīksnei;
# Vērotājs;
# Apvidus, kurā veidojas varavīksne;
# Apvidus, kurā veidojas varavīksne;
# Apvidus, kurā veidojas varavīksne.

Visbiežāk ir redzama sākotnējā varavīksne, kuru veidojošā gaisma ir vienreiz [[iekšējais atspulgs|iekšēji atstarota]] lietus lāsē, Gaismas staru gaita parādīta zīmējumā, zīmējuma augšpusē. Sākotnējajā varavīksnē sarkanā krāsa atrodas joslas malā, un tās telpas [[leņķis|leņķa]] lielums ir 40° līdz 42°. Šad tad var redzēt vēl vienu varavīksni, kas nav tik koša kā pirmā, tā ir [[sekundārā varavīksne]], kuru veidojošā gaisma ūdens lāsē atstarojas divas reizes. Sekundārajai varavīksnei ir apgriezta krāsu secība, tās ārpusē ir violetā krāsa, bet sarkanā ir iekšpusē, leņķa lielums sekundārajai varavīksnei 50° līdz 53°. [[Debesis]] starp šīm divām varavīksnēm ir ievērojami tumšākas. Dažreiz, kad ir ļoti tīrs [[gaiss]] (parasti kalnos), var novērot arī trešo varavīksni, kuras telpas leņķis ir aptuveni 60°.

== Krāsas ==
[[Attēls:Rainbow-diagram-ROYGBIV.PNG|thumb|150px|Varavīksnes krāsas]]
Tradicionāli pieņemts, ka varavīksnes lokā ir septiņas krāsas — sarkana, oranža, dzeltena, zaļa, gaiši zila, tumši zila un violeta. Patiesībā tajā ir bezgalīgs [[krāsu spektrs]] — no sarkanās krāsas līdz violetajai, kā arī [[krāsu toņi]], kas cilvēka acīm nemaz nav saskatāmi, piemēram, [[infrasarkanais starojums]] un [[ultravioletais starojums]], kas attiecīgi novietojušies virs sarkanā un zem violetā krāsu spektra.

Varavīksnes krāsas var saskatīt arī istabā uz baltas papīra lapas. Lai to saskatītu, ir nepieciešama [[stikla prizma]].[[Attēls:Prism-rainbow.svg|thumb|200px|Gaismas staru laušana stikla prizmā]]
Kad baltās [[gaismas kūlis]] ieiet prizmas [[stikls|stiklā]], katras krāsas stari lūst dažādi. Tā notiek tāpēc, ka dažādām krāsām ir dažādi [[laušanas koeficients|laušanas koeficienti]] un līdz ar to arī [[laušanas leņķis]] ir atšķirīgs. Tāpēc [[gaismas stari]]em iznākot no [[prizma (optika)|prizmas]], tie ir vērsti katrs uz savu pusi un tur, kur stari krīt, veidojas krāsainas josliņas. Sarkanās gaismas stariem pārejot stiklā, to izplatīšanās ātrums mainās vismazāk. Prizmā tie lūst visvājāk un noliecas vismazāk, bet vislielākais [[gaismas laušanas koeficients]] ir violetās gaismas stariem, tāpēc tad, kad violetie gaismas stari iziet no prizmas, tie noliecas visvairāk.

Parasti uzskata, ka baltā gaisma sastāv no septiņām krāsām — sarkanas, oranžas, dzeltenas, zaļas, gaiši zilas, zilas, violetas. Šīs krāsu joslas sauc par baltās gaismas spektru. Šo baltās gaismas spektru var novērot ne tikai caur prizmu, tas ir novērojams arī caur slīpētu biezu stikla trauku vai [[spogulis|spoguļa]] malu.

== Vēsture ==
Persiešu astronoms [[Qutb al-Din al-Shirazi|Kutbs al-Din al-Širasī]] ([[1236]]—[[1311]]) un viņa skolnieks [[Kamal al-din al-Farisi|Kamāls al-Din al-Fārisī]] ([[1260]]—[[1320]]), iespējams, bija pirmie, kas visprecīzāk skaidroja šo [[parādība|parādību]]. Kopējā fiziskā varavīksnes aina tika aprakstīta tikai [[1611|1611. gadā.]], un to veica [[Marks Antonijs de Dominis]]. Pētījumi balstījās uz novērojumu slēdzieniem par to, ka varavīksne veidojas [[lietus lāse]]s iekšējās [[atstarošanās]] un divkāršā stara lūzuma rezultātā, gaismas staram ieejot un izejot no lāses. [[Renē Dekarts]] visprecīzāk izskaidroja šo parādību savā darbā "Meteori" nodaļā "Par varavīksni" 1637. gadā.

[[Attēls:Rubens-Landscape.with.Rainbow1632-1635.jpg|thumb|250px|Sekundārā varavīksne P. Rubensa gleznā.]] 
Lai arī daudzkrāsainais [[varavīksnes spektrs]] ir nepārtraukts, pēc tradīcijas to dala septiņās krāsās. Uzskata, ka pirmais skaitli 7 ir izvēlējies [[Īzaks Ņūtons]], kuram skaitlis septiņi bija īpaši [[simbolika|simbolisks]]. Pie tam sākotnēji viņš minēja tikai piecas krāsas — sarkano, dzelteno, zaļo, zilo un violeto, par ko viņš arī rakstīja savā [[optika|„optikā”]]. Bet pēc tam tiecoties izveidot atbilstību starp [[spektrs|spektra]] skaitļiem un atsevišķām muzikālo [[toņu gamma|toņu gammām]] [[Ņūtons]] pievienoja šiem pieciem spektra toņiem vēl divus.

Lai atcerētos krāsu secību, pastāv [[frāze]]s, burti katram vārdam, kurš atbilst krāsu pirmajiem burtiem. Skatoties no augšas uz leju, varavīksnei no loka malas krāsas ir šādā secībā: sarkanā, oranžā, dzeltenā, zaļā, gaiši zilā, zilā (indigo), violetā. "Sīks olis dzelmē zib, gaidot zivis viesos."

== Skatīt arī ==
* [[Halo]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Meteo-aizmetnis}}
{{Laikapstākļi}}

{{autoritatīvā vadība}}

[[Kategorija:Meteoroloģija]]
[[Kategorija:Optika]]
[[Kategorija:Atmosfēras optiskās parādības]]