{{atsauces+}}

{{Rakstnieka infokaste
|        platums    = 
|          vārds    = Homērs
|     vārds_orig    = Ὅμηρος
|         attēls    = Homer British Museum.jpg
|     att_izmērs    =
|  att_nosaukums    = Homēra krūšutēls Britu muzejā
|     dz_dat_alt    = 
|        dz_gads    = 
|     dz_mēnesis    = 
|       dz_diena    = 
|       dz_vieta    = 
|      m_dat_alt    = 
|         m_gads    = 
|      m_mēnesis    = 
|        m_diena    = 
|        m_vieta    =
|   dzīves_vieta    = 
|      pilsonība    = 
|        tautība    = 
|        dzimums    = V
|         vecāki    = 
|          brāļi    = 
|          māsas    = 
|   dzīvesbiedrs    = 
|          bērni    = 
|       paraksts    = 
|     pseidonīms    = 
|   nodarbošanās    = dzejnieks
|rakstīšanas valoda = [[sengrieķu valoda]]
|        periods    = [[sengrieķu literatūra]]
|          žanri    = 
|         temati    = 
|   lit virzieni    = 
|slavenākie darbi   = eposi "[[Iliāda]]" un "[[Odiseja]]"
|    ietekmējies    = [[mutvārdu poēzija]]
|     ietekmējis    = visa [[Rietumu literatūra]]
|     alma_mater    = 
|    apbalvojumi    = 
|       piezīmes    = 
|    kategorijas    = jā
}}
[[Attēls:William-Adolphe Bouguereau (1825-1905) - Homer and his Guide (1874).jpg|thumb|upright=1|Homērs ([[Viljams Bugro]], 1874)]]

'''Homērs''' ({{val|grc|Ὅμηρος}} — "Neredzīgais" no ''ὁ μὴ ὁρῶν'', dzīvojis ap 8. gadsimtu p.m.ē.) bija [[Senā Grieķija|Senās Grieķijas]] dzejnieks, kuru uzskata par [[eposs|eposu]] "[[Iliāda]]" un "[[Odiseja]]" autoru.<ref name="Britannica">{{cite encyclopedia|url=https://www.britannica.com/summary/Homer-Greek-poet|title=Learn about Homer's The Iliad and The Odyssey|encyclopedia=[[Encyclopaedia Britannica]]|access-date=31 August 2021}}</ref>

== Vārds ==
Leģenda, ka Homērs bijis [[aklums|akls]], radusies jau senajā Grieķijā, un iemesls tam ir vārda nozīme. Ja vārdu ''Homērs'' apskata pēc tā izcelsmes ([[etimoloģija]]s): ''ὁ μὴ ὁρών'' (izrunā: "ho-mē-horōn"), tad tiešais tulkojums ir: ‘tas-ne-redzīgais’. Cita nozīme būtu "ķīlnieks". Pēc citiem avotiem dzejnieka vārds bijis Melesigēns, ar pievārdu Homērs.<ref name="Graziosi2">{{cite book|last1=Graziosi|first1=Barbara|title=Inventing Homer: The Early Reception of Epic|date=2002|publisher=Cambridge University Press|isbn=978-0521809665|page=138|url=https://books.google.com/books?id=vCHsh9QWzLYC&pg=PA138|language=en}}</ref>

== Biogrāfija ==
Drošu rakstisku avotu par Homēra dzīvi nav. Jau sengrieķu zinātniekiem nebija neapšaubāmu ziņu par dzejnieka biogrāfiju. Vienīgais informācijas avots bija viņa vārds un darbi. Par Homēra nozīmi jau antīkajā pasaulē, piemēram, liecina fakts, ka 20 dažādas grieķu [[polisa]]s strīdējās par to, kura tiks atzīta par Homēra dzimteni. Nenoliedzams fakts ir — Homēra darbi senajā Grieķijā bija zināmi katram un ap dzejnieka biogrāfiju jau toreiz tika radītas leģendas. Protams, ka klasiskās un [[hellēnisms|hellēniskās]] Grieķijas laikmetā sacerētie [[Traktāts|traktāti]] par un ap Homēra personību un dzīvi mūsdienu [[Literatūras zinātne|literatūras zinātnē]] vairs netiek pieņemti bez kritikas.

Iespējams, viņš bija viens no tiem ceļojošajiem dzejniekiem — [[aēds|aēdiem]], kas svētkos un aristokrātu dzīrēs priecēja klausītājus ar episkiem dziedājumiem par dieviem un varoņiem. Taču tiek pieļauta arī iespēja, ka viņš ir izdomāta personība un viņam piedēvētajiem darbiem ir dažādi autori (vairāk skatīt zemāk: Homēra jautājums).<ref name="LitList">* {{cite book|last1=Wilson|first1=Nigel|title=Encyclopedia of Ancient Greece|publisher=Routledge|isbn=978-1136788000|page=366|url=https://books.google.com/books?id=8pXhAQAAQBAJ&pg=PA366|language=en|year=2013|access-date=22 November 2016}}
* {{cite book|last1=Romilly|first1=Jacqueline de|title=A Short History of Greek Literature|publisher=University of Chicago Press|isbn=978-0226143125|url=https://books.google.com/books?id=y_DTllltXBQC&pg=PA1|page=1|language=en|year=1985|access-date=22 November 2016}}
* {{cite book|last1=Graziosi|first1=Barbara|title=Inventing Homer: The Early Reception of Epic|publisher=Cambridge University Press|isbn=978-0521809665|url=https://books.google.com/books?id=vCHsh9QWzLYC&pg=PA15|page=15|language=en|year=2002|access-date=22 November 2016}}</ref>

== Homēra darbi ==
Līdz mūsdienām ir nonākuši tikai abi lielie eposi un tā dēvētās [[homēriskās himnas]]. Senajā Grieķijā Homēram piedēvēti arī daudzi citi darbi, piemēram, komiskais eposs "[[Varžu un peļu karš]]".<ref>{{Cite book|last1=Kelly|first1=Adrian D.|title=The Homer Encyclopedia|date=2012|isbn=978-1405177689|language=en-US|chapter=Homerica|doi=10.1002/9781444350302.wbhe0606}}</ref><ref>{{cite book|last1=Graziosi|first1=Barbara|url=https://books.google.com/books?id=LiDUAwAAQBAJ&pg=PA24|title=Homer: The Resonance of Epic|last2=Haubold|first2=Johannes|date=2005|publisher=A&C Black|isbn=978-0715632826|pages=24–26|language=en-US}}</ref><ref>{{cite book|last1=Graziosi|first1=Barbara|url=https://books.google.com/books?id=vCHsh9QWzLYC|title=Inventing Homer: The Early Reception of Epic|date=2002|publisher=Cambridge University Press|isbn=978-0521809665|pages=165–168|language=en-US}}</ref>

=== Homēra eposi ===
Homēra eposi ir divas lielas [[poēma]]s par grieķu senajiem varoņiem un dieviem: "Iliāda" un "Odiseja". Abas poēmas ir rakstītas īpašā dzejas [[Pantmērs|pantmērā]] — [[heksametrs|heksametrā]], un tām piemīt cēls stils. Tām ļoti [[Arhaisms|arhaiska]] valoda, tajā grieķi netiek dēvēti par hellēņiem, kā tas bija klasiskajā laikmetā, bet par [[ahaji]]em.

Mūsdienu teksta variants ir cēlies no hellēnisma laikmeta. Ap 2. gadsimtu p.m.ē to rediģēja [[Aleksandrijas bibliotēka]]s vadītājs [[Aristarhs no Samotrākes]]. Pirmie varianti radušies ap 6. gadsimtu p.m.ē., kad radās pirmās lielās grieķu polisas. Tradicionāli par pirmo pierakstu uzskata Atēnu [[tirāns|tirāna]] [[Peisistrāts|Peisistrāta]] pasūtījumu.

==== Iliāda ====
"[[Iliāda|Iliādā]]" tiek stāstīts par 50 dienu notikumiem [[Trojas karš|Trojas kara]] desmitā gada beigās. Šajā karā piedalījās daudzi grieķu varoņi, katrs sava kara pulka priekšgalā. Apvienotā grieķu karaspēka vadoņi bija [[Agamemnons]] un viņa brālis [[Menelājs]], kura sievu [[Helena (mitoloģija)|Helēnu]] bija nolaupījis Trojas valdnieka [[Priams|Priama]] dēls [[Parīds]]. Iliādas galvenā tēma ir [[Ahillejs|Ahilleja]] dusmas pret Agamemnonu un atteikšanās piedalīties kaujā, kā rezultātā Troja ņem virsroku kara norisē. Iliādā netiek atstāstīta ne kara priekšvēsture, ne arī Trojas ieņemšana ar slavenā [[Trojas zirgs|Trojas zirga]] palīdzību. Eposs beidzas ar Trojas varoņa [[Hektors|Hektora]] apbedīšanu, kuras laikā bija 12 dienu pamiers starp abām nometnēm.

==== Odiseja ====
"[[Odiseja]]" stāsta par grieķu varoņa — [[Odisejs|Odiseja]] piedzīvojumiem pēc Trojas kara. Vēl desmit gadus Odisejs bijis spiests klīst pa pasauli, līdz viņam beidzot izdodas atgriezties mājās un izrēķināties ar negantajiem preciniekiem, kuri viņa prombūtnes laikā terorizēja viņa sievu [[Penelope|Pēnelopi]] un izlaupīja viņa īpašumus.

=== Homēriskās himnas ===
Tās ir 33 dziesmas, kas veltītas dieviem un varoņiem. Sacerētas heksametra pantmērā — tāpat kā abi lielie eposi. Ir valodas un teksta paralēles ar Homēra darbiem — tādēļ šie sacerējumi tradicionāli tiek dēvēti par homēriskajām himnām. Autora/autoru jautājums ir vēl sarežģītāks nekā attiecībā uz Iliādu un Odiseju. Datējums neskaidrs: 7.-3. gadsimts p.m.ē.

== Homēra jautājums ==

Jau 18. gadsimtā sākās diskusijas par Homēra darbiem un to autorību, ko dēvē par [[Homēra jautājums|Homēra jautājumu]]. Svarīgākā jautājuma būtība līdz mūsdienām nav mainījusies — vai eposiem ir viens autors vai tas ir kolektīvs darbs?

Mūsdienu Homēra pētnieki tiek iedalīti divās grupās: "unitāriešos" un "analītiķos". Unitārieši pieņem, ka gan "Iliāda" un "Odiseja" ir vienas personas darbs, kā rezultātā rodas papildus jautājumi: a) kas ir to autors?, b) vai abiem eposiem ir viens un tas pats autors? Analītiķi turpretī uzskata, ka gan "Iliāda", gan "Odiseja" ir vairāku autoru darbu kompilācija.

Neskaidrs ir arī jautājums par hronoloģiju, un tikai ar piebildēm tiek atzīts, ka Homēra eposs tapa [[8. gadsimts p.m.ē.|8. gadsimta p. m.ē.]] beigās vai pat 7. gadsimta p.m.ē. sākumā.

Lielas diskusijas radīja arī jautājums par to, kāda vēsturiskā realitāte atspoguļota Homēra eposos. Šodien pēc daudziem strīdiem tiek pieņemts, ka ilgstošās mutiskās tradīcijas dēļ, kuru izmantoja Homērs, eposā ir apvienojušies vairāki hronoloģiskie slāņi, kuri atspoguļo vairākus vēsturiskos laikmetus, — no [[Mikēnu civilizācija]]s līdz paša Homēra laikam, tas ir, 8. gadsimtā p. m.ē. Arheoloģiskie avoti par šo periodu ir fragmentāri un nepilnīgi. Tādēļ Homēra eposs ir praktiski vienīgais avots par "[[Tumšie gadsimti|tumšo laiku]]" sabiedrību.

== Atsauces ==
<references />
== Ārējās saites ==
{{sisterlinks-inline}}
{{enciklopēdiju ārējās saites}}

{{sengrlit}}
{{autoritatīvā vadība}}

[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:8. gadsimtā p.m.ē. dzīvojošie]]