{{Grēdas infokaste
|nosaukums              = Austrumkursas augstiene
|attēls                 = Ozols netālu no Lielcieceres (agrāk Imantas).jpg
|attēla_platums         = 
|paraksts               = [[Saldus pauguraine]]s ainava pie [[Lielciecere]]s
 | pushpin_map         = Latvija
 | pushpin_image       = Physiographic zoning of Latvia.svg
 | pushpin_relief      = 
|lat_dir =N |lat_deg =56|lat_min =45|lat_sec =
|lon_dir =E |lon_deg =22|lon_min =40|lon_sec = 
|region                = 
|CoordScale            =
|kontinents             = [[Eirāzija]]
|novietojums            = 
|valstis                = {{LVA}}
|ģeo_apgabals           = 
|atdala_ko              = 
|atdala_no              = 
|ietilpst               = 
|sastāv                 = 
|garums                 = 70
|platums                = 55
|platība                = 3860
|vidējais_augstums      = 100
|kalns                  = [[Smiltiņu kalns]]
|augstums               = 153,4
|pilsētas               = 
|kategorijas            = nē
}}
'''Austrumkursas augstiene''' ir dabas apgabals [[Kurzeme|Kurzemē]] un [[Zemgale|Zemgalē]]. Izvietojusies [[Latvija]]s rietumdaļā starp [[Zemgales līdzenums|Zemgales līdzenumu]] rietumos un [[Kursas zemiene|Kursas zemieni]] austrumos. Ziemeļos [[Abavas senleja]] to atdala no [[Ziemeļkursas augstiene]]s, bet dienvidos piekļaujas [[Vadakstes līdzenums]]. Austrumkursas augstieni veido plašs [[pamatieži|pamatiežu]] pacēlums, kuru klāj samērā plāna [[kvartārs|kvartāra]] iežu sega. Šī augstiene atšķiras no visām pārējām Latvijas augstienēm ar vājo reljefa artikulāciju. Nodala piecus dabas apvidus: [[Abavas senleja]], [[Vārmes nolaidenums]], [[Saldus pauguraine]], [[Spārnenes viļņotais līdzenums]] un [[Lielauces pauguraine]]. Rietumdaļā augstiene pakāpeniski paceļas no [[Pieventas līdzenums|Pieventas līdzenuma]]. Labi izteiktā robeža dienvidaustrumdaļā iet pa [[Sesava (upe)|Sesavas]] upi, bet dienvidaustrumos no [[Dobele]]s tā sakrīt ar [[Baltijas ledus ezers|Baltijas ledus ezera]] krasta vaļņiem, turpinās ziemeļu virzienā, kur saplūst ar Abavas senleju. Vairāk saposmotas [[pauguraine]]s ar lielāku relatīvā augstuma starpību ir tikai augstienes dienviddaļā, ap [[Zebrus ezers|Zebrus ezeru]], kā arī augstienes ziemeļu nomalē. Ziemeļdaļā un ziemeļrietumos augstiene lēzeni pazeminās [[Abavas senleja]]s virzienā, sasniedzot [[Kandava]]s — [[Sabile]]s posmā apmēram {{nobr|80 m}} vjl. Reljefa augstākais punkts ir [[Smiltiņu kalns]] (153,4 m vjl) pie [[Zante]]s.<ref>{{Latvijas daba|1|95}}</ref>

== Ģeoloģija ==
Augstienes ziemeļdaļā un vidusdaļā, apmēram līdz [[Saldus|Saldum]], zem [[kvartārs|kvartāra]] nogulumiem ir [[Augšdevons|augšdevona]] un [[karbona periods|karbona]] [[ieži]], starp tiem arī [[kaļķakmens]], dienviddaļā — [[perms|perma]] kaļķakmens un dolomīts, bet dienvidaustrumos - arī [[jura (periods)|juras]] ieži.

[[Pamatieži]] vairākās vietās atrodas tuvu zemes virskārtai, bet atsedzas [[Cieceres ezers|Cieceres ezera]], [[Ciecere]]s un [[Imula]]s upju krastos.

Pamatiežu virsa pie [[Zante]]s atrodas {{nobr|122 m}} vjl, bet augstienes perifērijas virzienā tā pazeminās. [[Kvartārs|Kvartāra]] segas vidējais biezums pieaug pamatiežu pacēlumu nogāzēs, sasniedzot tur 50—60 m.

== Reljefs ==
Augstienes virsas absolūtais augstums sasniedz 80—150 m. Lielākā augstienes daļa ir lēzeni viļņots [[morēna|pamatmorēnas]] līdzenums, kura vidējais augstums ir {{nobr|100 m}} vjl. Augstienes rietumdaļā, uz dienvidiem no [[Lutriņi]]em ir [[Ķirmeskalns]] ({{nobr|138 m}} vjl), kas tikai nedaudz paceļas pāri apkārtnei.

Plašākie morēnu pauguru apvidi ir augstienes dienvidaustrumos, ap [[Zebrus ezers|Zebrus ezeru]], dienvidaustrumos no [[Kandava]]s un rietumos no [[Dobele]]s.

Augstienes robežās sastopami arī citi reljefa tipi: fluvioglaciālās smilts viļņotie līdzenumi (dienvidos no Sabiles), [[drumlins|drumlini]] (starp Saldu un [[Kursīši]]em, starp [[Lutriņi]]em un [[Kabile|Kabili]]), [[oss|osi]], [[kēms|kēmi]] u.c.

== Klimats ==
Augstienes ģeogrāfiskais stāvoklis un [[reljefs]] rada nelielas [[Klimats Latvijā|klimata]] atšķirības. Valdošie rietumu vēji atnes [[Nokrišņi|nokrišņus]], rietumu nogāzē {{nobr|600—700 mm}} gadā, bet augstienes pārējās daļās — {{nobr|500—650 mm}}. Augstienē gada vidējā [[temperatūra]] ir ap 5,4 °C, [[Janvāris|janvārī]] tā sasniedz -3,7 °C, bet [[Jūlijs|jūlijā]] — 17,3 °C. Augstienes austrumdaļā temperatūra [[Ziema|ziemā]] nedaudz zemāka (janvārī -4 °C), bet [[Vasara|vasarā]] — augstāka (jūlijā 17,5 °C). [[Veģetācijas periods]] ilgst 185—195 [[diena]]s, pie tam apmēram 140 dienas ir bez sala. [[Sniega sega]] augstienes centrālajā daļā nenokūst 100—110 dienu, rietumu un ziemeļu nogāzēs — 80—100 dienu.

== Hidrogrāfija ==
No augstienes centrālās daļas uz visām pusēm plūst vairākas [[upe]]s seklās ielejās un pieder galvenokārt [[Venta]]s baseinam. Ziemeļu un austrumu nogāzi atūdeņo [[Abava]] ar pietekām [[Viesāte (upe)|Viesāti]], [[Imula|Imulu]] un [[Amula|Amulu]]. Gada noteces slāņa biezums ir apmēram {{nobr|230 mm}}. Rietumu nogāzi šķērso [[Riežupe]], [[Ēda (upe)|Ēda]], [[Ciecere (upe)|Ciecere]] un [[Zaņa]], kas atūdeņo augstienes centrālo daļu. Šeit gada noteces slāņa biezums ir lielāks — ap {{nobr|250 mm}}. Taču minētās upes nespēj pilnīgi atūdeņot nogāzi, tāpēc apvidi pie [[Lutriņi]]em, ap [[Gaiķi]]em, dienvidos no Cieceres upes, pie [[Sātiņi]]em bija [[purvs|pārpurvoti]] (tur izveidojušies sekli [[Zāļu purvs|zāļu purvi]]).

== Augu valsts ==
Uz [[karbonāti]]em bagāta cilmieža, uz [[Kalcijs|kalciju]] saturoša [[smilšmāls|smilšmāla]], [[dolomīts|dolomīta]] un [[kaļķakmens]] nelielās platībās izveidojušās [[velēnu karbonātu augsne]]s. Lielākā daļa šo [[Augsne|augšņu]] tagad atrodas [[tīrums|tīrumos]], tās ir labi iekultivētas, bet vietās, kur augsnes veidojušās uz skeletainiem cilmiežiem, aug gāršas tipa [[Mežs|meži]].

Augstienē sastopami [[Latvija|Latvijā]] pazīstamo mežu un zālāju tipi, atskaitot [[Grīnis|grīni]]. [[Platlapju koks|Platlapju koki]] aug velēnu karbonātu izskalotās un arī velēnu podzolētajās gleja un glejotās māla vai smilšmāla augsnēs uz [[merģelis|merģeļa]] vai dolomīta pamatnes.

Zālāji izplatīti reljefa ieliekumos [[Velēnu glejotā augsne|velēnu glejotās]], [[Gleja augsne|gleja]] un [[purvainā augsne|purvainās augsnēs]], kur ir [[mitrums|mitruma]] sastrēgums, kā arī upju ielejās. Pēckara gados augstienes dienviddaļā (ap [[Zvārde|Zvārdi]], [[Ķērķiņi]]em, [[Kursīši]]em, [[Blīdene|Blīdeni]], [[Gaiķi]]em un citur) atmatās un izcirstajos mežos bija izveidotas plašas [[Krūmājs|krūmāju]] platības.

== Atsauces ==
{{atsauces}}


{{Latvijas reljefs}}

[[Kategorija:Latvijas augstienes]]