[[Attēls:Mattei Athena Louvre Ma530 n2.jpg|thumbnail|200px|Romiešu Atēnas skulptūra (Luvra)]]
'''Atēna''' ([[grieķu valoda|grieķu]] ''Ἀθηνᾶ'' vai ''Ἀθήνη'', doriešu ''Ἀσάνα'') [[sengrieķu mitoloģija|sengrieķu mitoloģijā]] ir gudrības un taisnīga kara dieviete, kā arī amatniecības un audēju aizbildne. Atēna ir pirmsgrieķiskas izcelsmes dieviete.

[[Arejs]] ir neaprēķināms kaujas dievs, savukārt Atēna izmanto stratēģiju un taktiku. [[Trojas karš|Trojas karā]] viņa nostājās grieķu pusē.

[[Romiešu mitoloģija|Romiešu mitoloģijā]] Atēnu dēvē par [[Minerva|Minervu]].

== Mīti ==
=== Atēnas rašanās ===
Saskaņā ar klasisko sengrieķu mitoloģiju Atēna ir [[Zevs|Zeva]] un [[Metīda (mitoloģija)|Metīda]]s (gudrības dievietes) meita. Bija pareģots, ka Metīdas bērni būs stiprāki par pašu Zevu, tāpēc Zevs Metīdu pārvērta par mušu un norija, taču bija par vēlu un Metīda jau gaidīja bērnu. Metīda savai meitai sāka gatavot bruņucepuri un bruņas, kas sagādāja Zevam lielas sāpes. Atkarībā no avotiem [[Prometejs]], [[Hēfaists]], [[Hermejs]] (vai pat vēl kāds cits) pāršķēla Zevam galvu ar Mīnoja cirvi un pasaulē pilnā bruņojumā nāca Atēna.

=== Atēnas ===
Atēna ar [[Poseidons|Poseidonu]] sacentās par varu [[Atēnas|Atēnās]]. Viņi vienojās katrs dot atēniešiem vienu dāvanu, lai tie izvēlētos, kura tiem tīk labāk. Poseidons cirta zemē ar savu trijzari un tur pacēlās avots, taču tā ūdens bija sāļš un ne visai noderīgs, savukārt Atēna atēniešiem piedāvāja pirmo audzēšanai piemēroto olīvkoku. Atēnieši par savu aizbildni izvēlējās Atēnu, jo no olīvkoka varēja iegūt eļļu, pārtiku un koksni.

Pastāv arī cita mīta versija, kurā Poseidons rada pirmo zirgu, taču atēnieši joprojām izvēlas Atēnas dāvanu.

Atēna bija arī citu pilsētu (tostarp [[Sparta]]s) aizbildne.

=== Arahne ===
Kāda sieviete vārdā [[Arahne]] (''Αράχνη'') reiz lielījās, ka ir labāka audēja nekā Atēna, aušanas dieviete. Atēna viņai parādījās vecas sievietes izskatā un lika Arahnei atsaukt savus vārdus, taču Arahne viņu izaicināja uz sacensību. Atēna audumā attēloja savu cīņu ar Poseidonu par Atēnām, savukārt Arahne - Zeva daudzās romantiskās dēkas. Atēna, nikna par Arahnes prasmi un temata izvēli, iznīcināja viņas darbu un iesita viņai ar atspoli. Pēcāk Atēna Arahni pārvērta par pirmo zirnekli.

== Atēna mākslā ==
Parasti Atēnu attēlo pilnās bruņās ar šķēpu un vairogu, uz kura redzama [[gorgonas]] [[Medūza]]s galva.

Atēnu bieži attēlo arī ar pūci ''Athene noctua'' (gudrības simbolu) uz pleca.

Sākotnējos Atēnas attēlos uz vāzēm dievietei ir dažas pirmsgrieķiskās dievietes īpašības, piemēram, lieli putna spārni (sākotnēji Atēna varētu būt bijusi putnu dieve).

== Atēnas kults ==
Atēnas kults bija izplatīts visā [[Grieķija|Grieķijā]], taču sevišķi [[Atika|Atikā]] un Atēnās. Atēnai bija veltīti vairāki auglības svētki - Proharistēriji, Plintēriji, Areforiji, Kalintēriji un Skirofoji, kas katrs bija veltīts noteiktam augšanas aspektam. Šo svētku laikā iedzīvotāji zvērēja kalpot Atēnai.

Nozīmīgākie Atēnai par godu rīkotie svētki bija Panatēnaji, kurus ieviesa Erihtonijs. Katru gadu Panatēnajus rīkoja [[Solons]]; [[Peisistrats]] rīkoja Lielos Panatēnajus. [[Perikls]] ieviesa sacensības mūzikas izpildīšanā.

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{sengrieķu mitoloģija}}

{{autoritatīvā vadība}}

[[Kategorija:Grieķu dievi]]
[[Kategorija:Gudrības dievi]]
[[Kategorija:Kara dievi]]