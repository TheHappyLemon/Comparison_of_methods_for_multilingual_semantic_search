[[Attēls:Cadizcathedral.jpg|thumb|200px|right|Kadisas katedrāle (Spānija)]]

'''Rokoko'''<ref>{{Grāmatas atsauce |last1=Guļevska |first1=Dainuvīte |last2=Miķelsone |first2=Aina |last3=Porīte |first3=Tamara |title=Pareizrakstības un pareizrunas rokasgrāmata |year=2002 |publisher=[[Avots (izdevniecība)|Avots]] |location=Rīga |isbn=9984-700-64-X|pages=77}}</ref> ir [[18. gadsimts|18. gadsimta]] dekorāciju stils, kas bija populārs [[Eiropa|Eiropā]], it sevišķi [[Francija|Francijā]]. Tas izpaužas gan interjera dekorācijās, gan [[ornaments|ornamentos]], taču tas var tikt novērots arī [[skulptūra|skulptūrās]], [[glezna|gleznās]] un [[arhitektūra]]s detaļās.

== Rokoko vēsture ==
Rokoko jēdziens ir cēlies no franču vārda ''rocaille'', kas sākotnēji apzīmēja modernās dekorācijas, kas var tikt atrastas [[17. gadsimts|17. gadsimta]] [[arhitektūra]]s projektos. Mūsdienu nozīmi vārds ieguva ap [[1800]]. gadu, aptuveni tajā pašā laikā kad [[baroks]], un tāpat kā [[baroks]], rokoko sākotnēji likās neperspektīvs. Atdzimšanu rokoko piedzīvoja [[19. gadsimts|19. gadsimtā]], kas sākās kā mode kolekcionēt [[18. gadsimts|18. gadsimta]] franču [[glezna]]s un [[mēbeles]] un kā rokoko interjera imitācijas mēģinājumi.

Visagrākās rokoko formas parādījās ap [[1700]]. gadu [[Versaļa|Versaļā]] un apkārtējās pilīs kā reakcija uz franču klasiskā [[baroks|baroka]] nomācošo formalitāti šajās ēkās. 1701. gadā [[Pjērs Lepotrs|Pjēra Lepotra]] (1648-1716) vadībā liela daļa Versaļas pils istabu, ieskaitot karaļa guļamistabu, tika pārveidotas jaunā, gaišākā, graciozā stilā.

== Rokoko interjers un gleznas ==
[[Attēls:Gau1878.jpg|thumb|left|Rokoko interjers]]
Rokoko interjera dekorāciju būtība ir divkārša: pirmkārt, formas ir gandrīz plakanas atšķirībā no augstā reljefa barokā; otrkārt, [[arhitektūra]]s un [[skulptūra|skulptūru]] izcēlumi tiek likvidēti, lai projektētājs saskartos ar līdzenu virsmu, kas tiek izjaukta vienīgi ar logu nišām un [[kamīns|kamīna]] plauktu. Tipiskā rokoko dekorējuma plānā visapkārt istabai (arī durvīs) tiek izveidoti koka paneļi, kas tiek dekorēti ar lieliski izgrieztiem, apzeltītiem motīviem zemā reljefā. Pēc [[1720. gads|1720. gada]] paneļi tika krāsoti [[ziloņkauls|ziloņkaula]] balti un motīvi koncentrējas to augšpusē, apakšpusē un centrā ar taisnām apmalēm sānos. Citi motīvi parādījās uz sienām un uz velves, kura [[Attēls:Antoine Watteau 034.jpg|right|thumb|200px|''Antuāns Vato''<br />Svētceļojums uz Kitēras salu]] izvietoja dzegu un sienu augšējās daļas. Formas bija smalkas un sākotnēji veidotas kā lentes; vēlāk tās sastāvēja vairumā no pagarinātām C un S-kontūrām; augu stīgas, lapas, ziedi un dažreiz arī gliemežvāki un mazi putniņi tika iekļauti kompozīcijā.

Vēlākajos plānos formas bieži bija viegli nesimetriski sakārtotas, bet asimetrija ir drīzāk trīsdimensionālo objektu (piemēram, sienu pamati, svečturi, galda ornamenti) sfēra. Ļoti svarīga rokoko interjera daļa bija [[spogulis|spoguļi]] un [[glezna]]s, kas dažkārt tika iekļautas panelī virs durvīm. Kopējais efekts ir mirdzošs un dzīvīgs, [[18. gadsimts|18. gadsimta]] aristokrātijas sociālās dzīves fonam raksturīgs ar uzsvērumu uz noslēgtību.

Rokoko gleznās [[baroks|baroka]] [[māksla]]s spēcīgie ritmi, tumšās krāsas un varoņu motīvi pārveidojās par ātrām, delikātām kustībām, bālām krāsām.

== Rokoko ārpus Francijas ==
[[Attēls:Wies altar.jpg|thumb|200px|Vīsas baznīcas altāris]]
Otrajā [[18. gadsimts|18. gadsimta]] ceturksnī rokoko stils izplatījās no [[Francija]]s uz citām valstīm un, vispirms, uz [[Vācija|Vāciju]]. Vāciešu prinči viegli adoptēja pēdējo modes kliedzienu no [[Francija]]s un bieži nolīga franču arhitektus un māksliniekus. Nonācis [[Vācija|Vācijā]] rokoko stils piedzīvoja diezgan dīvainu un kaprīzu pavērsienu ar lielāku uzsvaru uz [[daba|dabu]]. Lielisks vācu rokoko piemērs ir spoguļu zāle Amalienburgas Paviljonā (1734-1740), medību loža Nimfenburgas pilī, netālu no [[Minhene]]s. [[Vācija]], tāpat kā [[Itālija]] un [[Austrija]], izveidoja vietējo rokoko formu, kas attīstījās atšķirīgi no [[Francija]]s. Tā kā [[baroks|baroka stils]] [[Austrija|Austrijā]], [[Itālija|Itālijā]] un [[Vācija|Vācijā]] bija daudz brīvāks nekā [[Francija|Francijā]], tam bija vajadzīgas tikai pāris izmaiņas mērogā, tempā un noskaņojumā, lai [[baroks|baroka]] dekoratīvās formas pārvērstos rokoko formās. Šis rokoko tips iedzīvojās gan [[baznīca (celtne)|baznīcās]], gan [[pils|pilīs]]. Tā visskaistākais paraugs ir Vīsas baznīcas (''Wieskirche'') interjers (izveidots 1745-1754), dienvidu [[Bavārija|Bavārijā]], kuru izveidoja brāļi Johans Batists un Dominiks Cimmermaņi.

Vēl viens Vācijas ieguldījums rokoko stilā ir [[Ķīna]]s mākslas un [[porcelāns|porcelāna]] izgatavošanas atkalatklāšana (1709—1710) [[Meisene|Meisenē]], netālu no [[Drēzdene]]s. [[Meisene]]s [[porcelāns|porcelāna]] izstrādājumi ieguva milzīgu popularitāti, un drīz jau [[porcelāns|porcelāna]] rūpnīcas tika atvērtas visās [[Eiropa]]s vietās. Mazas [[porcelāns|porcelāna]] figūriņas, kā tās, kuras taisīja Francs Antons Bustelli (1723—1763) Nimfenburgā, iespējams, ir rokoko būtība, apvienojot visus tā labumus vienā miniatūras mākslas darbā.

== Rokoko noriets ==
Rokoko panīka 1760. gados, kad tika apvainots kā bezgaumīgs, vieglprātīgs, simbolisks korumpētas sabiedrības stils. Divdesmit gadu laikā rokoko tika izspiests kopā ar [[baroks|baroku]], ienākot [[neoklasicisms|neoklasicismam]].

== Rokoko arhitektūra Latvijā ==
[[Attēls:Latvia_Rundāle_palace_2.jpg|thumb|200px|left|Rundāles pils zelta zāle (hercoga troņa zāle).]]
Līdz mūsdienām Latvijā ir saglabājušās vairākas 18. gadsimta otrās puses [[baroks|baroka]] celtnes ar rokoko stila dekorācijām. Viens no rokoko paraugiem ir izcili krāšņais portāls Riharda Vāgnera ielā 13 Rīgā. Piesātināti, asimetriski „saraustīti” rokoko rotājumi grezno arī [[Fītinghofi|Fitinghofa]] nama fasādes apakšējos stāvus Kaļķu ielā 18 Rīgā.
Īsta rokoko simfonija ir Rundāles pils iekštelpas – sākot ar Balto zāli un Zelta zāli pils austrumu spārnā un beidzot ar hercogienes tualetes telpu pretējā, rietumu spārnā. 
Latvijas baroka izskaņā jaušams ne tikai aizvien piesātinātāks rokoko stilam raksturīgais dekoratīvisms, bet, gluži pretēji, pievēršanās [[klasicisms|klasicisma]] formu tektoniskai skaidrībai.<ref>{{Tīmekļa atsauce |url=http://mantojums.lv/media/uploads/dokumenti/petijumi/arhitekturas_stili_latvija.pdf |title=Jānis Krastiņš. Arhitektūras stili Latvijā |access-date={{dat|2017|07|20||bez}} |archive-date={{dat|2019|09|22||bez}} |archive-url=https://web.archive.org/web/20190922141102/https://mantojums.lv/media/uploads/dokumenti/petijumi/arhitekturas_stili_latvija.pdf }}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}
{{Mākslas virzieni}}

[[Kategorija:Rokoko| ]]
[[Kategorija:Mākslas virzieni]]
[[Kategorija:Arhitektūras stili]]