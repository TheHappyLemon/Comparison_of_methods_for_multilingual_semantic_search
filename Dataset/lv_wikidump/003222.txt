[[Attēls:Interfrontes dibināšanas kongress 1989.jpg|thumb|300px|Interfrontes dibināšanas kongresa prezidijs LKP CK Politiskās izglītības namā.]]

'''Latvijas PSR Internacionālā Darbaļaužu fronte''' ({{val-ru|Интернациональный фронт трудящихся Латвийской ССР}}) jeb '''Interfronte''' ({{val-ru|Интерфронт}}) bija [[Latvijas Komunistiskā partija|LKP]] inspirēta sabiedriskā organizācija [[Latvija|Latvijā]] (1989-1991), kas cīnījās par [[Padomju Savienība|PSRS]] saglabāšanu un pret Latvijas neatkarības atjaunošanu.

== Darbība ==
Dibināja [[Latvijas Komunistiskā partija|LKP]] reakcionārā spārna krievvalodīgie biedri 1989. gada 7. janvārī kā pretsvaru 1988. gada 8. oktobrī dibinātajai [[Latvijas Tautas fronte]]i. Tā izmantoja LKP un Padomju Armijas infrastruktūru - izdeva laikrakstu «''Единство''» (Vienotība), no ārzemju radiostaciju slāpētājiem izveidoja savu radiostaciju «''Содружество''» (Sadraudzība). Interfrontes vadītāji bija [[Igors Lopatins]] un [[Anatolijs Aleksejevs]], dibinātāju vidū bija arī [[Tatjana Ždanoka]]. 1989. gada vasarā tās pārstāvji piedalījās [[PSRS Apvienotā Darbaļaužu fronte|PSRS Apvienotās Darbaļaužu frontes]] dibināšanā.

[[Barikāžu laiks|Barikāžu laikā]] Interfrontes vadība 1991. gada 15. janvāra mītiņā [[ASK stadions|ASK stadionā]] [[Rīga|Rīgā]] sapulcināja ap 10 000 dalībnieku. „Latvijas tautas sapulces” ietvaros pieņemtā Latvijas sabiedrības glābšanas komitejas politiskajā paziņojumā tika paziņots, ka tā uzskata [[Latvijas neatkarības atjaunošanas deklarācija|1990. gada 4. maija deklarāciju]] par spēkā neesošu un [[Latvijas PSR|Padomju Latvija]]i ir jāpaliek atjaunotās PSRS sastāvā. Barikāžu aizstāvji gaidīja Interfrontes mītiņa dalībnieku gājienu uz Rīgas centru, tas nenotika, tomēr no [[Padomju armija]]s [[helikopteri]]em tika kaisītas Interfrontes skrejlapas.

== Likvidācija ==
[[Augusta pučs|Augusta puča]] laikā [[Latvijas Republikas Augstākā padome]], sakarā ar apsūdzību valsts apvērsuma mēģinājumā Interfrontes darbību 1991. gada 24. augustā apturēja, un 10. septembrī izbeidza.

Darbošanās Interfrontē pēc 1991. gada 13. janvāra vēlāk tika izmantota kā pamats [[nepilsoņi (Latvija)|nepilsoņu]] aizliegumam naturalizēties, bet Latvijas pilsoņiem tikt ievēlētiem [[Saeima|Saeimā]] un pašvaldībās. Šis aizliegums 2000. un 2006. gadā tika pārsūdzēts [[Satversmes tiesa|Satversmes tiesā]].

== Norādes ==
* „Antoloģija politikā un tiesībās”. — RaKa, Rīga 2003. {{ISBN|998415470x}} (1989. gada 8. janvāra Interfrontes darbības galveno virzienu deklarācija) I daļa, 227.—228. lpp.

== Ārējās saites ==
* Latvijas Republikas  Augstākās Padomes 1991. gada 24. augusta vakara sēdes [https://web.archive.org/web/20070503020802/http://www.saeima.lv/steno/AP_steno/1991/st_910824v.htm stenogramma] un [https://web.archive.org/web/20070928003643/http://www.likumi.lv/doc.php?id=68763&mode=DOC lēmums par Interfrontes darbības apturēšanu]
* Latvijas Republikas  Augstākās Padomes 1991. gada 10. septembra vakara sēdes [https://web.archive.org/web/20070929102916/http://www.saeima.lv/steno/AP_steno/1991/st_910910v.htm stenogramma] un [https://web.archive.org/web/20070928003345/http://www.likumi.lv/doc.php?id=69231&mode=DOC lēmums par Interfrontes darbības izbeigšanu]
* [https://web.archive.org/web/20070929105908/http://zapchel.lv/?lang=ru&mode=archive&submode=year2004&page_id=131 Tatjanas Ždanokas] un [https://web.archive.org/web/20140623215102/http://lpra.vip.lv/cenz_radoss_gars.htm Jāņa Škapara] intervijas, daļēji par Interfronti

[[Kategorija:Latvijas PSR]]
[[Kategorija:Sabiedriskās organizācijas]]
[[Kategorija:Sabiedriskās kustības un organizācijas Latvijas teritorijā]]