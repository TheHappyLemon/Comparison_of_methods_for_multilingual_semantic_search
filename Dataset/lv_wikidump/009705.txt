{{Citas nozīmes|dziedātāju|Fomins|Fomins}}
{{Mūzikas izpildītāja infokaste
| Vārds = Igo
| Attēls = Igo Rodrigo Fomins.jpg
| Att_izm = 200px
| Apraksts = Igo 50.gadu jubilejas koncertā "Mani 50" Cēsu pils estrādē
| Fons = solists
| Dz_vārds = Rodrigo Fomins
| Dzimis = {{ddv|1962|6|29}}
| Vieta = {{vieta|PSRS|Latvijas PSR|Liepāja|td=LAT}}
| Instrumenti = balss, vijole
| Žanrs = [[Rokmūzika]]<br />[[Popmūzika]]<br />[[Džezs]]
| Nodarbošanās = dziedātājs, dzejnieks
| Gadi = 1978-pašlaik
| Izdevējkompānija = [[Melodia]]<br />[[Mikrofona Ieraksti]]<br />[[Antena]]<br />IgoMM
| Darbojies_arī = [[Corpus (grupa)|Corpus]] <small>(1978-80)</small><br />[[Līvi (rokgrupa)|Līvi]] <small>(1980-84)</small><br />[[Liepājas kvartets]] <small>(1983-85)</small><br />[[Remix (grupa)|Remix]] <small>(1985-92)</small><br />[[Rīga (ansamblis)|Rīga]] <small>(1990-91)</small><br />[[Liepājas brāļi]] <small>(kopš 1987)</small>
| Mlapa = {{URL|http://www.igo-mm.lv/}}
| Dzimums = V
}}

'''Igo''' jeb īstajā vārdā '''Rodrigo Fomins''' (dzimis {{dat|1962|6|29}} [[Liepāja|Liepājā]]) ir [[Latvija|latviešu]] dziedātājs, radio raidījumu vadītājs un dzejnieks. Par vienu no populārākajiem Latvijas dziedātājiem Igo kļuva 1980. gados, kad dziedāja grupās "[[Līvi (rokgrupa)|Līvi]]" un "[[Remix (grupa)|Remix]]". 1990. gados viņš uzsāka solo karjeru. Igo ir sadarbojies ar 20. gadsimta otrās puses Latvijas pazīstamākajiem komponistiem [[Raimonds Pauls|Raimondu Paulu]], [[Imants Kalniņš|Imantu Kalniņu]] un [[Zigmars Liepiņš|Zigmaru Liepiņu]].

== Biogrāfija ==
Māte — fotogrāfe un māksliniece Irina Tīre<ref>[http://www.liepajniekiem.lv/aktiva-zona/valasprieki/irina-tire-un-vinas-pievienota-vertiba-6176 "Irina Tīre un viņas pievienotā vērtība"]{{Novecojusi saite}}, www.liepajniekiem.lv</ref>, tēvs — Voldemārs Fomins, brālis — dziedātājs [[Ivo Fomins]], dēli [[Mikus Fomins]] (dz. 1982) un Dāvids Vidvuds Fomins (dz. 1994). Dzimta saistīta ar pirmo profesionālo Liepājas pilsētas ārstu, Polijas galma Mākslas akadēmijas padomnieku un ārstniecības zinātņu doktoru Vilhelmu Gothardu Gourbantu (dzimis 1735. gadā)<ref>[http://www.irliepaja.lv/lv/raksti/liepajnieki/pirms-195-gadiem-miris-arsts-vilhelms-gothards-gourbants/ Pirms 195 gadiem miris ārsts Vilhelms Gothards Gourbants - www.irliepāja.lv]</ref>.

Igo pabeidzis [[Emiļa Melngaiļa Liepājas Mūzikas skola|Liepājas Emīļa Melngaiļa mūzikas skolā]] vijoles klasi, Liepājas Mūzikas vidusskolā vokālo nodaļu, studējis Latvijas Mūzikas akadēmijā video un kino režiju.

Savu mūziķa karjeru Igo sāka 1978. gadā grupā "[[Corpus (grupa)|Corpus]]", kurā viņš bija solists, kā arī spēlēja vijoli. 1980. gadā Igo kļuva par jau tobrīd vienas no populārākajām latviešu rokgrupām "[[Līvi (rokgrupa)|Līvi]]" solistu. Tieši "Līvu" sastāvā viņš kļuva par vienu no atzītākajiem Latvijas dziedātājiem. 1983. gadā paralēli darbībai "Līvos", Igo izveidoja savu blakus projektu "[[Liepājas kvartets]]", kas izpildīja džezu. Arī šis ansamblis guva panākumus.

1985. gadā notika krasas pārmaiņas Igo karjerā — izjuka "Liepājas kvartets", kā arī viņš pameta "Līvus", lai pievienotos jaunizveidotajai grupai "[[Remix]]".
[[Attēls:Igo Jurmala86.jpg|thumbnail|140px|left|Rodrigo Fomins festivālā "Jūrmala '86"]]
1986. gadā Igo ieguva Grand Prix PSRS [[Jauno dziedātāju konkurss „Jūrmala”|jauno dziedātāju konkursā—festivālā "Jūrmala—86"]]<ref>{{Tīmekļa atsauce |url=http://pesnyagoda.nm.ru/molod.html |title=Фестиваль молодых исполнителей Юрмала—Ялта—Москва |access-date={{dat|2011|12|11||bez}} |archiveurl=https://archive.today/20120713222122/http://pesnyagoda.nm.ru/molod.html |archivedate={{dat|2012|07|13||bez}} }}</ref><ref>{{Tīmekļa atsauce |url=http://archives.kgsu.ru/index.php?option=com_content&task=view&id=544&Itemid=2 |title=Родриго из Лиепаи |access-date={{dat|2011|12|11||bez}} |archiveurl=https://web.archive.org/web/20120210192704/http://archives.kgsu.ru/index.php?option=com_content&task=view&id=544&Itemid=2 |archivedate={{dat|2012|02|10||bez}} }}</ref> ar dziesmām "Грибной дождь" (Dāvids Tuhmanovs — Semjons Kirsanovs) un "[[Kā senā dziesmā]]" ([[Raimonds Pauls]] — [[Jānis Peters]]) un piedalījies televīzijas festivālā "Gada dziesma" (''Песня года'', [[Maskava]]) ar dziesmu "Путь к свету" ([[Raimonds Pauls]] — [[Iļja Rezņiks]])<ref>{{Tīmekļa atsauce |url=http://pesnyagoda.nm.ru/1985_87.html |title=Фестиваль "Песня года" (1985—1987) |access-date={{dat|2012|08|25||bez}} |archiveurl=https://www.webcitation.org/6EFApOF46?url=http://hghltd.yandex.net/yandbtm?text=%D1%82%D1%8B%2C%20%D1%8F%20%D0%B8%20%D0%BF%D0%B5%D1%81%D0%BD%D1%8F%20%D1%80%D0%B0%D0%B8%D1%81%D0%B0%20%D0%BC%D1%83%D1%85%D0%B0%D0%BC%D0%B5%D1%82%D1%88%D0%B8%D0%BD%D0%B0%20%D0%B2%D0%B8%D0%BD%D0%BE%D0%BA%D1%83%D1%80 |archivedate={{dat|2013|02|07||bez}} }}</ref>. 1987. gadā Igo piedalījies televīzijas festivāla "Gada dziesma" ar savu dziesmu "Письма ветра" (Igo — Igo). 1987. gadā Igo kopā ar savu brāli [[Ivo Fomins|Ivo]] un citiem pazīstamiem Liepājas mūziķiem izveidoja grupu "[[Liepājas brāļi]]". 1980. gadu otrajā pusē "[[Remix]]" un "[[Liepājas brāļi|Liepājas brāļu]]" sastāvā Igo sasniedza vēl nebijušus slavas augstumus. 

1988. gadā grupa "Remix" uzvarēja "[[Mikrofona aptauja|Mikrofona aptaujā]]" ar dziesmu "...pie Laika" (mūzikas autors - [[Uldis Marhilēvičs]], vārdu autors - Igo).

1989. gadā popmūzikas producenti no ASV Rīgā pēc latviešu rokgrupu noklausīšanās izvēlas "[[Remix]]", lai piedāvātu jaunas grupas dziesmas amerikāņu publikai. Igo no 1990. gada  līdz 1991. gadam ar pārtraukumiem uzturas ASV grupas "Rīga" sastāvā. ASV grupa "Remix" tiek pārveidota par grupu "Rīga". Igo ASV trenē vokālās dotības Ņujorkā pie vokālās pedagoģes Keitijas Agrestas ([https://www.katieagresta.com Katie Agresta]), strādā ar amerikāņu producentiem, attīsta angļu valodu un dziesmu liriku rakstīšanu. 

1990. gadā Igo kopā ar dziedātāju [[Ieva Akuratere|Ievu Akurateri]] izdeva albumu "[[Klusums starp mums]]". 

== Opera, mūzikli, uzvedumi ==
1988. gadā Igo piedalījās [[Māra Zālīte|Māras Zālītes]] un [[Zigmars Liepiņš|Zigmara Liepiņa]] rokoperā "[[Lāčplēsis (rokopera)|Lāčplēsis]]", atveidojot galveno — [[Lāčplēsis|Lāčplēša]] — lomu. 1997. gadā notika Igo atgriešanās ar galveno lomu [[Zigmars Liepiņš|Zigmara Liepiņa]] operā [[Parīzes Dievmātes katedrāle (opera)|"Parīzes Dievmātes katedrāle"]].

2000. gadā notiek [[Zigmars Liepiņš|Zigmara Liepiņa]] operas "No rozes un asinīm" ([[Kaspars Dimiters|Kaspara Dimitera]] librets) pirmizrāde. Igo izpilda Viktora lomu. 1998. gadā Igo piedalās [[Jānis Lūsēns|Jāņa Lūsēna]] mūziklā "Dželsomīno piedzīvojumi Melu zemē", izpildot Dželsomīno lomu.

2007. gada nogalē Igo kopā ar dziedātāju ''[[Ladybird (dziedātāja)|Ladybird]]'' uzstājās galvenajās lomās uzvedumā „''Angel and Devil''”<ref>{{Tīmekļa atsauce |url=http://www.ekskluzivi.lv/ |title=Ekskluzivi.lv<!-- Bota izveidots nosaukums --> |access-date={{dat|2010|06|24||bez}} |archiveurl=https://web.archive.org/web/20120304181408/http://www.ekskluzivi.lv/ |archivedate={{dat|2012|03|04||bez}} }}</ref>. 9 izrādes notika [[Latvijas dzelzceļa vēstures muzejs|Dzelzceļa muzejā]] Rīgā.

== Solo karjera ==
1998. gada janvārī iznāca Igo labāko dziesmu izlase divos kompaktdiskos "[[Tas ir Igo]]" ar viņa izpildītajām dziesmām gan grupās "[[Līvi]]" un "[[Remix]]", gan arī no rokoperas "[[Lāčplēsis]]". Nākamajā gadā klajā nāca pirmais īstais Igo solo albums "[[Bet dzīvē viss ir savādāk]]".

2000. gada maijā Igo sadarbībā ar Fēliksu Ķiģeli ieraksta dziesmu "Cerību laiks" un neilgi pēc dziesmas iznākšanas radiostacijās cieta smagā auto avārijā. Pateicoties draugu aktivitātei ([[Aivars Borovkovs]], [[Zigmars Liepiņš]], [[Aivars Hermanis]], [[Mirdza Zīvere]], arī ārsti [[Valdis Zatlers]], Andrejs Millers, Egīls Valeinis u.c.), tika organizēta bezprecedenta sociāla ziedojumu vākšanas akcija "Turies, Igo!". Ņemot vērā Igo mērķtiecīgo raksturu, tuvinieku un draugu atbalstu, Igo jau tā paša gada vasaras beigās sniedza koncertu Olaines vidusskolā (tajā pašā, uz kurieni dodoties notika liktenīgā avārija). Igo spēja atgriezties aktīvā koncertu un radošā darbībā un 2001. gadā sekoja nākamais albums "[[Trīs dienas (albums)|Trīs dienas]]". Igo mūzikas albums "[[Mirkļa liecinieks]]" ir iznācis 2005. gadā, kurā tāpat kā iepriekšējā albumā Igo atkāpās no rokmūzikas, šos albumus ieturot mierīgākā stilā.

2007. gadā Igo kopā ar Daci Dēnavu piedalījās TV3 dziesmu šovā „Dziedi ar zvaigzni”<ref>[http://kultura.delfi.lv/news/entertainment/movies/ar-dziesmu-viss-nak-un-aiziet-taluma-sovu-dziedi-ar-zvaigzni-pamet-dace-denava-un-igo.d?id=19149459 Ar dziesmu 'Viss nāk un aiziet tālumā' šovu 'Dziedi ar zvaigzni' pamet Dace Dēnava un Igo<!-- Bota izveidots nosaukums -->]</ref>.

Veiksmīga sadarbība Igo izveidoja ar grupu „[[R.A.P.|R.A.P]].”, ar kuru kopā izpildītā dziesma „Dzīve bez apstājas” Latvijas Mūzikas kanāla „Cīņas klubā” tika atzīta par trešo labāko 2007. gada dziesmu,<ref>{{Tīmekļa atsauce |url=http://www.vipi.lv/1/6/?id_news=20819&pagenuma=1 |title=Vipi.lv: Izklaide, Skandāli, VIP Foto, Paparaci<!-- Bota izveidots nosaukums --> |access-date={{dat|2010|06|24||bez}} |archiveurl=https://web.archive.org/web/20080501114422/http://www.vipi.lv/1/6/?id_news=20819 |archivedate={{dat|2008|05|01||bez}} }}</ref> kā arī tika nominēta kā labākā rokmūzikas dziesma Latvijas Mūzikas ierakstu [[Latvijas Mūzikas ierakstu gada balva|Gada balvai]].<ref>[http://www.apollo.lv/portal/life/articles/122278 Apollo - Dzīve: Pasniegs Latvijas Mūzikas ierakstu gada balvas<!-- Bota izveidots nosaukums -->]{{Novecojusi saite}}</ref>

Atzīmējot savus 30 gadus uz skatuves, 2008. gada nogalē Igo izdod jubilejas albumu "[[Spēle (albums)|Spēle]]", kurā iekļautas jaunas versijas viņa labākajām dziesmām, sākot no 80. gadiem, kā arī jaunas dziesmas sadarbībā ar R.A.P., Fēliksu Ķiģeli, Andri Ērgli, Melo—M, Ladybird, Ievu Kerēvicu un citiem. Albuma "Spēle" fotogrāfijas veidojis Igo dēls [[Mikus Fomins]].<ref>{{Tīmekļa atsauce |url=http://www.platformamusic.lv/shop/album.php?album_id=293523 |title=Spēle :: Platforma.lv - latviešu mūzika, dziesmas<!-- Bota izveidots nosaukums --> |access-date={{dat|2010|06|24||bez}} |archiveurl=https://web.archive.org/web/20090313111526/http://www.platformamusic.lv/shop/album.php?album_id=293523 |archivedate={{dat|2009|03|13||bez}} }}</ref>
2009. gada oktobrī Igo izdod īpašu albumu "[[Ieelpots (albums)|Ieelpots]]" ar gandrīz meditatīvu noskaņu, kas varbūt pat ļauj klausītājam pārcelties citā sajūtu dimensijā. Atzīmējot jaunā albuma klajā laišanu, Igo no 14. oktobra līdz 11. decembrim devās koncertceļojumā pa Latvijas muižām un pilīm.<ref>[http://kultura.delfi.lv/news//entertainment/music/article.php?id=27098979 Igo laidīs klajā jaunu albumu un dosies koncertturnejā<!-- Bota izveidots nosaukums -->]</ref>

2010. gada 1.aprīlī iznāca albums, kurā Igo, atšķirībā no iepriekšējiem ierakstiem, nevis dzied, bet pievēršas aktiermākslai, lasot satīriķa Mihaila Zoščenko stāstus — "[[Igo runā Mihaila Zoščenko stāstus]]".<ref>[http://www.jr.lv/lv/veikals/prece/index.html;jsessionid=CE793C6463940205515C3B37742574A3?shop_id=318291 Jāņa Rozes grāmatnīca - Igo runā Mihaila Zoščenko stāstus<!-- Bota izveidots nosaukums -->]</ref>

2010. gadā Igo iesāk četru dabas pirmelementu ciklu un izdod albumu „[[Uguns (albums)|Uguns]]“ ar Igo dzeju un [[Jānis Strazds|Jāņa Strazda]] mūziku.

2012. gadā iznāk koncertprogrammas „[[Ieelpots (DVD)|Ieelpots]]“ koncerta ieraksta DVD. Kā īpašs veltījums Kuldīgai 2012. gadā kopā ar vēl daudziem izciliem mūziķiem iznāk albums „[[Esmu mājās]]“. 
2012. gadā tiek ierakstīta Ziemassvētku dziesmu izlase dažādās pasaules valodās "[[Pasaule Ziemassvētku krāsās]]".

Ar koncertprogrammu "Mani 50" 2012. gada vasarā Igo atzīmē savu 50. gadu jubileju<ref>[http://www.diena.lv/kd/muzika/igo-dosies-50-gadu-jubilejas-koncertturneja-13946616/ Igo "Mani 50" laikraksts "Diena"]</ref>. Notiek 3 koncerti — [[Cēsu pils]] estrādē, [[Dzintaru koncertzāle|Dzintaru koncertzālē]] Jūrmalā un Liepājas koncertdārzā "Pūt Vējiņi". Koncertos piedalās komponisti [[Raimonds Pauls]], [[Zigmars Liepiņš]], [[Jānis Strazds]],  operdziedātāja [[Evija Martinsone]], dziedātāji [[Zigfrīds Muktupāvels]], [[Andris Ērglis]], [[Artis Dvarionas]], koklētāja [[Laima Jansone]], saksofonists [[Zintis Žvarts]], grupa „[[Remix]]”, kā arī Vidzemes kamerorķestris diriģenta [[Andra Veismanis|Andra Veismaņa]] vadībā.

Turpinot iesākto dabas tēmu ciklu sadarbībā ar komponistu [[Valts Pūce|Valtu Pūci]] un ar Igo dzeju 2013. gadā tiek izveidota koncertprogramma „[[Zeme (albums)|Zeme]]“ un izdots CD.<ref>[http://www.tvnet.lv/muzika/latvija/475461-igo_un_valts_puce_radijusi_koncertuzvedumu_zeme/ Igo un Valts Pūce "Zeme"]</ref> Koncertprogramma "Zeme" tika atskaņota Dzintaru koncertzālē, Valmieras Kultūras centrā, Liepājas Olimpiskajā centrā, Jelgavas Kultūras centrā un Rīgā Stradiņa universitātes aulā.

2013. gadā Igo kopā ar [[Aivars Hermanis|Aivaru Hermani]] (ģitāra) un Ēriku Upenieku (čells, ģitāra) izveido koncertprogrammu "Tu esi atnākusi", ar kuru apceļo Latvijas pilis un muižas.<ref>[http://riga2014.org/lat/news/6492-koncertprogramma-tu-esi-atnakusi-latvijas-pilis-un-muizas Igo koncertprogramma "Tu esi atnākusi"]{{Novecojusi saite}}</ref>
2013. gada Ziemassvētku akustiskā programma "Mēnessnakts" apvieno Igo (balss), [[Aivars Hermanis|Aivaru Hermani]] (ģitāra) un Raimondu Macatu (čells, mutes ermoņikas).

2014. gadā Igo koncertprogramma "Dzīve bez apstājas". Kopā ar Igo koncertos piedalās Antra Stafecka, Aija Vītoliņa, Ivo Fomins, Artis Dvarjonas, Aivars Hermanis, Raimonds Macats, Kaspars Zemītis, Kaspars Kurdeko, Juris Kristons.

2015. gadā koncertprogramma "Ūdens" — turpinot iesākto dabas pirmelementu ciklu. Igo dzeja, Mārtiņa Brauna mūzika. Koncertos piedalās Igo, Ieva Kerēvica, Mārtiņš Brauns, Juris Kristons, Ainis Zavackis, Raimonds Macats, Armands Alksnis.

2015. gadā Igo tiek apbalvots ar V pakāpes Triju Zvaigžņu ordeni.

== Literārā darbība ==
* 2006. gada novembrī klajā nāca Igo dzejoļu krājums „[[Bezgalīgs tuvums]]”<ref>{{Tīmekļa atsauce |url=http://www.igo-mm.lv/Bezgaligs_tuvums/ |title=IGO - Bezgalīgs tuvums<!-- Bota izveidots nosaukums --> |access-date={{dat|2010|06|24||bez}} |archiveurl=https://web.archive.org/web/20091216091656/http://www.igo-mm.lv/Bezgaligs_tuvums/ |archivedate={{dat|2009|12|16||bez}} }}</ref>, kurā iekļauti mākslinieka dzejoļi, dziesmu teksti un zīmētās ilustrācijas.
* 2008. gadā iznāk Igo stāstu un poēmu grāmata "Viss palēnām notiek" ar autora ilustrācijām.
* 2014. gadā iznāk Igo dzejoļu un eseju grāmata "Debesis karstas" ar autora ilustrācijām, izdevniecība "Jumava".<ref>{{Tīmekļa atsauce |url=http://www.satori.lv/gramata/580 |title=www.satori.lv |access-date={{dat|2014|09|22||bez}} |archive-date={{dat|2016|03|04||bez}} |archive-url=https://web.archive.org/web/20160304134103/http://www.satori.lv/gramata/580 }}</ref>

==  Radio raidījumi ==
* No 2007. gada Latvijas Radio 1 programmā Igo vadīja autorraidījumu „Izvēlies un stāsti”.
* Kopš 2011. gada Igo vada mūzikas raidījumu "Domāts, darīts", kurš sākotnēji skanēja Latvijas Radio 1, bet kopš 2011. gada 8. maija raidījums skanēja Latviešu Radio.<ref>{{Tīmekļa atsauce |url=http://www.igo-mm.lv/09/ |title=IGO :: Izvēlies un Stāsti :: Radio<!-- Bota izveidots nosaukums --> |access-date={{dat|2010|06|24||bez}} |archiveurl=https://web.archive.org/web/20100921135054/http://www.igo-mm.lv/09/ |archivedate={{dat|2010|09|21||bez}} }}</ref>

== Diskogrāfija ==
=== Ar "[[Līvi (grupa)|Līviem]]" ===
* "[[Aprīļa pilieni]]" (EP, 1985)
* "[[Iedomu pilsēta]]" (LP, 1986)
* "Iedomu pilsēta / Aprīļa pilieni" (CD, 2006)

=== Ar "[[Remix]]" ===
* "[[Vēstule (albums)|Vēstule]]" (LP, 1987)
* "Remix (Поёт Иго)" (LP, 1988)
* "[[Pie laika]]" (LP, 1990)
* "[[Remix Gold]]" (CD, 1995 un 2005)

=== Ar [[Ieva Akuratere|Ievu Akurateri]] ===
* "[[Klusums starp mums]]" (LP, 1991, CD, 2003 )

=== Albumi ===
* "Savādā pasaule" (CD, 1997)
* "Dželsomīno piedzīvojumi Melu zemē" (MC, 1998)
* "[[Tas ir Igo (albums)|Tas ir Igo]] (2 CD, 1998)
* "[[Bet dzīvē viss ir savādāk (albums)|Bet dzīvē viss ir savādāk]]" (CD, 1999)
* "[[Trīs dienas (albums)|Trīs dienas]]" (CD, 2001)
* "Kā maigi dzelošs rožu krūms" (CD, 2004)
* "[[Mirkļa liecinieks (albums)|Mirkļa liecinieks]]" (CD, 2005)
* "[[Spēle (albums)|Spēle]]" (CD, 2008)
* "[[Ieelpots (albums)|Ieelpots]]" (CD, 2009)
* "[[Igo runā Mihaila Zoščenko stāstus (albums)|Igo runā Mihaila Zoščenko stāstus]]" (CD, 2010)
* "[[Uguns (albums)|Uguns]]" (CD, 2010)
* "[[Esmu mājās (albums)|Esmu mājās]]" (CD, 2012)
* "[[Pasaule Ziemassvētku krāsās]]" (CD, 2012)
* "[[Zeme (albums)|Zeme]]" (CD, 2013)

===DVD===
* Remix videoklipu izlase (2003)
* "Live in Dzintari 2009" (2009)
* "[[Ieelpots (DVD)|Ieelpots]]" (2012)

== Atsauces ==
{{Atsauces}}

== Ārējās saites ==
* [https://web.archive.org/web/20100324135010/http://www.igo-mm.lv/ Igo oficiālā mājaslapa]

{{autoritatīvā vadība}}

[[Kategorija:1962. gadā dzimušie]]
[[Kategorija:Latviešu dziedātāji]]
[[Kategorija:Līvi (grupa)]]
[[Kategorija:Liepājā dzimušie]]
[[Kategorija:Triju Zvaigžņu ordeņa kavalieri]]
[[Kategorija:Latviešu dzejnieki]]