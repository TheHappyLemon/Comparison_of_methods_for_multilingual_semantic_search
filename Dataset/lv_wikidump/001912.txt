'''Lielās Piektdienas [[zemestrīce]]''' (arī saukta par '''Lielo [[Aļaska]]s zemestrīci''') notika 1964. gada 27. martā un bija spēcīgākā zemestrīce [[Amerikas Savienotās Valstis|ASV]] vēsturē. Zemestrīces, kuras laikā gāja bojā 131 cilvēks, epicentrs atradās Prinča Viljama šaurumā, un tās spēks bija 9,2 balles.[[Attēls:Good Friday Earthquake 1964 03 28 loc.jpg|250px|right|thumb|Lielās Piektdienas zemestrīces epicentra atrašanās vieta.]] 

== Zemestrīce ==

Pulksten 17:36 (3:36 no rīta pēc [[Griničas laiks|Griničas laika]]), lūzuma līnija, kas atradās netālu no Koledžas fjorda Prinča Viljama šaurumā starp Klusā Okeāna un Ziemeļamerikas plātnēm, negaidīti sāka pārvietoties. Zemestrīce turpinājās trīs vai piecas minūtes. Okeāna pamatne izkustējās un izraisīja [[cunami]], kas noveda pie liela upuru skaita un īpašumu bojājumiem. Zemes vertikālā pārvietošanās par 11,5 metriem ietekmēja zemes virsmu 250 000 km² platībā. 

Gāja bojā 131 cilvēks. Pašā zemestrīcē gāja bojā deviņi cilvēki, 106 cunami laikā un 16 no cunami citur. Bojājumi tika lēsti ap $300 000 000 (1964. gada dolāros; 2005. gada dolāros tas būtu aptuveni 1,8 miljardi dolāru). 

== Ankoridžas rajons ==
[[Attēls:AlaskaQuake-FourthAve.jpg|250px|right|thumb|Iela Ankoridžā]]
Vislielākie bojājumi bija Ankoridžā, 120 km uz ziemeļrietumiem no epicentra. Zemestrīces rezultātā gāja bojā deviņi cilvēki. Ankoridžā nebija cunami, taču pilsēta smagi cieta, jo tās daļas bija būvētas uz māla pamatnes un tur notika zemes nogruvums. 

=== Citur Aļaskā ===

Lielākā daļa pilsētu, kas atrodas Prinča Viljama šaurumā, it īpaši galvenās [[osta]]s, bija smagi izpostītas seismiskās aktivitātes, cunami un ugunsgrēku dēļ. Valdezas pilsēta bija pilnībā iznīcināta, un pēc tam to pārvietoja par 4 km uz rietumiem. Dažas inuītu apmetnes, kuras atradās tuvu jūrai, tika pilnībā iznīcinātas. 

=== Citur ===
[[Attēls:AlaskaQuake-Tire.jpg|250px|right|thumb|Koka dēlis, kuru cunami iztriecis caur mašīnas riepai.]]
[[Kalifornija|Kalifornijā]] cunami rezultātā gāja bojā 12 cilvēki. Cieta dažas pilsētas gar ASV piekrasti, kā arī [[Havaju salas]]. Nenozīmīgi bojājumi maziem kuterīšiem, laivām tika nodarīti pat [[Losandželosa|Losandželosā]].

[[Kategorija:Zemestrīces]]