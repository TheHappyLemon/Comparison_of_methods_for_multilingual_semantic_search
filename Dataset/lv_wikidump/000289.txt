{{Valsts infokaste
|         vietējais_nosaukums = <big>المملكة المغربية</big><br />''al-Mamlaka al-Maġribiyya''<br />''ⵜⴰⴳⴻⵍⴷⵉⵜ ⵏ ⵍⵎⴻⵖⵔⵉⴱ''</big><br />''Tageldit n Elmeɣrib''
|    pilnais_valsts_nosaukums = Marokas Karaliste
|            valsts_nosaukums = Morocco
|               karoga_attēls = Flag of Morocco.svg
|            karoga_nosaukums = Marokas karogs
|              ģerboņa_attēls = Coat of arms of Morocco.svg
|           ģerboņa_nosaukums = Marokas ģerbonis
|             ģerboņa_platums = 85px
|                valsts_himna = [[Hymne Chérifien]]
|               kartes_attēls = Morocco_(orthographic_projection,_WS_claimed).svg
|             kartes_paraksts = 
|               galvaspilsēta = [[Rabāta]]
| latd=34 | latm=02 | latNS=N | longd=6 | longm=51 | longEW=E
|             lielākā_pilsēta = [[Kasablanka]]
|              valsts_valodas = [[arābu valoda]]<br />[[berberu valodas]] (''Tamazight'')<ref>{{Ziņu atsauce|title=BBC News – Morocco's King Mohammed unveils constitutional reforms | url= http://www.bbc.co.uk/news/world-africa-13816974 | date=2011-06-18}}</ref>
|             etniskās_grupas = 
|        etniskās_grupas_gads = 
|              valsts_iekārta = [[konstitucionālā monarhija]]
|        valsts_galvas_tituls = [[Marokas karalis|Karalis]]
|                valsts_galva = [[Muhammeds VI]] (محمد السادس, ⵎⵓⵃⵎⵎⴷ ⵡⵉⵙⵙ ⵚⴹⵉⵚ)
|       valsts_galvas_tituls2 = [[Marokas premjerministrs|Premjerministrs]]
|               valsts_galva2 =  [[Aziz Akhannouch]] (عزيز أخنوش, ⵄⴰⵣⵉⵣ ⴰⵅⵏⵓⵛ)
|        neatkarības_iegūšana = [[Marokas vēsture|Neatkarība]]
|         neatkarības_piezīme = 
|        neatkarības_notikums = no [[Francija]]s
|          neatkarības_datums = {{dat|1956|3|2}}
|       neatkarības_notikums2 = no [[Spānija]]s
|         neatkarības_datums2 = {{dat|1956|4|7}}
|                 platība_km2 = 446 550
|               platība_rangs = 57.
|              procenti_ūdens = 
|          iedzīvotāju_skaits = 31 352 000
|     iedzīvotāju_skaita_gads = [[2008. gads|2008]]
|    iedzīvotāju_skaits_rangs = 37.
|    apdzīvotības_blīvums_km2 = 70
|  apdzīvotības_blīvums_rangs = 122.
|                     IKP_PPP = $136,728 miljardi
|                IKP_PPP_gads = 2008
|               IKP_PPP_rangs = 
|          IKP_PPP_per_capita = $4 349
|    IKP_PPP_per_capita_rangs = 
|                         HDI = {{palielinājās}} 0,646
|                    HDI_gads = 2007
|              HDI_kategorija = <font color="#ffcc00">vidējs</font>
|                   HDI_rangs = 126.
|                        Gini =
|                   Gini_gads =
|             Gini_kategorija =
|                  Gini_rangs =
|                      valūta = [[Marokas dirhems]]
|                valūtas_kods = MAD
|                  laika_zona = [[Rietumeiropas laiks|WET]]
|                  utc_offset = +0
|              laika_zona_DST = [[Rietumeiropas vasaras laiks|WEST]]
|              utc_offset_DST = +1
|                      domēns = [[.ma]]
|              tālsarunu_kods = 212
|                iso_kods_num = 504
|              iso_kods_alfa2 = MA
|              iso_kods_alfa3 = MAR
}}

'''Maroka''' ({{val|ar|المغرب}}, berberu: ⵍⵎⴻⵖⵔⵉⴱ / ⴰⵎⴻⵔⵔⵓⴽ<ref>{{Tīmekļa atsauce |url=http://www.ircam.ma/amz/index.php |title=Tamazight name according to the Institut Royal de la Culture Amazighe |publisher=Ircam.ma |accessdate=2012-04-24 |archiveurl=https://web.archive.org/web/20111102111609/http://www.ircam.ma/amz/index.php |archivedate=2011-11-02 }}</ref> ''Elmeɣrib / Amerruk''), oficiāli '''Marokas Karaliste,'''<ref>[https://www.cia.gov/library/publications/the-world-factbook/geos/mo.html#Govt Conventional long form: Kingdom of Morocco — Conventional short form: Morocco — Local long form: Al Mamlakah al Maghribiyah — Local short form: Al Maghrib] {{Webarchive|url=https://web.archive.org/web/20190912232426/https://www.cia.gov/library/publications/the-world-factbook/geos/mo.html#Govt |date={{dat|2019|09|12||bez}} }} — CIP pasaules faktu grāmata (angliski)</ref> ir valsts [[Ziemeļāfrika|Ziemeļāfrikā]]. Tā atrodas pie [[Atlantijas okeāns|Atlantijas okeāna]] un [[Vidusjūra]]s, kurus atdala [[Gibraltāra šaurums]]. Maroka robežojas ar [[Alžīrija|Alžīriju]] austrumos, [[Spānija|Spāniju]] ziemeļos (jūras robeža un sauszemes robežas ar divām Spānijas autonomām pilsētām, [[Seuta|Seutu]] un [[Melilja|Melilju]]) un [[Rietumsahāra|Rietumsahāru]] dienvidos.<ref name="border">Neatrisināts [[Rietumsahāras konflikts]].</ref>

Maroka ir [[Arābu valstu līga|Arābu līgas]] dalībniece, 2017. gadā kā pēdējā no [[Āfrika]]s valstīm pievienojās [[Āfrikas Savienība]]i.<ref>{{Tīmekļa atsauce|url=https://www.bbc.co.uk/news/world-africa-38808811|title=Western Sahara welcomes Morocco's African Union membership|date=31 January 2017|publisher=|via=www.bbc.co.uk}}</ref>

1987. gadā Maroka oficiāli lūdza sākt iestāšanās sarunas [[Eiropas Savienība|Eiropas Savienību]], tomēr Eiropas Savienības Padome atteicās izskatīt šo jautājumu, jo Maroka neesot Eiropas valsts.

== Iedzīvotāji ==
{{Pamatraksts|Marokieši}}
[[Attēls:Morocco ethno 1973 all v2.svg|left|thumb|Marokas etniskā karte (1973)]]
2014. gadā Marokā dzīvoja 33,8 miljoni iedzīvotāju. Oficiālās valodas ir [[arābu valoda|arābu]] un [[berberu valodas|berberu]]. 90% iedzīvotāju spēj sarunāties arābu valodā, bet 30—50% runā berberu valodās. Otra vispārēji lietota valoda Marokā ir [[franču valoda]], kas tiek pasniegta skolās kā obligāts mācību priekšmets. Franču valodā runā apmēram trešā daļa iedzīvotāju. 99% no Marokas iedzīvotājiem ir [[musulmaņi]] [[sunnīti]].

== Vēsture ==
[[Attēls:Mauretania Tingitana.jpg|thumb|left|200px|Romas impērijas ''Mauretania Tingitana'' province (1. gadsimts).]]

=== Senie laiki ===
Senākie rakstos minētie Marokas iedzīvotāji bija [[mauri]] ({{val|el|Μαῦροι}}), kuru valsti [[Senā Roma|Senās Romas impērijas]] laikā sauca par [[Mauretānija|Mauretāniju]]. No viņu vārda vēlāk latviešu valodā patapināts arī [[mori|moru]] nosaukums [[Āfrika]]s iedzīvotājiem.

Jau 4. gadsimtā p.m.ē. Marokas piekrastes ostas ''Lixus'', ''Mogadora'' un ''Šella'' atradās [[Kartāga]]s ietekmē, bet iekšzemes reģionos kontrolēja [[berberi]]. Pirmais zināmais Mauretānijas ķēniņš bija Baga, kas valdīja [[Pūniešu kari|Otrā pūniešu kara]] laikā, par tās galvaspilsētu uzskata ''[[Volubilis]]'' [[Atlass (kalni)|Atlasa priekškalnēs]].

[[Senā Roma|Senās Romas]] ekspansijas rezultātā Mauretānija 33. gadā p.m.ē. kļuva par [[Romas impērija]]s vasaļvalsti, bet 44. gadā m.ē. imperators [[Klaudijs]] to tieši iekļāva impērijā kā provinci un sadalīja divās atsevišķās provincēs — [[Tingisas Mauretānija|Tingisas Mauretānijā]] (''Mauretania Tingitana'', galvaspilsēta Volubilis, tad [[Tanžera|Tingisa]]) un [[Cēzarejas Mauretānija|Cēzarejas Mauretānijā]] (''Mauretania Caesariensis'', galvaspilsēta Cēzareja).

=== Viduslaiki ===
[[Attēls:ExpansiónAlmorávide.svg|thumb|left|200px|Maroka Almoravīdu dinastijas laikā (1062—1147).]]
Pēc Senās Romas impērijas sabrukuma 429. gadā Marokas Vidusjūras piekrasti iekaroja [[vandaļi]], 534. gadā [[Austrumromas impērija]], 616. gadā [[vestgoti]].

709. gadā Marokas ziemeļu daļu iekaroja [[arābi]], kas to pieskaitīja [[Magriba]]i. 789. gadā [[Muhameds|Muhameda]] pēctecis Idriss apmetās ''Valili'' (agrākajā Mauretānijas galvaspilsētā) un iekaroja lielu daļu no tagadējās Marokas līdz pat [[Agādīra]]i. Viņa dēls Idriss II pārcēla galvaspilsētu uz [[Fēsa|Fēsu]]. [[Idrisīdu dinastija]]s laikā Fēsa līdz 10. gadsimta beigām bija viens no galvenajiem [[islāms|islāma]] kultūras centriem. 859. gadā dibinātā Alkaravīnas (''al-Qarawīyīn'') [[medrese]] reizēm tiek pieskaitīta pasaules vecāko augstskolu sarakstam.<ref>The Guinness Book Of Records (1998)</ref>
 
[[Almoravidu dinastija]]s (1062—1147) laikā par Marokas galvaspilsētu kļuva [[Marrākeša]], vēlāk to iekaroja [[Almohādu dinastija]] (1147—1269). Šajā laikā blakus Marrākešai par otru kalifāta galvaspilsētu attīstījās [[Andalūzija]]s [[Sevilja]] un [[Kordova (Spānija)|Kordova]]. [[Merinīdu dinastija]]s laikā līdz 1465. gadam galvaspilsēta atkal bija [[Fēsa]], kas piedzīvoja savu otro uzplaukumu. Sekojošās [[Vatasīdu dinastija]]s laikā mauri tika pilnīgi padzīti no Andalūzijas un portugāļi ieņēma vairākas piekrastes pilsētas. 1549. gadā varu ieguva [[Saadītu dinastija]]s sultāni, kas galvaspilsētu atkal pārcēla uz Marrākešu un iekaroja [[Sahāra]]s tuksneša zemes līdz pat [[Tombuktu]].

=== Jaunie laiki ===
1631. gadā varu ieguva tagad valdošā [[Alavītu dinastija]], kas par savu ciltstēvu uzskata pravieti Muhamedu. 1673. gadā sultāns Ismails ibn Šerifs (''Ismail Ibn Sharif'', valdīja 1672—1727) netālu no Fēsas izveidoja jaunu galvaspilsētu [[Miknēsa|Meknesu]], cīnījās ar [[Osmaņu impērija|Osmaņu impēriju]] un nodibināja diplomātiskas attiecības ar tālaika Eiropas valstīm.

1912. gadā [[Francija]]s armija ieņēma lielāko daļu no Marokas un padarīja to par protektorātu, pārceļot galvaspilsētu no Fēsas un [[Rabāta|Rabātu]]. Spānija iekaroja Marokas ziemeļdaļu un 1939. gadā apvienoja ar agrāk iekaroto [[Rietumsahāra]]s koloniju. Pēc Francijas un Spānijas kontrolēto daļu apvienošanas 1956. gadā Maroka atguva neatkarību.

Kopš 1979. gada Marokas karaspēks kontrolē Rietumsahāras teritorijas piekrastes daļu, ko neatzīst lielākā daļa pasaules valstu.

== Skatīt arī ==
* [[Marokas valdnieki]]

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āfrika-aizmetnis}}

{{Arābu līga}}
{{Āfrika}}

{{autoritatīvā vadība}}

[[Kategorija:Maroka| ]]
[[Kategorija:Āfrikas valstis]]