{{BioTakso infokaste
| attēls =Scanning_Electron_Micrograph_of_a_Flea.jpg
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| klase =Insecta
| klase_lv =Kukaiņi
| apakšklase=Pterygota
| apakšklase_lv=Spārneņi
| infraklase=Neoptera
| infraklase_lv=Jaunspārņi
| kārta =Siphonaptera
| kārta_lv =Blusu kārta
| sinonīmi =
''Aphaniptera''
| iedalījums=
* {{TaksoSaite|Pulicoidea}}
* {{TaksoSaite|Ceratophylloidea}}
| kategorijas =nē
}}
'''Blusas''' (''Siphonaptera'', ''Aphaniptera'') ir sīki bezspārnaini [[kukaiņi]] (ķermeņa izmērs 0,75 - 5&nbsp;mm). Tās ir siltasiņu dzīvnieku ([[zīdītāji|zīdītāju]] un [[putni|putnu]]) [[ektoparazīti]] — asinssūcēji. Tām ir dūrēja-sūcēja tipa žokļu aparāts; pēc uzbūves un funkcijas tas atgādina [[posmsnuķaiņi|posmsnuķaiņu]] žokļu aparātu: tāpat kā posmsnuķaiņiem dūrēja un sūcēja aparātu veido sarveida apakšžokļu pāris; dūrēja aparāts ir augšlūpa, bet apakšlūpa ar taustiem noder par maksti, kurā novietojas dūrēja-sūcēja aparāts.
Visi trīs kāju pāri ir diezgan gari; sevišķi attīstītas ir gūžas un pēdas. Lēcienā, acīm redzot, galvenā nozīme ir pakaļkājām, tās ir sevišķi garas. Spārnu blusām nav.
[[Attēls:Flea Larva.jpg|left|thumb|Blusas kāpurs]]
Blusas kāpurs ir pagarš bezkāju tārpiņš ar gariem sariem un pāris īsām cerkām, ar kurām kāpurs pārvietojas. Kāpurs pārtiek no trūdošām dzīvnieku valsts atliekām. Tam ir vāji attīstīts grauzēja tipa žokļu aparāts. Pirms iekūņošanās kāpurs izveido ap sevi kokonu. {{TaksoSaite|Pulex irritans|Cilvēka blusa}} labvēlīgos apstākļos attīstās 2—4 nedēļās, bet attīstība var stipri ieilgt (kūniņa attīstās apmēram 220 dienās).
Blusas pārtiek galvenokārt no zīdītāju, retāk no putnu asinīm. Blusu sugas bieži ir saistītas ar noteiktu saimnieka sugu, tomēr pāriet arī uz citām sugām.
Blusas barojas periodiski: īsāku vai garāku laiku. Ilgstoša barošanās pāriet pastāvīgā ektoparazītismā. Blusas, kas īslaicīgi barojas, dzīvo saimnieka ligzdā, bet tās, kas barojas ilgstoši, dzīvo uz atklāto ainavu dzīvniekiem, piemēram, [[nagaiņi]]em. No sava specifiskā saimnieka blusas, izmantojot gadījumu, viegli pāriet uz citiem [[dzīvnieki]]em, kas cieši saskaras ar saimnieku. Tāda pāriešana no viena saimnieka uz otru sekmē plašu to [[slimības|slimību]] izplatību, kuras pārnēsā blusas; blusas ir [[mēris|mēra]] galvenās pārnesējas, piemēram, mēri pārnes grauzēju parazīts blusa {{TaksoSaite|Xenopsylla cheopis}}: mēra [[baktērijas]], ko blusa iesūc līdz ar asinīm zarnu traktā, tur ne tikai neaiziet bojā, bet pat vairojas. Baktērijas iekļūst saimnieka brūcē, blusai barojoties.

== Pētījumi Latvijā ==
Blusas kā slimību izplatītājas tika pētītas ZA [[Bioloģijas institūts|Bioloģijas institūtā]] (I. Lapiņa, kopš 1954. gada), kā arī Republikāniskajā sanitāri epidemioloģiskajā laboratorijā (A. Grīnbergs).

== Klasifikācija ==
Blusu kārtā ir vairāk nekā 1500 sugu, kuras iedalās 16 dzimtās. [[Latvija|Latvijā]] ir zināmas 39 sugas no 5 dzimtām un 16 ģintīm. Iespējams, ka pie mums varētu atrast līdz 50 blusu sugām.

{{TaksoSaite|Siphonaptera|Blusu kārta}} (''Aphaniptera'')
* virsdzimta {{TaksoSaite|Pulicoidea}}
** dzimta {{TaksoSaite|Tungidae}}
** dzimta {{TaksoSaite|Pulicidae}}
* virsdzimta {{TaksoSaite|Ceratophylloidea}}
** dzimta {{TaksoSaite|Rhopalopsyllidae}}
** dzimta {{TaksoSaite|Malacopsyllidae}}
** dzimta {{TaksoSaite|Vermipsyllidae}}
** dzimta {{TaksoSaite|Hystrichopsyllidae}}
** dzimta {{TaksoSaite|Coptopsyllidae}}
** dzimta {{TaksoSaite|Pygiopsyllidae}}
** dzimta {{TaksoSaite|Stephanocircidae}}
** dzimta {{TaksoSaite|Macropsyllidae}}
** dzimta {{TaksoSaite|Xyphiopsyllidae}}
** dzimta {{TaksoSaite|Ancistropsyllidae}}
** dzimta {{TaksoSaite|Chimaeropsyllidae}}
** {{TaksoSaite|Ischnopsyllidae|Sikspārņblusu dzimta}}
** dzimta {{TaksoSaite|Leptopsyllidae}}
** dzimta {{TaksoSaite|Ceratopsyllidae}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://latvijas.daba.lv/dzivnieki/posmkaaji/kukainhi/blusas/ Blusas.]
* [http://leb.daba.lv/Siphonaptera.htm Latvijas blusu saraksts.]
* [http://www.neslimo.lv/pme/?name=blusas blusas | Medicīnas termins] {{lv ikona}}


{{autoritatīvā vadība}}

[[Kategorija:Blusu kārta| ]]