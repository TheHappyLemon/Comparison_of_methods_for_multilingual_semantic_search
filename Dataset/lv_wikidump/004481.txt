[[Attēls:Morfine.png|thumb|Alkaloīds (morfīns)]]

'''Alkaloīdi''' — [[slāpeklis|slāpekli]] saturošas, galvenokārt augu izcelsmes organiskas vielas. Alkaloīdus klasificē pēc slāpekļa bāzes vai pēc izcelsmes. Alkaloīdiem ir spēcīga fizioloģiska iedarbība uz [[cilvēks|cilvēku]] un [[dzīvnieki]]em. [[Augi]]em tie kalpo kā aizsardzība pret [[zālēdāji]]em un arī kā organiskā slāpekļa rezerve [[šūna|šūnās]].

== Vēsture ==
No seniem laikiem cilvēki izmantoja alkaloīdus kā [[zāles]] vai [[inde]]s, taču to struktūra tika izzināta samērā nesen. Terminu — „alkaloīds” („līdzīgs sārmam”) — ieviesa farmaceits V. Meisners 1819. gadā. Pirmo mūsdienu alkaloīdu traktējumu 1910. gadā deva E. Vinteršteins un G. Trīrs. Tos raksturo četri nosacījumi: 1) slāpekļa [[atoms]] ir iekļauts [[heterocikli|heterocikliskajā]] sistēmā. 2) savienojums veido sarežģītu molekulāro struktūru 3) tam jābūt ar lielu farmakoloģisko aktivitāti 4) tai jābūt augu izcelsmes vielai. Pašlaik ir izdalīti vairāk kā 10000 visdažādāko struktūru tipu alkaloīdu. Ir daudzi izņēmumi, kas neatbilst visiem Vinteršteina — Trīra nosacījumiem.{{fact}}

== Atrašanās dabā ==
[[Attēls:Papaver somniferum 2021 G4.jpg|thumb|Pirmais individuālais alkaloīds, morfīns, tika izolēts 1804. gadā no opija magonēm (''Papaver somniferum'')<ref>{{Grāmatas atsauce|title=Molecular, Clinical and Environmental Toxicology: Volume 1: Molecular Toxicology|url=https://books.google.com/books?id=MtOiLVWBn8cC&pg=PA20|publisher=Springer Science & Business Media|date=2009-04-03|isbn=978-3-7643-8336-7|first=Andreas|last=Luch}}</ref>]]
Alkaloīdu izplatība parasti ir ierobežota ar noteiktām augu valsts dzimtām un ģintīm. Ir reti gadījumi, kad visi vai arī vairākums lielas [[taksonomiskās grupas]] pārstāvju satur alkaloīdus. Kaut arī 40% augu dzimtu ietver sevī kaut vienu alkaloīdus saturošu sugu, tomēr tie no 10000 ģintīm ir konstatēti tikai 9%. Starp [[segsēkļi]]em tie diezgan bieži ir sastopami dažās [[divdīgļlapji|divdīgļlapju dzimtās]] (''[[Apocynaceae]]'', ''[[Compositae]]'', ''[[Berberidaceae]]'', ''[[Solanaceae]]'' u.c.). Daudz retāk tie sastopami [[sporaugi|sporaugos]], [[kailsēkļi|kaiļsēkļos]] vai [[viendīgļlapji|viendīgļlapjos]]. Tomēr arī starp pēdējiem ir svarīgas alkaloīdus saturošas dzimtas (''[[Amaryllidaceae]]'', ''[[Liliaceae]]''). No visiem augiem izceļas [[magoņu dzimta]] (''Papaveraceae'') ar to, ka visas šīs dzimtas sugas satur alkaloīdus. Vienkāršus alkaloīdus bieži vien satur dažādu neradniecīgu dzimtu augi, bet sarežģīti alkaloīdi (piem. [[kolhicīns]], [[hinīns]]) sastopami pārsvarā tikai vienā sugā vai ģintī, kas ir tos raksturojoša īpašība.

== Farmakoloģiskā iedarbība ==
Alkaloīdu [[farmakoloģiskā aktivitāte]] atkarībā no molekulārās struktūras ir ļoti atšķirīga. Starp tiem ir sāpju remdējoši līdzekļi un [[narkotikas]] ([[morfīns]], [[kodeīns]]); spēcīgi centrālās nervu sistēmas stimulatori ([[strihnīns]], [[brucīns]]); midriatiskie (acu zīlītes paplašinoši) līdzekļi ([[atropīns]], [[hiosciamīns]]) un miotiskie (acu zīlītes sašaurinoši) līdzekļi ([[fizostigmīns]], [[pilokarpīns]]). Daži alkaloīdi aktivizē [[simpatiskā nervu sistēma|simpatisko nervu sistēmu]], stimulē [[sirds]] darbību un paaugstina [[asinsspiediens|asinsspiedienu]] ([[efedrīns]], [[epinefrīns]]). Citi, savukārt, samazina asinsspiedienu ([[rezerpīns]], [[protoveratrīns-A]]). Pateicoties savai fizioloģiskajai aktivitātei daudzi alkaloīdi — spēcīgas [[indes]] — tomēr tiek plaši pielietoti [[medicīna|medicīnā]].

== Izmantošana ==
Dažādi alkaloīdi nelielās devās ietilpst dažādu [[pārtika]]s produktu sastāvā. Piemēram, [[kofeīns]] [[kafija]]s un [[tēja]]s sastāvā paaugstina [[tonuss|tonusu]]. Alkaloīdi ir pamatā visdažādākajām narkotiskajām vielām, no vieglām - cigaretēs ([[nikotīns]]), līdz smagām - [[opijs|opijā]] ([[morfīns]]), kas cilvēkos izraisa atkarību no šo vielu lietošanas. Tos lieto arī kā [[pesticīdi|pesticīdus]] cīņā ar kaitīgajiem [[kukaiņi]]em.
== Atsauces ==
{{atsauces}}


{{organiskā ķīmija-aizmetnis}}

{{autoritatīvā vadība}}

[[Kategorija:Farmakoloģija]]
[[Kategorija:Dabas vielas]]