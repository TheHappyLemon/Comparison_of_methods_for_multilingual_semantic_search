{{labs raksts}}
{{cita nozīme|komandu sporta veidu uz ledus|hokejam līdzīgiem sporta veidiem|hokeja sports}}
{{Sporta infokaste
| nosaukums    = Hokejs
| attēls       = Thrashers Bondra shoot.jpg
| att_izm      = 250px
| paraksts     = Hokeja spēle starp [[Atlantas "Thrashers"]] un [[Floridas "Panthers"]] [[Nacionālā hokeja līga|Nacionālajā hokeja līgā]]
| piktogramma  = Ice hockey pictogram.svg
| pikt_izm     = 25px
| pikt_par     = 
| savienība    = [[IIHF]]
| citi_nos     = 
| pirmais      = 1875. gada 3. marts [[Viktorijas slidotava]], [[Monreāla]] (pirmā organizētā iekštelpu spēle)
| reģistrētie  = 1 443 498<ref>{{Tīmekļa atsauce |url=http://www.iihf.com/iihf-home/the-iihf/members.html |title=Members |publisher=IIHF |accessdate=2009-12-17}} {{en ikona}}</ref>
| klubi        = 
| kontakts     = Sadursme
| komanda      = Pieci laukuma spēlētāji un viens vārtsargs
| ilgums       = Trīs 20 minūšu trešdaļas ar pārtraukumiem, iespējams papildlaiks
| jdzimums     = 
| kategorijas  = 
| ekipējums    = Aizsargi, slidas, [[Hokeja nūja|nūja]]
| vieta        = 
| olimpisks    = 1920—pašlaik
| novecojis    = 
}}
'''Hokejs''' ir komandu [[sports|sporta]] veids, kuru spēlē uz [[ledus]]. Tas ir ātrākais komandu sporta veids pasaulē — spēlētāji uz slidām ir spējīgi sasniegt ļoti lielus ātrumus, bet [[ripa (sports)|ripas]] lidojuma ātrums var pārsniegt pat 170 [[kilometrs|km]]/[[stunda|h]]. Saskaņā ar [[Starptautiskā Hokeja federācija|Starptautiskās Hokeja federācijas]] reitingu, pašlaik spēcīgākās valstis šajā sporta veidā ir [[Kanāda]], [[Zviedrija]], [[Somija]], [[Krievija]] un [[Čehija]]. Hokejs vēsturiski kļuvis īpaši populārs valstīs, kurās ir vēss [[klimats]].

== Vēsture ==
Spēles starp komandām, kurās ar nūjām tiek sists pa ripām līdzīgiem objektiem, ir tikušas spēlētas jau kopš ļoti seniem laikiem. 4000 gadus veci zīmējumi apbedījumos [[Ēģipte|Ēģiptē]] attēlo sporta veidu, kas līdzinās [[lauka hokejs|lauka hokejam]].<ref>{{Tīmekļa atsauce | last=ASV lauka hokejs | title=Field Hockey History & Tradition | url=http://www.usfieldhockey.com/history/index.htm | access-date={{dat|2008|02|17||bez}} | archive-date={{dat|2008|02|24||bez}} | archive-url=https://web.archive.org/web/20080224062404/http://www.usfieldhockey.com/history/index.htm }}</ref> Pirmo reizi vārds ''hokejs'' ticis izmantots 16. gadsimtā, bet tā izcelsme ir neskaidra. Tas varētu būt cēlies no seno [[franči|franču]] vārda ''hoquet'', kurš nozīmē — gana nūja, bet varētu arī būt cēlies no [[nīderlandieši|nīderlandiešu]] vārda ''hokkie''. Parasti lielākā daļa no šīm spēlēm tika spēlētas uz parasta laukuma, bet 16. gadsimta holandiešu gleznotāja [[Hendriks Averkamps|Hendrika Averkampa]] gleznā tas tika spēlēts arī uz ledus.

1875. gada 3. martā pirmoreiz tika organizēta hokeja spēle, un šī diena tiek uzskatīta par modernā hokeja dzimšanas dienu. 1877. gadā, lai spēli padarītu skatāmāku, daži [[Makgila Universitāte]]s studenti ieviesa hokejā pirmos septiņus noteikumus, un tajā pašā gadā nodibināja arī pirmo komandu - Makgila Universitātes hokeja klubu.<ref>{{Tīmekļa atsauce | last=Zukermens | first=Erls | title=McGill’s contribution to the origins of ice hockey | date=2005. gada 17. marts | url=http://www.athletics.mcgill.ca/varsity_sports_article.ch2?article_id=81 | access-date=2013. gada 31. Augustsss | archiveurl=https://web.archive.org/web/20080316062412/http://www.athletics.mcgill.ca/varsity_sports_article.ch2?article_id=81 | archivedate=2008. gada 16. Marts }}</ref> Kļuvusi organizētāka, spēle tapa populāra un 1883. gadā tika iekļauta [[Monreāla]]s ikgadējā Ziemas karnevālā. 1893. gadā Kanādā darbojās jau ap 100 hokeja komandām. 1888. gadā Ziemas karnevālu apmeklēja [[Frederiks Stenlijs|Prestonas Lords Stenlijs]]. Lordu ļoti sajūsmināja hokejs un viņš nosprieda, ka labākajai komandai vajadzētu tikt apbalvotai. [[Stenlija kauss]] pirmoreiz tika pasniegts amatieru komandai [[Kanāda|Kanādā]] un tiek pasniegts vēl aizvien, tikai tagad šī balva tiek pasniegta katras sezonas spēcīgākajai [[Nacionālā hokeja līga|NHL]] komandai. Tas tiek uzskatīts par vērtīgāko hokeja apbalvojumu. NHL, pēc vairākām citām islaicīgi pastāvējušām [[Ziemeļamerika]]s hokeja līgām, tika dibināta 1917. gada novembrī.

Lorda Stenlija pieci dēli centās popularizēt hokeju [[Eiropa|Eiropā]]. 1903. gadā tika dibināta līga, kurā spēlēja piecas komandas. 1910. gadā notika pirmais Eiropas čempionāts, kurā uzvarēja [[Lielbritānijas hokeja izlase]].

== Spēle ==
[[Attēls:Hokejazonas.png|right|thumb|280px|Tipisks ledus laukums]]
Hokejs tiek spēlēts uz [[ledus laukums (hokejs)|ledus laukuma]]. Laikā, kad spēle rit vienādos sastāvos, uz laukuma atrodas seši spēlētāji no katras komandas. Katrā komandā ir pieci laukuma spēlētāji un [[vārtsargs (hokejā)|vārtsargs]]. Spēles mērķis ir gūt pēc iespējas vairāk vārtu, ar speciālām nūjām sitot pa īpašu gumijas disku — ripu. Vārtus var gūt, raidot ripu pretinieku vārtos, kas novietoti pretējā laukuma galā. To priekšā stāv pretinieku komandas vārtsargs, kuram ir tiesības ripu tvert aizsargcimdā, piespiest pie ledus. Vārti ir 122 [[Centimetrs|cm]] augsti un 183 cm plati. Spēlētāji nedrīkst ripu vārtos iemest ar roku vai citu ķermeņa daļu. Ripai jābūt 2,54 cm biezai, tās diametram jābūt 7,62 cm un tās svaram jābūt no 156 līdz 170 [[grams|gramiem]].

Starp pārējiem pieciem laukuma spēlētājiem parasti ir divi [[aizsargs (hokejā)|aizsargi]] un trīs [[uzbrucējs (hokejā)|uzbrucēji]]. Uzbrucēju līnijā ir viens [[centra uzbrucējs (hokejā)|centra uzbrucējs]] un divi [[malējais uzbrucējs (hokejā)|malējie]] uzbrucēji - labās un kreisās malas. Spēlei drīkst pieteikt dažādu skaitu spēlētāju. Lielākajā daļā pasaules līgu komandas spēlei drīkst pieteikt 23 spēlētājus (t.sk. arī [[Latvijas hokeja līga|Latvijas hokeja līgā]]) no kuriem divi ir vārtsargi. Ziemeļamerikas profesionālajās līgās spēlei drīkst pieteikt ne vairāk kā 18 spēlētājus. Uz laukuma esošie spēlētāji bieži mainās, jo, pateicoties lielajiem ātrumiem, spēlētāji ātri nogurst. Vārtsargus komandas maina reti - pārsvarā, kad tie uz laukuma darbojas nepārliecinoši un ir ielaiduši jau vairākus vārtus. Laukuma apmales (sauktas par ''bortiem'') palīdz ripu noturēt spēles laukumā. Tiesa, gadās, ka spēlētāji ripu pārmet pāri arī tiem. Parasti tas notiek nejauši, bet, ja tas notiek apzināti, tad spēlētājam tiek piespriests divu minūšu sods par spēles laika vilcināšanu. Pēc tam, kad ripa ir atstājusi laukumu, spēle tiek apturēta. Tā tiek atsākta ar jaunu iemetienu.

Spēlē ir trīs periodi, katrs - 20 minūtes garš. Kad spēle tiek apstādināta, tiek apstādināts arī spēles laiks. Vairumā turnīru spēles uzvarētājs tiek noskaidrots arī tad, ja pamatlaiks noslēdzas neizšķirt. Tādā gadījumā tiek spēlēts pagarinājums, kurš parasti ir piecas minūtes garš. Pagarinājumā (un attiecīgi visā spēlē) uzvar komanda, kas pirmā gūst vārtus. Ja vārti tajā netiek gūti, tad notiek soda metienu sērija. Tie tiek izpildīti, spēlētājiem izejot vienam pret vienu uz vārtiem un cenšoties pārspēt vārtsargu. Pasaules čempionātos pagarinājumi grupu un kvalifikācijas kārtu spēlēm ir 5 minūtes gari, ceturtdaļfināliem un pusfināliem - 10 minūtes gari, bet finālam tie ir 20 minūtes gari.

=== Sodi ===
[[Attēls:Referee hockey ahl 2004.jpg|right|200px|thumb|Galvenais tiesnesis]]
Parasti hokeja spēlē ir divi līdz četri [[tiesneši (hokejā)|tiesneši]], kuri seko, lai uz laukuma esošie spēlētāji nepārkāptu spēles noteikumus. Parasti ir divi līnijtiesneši, kuri atbildīgi par komandu pareizu ieiešanu uzbrukuma zonā un pārmetieniem. Abi pārējie tiesneši rūpējas par [[vārti (hokejā)|vārtiem]] un visiem pārējiem noteikumiem. Tiesnešu piešķirtie noraidījumi var būt no divām minūtēm līdz pat spēles beigām.

=== Periodi un pagarinājumi ===
Spēlē ir trīs periodi, katrs 20 minūtes garš. Laiks tiek skaitīts vienīgi tad, kad ripa ir uz ledus. Starp periodiem komandas mainās ar laukuma pusēm. Veterānu un jauniešu līgās nereti tiek spēlētas īsākas spēles - parasti ar trim periodiem, kuri ir īsāki par 20 minūtēm. Ir arī jauniešu un jo īpaši bērnu līgas, kurās spēles tiek spēlēta uz mazāka laukuma.

Pastāv vairāki veidi, kā tiek turpināta spēle, ja tā beidzas neizšķirti. Spēle beidzas neizškirti, ja abām komandām ir vienāds gūto vārtu skaits. Daudzos turnīros, kā arī [[Nacionālā hokeja līga|NHL]] [[Stenlija kauss|Stenlija kausa]] izcīņas spēlēs komandas turpina spēlēt vēl vairākus 20 minūšu periodus, līdz kāda no komandām gūst vārtus, tā arī kļūst par spēles uzvarētāju. Daudzās hokeja līgās tiek izspēlēts tikai viens pagarinājuma periods. Ja tajā vārti netiek gūti, tiek mesti soda metieni, kurus izpilda trīs vai pieci spēlētāji no katras komandas. Pēc šiem soda metieniem tā komanda, kuras spēlētāji guvuši vairāk vārtu, ir uzvarētāja. Ja arī soda metienu sērijā abu komandu spēlētāji gūst vienādu vārtu skaitu, soda metienus turpina mest, līdz viena no komandām gūst pārsvaru. Neatkarīgi no gūto vārtu skaita soda metienos spēles protokolā uzvarētājkomandai tiek pieskaitīts tikai viens punkts. Soda metienos gūtie vārti netiek pievienoti spēlētāju statistikai. Sākot ar 2007. gadu, [[Pasaules čempionāts hokejā|pasaules čempionātos]] tiek izspēlēts piecu minūšu pagarinājums un, ja tajā vārti netiek gūti, notiek soda metienu sērija. Līdz 2006. gadam pasaules čempionātos neizšķirta gadījumā abām komandām tika piešķirts viens punkts un spēle bija beigusies.

== Termini ==
[[Attēls:Stanley Cup Red Wings and Bush.jpg|right|250px|thumb|[[Nacionālā hokeja līga|NHL]] kluba [[Detroitas "Red Wings"]] spēlētāji, pēc izcīnīta [[Stenlija kauss|Stenlija kausu]], pieņemšanā pie [[Amerikas Savienotās Valstis|ASV]] prezidenta [[Džordžs V. Bušs|Džordža Buša]], 2002. gads]]

=== Statistika ===
* [[Atvairītie sitieni - % (hokejā)|Atvairītie sitieni - %]]
* [[Ielaistie vārti (hokejā)|Ielaistie vārti — vidēji spēlē]]
* [[Lietderības koeficients (hokejā)|Lietderības koeficients]]
* [[Rezultatīva piespēle (hokejā)|Rezultatīva piespēle]]
* [[Metieni pa vārtiem (hokejā)|Metieni pa vārtiem]]
* [[Vārti (hokejā)|Vārti]]

=== Personāls ===
* [[Aizsargs (hokejā)|Aizsargs]]
* [[Centra uzbrucējs (hokejā)|Centra uzbrucējs]]
* [[Kapteinis (hokejā)|Kapteinis]]
* [[Kapteiņa palīgs (hokejā)|Kapteiņa palīgs]]
* [[Malējais uzbrucējs (hokejā)|Malējais uzbrucējs]]
* [[Spēka uzbrucējs (hokejā)|Spēka uzbrucējs]]
* [[Policists (hokejā)|Policists]]
* [[Tiesneši (hokejā)|Tiesneši]]
* [[Treneris (hokejā)|Treneris]]
* [[Uzbrucējs (hokejā)|Uzbrucējs]]
* [[Vārtsargs (hokejā)|Vārtsargs]]

=== Laukums ===
* [[Ledus laukums (hokejā)|Ledus laukums]]
* [[Vārtsarga laukums (hokejā)|Vārtsarga laukums]]

== Spēlētāju ekipējums ==
Visi spēlētāji atrodas uz [[slidas|slidām]] un katram no viņiem ir arī speciāla [[hokeja nūja|nūja]]. Tā kā hokejs ir ļoti ātra un nereti arī rupja spēle, tad, lai izvairītos no nopietnām traumām, hokejistiem ir jāvalkā speciāli aizsargtērpi. Spēlētāji parasti valkā [[ķivere]]s, [[krūtis|krūšu]] aizsargus, [[elkonis|elkoņu]] aizsargus, [[mute]]s sargus, speciālus [[cimdi|cimdus]], speciālus [[šorti|šortus]] un vēl vairākus citus aizsargus. Vārtsargiem ekipējums ir citāds, jo arī viņu uzdevums uz laukuma ir pilnīgi citāds - tiem nav jāgūst vārti, bet gan tieši otrādi - jārūpējas par to, lai vārtus negūtu pretinieki, tādēļ tiem ir tvērējcimds, atsitējcimds, platāka nūja, citāda ķivere, kājsargi.

== Apmeklējuma rekords ==
[[Attēls:Eroeffnungsspiel eishockey wm 2010.jpg|thumb|200px|right|[[2010. gada Pasaules čempionāts hokejā|2010. gada Pasaules čempionāta]] atklāšanas spēle ASV - Vācija ''[[Veltins-Arena]]'' [[Gelzenkirhene|Gelzenkirhenē]].]]
Hokeja spēles apmeklējuma rekords tika uzstādīts [[2014]]. gada [[1. janvāris|1. janvārī]], kad [[Nacionālā hokeja līga|Nacionālās hokeja līgas]] [[NHL Ziemas klasika|Ziemas klasikas]] spēli starp [[Toronto "Maple Leafs"]] un [[Detroitas "Red Wings"]] [[Mičiganas stadions|Mičiganas stadionā]] klātienē vēroja 105 491 skatītājs.<ref>[http://redwings.nhl.com/club/news.htm?id=698622 Frigid temps, snow, deliver Classic screen] ''NHL.com''</ref>

Iepriekšējais rekords tika uzstādīts 74. Pasaules čempionāta hokejā atklāšanas spēlē, kas notika ''[[Veltins-Arena]]'' [[Gelzenkirhene|Gelzenkirhenē]] [[7. maijs|7. maijā]] starp [[Amerikas Savienotās Valstis|ASV]] un [[Vācija]]s valstsvienībām. ''Veltins-Arena'' arēnas ietilpība ir 76 152 cilvēki.<ref>{{Tīmekļa atsauce |url=http://www.iihf.com/en/home-of-hockey/news/news-singleview/article/more-fans-at-opening-game.html |title=More fans at opening game |publisher=IIHF |accessdate=2010. gada 5. martā |archiveurl=https://web.archive.org/web/20110629203254/http://www.iihf.com/en/home-of-hockey/news/news-singleview/article/more-fans-at-opening-game.html |archivedate=2011. gada 29. Jūnijs }}</ref> Pamatojoties uz Starptautiskās Hokeja federācijas un Ginesa rekordu sniegtajām ziņām, šo spēli apmeklēja 77 803 cilvēki.<ref>{{Tīmekļa atsauce |url=http://www.iihf.com/channels10/iihf-world-championship-wc10/news/news-singleview-world-championship/article/historic-win-for-germany.html?tx_ttnews |title=NEWS SINGLEVIEW world championship<!-- Bota izveidots nosaukums --> |access-date={{dat|2010|05|07||bez}} |archiveurl=https://web.archive.org/web/20110629203819/http://www.iihf.com/channels10/iihf-world-championship-wc10/news/news-singleview-world-championship/article/historic-win-for-germany.html?tx_ttnews |archivedate={{dat|2011|06|29||bez}} }}</ref> Vēl iepriekš pasaules rekords hokeja spēles apmeklētības ziņā bija 74 554 cilvēki, kuri 2001. gada 6. oktobrī ieradās uz spēli starp [[Mičigana (štats)|Mičiganas]] štata universitāti un [[Mičigana]]s Universitāti.<ref name="world record">[http://www.mlive.com/news/ann-arbor/index.ssf/2009/03/michigan_state_commits_to_play.html Michigan State commits to Michigan in outdoor hockey game at Big House; Red Wings don't expect to join spectacle] ''Ann Arbor News''</ref>

== Sieviešu hokejs ==
[[Attēls:Girls ice hockey team 1921.jpg|right|230px|thumb|Sieviešu hokeja komanda Kanādā 1921. gadā]]
Tāpat kā vīriešu hokejā, arī sieviešu hokejā starp spēcīgākajām valstīm ir [[Kanāda]], [[Amerikas Savienotās Valstis|ASV]], [[Zviedrija]] un [[Somija]]. Sieviešu hokejā ir aizliegti spēka paņēmieni. Tas tika nolemts 1990. gadā, kad pēc pirmā pasaules čempionāta sievietēm tika secināts, ka [[Ziemeļamerika]]s spēlētājas ir krietni masīvākas par lielāko daļu pārējo valstu hokejistēm. Vēl viena atšķirība ir tā, ka visām hokejistēm ir jāvalkā pilnā sejas maska (tāpat kā jauniešiem līdz 18 gadu vecumam).<ref name="IIHF noteikumi, 6. nodaļa">{{Tīmekļa atsauce|publisher=[[IIHF]]|title=Section 6 - Specific Rules|url=http://www.iihf.com/hockey/rules/img/sec6.pdf|format=PDF|work=International Ice Hockey Federation Official Rule Book|access-date={{dat|2006|12|28||bez}}|archiveurl=https://web.archive.org/web/20061021194221/http://www.iihf.com/hockey/rules/img/sec6.pdf|archivedate={{dat|2006|10|21||bez}}}}</ref>
=== Sieviešu hokeja vēsture ===
Prestonas Lorda Stenlija meita Lēdija Izobella Stenlija ir viena no sieviešu hokeja aizsācējām, un ir viena no pirmajām sievietēm, kas [[fotogrāfija|fotogrāfijā]] redzama ar nūju un ripu. Tas notika ap 1890. gadu, [[Otava|Otavā]], [[Kanāda|Kanādā]]. 20. gadsimta sākumā sievietes hokeju spēlēja jau visā [[Kanāda]]s teritorijā.

=== Sieviešu hokejs mūsdienās ===
Hokejs ir viens no vistraujāk augošajiem sieviešu komandu sporta veidiem pasaulē. Sieviešu hokejā iesaistīto spēlētāju skaits pēdējos 10 gados pieaudzis par 400%.<ref>{{Tīmekļa atsauce | title=Industry Canada | url=http://strategis.ic.gc.ca/epic/internet/inimr-ri.nsf/en/gr-72585e.html | access-date={{dat|2010|08|30||bez}} | archiveurl=https://web.archive.org/web/20040927042219/http://strategis.ic.gc.ca/epic/internet/inimr-ri.nsf/en/gr-72585e.html | archivedate={{dat|2004|09|27||bez}} }}</ref> 1990. gadā notika arī pirmais Pasaules čempionāts sievietēm, bet sākot ar 1998. gada [[ziemas olimpiskās spēles|olimpiskajām spēlēm]] [[Nagano]], [[Japāna|Japānā]], tas ir arī olimpisko spēļu programā.<ref name="Hunter 1998 Olympics">{{Tīmekļa atsauce|last=Hantere|first=Andrija|title=1998 Winter Olympics|url=http://www.whockey.com/int/olympics/1998/|access-date={{dat|2008|02|17||bez}}|archiveurl=https://web.archive.org/web/20070116185502/http://www.whockey.com/int/olympics/1998/|archivedate={{dat|2007|01|16||bez}}}}</ref>

Vairākas sievietes ir "ielauzušās" arī starp vīriešiem. [[Menjona Raumē]] ir bijusi [[Nacionālā hokeja līga|NHL]] komandas [[Tampabejas "Lightning"]] vārtsardze divos pirmssezonas mačos. 2003. gadā [[Heilija Vikenhaizere]] spēlēja [[Kirkonumī "Salamat"]] komandas rindās. "Salamat" spēlē [[Suomi-sarja]], kas ir trešā spēcīgākā [[Somija]]s hokeja līga.

== Starptautiskās sacensības ==
[[Pasaules čempionāts hokejā]] vīriešiem ir ļoti populārs starp eiropiešiem, bet tas ir mazāk nozīmīgs [[Ziemeļamerika|Ziemeļamerikā]], jo sakrīt ar [[Nacionālā hokeja līga|NHL]] izslēgšanas kārtas (''play-off'') cīņām. Kanādai un ASV, kā arī citām valstīm ar spēlētājiem no NHL, nekad neizdodas čempionātam nokomplektēt labāko sastāvu, jo parasti tie spēlē [[Stenlija kauss|Stenlija kausa]] izcīņā. Daudzas starptautiskās sacensības, ieskaitot Pasaules čempionātu, rīko [[IIHF|Starptautiskā Hokeja federācija]] jeb IIHF.

Jau kopš 1920. gada [[vasaras olimpiskās spēles|vasaras olimpiskajām spēlēm]] hokejs tiek spēlēts arī [[olimpiskās spēles|olimpiskajās spēlēs]], no 1924. gada hokeja turnīrs tiek izspēlēts [[ziemas olimpiskās spēles|ziemas olimpisko spēļu]] ietvaros. Pirmā olimpiskajās spēlēs uzvarēja [[Kanādas hokeja izlase]]. Arī [[Latvijas hokeja izlase]] vairākas reizes ir piedalījusies olimpiskajās spēlēs, tas notika 1936., 2002., 2006., 2010. un 2014. gadā.

Sākot ar 1990. gadu, tiek izspēlēts arī Pasaules čempionāts hokejā sievietēm. olimpiskajās spēlēs hokejs sievietēm tiek spēlēts no 1998. gada. 2006. gadā pasaulē dominē [[Amerikas Savienotās Valstis|ASV]] un [[Kanāda]]s hokejistes.

== Reģistrēto spēlētāju skaits ==
{|class="wikitable sortable" 
!Valsts
!Spēlētāji
!% no iedzīvotāju skaita
|-
| {{ih|CAN}}
| 545363
| 0,69%
|-
| {{ih|USA}}
| 435737
| 0,15%
|-
| {{ih|RUS}}
| 77202
| 0,05%
|-
| {{ih|CZE}}
| 74589
| 0,63%
|-
| {{ih|SWE}}
| 67747
| 0,75%
|-
| {{ih|FIN}}
| 42886
| 0,82%
|-
| {{ih|GER}}
| 22344
| 0,04%
|-
| {{ih|JPN}}
| 20540
| 0,02%
|-
| {{ih|SUI}}
| 19106
| 0,29%
|-
| {{ih|FRA}}
| 11621
| 0,02%
|-
| {{ih|SVK}}
| 9402
| 0,10%
|-
| {{ih|AUT}}
| 9007
| 0,10%
|-
| {{ih|GBR}}
| 8000
| 0,01%
|-
| {{ih|ITA}}
| 6258
| 0,01%
|-
| {{ih|LAT}}
| 4836
| 0,21%
|-
| {{ih|NOR}}
| 4356
| 0,80%
|-
| {{ih|DEN}}
| 4250
| 0,08%
|-
| {{ih|AUS}}
| 3259
| 0,02%
|-
| {{ih|KAZ}}
| 2931
| 0,02%
|-
| {{ih|BLR}}
| 2930
| 0,03%
|-
| {{ih|UKR}}
| 2122
| 0,01%
|-
| {{ih|EST}}
| 1510
| 0,12%
|-
| {{ih|LTU}}
| 547
| 0,02%
|-
| {{ih|KOR}}
| 1189
| 0,01%
|-
| {{ih|SLO}}
| 980
| 0,05%
|}

== Izcilākie hokejisti ==
[[Attēls:Wgretz edit2.jpg|right|thumb|165px|Veins Greckis [[1997]]. gadā]]
Pēc [[1998]]. gadā veiktās [[The Hockey News]] aptaujas par visu laiku 100 izcilākajiem [[Nacionālā hokeja līga|NHL]] spēlētājiem atzīti:
{|
|valign=top|
* 1. [[Veins Greckis]]
* 2. [[Bobijs Ors]]
* 3. [[Gordijs Hovs]]
* 4. [[Mario Lemjē]]
* 5. [[Moriss Rišārs]]
|valign=top|
* 6. [[Dags Hārvijs]]
* 7. [[Žans Belivo]]
* 8. [[Bobijs Halls]]
* 9. [[Terijs Savčuks]]
* 10. [[Edijs Šors]]
|valign=top|
* 11. [[Gijs Leflērs]]
* 12. [[Marks Mesjē]]
* 13. [[Žaks Plānts]]
* 14. [[Rejs Burks]]
* 15. [[Hovijs Morencs]]
|valign=top|
* 16. [[Glenns Hols]]
* 17. [[Stans Mikita]]
* 18. [[Fils Espozito]]
* 19. [[Deniss Potvins]]
* 20. [[Maiks Bosī]]
|}

Pēc [[2006. gads|2006]]. gadā veiktās [[Sporta Avīze]]s aptaujas par [[Latvija]]s "Dream Team" laikposmam sākot ar [[1992]]. gadu:
{|
|valign=top|
* 1. [[Artūrs Irbe]]
* 2. [[Sandis Ozoliņš]]
* 3. [[Kārlis Skrastiņš]]
* 4. [[Sergejs Žoltoks]]
* 5. [[Oļegs Znaroks]]
|valign=top|
* 6. [[Aleksandrs Beļavskis]]
* 7. [[Harijs Vītoliņš (1968)|Harijs Vītoliņš]]
* 8. [[Aleksandrs Kerčs]]
* 9. [[Sergejs Naumovs]]
* 10. [[Andrejs Maticins]]
|valign=top|
* 11. [[Sergejs Čudinovs]]
* 12. [[Aigars Cipruss]]
* 13. [[Leonīds Tambijevs]]
* 14. [[Viktors Ignatjevs]]
* 15. [[Aleksandrs Semjonovs]]
|valign=top|
* 16. [[Normunds Sējējs]]
* 17. [[Vjačeslavs Fanduļs]]
* 18. [[Rodrigo Laviņš]]
* 19. [[Grigorijs Panteļejevs]]
* 20. [[Aleksandrs Ņiživijs]]
|}

== Hokejs Latvijā ==
{{Pamatraksts|Hokejs Latvijā}}
Pirmā hokeja spēle Latvijā tika aizvadīta [[1909]]. gada [[15. februāris|15. februārī]]. Toreiz [[Rīgas "Unions"]] ar 4:3 pārspēja [[Strēlnieku dārzs|Strēlnieku dārza]] (''Schutzengarten'') komandu. Arī turpmākajos gados Latvijā tika aizvadītas atsevišķas hokeja spēles, taču popularitātes ziņā ievērojamāks bija [[bendijs]]. 1929.-1930. gada ziemā notika pirmā neoficiālā [[Latvijas čempionāts hokejā|Latvijas čempionāta]] izspēle. Nākamajā ziemā norisinājās jau pirmais oficiālais čempionāts, uzvaru tajā izcīnot [[Rīgas "Unions"]] vienībai.

[[1930. gadi|1930. gados]] Latvija piedalījās vairākos pasaules čempionātos un arī 1936. gada [[ziemas olimpiskās spēles|olimpiskajās spēlēs]], tikmēr [[Latvijas hokeja līga|Latvijas līgā]] dominēja [[ASK Rīga (hokejs)|ASK Rīgas]] un [[US Rīga]]s klubi. Pirmajā [[Latvijas hokeja izlase]]s spēlē, kas notika 1932. gada 27. februārī [[Rīga|Rīgā]], Latvijas izlase ar 3-0 pārspēja [[Lietuvas hokeja izlase|Lietuvas izlasi]]. Pirmo vārtu autors bija [[Indriķis Reinbahs]].

Arī pēc [[Latvijas okupācija (1940)|Latvijas okupācijas]] hokeja spēles tradīcijas saglabājās un [[Rīgas Dinamo]] bija viena no 11 komandām, kas spēlēja pirmajā [[PSRS]] hokeja čempionātā 1946./1947. gada ziemā. [[Harijs Mellups]] bija [[PSRS hokeja izlase|PSRS izlases]] vārtsargs tās pirmajā starptautiskajā spēlē 1951. gada 22. aprīlī, kad PSRS ar 23:2 pārspēja [[Austrumvācijas hokeja izlase|Austrumvācijas izlasi]]. 1960. gados hokejs Latvijā piedzīvoja kritumu, Rīgas Dinamo noslīdēja līdz spēlēšanai PSRS 3. līgā. Latvijā hokejs popularitāti atguva 1970. gados, kad par Rīgas Dinamo treneri kļuva [[Viktors Tihonovs (1930)|Viktors Tihonovs]] (vēlāk trenēja arī [[Maskavas CSKA (hokejs)|Maskavas CSKA]] un PSRS izlasi). 1973./74. gada sezonā Rīgas Dinamo atgriezās PSRS spēcīgākajā līgā un turpināja tur spēlēt līdz pat [[PSRS sabrukums|PSRS sabrukumam]] 1991. gadā. 1975. gadā [[Viktors Hatuļevs]] kļuva par pirmo Latvijas un arī par pirmo PSRS hokejistu, kuru draftēja [[Nacionālā hokeja līga|NHL]], tomēr PSRS neļāva spēlētājiem spēlēt ārzemju klubos. [[Helmuts Balderis]] bija spilgtākais latviešu hokejists 1970. un [[1980. gadi|1980. gados]]. 1977. gadā viņš kļuva par PSRS hokeja līgas vērtīgāko spēlētāju un arī Pasaules čempionāta vērtīgāko spēlētāju. PSRS izlasē 1980. gadu beigās spēlēja arī divi Latvijas vārtsargi - [[Vitālijs Samoilovs]] un [[Artūrs Irbe]]. Irbe tika atzīts par 1990. gada Pasaules čempionāta labāko vārtsargu, bet [[Vitālijs Samoilovs]] bija PSRS 2. vārtsargs 1988. gada olimpiskajās spēlēs, kurās PSRS izlase izcīnīja zelta medaļas. Rīgas Dinamo labākā sezona bija 1987./1988. gada sezonā, kad PSRS līgā pirmo reizi notika arī izslēgšanas kārta. Regulārajā sezonā Rīgas Dinamo finišēja 3. vietā, bet izslēgšanas kārtā finālā zaudēja Maskavas "CSKA", ierindojoties 2. vietā.

Pēc [[Latvijas neatkarības atjaunošana]]s 1991. gadā Latviju atkal uzņēma IIHF (Starptautiskā Hokeja federācija) un pievienoja Pasaules čempionāta C divīzijai. 1994. gadā Latvijas izlase sāka spēlēt spēlēt B divīzijā, bet kopš 1997. gada cīnās spēcīgākajā - A divīzijā. 1997. un 2004. gadā Latvijas izlase izcīnīja 7. vietu, kas ir pagaidām augstākais sasniegums Pasaules čempionātos. Latvija piedalījās arī 2002. un 2006. gada olimpiskajās spēlēs. [[Rīga|Rīgā]] notika [[2006. gada Pasaules čempionāts hokejā]] un [[2021. gada Pasaules čempionāts hokejā]], gan Latvijā, gan Somijā notiks [[2023. gada Pasaules čempionāts hokejā]].

NHL čempiona titulu - [[Stenlija kauss|Stenlija kausu]] līdz šim ir izcīnījis tikai [[Sandis Ozoliņš]], tas viņam izdevās 1995./1996. sezonā, spēlējot [[Kolorādo "Avalanche"]]. Septiņdesmitajos un astoņdesmitajos gados NHL spēlējis arī [[Amerikas Savienotās Valstis|ASV]] dzimušais latvietis [[Harolds Šnepsts]].

'''Līdz šim NHL ir spēlējuši 25 latvieši:'''
* <small>Izcelti tie, kas NHL spēlē arī pašlaik.</small>
{|
|valign=top|
* [[Kaspars Astašenko]]
* '''[[Rūdolfs Balcers]]'''
* [[Helmuts Balderis]]
* [[Oskars Bārtulis]]
* '''[[Teodors Bļugers]]'''
|valign=top|
* [[Kaspars Daugaviņš]]
* '''[[Zemgus Girgensons]]'''
* [[Kristers Gudļevskis]]
* [[Viktors Ignatjevs]]
* [[Artūrs Irbe]]
|valign=top|
* [[Raitis Ivanāns]]
* [[Mārtiņš Karsums]]
* [[Aleksandrs Kerčs]]
* '''[[Matīss Kivlenieks]]'''
* [[Artūrs Kulda]]
|valign=top|
* [[Ronalds Ķēniņš]]
* '''[[Elvis Merzļikins]]'''
* [[Sandis Ozoliņš]]
* [[Grigorijs Panteļejevs]]
* [[Kārlis Skrastiņš]]
|valign=top|
* [[Pēteris Skudra]]
* [[Jānis Sprukts]]
* [[Herberts Vasiļjevs]]
* [[Harijs Vītoliņš (1968)|Harijs Vītoliņš]]
* [[Sergejs Žoltoks]]
|}

== Skatīt arī ==
{{portāls2|Hokejs}}
* [[Latvijas hokeja izlase]]
* [[Latvijas hokeja līga]]
* [[Latvijas hokejistu uzskaitījums]]
* [[Pasaules čempionāts hokejā]]
* [[Starptautiskā Hokeja federācija]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.lhf.lv Latvijas Hokeja federācijas mājaslapa]
* [http://www.hockeyarenas.net Visas Eiropas hokeja halles] {{en ikona}}, {{de ikona}}, {{se ikona}}
* [https://web.archive.org/web/20110201181023/http://www.hhof.com/ Hokeja Slavas zāle] {{en ikona}}
* [http://www.hokejs.ucoz.com Hokejs latviešu gaumē] {{lv ikona}}
* [http://demo.qlikview.com/QvAJAXZfc/AccessPoint.aspx?open=&id=Demo|Hockey_ajax.qvw&client=Ajax Statistika par Pasaules čempionātiem hokejā] {{Webarchive|url=https://web.archive.org/web/20100328211333/http://demo.qlikview.com/QvAJAXZfc/AccessPoint.aspx?open=&id=Demo%7CHockey_ajax.qvw&client=Ajax |date={{dat|2010|03|28||bez}} }}
* [https://web.archive.org/web/20101114173138/http://www.sporta-klubi.lv/lat/katalogs/sporta-veidi/ziemas-sporta-veidi/hokejs.html Latvijas hokeja klubi]

{{Olimpiskie sporta veidi}}{{Pasaules čempionāts hokejā}}{{Olimpiskās spēles Hokejs}}

{{autoritatīvā vadība}}

[[Kategorija:Hokejs| ]]