{{Personas infokaste
|          vārds = Nameisis
|     vārds_orig = ''Nameise, Nameyxe''
|         attēls = Nameise rex Semigallorum.png
|     att_izmērs = 200px
|  att_nosaukums = Zemgaļu ķēniņš Nameisis ([[Ludolfs Liberts|Ludolfa Liberta]] glezna [[Rīgas pils|Rīgas pilī]], 1936)
|     dz_dat_alt = 
|        dz_gads = 
|     dz_mēnesis = 
|       dz_diena = 
|       dz_vieta = 
|      m_dat_alt = pēc [[1281]]. gada
|         m_gads = 
|      m_mēnesis =
|        m_diena = 
|        m_vieta = 
|   dzīves_vieta = [[Tērvete (zeme)|Tērvete]]
|      pilsonība = 
|        tautība = [[zemgaļi|zemgalis]]
|   nodarbošanās = [[Karalis|ķēniņš]]
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}
[[Attēls:2010 09 04 7Tervete37.JPG|thumb|250px|Tērvetes pilskalns, uz kura atradās Nameiša rezidence]]
'''Nameisis''' (''Nameise'', ''Nameyxe''), pazīstams arī kā '''Namejs''', '''Nameitis''', bija [[Tērvete (zeme)|Tērvetes]] [[zemgaļi|zemgaļu]] vecākais, vēlāk visas [[Zemgales ķēniņš]] un brīvības cīņu vadonis. Viņš valdīja visā [[Zemgale (valsts)|Zemgalē]], izņemot vācu okupēto [[Mežotnes pilskalns|Mežotnes pilsnovadu]]. Pieminēts [[Vecākā Livonijas atskaņu hronika|Vecākajā Livonijas atskaņu hronikā]] un [[Moliānas Francisks|Moliānas Franciska]] izmeklēšanas protokolā (1312), kur dēvēts par Zemgales [[Karalis|ķēniņu]] ([[vācu valoda|senvācu]]: ''kunic'', {{val|la|rex}}). Kritis krusta karos ar [[Vācu ordenis|Vācu ordeni]] [[Lietuva|Lietuvā]] vai [[Prūsija|Prūsijā]] pēc 1281. gada.

== Personvārda rakstība un cilme ==
Vēsturnieku un valodnieku vidū nav vienotības par pareizo Zemgales valdnieka vārdu, tāpēc sastopami vairāki varianti — arī '''Nameiķis''', '''Nameiks''', '''Nameitis'''. Populārākās formas ir '''Nameisis''' un '''Namejs''', kas nav pretrunā ar baltu valodu personvārdiem, piemēram, ''Nameišis, Nomeisz''.<ref>Būga K. Rinktiniai raštai, t. III. — Vilnius, 1961. — 1008 p.</ref><ref>Blese E. Latviešu personu vārdu un uzvārdu studijas: Vecākie personu vārdi un uzvārdi (XIII-XVI gs.). — R., 1929. — 359 lpp.</ref> Taču, vadoties no Nameiša apzīmējuma kādā 1312. gada dokumentā — ''Nameyxe'' <ref>Das Zeugenverhör des Franciscus de Moliano (1312) / Bearbeitet von A.Seraphim. — Königsberg i. Pr., 1912. — XXX, 229 S.</ref> —, daļa vēsturnieku viņu sauc par Nameiķi vai Nameiku.<ref>Biļķins V. Nameiķis un viņa laikmets. — R., 1935. — 33 lpp.</ref><ref>[[Edgars Dunsdorfs]]. Latvijas vēsture. — Lincoln (Nebraska), 1980. — 367 lpp.</ref> Arī šī forma no valodniecības viedokļa ir attaisnojama un, iespējams, bijusi sākotnējā, ar nozīmi — „pie mājas piederošs”, „savējais”.<ref>Būga K. Rinktiniai raštai. T. III. Vilnius: 1961. - 1008 lpp.</ref><ref>Kiparsky V. Die Kurenfrage. Annales academiae scientiarum Fennicae, ser. B, t. XLII. Helsinki, 1939. - 474 S.</ref>

== Dzīves gājums ==
1272. gada 6. jūnijā Nameisis bija zemgaļu dižciltīgais un viens no tiem „zemes vecajiem”, kas Zemgales vārdā noslēdza mieru ar [[Livonijas ordenis|Livonijas ordeni]] un [[Rīgas arhibīskapija|Rīgas arhibīskapu]]. Saskaņā ar līgumu, vācu soģi trīs reizes gadā ieradās Zemgalē, lai ievāktu nodokļus. Nameisim kā zemgaļu karalim ordeņa brāļi rādīja „daudz goda un cienības”.

1279. gadā Nameisis pēc ordeņa sakāves [[Aizkraukles kauja (1279)|Aizkraukles kaujā]] noslēdza līgumu ar lietuvju valdnieku [[Traidens|Traidenu]] un maijā zemgaļi ieņēma vācu okupēto [[Tērvete (zeme)|Tērvetes]] pilsētu, bet pēc dažu dienu cīņām arī pili. Sagūstītos vācu bruņiniekus aizsūtīja uz Lietuvu, bet vācu soģi sodīja ar nāvi. Īsā laikā krustneši tika izdzīti arī no citiem zemgaļu pilsnovadiem, izņemot [[Mežotne (zeme)|Mežotni]].

1279. gada vasarā ordenis atriebjoties veica sirojumus Tērvetes un Dobeles pilsnovados. Rudenī karalis Nameisis ar negaidītu uzbrukumu [[Nameiša karagājiens uz Rīgu (1280)|mēģināja ieņemt Rīgu]], bet spiegu informētie krustnešu spēki sagaidīja zemgaļus pie [[Lielupe]]s. Nameisis guva uzvaru šajā kaujā un sagūstīja [[Livonijas landmaršali|ordeņa maršalu]].

1281. gadā krustneši no jauna uzbruka Dobelei, taču ar lietuviešu palīdzību tika sakauti. Augustā apvienotais krustnešu karaspēks (14 000 vīru) ar kara mašīnām uzbruka Tērvetei. Nameisis nespēja pretoties pārspēkam un ar Rīgas prāvesta starpniecību tika noslēgts jauns miera līgums ar vāciešiem. Līgums noteica, ka zemgaļi paturēja savas pilis, bet maksāja nodokļus ([[kunga tiesa|kunga tiesu]]) un pieņēma vācu soģus. Ordenis nebija pilnībā apmierināts ar šādiem līguma nosacījumiem un ar viltu, ielūdzot uz dzīrēm, nogalināja zemgaļu vecākos.

1281. gadā Zemgales ķēniņš Nameisis devās uz [[Lietuva|Lietuvu]], lai kopā ar Traidenu cīnītos pret [[Vācu ordenis|Vācu ordeni]] Prūsijā pie [[Kristburga]]s. Par karaļa Nameiša tālākajām gaitām ziņu nav, domājams, ka viņš gājis bojā cīņās Prūsijā.

== Nameisis latviešu kultūrā ==
Arheoloģiskajos izrakumos [[Daugmales pilskalns|Daugmales pilskalnā]] atrastais vītais sudraba gredzens tiek dēvēts par [[Nameja gredzens (rotaslieta)|Nameja gredzenu]]. 
Nameisis kā zemgaļu brīvības cīnītājs attēlots [[Edvarts Virza|Edvarta Virzas]] poēmā „Karalis Nameitis” (1925), [[Aleksandrs Grīns|Aleksandra Grīna]] romānā „[[Nameja gredzens (romāns)|Nameja gredzens]]” (1931) un [[Laimonis Purs|Laimoņa Pura]] tetraloģijā „Degošais pilskalns”.

Nameiša tēls un viņa cīņas pret krustnešiem izmantotas 2018. gada [[spēlfilma|spēlfilmā]] [[Nameja gredzens (filma)|"Nameja gredzens"]].

== Atsauces ==
{{atsauces}}

== Literatūra ==
* Nameisis, [https://web.archive.org/web/20110512211713/http://www.historia.lv/alfabets/N/na/nameisis/encik/nameisis_le.htm Latvju enciklopēdija. 2.sējums, 1760.lpp.]

== Ārējās saites ==
* [http://las.am/lv/e-content/nameja-gredzens Aleksandrs Grīns: "Nameja gredzens"] {{Webarchive|url=https://web.archive.org/web/20160801221627/https://las.am/lv/e-content/nameja-gredzens |date={{dat|2016|08|01||bez}} }}, bez maksas lejupielādējama e-grāmata
* Eduards Liniņš (2017. gada 7. janvāris). [http://lr1.lsm.lv/lv/raksts/septini-gadsimti-lidz-valstij/septini-gadsimti-lidz-valstij.-zemgalu-virsaitis-namejs.a79415/ Zemgaļu virsaitis Namejs]. ''Septiņi gadsimti līdz valstij''. [[Latvijas Radio 1]]. [[Lsm.lv]]. Skatīts: 2017. gada 7. janvārī.

{{kastes sākums}}
{{Amatu secība | pirms = [[Šabis]] (ap 1259) | virsraksts = [[Zemgales valdnieku uzskaitījums|Zemgaļu ķēniņš]] <br />  Nameisis | periods = pirms 1272.—1281. gada | pēc = 1287. gada [[Garozas kauja|Garozas kaujā]] kritušais zemgaļu vadonis}}
{{Amatu secība | pirms = [[Švarns]] (1264—1269) | virsraksts = [[Lietuvas valsts vadītāji|Lietuvas valdnieki]] <br /> [[Traidens]] (1269—1282)  | periods = | pēc = [[Daumants]] (1282—1285) }}
{{Amatu secība | pirms = [[Nikolajs fon Nauens]] (1229—1253) | virsraksts = [[Rīgas arhibīskapi (1255—1562)|Rīgas arhibīskapi]] <br /> [[Alberts II (Rīga)|Alberts II Zauerbērs]] (1253—1273) <br /> [[Johans I fon Lūne]] (1273—1284)  | periods = | pēc = [[Johans II fon Fehte]] (1285—1294)}}
{{Amatu secība | pirms = [[Andreass no Vestfālenes]] (1270)| virsraksts = [[Livonijas ordeņa mestri]] <br /> [[Valters fon Nortekens]] (1270—1273) <br /> [[Ernsts fon Rasburgs]] (1274—1279)<br /> [[Konrāds fon Feihtvangens]] (1279—1281) | periods = | pēc = [[Villekens fon Endorps]] (1281—1287) }}
{{kastes beigas}}

[[Kategorija:Valdnieki Latvijas teritorijā]]
[[Kategorija:Latvijas vēsture]]
[[Kategorija:Zemgaļi]]