{{Elementa infokaste
|                 tips = nemetāls
|      kārtas skaitlis = 34
|             1. čaula = 2
|             2. čaula = 8
|             3. čaula = 18
|             4. čaula = 6
|              simbols = Se
|             atommasa = 78,69
|   valences elektroni = [Ar]3d<sup>10</sup>4s<sup>2</sup>4p<sup>4</sup>
|       tabulas attēls = [[Attēls:Se-TableImage.svg|250px]]
|               attēls = [[Attēls:Selen 1.jpg|210px]]&nbsp;&nbsp;&nbsp;&nbsp;[[Attēls:Selenium native.jpg|130px]]<br />Selēna alotropiskās modifikācijas — melnais, pelēkais un<br />sarkanais selēns un dabiskā selēna paraugs
|  oksidēšanas pakāpes = '''+6''', '''+4''', '''+2''', -2
|  elektronegativitāte = 2,55
|              blīvums = 4390
|  kušanas temperatūra = 494 K (221&nbsp;°C)
| viršanas temperatūra = 958 K (685&nbsp;°C)
}}

'''Selēns''' ir [[ķīmiskais elements]] ar simbolu '''Se''' un [[atomskaitlis|atomskaitli]] 34. Tas ir [[nemetāli|nemetāls]]. Selēns dabā ļoti reti ir sastopams brīvā veidā. Tas galvenokārt ir [[selenīdi|selenīdu]] veidā, kā piemaisījums [[sulfīdi|sulfīdu]] rūdām. Selēnu 1817. gadā atklāja zviedru ķīmiķis [[Jenss Jākobs Bercēliuss]]. Tā nosaukums ir radies no [[grieķu valoda|grieķu vārda]] {{gree|σελήνη}} (''seléne''), kas nozīmē "[[Mēness]]". Šāds nosaukums tika izvēlēts, jo selēna ķīmiskās īpašības ir līdzīgas [[telūrs|telūra]] īpašībām, kas bija zināms pirms tam, un kura nosaukuma izcelsme ir saistīta ar Zemi.

Selēnu ražo no metālu, bieži no [[varš|vara]], rafinēšanas [[blakusprodukts|blakusproduktiem]]. Komerciāli selēnu lieto [[stikls|stikla]] ražošanā tā atkrāsošanai un [[pigments|pigmentu]] ražošanā. Agrāk to lietoja par [[pusvadītājs|pusvadītāju]] [[fotoelements|fotoelementos]] un [[taisngriezis|taisngriežos]], taču mūsdienās vairāk izmanto pusvadītājus ar labākām īpašībām.

Lai arī selēns brīvā veidā nav pārāk toksisks, daži tā [[ķīmiskais savienojums|savienojumi]] ir visai indīgi. Pieauguša cilvēka organismā ir līdz 20 mg selēna. Tas galvenokārt ir [[aknas|aknās]], [[nieres|nierēs]] un [[liesa|liesā]]. Tas ir kā [[antioksidants]], kas palīdz organismam cīnīties pret [[Brīvais radikālis|brīvajiem radikāļiem]], mazina [[iekaisums|iekaisumus]] un kavē [[šūna|šūnu]] novecošanu.

== Īpašības ==
Selēnam ir vairākas [[alotropija|alotropiskās]] modifikācijas, kas savstarpēji mainās pie dažādām temperatūrām. Selēns parasti ir [[amorfa viela]], ķieģeļsarkans pulveris. Strauji kausējot, tas ieņem melnu, stiklveidīgu formu. Pie 180 °C temperatūras selēns kļūst pelēks.

Savienojumos selēna [[oksidēšanas pakāpe]]s var būt +6, +4, +2 un -2. Selēns var veidot stipru [[skābe|skābi]] — [[selēnskābe|selēnskābi]] H<sub>2</sub>SeO<sub>4</sub>, kas ir analoga [[sērskābe]]i.

=== Izotopi ===
Dabā ir sastopami seši dažādi selēna [[izotops|izotopi]]: selēns-80 (49,61% no kopējā selēna daudzuma), selēns-78 (23,77%), selēns-76 (9,37%), selēns-82 (8,73%), selēns-77 (7,63%) un selēns-74 (0,89%).<ref name="jlab"/>

== Izmantošana ==
[[Attēls:AVS-120-270.JPG|thumbnail|200px|1964. gadā ražots selēna taisngriezis]]
Komerciāli selēnu lieto [[stikls|stikla]] ražošanā tā atkrāsošanai un [[pigments|pigmentu]] ražošanā. Agrāk to lietoja par [[pusvadītājs|pusvadītāju]] [[fotoelements|fotoelementos]] un [[taisngriezis|taisngriežos]], taču mūsdienās vairāk izmanto pusvadītājus, piemēram, [[silīcijs|silīciju]], ar labākām īpašībām. Vulkanizējot [[gumija|gumiju]] ar selēnu, tas padara to izturīgāku. [[Kserogrāfija|Kserogrāfijā]] selēns tiek izmantots [[dokuments|dokumentu]] kopēšanā.

== Atrašanās dabā ==
[[Zemes garoza|Zemes garozā]] selēna daudzums ir 10<sup>-5</sup> līdz 10<sup>-6</sup> procenti no tās masas. Tas ir aptuveni 100 mg uz tonnu. Visizplatītākie [[minerāls|minerāli]], kas satur selēnu, ir [[ašvalīts]] (FeSe), [[klaustalīts]] (PbSe), [[timanīts]] (HgSe) un [[guanahuatīts]] (Bi<sub>2</sub>(Se, S)<sub>3</sub>). Selēna koncentrācija [[jūras ūdens|jūras ūdenī]] ir 4{{E|−4}} mg uz litru. 2011. gadā tika iegūtas aptuveni 2000 [[tonna]]s selēna, galvenokārt [[Vācija|Vācijā]] (32%), [[Japāna|Japānā]] (31%), [[Beļģija|Beļģijā]] (10%) un [[Krievija|Krievijā]] (7%). Kopējās selēna rezerves pasaulē tiek lēstas ap 93 tūkstošiem tonnu.

== Atsauces ==
{{commonscat|Selenium|selēns}}
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso034.html | title= Isotopes of the Element Selenium | publisher= Jefferson Lab | accessdate= 2013-02-11 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]