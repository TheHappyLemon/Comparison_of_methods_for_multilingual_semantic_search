{{Citas nozīmes|dzīvības  procesu izbeigšanos|Nāve (nozīmju atdalīšana)|Nāve}}
[[Attēls:Deadconfederate.jpg|thumb|Karavīra līķis [[Amerikas pilsoņu karš|Amerikas pilsoņu kara]] laikā Pitersburgā, Virdžīnijā]]
'''Nāve''' ir pilnīga [[dzīvība]]s procesu izbeigšanās [[organisms|organisma]] [[šūnas|šūnās]] un [[audi|audos]]. Nāvi raksturo tas, ka tā ir neatgriezenisks stāvoklis — miris organisms nevar atdzīvoties. Nāve var iestāties momentāni (ļoti smagu traumu gadījumos), bet parasti tā iestājas caur termināliem stāvokļiem (robežstāvokļiem). Terminālie stāvokļi ir šādi: [[preagonija|preagonālā stadija]], [[agonija]] un [[klīniskā nāve]].<ref>Pēteris Apinis. ''Cilvēks''. Rīga : Nacionālais Medicīnas apgāds, Apgāds Jāņa sēta, 1998, 782. lpp. {{ISBN|9984-9279-0-3}}</ref> No šiem robežstāvokļiem cilvēku iespējams [[reanimācija|reanimēt]] (atgriezt dzīvē). Pēdējā — neatgriezeniskā — miršanas stadija ir [[bioloģiskā nāve]].

Nāve var būt dabiska (fizioloģiskas novecošanās dēļ) un priekšlaicīga (traumas vai slimības dēļ).

Tiek uzskatīts, ka klīniskās nāves beigas un bioloģiskās nāves sākums ir [[smadzeņu garoza]]s neatgriezeniska bojāeja (garoza iet bojā bez skābekļa padeves apmēram 5 minūšu laikā, bet tas atkarīgs arī no ķermeņa temperatūras un medikamentiem). Drošas bioloģiskās nāves pazīmes ir līķa atdzišana, [[līķa plankumi|līķa plankumu]] parādīšanās, līķa sastingums.<ref>Pēteris Apinis. ''Cilvēks''. Rīga : Nacionālais Medicīnas apgāds, Apgāds Jāņa sēta, 1998, 783. lpp. {{ISBN|9984-9279-0-3}}</ref>

Bioloģiski nāve var skart visu organismu vai organisma daļas. Piemēram, daudzšūnu organismos šūnas nepārtraukti nomainās, vecajām atmirstot, savukārt pēc visa organisma nāves iestāšanās daži orgāni vēl kādu laiku var dzīvot, padarot iespējamu [[orgānu transplantācija|orgānu transplantāciju]].<ref>[http://www.neslimo.lv/pme/?name=nave Nāve]</ref>

== Nāves veidi ==
* Vardarbīga — [[nosmakšana]]s, mehānisku bojājumu, [[saindēšanās]] un citos gadījumos.
* Nevardarbīga — [[sirds slimības|sirds]], [[onkoloģiskās slimības|onkoloģisko]], [[infekcijas slimības|infekcijas]] un citu slimību gadījumos.

== Nāves nozīme dažādās kultūrās ==
[[Attēls:Rozentals_Nave.jpg|thumb|250px|[[Janis Rozentāls|Jaņa Rozentāla]] 1897. gada glezna "Nāve"]]
{{main|Nāve (tēls)}}
Dažādu pasaules tautu kultūrās nāve ieņem atšķirīgu nozīmi, kas visbiežāk ir saistīta ar cilvēku reliģisko piederību. Tas, kādu nozīmi šī cilvēka dzīves daļa ieņem kādā kultūrā, tiešā veidā ietekmē arī ikviena cilvēka attieksmi pret nāvi. Piemēram, Latvijas kultūrā nāve vienmēr ir ieņēmusi ļoti svarīgu lomu. Par to liecina dažādas tautas tradīcijas, kas saistītas ar nāvi, apbedīšanu un pēcnāves dzīvi. Par vienu no zināmākajām tradīcijām ir kļuvuši [[kapu svētki]], kas jūlijā un augustā tiek atzīmēti dažādās kapsētās visā Latvijā. Arī [[mirušo ofīcijs]] ir viena no tām tautas paražām, kas tiešā veidā ir saistītas ar cilvēka nāvi. Šāda veida tradīcijas ir saistītas ar cilvēku [[Pārliecība|pārliecību]] par pēcnāves dzīvi, ar to, kas tieši notiek pēc tam, kad cilvēka fiziskais ķermenis ir piedzīvojis nāvi.{{nepieciešama atsauce}}

Dažādas tautas tradīcījas tiešā veidā ietekmē arī to, kā notiek mūžībā aizgājušās [[persona]]s apbedīšana. Tuvinieku atvadīšanās no mirušās personas atspoguļo cieņas izrādīšanu pret mirušo personu, un tieši tāpēc dažādās tautās šim notikumam tiek pievērsta pastiprināta uzmanība.

== Apbedīšana ==
Apbedīšana ir ceremonija, kas notiek pēc tam, kad konstatēta attiecīgā cilvēka nāves iestāšanās. Apbedīšanas ceremonijas laikā notiek atvadīšanās no mirušā cilvēka. Mūsdienās attīstītās valstīs, to skaitā arī Latvijā, ir ierasta cilvēka ķermeņa apbedīšana zārkā. Apbedīšanas ceremonija sevi ietver šādu darbību veikšanu: kapa vietas sagatavošana, mirušā cilvēka izvadīšana, zārka nolaišana sagatavotajā kapā, kapa aizbēršana un kopiņas izveidošana, kapa kopiņas noklāšana ar skujkoka zariem. Šīs ceremonijas organizēšana ir sarežģīta un tāpēc šis darbs visbiežāk tiek uzticēts apbedīšanas birojam, kas specializējas pienācīgu apbedīšanas ceremoniju organizēšanā.<ref>http://atols.lv</ref>

== Kremēšana ==
Kremēšana ir viena no alternatīvām ierastajai apbedīšanas ceremonijai un mūsdienās tā kļūst arvien populārāka. Kremēšanā mirušā cilvēka ķermenis atrodas zārkā un tiek ievietots speciālā krāsnī. Pēc ceremonijas tiek savākti [[pelni]], ko ievieto īpašā urnā, un tie tiek nodoti tuviniekiem.

== Skatīt arī ==
* [[Klīniskā nāve]]
* [[Smadzeņu nāve]]
* [[Koma]]

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{bioloģija-aizmetnis}}

{{autoritatīvā vadība}}

[[Kategorija:Dzīvība]]
[[Kategorija:Nāve| ]]