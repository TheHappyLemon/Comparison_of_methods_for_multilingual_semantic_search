{{infokaste+}}
[[Attēls:Bram3.jpg|thumb|250px|"Krustā sišana"]]
'''Bramantino''' (''Bramantino'', dzimis ap 1465. gadu [[Milāna|Milānā]], miris 1530. gadā turpat), īstajā vārdā '''Bartolomeo Suardi''' (''Bartolomeo Suardi'') bija [[renesanse]]s laika itāliešu gleznotājs un arhitekts, [[Bramante]]s sekotājs. Bramantino ietekmējies arī no [[Pjēro della Frančeska]]s un [[Leonardo da Vinči|Leonardo]] darbiem (īpaši Leonardo ''[[sfumato]]'' tehnikas).

Bramantino dzimis Milānā Alberto Suardi ģimenē. Ziņas par viņa agrīno dzīvi ir neskaidras. Iespējams, viņš apguvis gleznošanu pie Bernardino Butinones. 1508. gadā Bramantino devās uz [[Roma|Romu]], kur līdz 1512. gadam palīdzēja Bramantem darbā pie dažādām celtnēm, tostarp Sansatiro katedrāles Milānā iekštelpu apdarē. Aptuveni 1509. gadā viņš radījis skices 12 gobelēnu sērijai, kurā alegoriski attēloti 12 mēneši. 1525. gadā Bramantino kļuva par hercoga [[Frančesko II Sforca]]s galma gleznotāju. Bramantino kā inženieris palīdzēja Milānas aizstāvēšanā, par ko tika apbalvots.

Bramantino gleznojis daudzus ievērojamu [[Vatikāns|Vatikāna]] personu portretus. Viņa agrīnākie zināmie darbi ir "Kristus dzimšana" (1490. gadi) un ''Ecce Homo'' (apm. 1495.g.). Viens no pazīstamākajiem Bramantino darbiem ir "Austrumu gudrie pielūdz Kristu" (1495-98).

== Ārējās saites ==
{{sisterlinks-inline}}
{{Enciklopēdiju ārējās saites}}

{{gleznotājs-aizmetnis}}

{{autoritatīvā vadība}}

[[Kategorija:1465. gadā dzimušie]]
[[Kategorija:1530. gadā mirušie]]
[[Kategorija:Lombardijā dzimušie]]
[[Kategorija:Itāliešu arhitekti]]
[[Kategorija:Itāliešu gleznotāji]]
[[Kategorija:Renesanses arhitekti]]
[[Kategorija:Renesanses gleznotāji]]