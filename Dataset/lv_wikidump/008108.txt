{{ezera infokaste
|ezers=Tobas ezers
|attēls=Lake Toba and the surrounding hills.jpg
|map = Indonēzija
| plat_d=2 | plat_m=43 | plat_s= | plat_NS=N
| gar_d=98 | gar_m=39 | gar_s= | gar_EW=E
|vieta={{IDN}}
|platība=1130
|garums=100
|Vid_dziļums=
|Max_dziļums=529
|tilpums=240
|augstums_vjl=905
|izteka=[[Asahana]]
|baseins=
|valstis=
|salas=
|pilsētas=
}}
'''Tobas ezers''' ({{val|id|Danau Toba}}) ir liels [[ezers]] [[Indonēzija|Indonēzijā]], [[Sumatra]]s salas ziemeļu daļā. Ezera apkaimē dzīvo galvenokārt [[bataki]] — tauta, kurai raksturīga interesanta tradicionālā koka arhitektūra un amatniecības daiļrade.

== Tobas izvirdums ==
[[Attēls:Lake-toba.jpg|200px|left|thumb|Tobas ezers]]
Tobas ezers atrodas vienā no lielākajiem [[krāterezers|krāterezeriem]] pasaulē. [[1949]]. gadā holandiešu ģeologs Reins van Bemmelens secināja, ka ezera krastus veido vulkāniskas izcelsmes [[iezis|ieži]]; šajā laikā tika secināts, ka ezers atrodas sena vulkāna [[kaldera (ģeomorfoloģija)|kalderā]].

[[Malaizija|Malaizijā]] un [[Indija|Indijā]], {{nobr|3000 km}} tālu, atklāja pelnu slānīti, kura sastāvs ir līdzīgs Tobas ezera apkaimes iežu sastāvam. Šie pelni radās pirms aptuveni {{nobr|71 500}} gadiem, kad tagadējā Tobas ezera vietā notika grandiozs izvirdums. Šim izvirdumam piešķirts augstākais — 8. [[vulkāniskās eksplozivitātes indekss]] — "mega-kolosāls" izvirdums. Šādi izvirdumi, par laimi, cilvēces vēsturē līdz šim vēl nav notikuši. Iespējams, šis ir bijis spēcīgākais izvirdums uz Zemes pēdējo 2 miljonu gadu laikā. Izvirduma laikā kā [[lava]] izplūda ap {{nobr|2000 km³}} iežu un atmosfērā nokļuva ap {{nobr|800 km³}} pelnu. Šāds izvirdums noteikti ietekmēja visas planētas klimatu. Pat aptuveni 3000 km tālajā Indijā vietām pelnu slāņa biezums bija pat vairāk kā 6 metri. Vairākus gadus pēc izvirduma Zemes vidējā temperatūra kritās par 3—3,5&nbsp;°C. Lielākā daļa dzīvības formu Dienvidaustrumu Āzijā gāja bojā, un, iespējams, uz visas planētas notika daudzu sugu izmiršana. Cilvēku ģenētikas pētījumi liecina, ka šajā laikā strauji samazinājās arī seno cilvēku skaits, samazinot mūsu sugas ģenētisko daudzveidību. Saskaņā ar Stenlija H. Embroza (Ilinoisas universitāte) hipotēzi, cilvēku skaits šajā laikā samazinājās līdz dažiem desmitiem tūkstošu.

== Mūsdienu ģeoloģiskā aktivitāte ==
Kopš lielā Tobas izvirduma vulkāniskā aktivitāte Tobas ezera rajonā ir turpinājusies. Pēdējais izvirdums, iespējams, noticis pirms dažiem gadsimtiem. Daļa no vulkāna kalderas atkal ir piepildījusies ar [[magma|magmu]], izspiežot uz augšu Uluanas pussalu un [[Samosiras sala|Samosiras salu]]. Samosiras salas iežu izpēte liecina, ka kopš izvirduma šī sala ir pacelta par 450 metriem.

Ezera apkaimē notiek daudzas [[zemestrīce]]s, pēdējā spēcīgākā zemestrīce notika [[1987]]. gadā.

== Ārējās saites ==
{{commonscat-inline|Lake Toba|Tobas ezers}}
* [https://web.archive.org/web/20060626005709/http://volcano.und.nodak.edu/vwdocs/volc_images/southeast_asia/indonesia/toba.html Toba, Sumatra, Indonesia - Volcano.umd.edu - vulkāna aprasksts angliski]
* [http://www.bradshawfoundation.com/evolution/ Stanley H. Ambrose, ''Volcanic Winter, and Differentiation of Modern Humans'']
* [https://web.archive.org/web/20061104193725/http://magma.nationalgeographic.com/ngm/0503/resources_who.html Joel Achenbach, ''Who Knew'', National Geographic]

== Skatīt arī ==
* [[Pasaulē dziļākie ezeri]]

{{autoritatīvā vadība}}

[[Kategorija:Indonēzijas ezeri]]