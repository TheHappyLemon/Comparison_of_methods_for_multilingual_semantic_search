{{Karoga infokaste
|Name = 
|Article =[[Latvijas Republika]]s
|Image = Flag of Latvia.svg
|Use = 
|Symbol =
|Proportion = 2:1:2
|Adoption = {{dat|1921|6|15}} 
|Design =
|Type = 
}}
'''Latvijas karogs''' ir karmīnsarkans ar horizontālu [[Baltā krāsa|baltu]] svītru vidusdaļā. Tas radīts [[19. gadsimts|19. gadsimtā]], pamatojoties uz seno [[leti|letu]] jeb [[Latgaļi|letgaļu]] karoga aprakstu [[Atskaņu hronika|Atskaņu hronikā]], tādējādi tas uzskatāms par vienu no senākajiem mūsdienās izmantotajiem valsts karogiem pasaulē.<ref>{{Tīmekļa atsauce|url=https://www.crwflags.com/fotw/flags/lv-hist.html|title=Latvia - History of Flag|website=www.crwflags.com|access-date=2022-10-05}}</ref>

[[Latvijas PSR|PSRS okupācijas]] laikā Latvijas karogs bija aizliegts, taču tas tika izmantots kā protesta zīme pret valsts neatkarības zaudēšanu. Karogs tika plaši lietots [[Trešā atmoda|Atmoda]]s laikā un no jauna kļuva par valsts karogu 1990. gada 27. februārī.

== Vēsture ==
[[Attēls:Cesu karogs.jpg|thumb|300px|A. Krūkas 1936. gada glezna "Cēsis — Latvijas karoga šūpulis 1279. gadā", kurā mākslinieks mēģinājis rekonstruēt [[latgaļi|latgaļu]] 13. gadsimta karogu.]]
Karogs radīts, iedvesmojoties no [[Atskaņu hronika|Atskaņu hronikā]] pieminētā Cēsu zemes ([[Autine]]s) karoga. Sakarā ar zemgaļu vadoņa [[Namejs|Nameja]] [[Nameiša karagājiens uz Rīgu (1280)|uzbrukumu Rīgai]] [[1279]]. gadā [[Cēsu komturi|Cēsu komturejas]] vienība kaujas laukā ieradās ar sarkanbaltsarkanu karogu ("To dzirdējuši, nāca nu ar sarkanu tie karogu, kam vidū balta josla bija.<ref>Gunta Matisone [https://www.lsm.lv/raksts/kultura/kulturtelpa/latvijas-sarkanbaltsarkana-karoga-stasts-no-13.gadsimta-lidz-musdienam.a106555/ Latvijas sarkanbaltsarkanā karoga stāsts no 13.gadsimta līdz mūsdienām] LSM</ref> To pirmo reizi ieraudzīja pie [[Cēsis|Cēsīm]], tur tas zināms nācis un letu zemē plīvot sācis, kur sievas braši zirgos jāj un vīriem darbos līdzās stāj. Tik tiešām to jums sacīt varu, ko arī šajā brīdī daru, tas letu karogs ir patiess").<ref>[http://www.historia.lv/alfabets/A/AT/atskanu_hronika/hronikas_teksts/09037_10042.htm] {{Webarchive|url=https://web.archive.org/web/20121018002729/http://www.historia.lv/alfabets/A/AT/atskanu_hronika/hronikas_teksts/09037_10042.htm |date={{dat|2012|10|18||bez}} }}[[Atskaņu hronika]]s<span> fragments par letu karogu</span></ref> [[Letgaļi]]em piešķirtie karogi pirmo reizi pieminēti 1209. gadā [[Līgums ar Jersikas ķēniņu Visvaldi|līgumā ar Jersikas]] ķēniņu [[Visvaldis|Visvaldi]] viņam dotajā lēņu grāmatā.

=== Karoga parādīšanās jaunākajos laikos ===
[[Attēls:Latviešu karogs 1917.jpg|thumb|280px|[[Latviešu strēlnieki|Latviešu strēlnieku]] sarkanbaltsarkanais karogs ar krāsu attiecību 2:1:2 un uzrakstu "Mēs ejam atriebt senču vaidus un nepabeigtās cīņas veikt!". [[Rezerves latviešu strēlnieku pulks|Rezerves latviešu strēlnieku pulka]] karavīri [[Strenči|Strenčos]] 1917. gada 1. maijā.]] 
[[Attēls:Latviesu karogs-2 1917.jpg|thumb|280px|Latviešu karavīru sarkanbaltsarkanais karogs ar krāsu attiecību 1:1:1 un uzrakstu "Dievs, svētī Latviju!". Latviešu delegāti 5. armijas kongresā [[Daugavpils|Daugavpilī]] 1917. gada 17. maijā.]]
[[19. gadsimts|19. gadsimta]] vidū [[Tartu Universitāte|Tērbatas Universitāte]]s profesors [[Jēkabs Jūsmiņš]], pētot Atskaņu hroniku, uzgāja šo atsauci un to sāka lietot [[Lettonia|Tērbatas latviešu studenti]]. [[I Vispārīgie latviešu Dziedāšanas svētki|Pirmo vispārējo latviešu dziesmu svētku]] laikā Rīgā 1873. gadā Tērbatas Universitātes latviešu studentiem tika uzticēti goda kārtībnieku pienākumi un kā amata atšķirības zīmes viņi nēsāja sarkanbaltas krūts lentes. Arī pirmais latviešu dziesmu svētku karogs bija šūdināts sarkanbaltos krāsu toņos, kas uzskatāms par pirmo Latvijas valsts karoga prototipu.

Pēc [[Februāra revolūcija]]s [[1917]]. gada martā tika izveidota [[Vidzemes pagaidu zemes padome]], par [[Krievijas Pagaidu valdība]]s komisāru [[Vidzemes guberņa|Vidzemes guberņā]] kļuva [[Rīgas pašvaldības vadītājs|Rīgas pilsētas galva]] [[Andrejs Krastkalns]], vēlāk [[Andrejs Priedkalns]], par komisāra vietnieku [[Kārlis Ulmanis]]. Aprīļa beigās Tērbatā izveidoja Kurzemes pagaidu zemes padomi, par Vācijas okupētās [[Kurzemes guberņa]]s komisāru tika ievēlēts [[Jānis Čakste]]. [[Latgale]]s latviešu kongress [[Rēzekne|Rēzeknē]] 1917. gada maijā izveidoja savu [[Latgales Zemes padome|Latgales Zemes padomi]] ar [[Francis Trasuns|Franci Trasunu]] priekšgalā, kas pauda vēlēšanos atdalīt Latgali no [[Vitebskas guberņa]]s un apvienot ar pārējo latviešu apdzīvoto teritoriju, tomēr Krievijas Pagaidu valdība neakceptēja Latvijas novadu apvienošanos vienā autonomā vienībā. Politisko procesu ietekmē tika aktualizēts jautājums par Latvijas karoga izskatu. Pie karoga meta izstrādāšanas strādāja vairākas mākslinieku grupas. Populārākie bija mākslas vēsturnieka [[Oļģerts Grosvalds|Oļģerta Grosvalda]] ar krāsu attiecību 1:1:1 un mākslinieku [[Ansis Cīrulis|Anša Cīruļa]] un [[Voldemārs Tone|Voldemāra Tones]] ar krāsu attiecību 2:1:2 piedāvātie karoga varianti. 1917. gada maijā [[Latviešu mākslas veicināšanas biedrība]]s valde pieņēma lēmumu kā paraugus karogu izgatavošanai visiem ieteikt Cīruļa un Tones zīmēto karogu metus. Neviens no šiem variantiem nebija tumšsarkanā krāsā, un arī J. Lapiņa un O. Grosvalda karogi pilnībā neatbilda vēlāk pieņemtajam Latvijas karogam.<ref name="lv.lv">[http://lv.lv/?menu=doc&id=200636 Tālis Pumpuriņš. Sarkanbaltsarkanās – Latvijas karoga krāsas. Latvijas Vēstnesis, 17. novembris, 2009]{{Novecojusi saite}}</ref>

==== Polemika ====

Polemika par latviešu karogu presē aizsākās, kad pirmie nacionālie karogi parādījās sarīkojumos un demonstrācijās. Laikraksta "Līdums" slejās šo domu apmaiņu ierosināja Dr. [[Oskars Voits|Oskara Voita]] publikācija "Latviešu nacionālās krāsas". Kā pirmie un gandrīz vai vienīgie nopietnākie polemizētāji tā laika presē bija rakstnieks [[Linards Laicens]] un valodnieks, orientālists [[Pēteris Šmits]]. L.Laicens līdz ar O.Voitu bija pirmie, kuri presē popularizēja tumšsarkano krāsu kā iespējamās [[Latvija]]s valsts karoga pamatkrāsu, kamēr citi galvenokārt runāja par tautas karogu. Ar vairākām publikācijām par sarkanbaltsarkano karogu diskusijā iesaistījās [[Vladivostoka|Vladivostokā]] dzīvojošais un strādājošais [[Pēteris Šmits]], kurš iebilda pret [[Matīss Siliņš|Matīsa Siliņa]] tulkojuma variantu, ka latviešu karogs bijis tikai ar vienu baltu svītru. Šmits, tāpat kā 19. gadsimta beigās vēsturnieks [[Jānis Krodznieks]], "Atskaņu hronikā" minēto vietu par cēsnieku karogu tulkoja: "Ar karogu sarkanā krāsā, kas bija ar baltu strīpots." Sava tulkojuma pareizībai viņš apstiprinājumu meklēja arī [[folklora]]s materiālā — [[tautasdziesmas|tautasdziesmās]]. Viņš uzskatīja, ka Atskaņu hronikā minētais cēsnieku karogs bijis ar vairākām baltām svītrām. Nav liecību, ka 1917. gadā latviešu aprindās lietoti šādi ar vairākām baltām svītrām darināti karogi. Arī karoga izveides pamatojuma meklēšana folklorā šajā laikā neguva lielu atsaucību. Diskusijās par karogu gan presē, gan mākslinieku aprindās pie puslīdz vienota viedokļa nonāca tikai tad, kad karoga lietošanu apdraudēja gan lielinieki, gan vācu okupācijas vara. Lai gan diskusijā vēl netika radīts Latvijas karogs, kurā būtu apvienoti vēlāk ar likumu apstiprinātie krāsu toņi un svītru proporcijas, tomēr tas bija solis uz viena karoga izveidi. Šīs diskusijas rezultātā ieteiktais A.Cīruļa mets 1918. gadā, realizēts fotogrāfa Jāņa Rieksta pastkartēs, padarīja krāsu proporciju 2:1:2 par tautā vispopulārāko.

==== Karoga ieviešana ====
[[Attēls:Latvijas Republikas proklamesana 1918.jpg|thumb|280px|Ar nacionālā karoga krāsām dekorētā zāle Latvijas Republikas proklamēšanas akta laikā 1918. gada 18. novembrī (Viļa Rīdzenieka foto).]]
1916. gada otrajā pusē Valmieras skolotāji [[Jānis Lapiņš]] un Marianna Straumane izšuva sarkanbaltsarkanu karogu ar saulītes simbolu kreisajā augšējā stūrī.

[[Vidzemes Pagaidu Zemes padome|Vidzemes Zemes sapulce]]s laikā 1917. gada martā šis karogs plīvoja virs [[Valmieras latviešu biedrība]]s nama.<ref>[https://www.valmiera.lv/lv/kultura/latvijai_100_/brivibas_stasti/janis_lapins/ Jānis Lapiņš] {{Webarchive|url=https://web.archive.org/web/20200116083634/https://www.valmiera.lv/lv/kultura/latvijai_100_/brivibas_stasti/janis_lapins/ |date={{dat|2020|01|16||bez}} }} valmiera.lv</ref>

Vispārējā haosā jau pēc [[Oktobra revolūcija|lielinieku Oktobra apvērsuma]] [[Pēterburga|Petrogradā]] latviešu pilsonisko partiju un organizāciju pārstāvjiem izdevās savstarpēji vienoties un nodibināt [[Latviešu pagaidu nacionālā padome|Latviešu pagaidu nacionālo padomi]] (LPNP), kuras darbinieki bija aktīvi sarkanbaltsarkanās karoga krāsas popularizētāji gan vācu okupētajā Latvijā, gan arī ārpus tās. 
Jānis Lapiņš 1916. gada otrajā pusē lūdza Valmieras bēgļu bērnu patversmes skolotājai, vēlākajai sievai Mariannai Straumanei (1896-1985) izšūt [[Indriķa hronika|Indriķa hronikā]] minēto latviešu sarkanbaltsarkano karogu. Uz tā pamatnes bija uzšūts saulītes simbols.

Daudzas sarkanbaltsarkanā karoga popularizēšanas epizodes saistās ar latviešu sabiedriskajām aktivitātēm 1918. gadā Ukrainā, Tālajos Austrumos, Sibīrijā, Baltkrievijā un citur bijušās [[Krievijas Impērija]]s teritorijā. Pirmie nozīmīgākie šā laika sarkanbaltsarkano krāsu lietošanas gadījumi saistās ar valsts proklamēšanas aktu 1918. gada 18. novembrī 2. Rīgas pilsētas teātra (tagad [[Latvijas Nacionālais teātris]]) ēkā [[Rīga|Rīgā]] 1918. gada 18. novembrī. Par to, ka sarkanbaltsarkanais karogs kļuvis par valsts simbolu, liecināja arī mākslinieka [[Jānis Kuga|Jāņa Kugas]] dekorētā zāle, kas fiksēta fotogrāfa [[Vilis Rīdzenieks|Viļa Rīdzenieka]] fotouzņēmumā. Visplašāk sarkanbaltsarkanie karogi tika lietoti jaunās valsts pirmajās dienās iedzīvotāju sapulcēs un demonstrācijās. Dažkārt atzīmēts, ka karogu gatavošanai trūcis piemērota auduma. Pirmie jaunās valsts karogi tika darināti lielā steigā, un par vienveidību to izskatā tika domāts maz. [[Latvijas brīvības cīņas|Brīvības cīņās]], kas aizsākās jau 1918. gadā un noslēdzās ar uzvaru 1920. gadā, sarkanbaltsarkans karogs pārliecinoši kļuva par Latvijas simbolu.

=== Krāsas un proporcijas ===
[[Attēls:Armijas vienība ar Latvijas karogu Latvijas Brīvības cīņu laikā.jpg|thumb|280px|Latvijas Brīvības cīņu laikā izmantotais Latvijas karogs reizēm bija ar atšķirīgām krāsu proporcijām.]]
[[Attēls:Flags of Latvia photo (vertical version).jpg|thumb|280px|left|Latvijas karogi pie ieejas ēkā svētku dienās. 2021. gads]]
Pirmie likumdošanas dokumenti saistībā ar valsts karogu bija ministriju un departamentu rīkojumi un pavēles, kas izdotas 1918. gada beigās un 1919. gadā. Turpmākie dokumenti publicēti jau pēc Brīvības cīņām. 1921. gada 15. jūnijā [[Latvijas Republikas Satversmes sapulce|Satversmes sapulcē]] pieņēma ''Likumu par Latvijas Republikas karogu un ģerboni''.<ref name="lv.lv"/> Likums gan noteica krāsu proporcijas, bet nenorādīja krāsu toņus, kā arī karoga izmērus. Tas arī netika izdarīts 1922. gadā pieņemtajā [[Satversme|Satversmē]].

Pirmoreiz karoga krāsa raksturota 1922. gada 25. augustā [[Latvijas Republikas Ministru kabinets|LR Ministru kabineta]] pieņemtajos "Noteikumos par valsts, tirdzniecības, amatu personu un atsevišķu iestāžu flagām un kara kuģu karogiem". Šie noteikumi ne tikai paredzēja, ka karoga krāsa ir "tumši sarkana (karmin)", bet arī noteica karoga garuma un platuma attiecību 3:2. Tomēr noteikumos vēl nebija konsekvences terminoloģijā un tika lietots gan "flaga", gan "karogs". Šos noteikumus pieņemot kā likumu [[Saeima|Saeimā]], karoga garuma un platuma attiecības noteica 2:1, kā arī vārdu "flaga" aizvietoja ar — "karogs". "Likumu par Latvijas valsts, tirdzniecības, amatu personu un atsevišķu iestāžu un karakuģu karogiem" 1923. gada 16. janvārī pieņēma Saeima, bet 20. janvārī to izsludināja Prezidents. 16. martā likumu un ministru kabineta noteikumu krājuma pielikumā iespiesti "Latvijas karogu zīmējumi", kuros krāsās attēloti visi septiņpadsmit likumā noteiktie un aprakstītie karogi.

Pēc [[Latvijas okupācija (1940)|Latvijas okupācijas]] 1940. gadā, par šī karoga izmantošanu vai glabāšanu draudēja kriminālatbildība. No jauna karogs atklātībā parādījās 80. gadu otrajā pusē, kad tas tika plaši lietots [[Trešā atmoda|Atmodas]] laikā un tā valsts karoga statuss tika atjaunots [[1990]]. gada [[27. februāris|27. februārī]].<ref>http://www.eliesma.lv/sarkanbaltsarkanais-karogs-par-cesim-jau-25-gadus{{Novecojusi saite}}</ref><ref>[http://www.mfa.gov.lv/data/file/l/aarlietu_ministrijas_izdevums_atveerumaa_lv.indd.pdf Ārlietu ministrijas nams] {{Webarchive|url=https://web.archive.org/web/20210225201123/https://www.mfa.gov.lv/data/file/l/aarlietu_ministrijas_izdevums_atveerumaa_lv.indd.pdf |date={{dat|2021|02|25||bez}} }}, 12.lpp.</ref>

== Karoga izskats ==

Karoga ar likumu noteiktās garuma un platuma proporcijas ir 2:1, bet sarkanās un baltās krāsas proporcijas 2:1:2. Karoga krāsas, saskaņā ar "Latvijas valsts karoga likuma piemērošanas noteikumiem",<ref name=":0" /> atbilst [[Pantone]] krāsu skalas krāsām PANTONE 201 C<ref>Heraldikas komisija 1995. gadā vienojās par Latvijas valsts karoga krāsu atbilstību PANTONE skalas parametriem — sarkanā: PANTONE 1807C; baltā: PANTONE White — [http://www.vestnesis.lv/?menu=valstsKarogs Valsts karogs. // Latvijas vēstnesis.] {{Webarchive|url=https://web.archive.org/web/20100420111126/http://www.vestnesis.lv/?menu=valstsKarogs |date={{dat|2010|04|20||bez}} }}, — taču 2010. gadā ar 27.04.2010. MK noteikumiem Nr.405 "Latvijas valsts karoga likuma piemērošanas noteikumi" valsts karoga krāsa tika mainīta.</ref> un PANTONE White.<ref name=":0">{{Tīmekļa atsauce |url=http://www.likumi.lv/doc.php?id=209092&from=off |title=27.04.2010. MK noteikumi Nr.405 "Latvijas valsts karoga likuma piemērošanas noteikumi" |access-date=30.04.2010 |archiveurl=https://web.archive.org/web/20140407090444/http://likumi.lv/doc.php?id=209092&from=off |archivedate=07.04.2014 }}</ref>
[[Attēls:Flag of Latvia (construction sheet).svg|right|thumb|384 px|Valsts noteiktās karoga proporcijas un krāsas]]

<br />'''Sarkanā:'''
<br />PANTONE 201 C<ref name=":1">{{Tīmekļa atsauce|url=https://www.pantone.com/color-finder/201-C|title=PANTONE 201 C - Find a Pantone Color {{!}} Quick Online Color Tool|last=PANTONE|website=PANTONE|access-date=2019-03-27|language=en|archive-date=2020-08-06|archive-url=https://web.archive.org/web/20200806193343/https://www.pantone.com/color-finder/201-C}}</ref> 
<br />RGB 157 34 53<ref name=":1" />
<br />CMYK 7 100 68 32<ref name=":1" />
<br />Hex #9D2235<ref name=":1" />
<br />'''Baltā:'''
<br />PANTONE White
<br />RGB 255 255 255
<br />CMYK 0 0 0 0
<br />Hex #FFFFFF

== Karoga izkāršanas dienas ==
{{Skatīt arī|Latvijas Valsts svētku, atceres un atzīmējamās dienas}}
* [[25. marts]] — [[1949. gada marta deportācijas|Komunistiskā genocīda upuru]] piemiņas diena (sēru noformējumā)
* [[1. maijs]] — Darba svētki, [[Latvijas Satversmes sapulce]]s sasaukšanas diena
* [[4. maijs]] — [[Par Latvijas Republikas neatkarības atjaunošanu|Latvijas Republikas Neatkarības atjaunošanas]] diena ([[1990]]. gads)
* [[14. jūnijs]] — [[1941. gada jūnija deportācijas Latvijā|Komunistiskā genocīda upuru]] piemiņas diena (sēru noformējumā)
* [[17. jūnijs]] — [[Latvijas Republikas okupācijas diena]] (sēru noformējumā)
* [[4. jūlijs]] — [[Holokausts|Ebreju tautas genocīda upuru]] piemiņas diena (sēru noformējumā)
* [[21. augusts]] — Konstitucionālā likuma “Par Latvijas Republikas valstisko statusu” pieņemšanas diena
* [[11. novembris]] — [[Bermontiāde|Lāčplēša diena]]
* [[18. novembris]] — [[Latvijas valsts pasludināšana|Latvijas Republikas Proklamēšanas]] diena ([[1918]]. gads)
* Decembra pirmā svētdiena —  [[Genocīds|pret latviešu tautu vērstā totalitārā komunistiskā režīma genocīda upuru]] piemiņas diena (sēru noformējumā)

== Skatīt arī ==
* [[Latvija]]
* [[Latvijas Republikas okupācijas diena]]
* [[Latvijas karogu uzskaitījums]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20060421090247/http://www.li.lv/old/lat/simboli.htm Latvijas simbolu skaidrojums]
*[https://web.archive.org/web/20191029175307/http://old.historia.lv/alfabets/A/AT/atskanu_hronika/hronikas_teksts/09037_10042.htm Atskaņu hronikas fragments, kurā pieminēts karogs (ap 09225 rindiņu)]
* [https://web.archive.org/web/20091126061236/http://www.likumi.lv/doc.php?id=200642&from=off Latvijas valsts karoga likums]
* [https://web.archive.org/web/20150717050042/http://neogeo.lv/?p=5578 Latvijas karoga vēsture, sākotnējie varianti"]
* [https://web.archive.org/web/20120126010554/http://www.mfa.gov.lv/lv/Jaunumi/Publiska-Diplomatija/karogs/izstade/raksts-geneze Tālis Pumpuriņš, Dr.hist. "Latvijas sarkanbaltsarkanā karoga ģenēzes". Latvijas Republikas Ārlietu ministrijas mājas lapa]

{{Eiropas karogi}}

[[Kategorija:Latvijas simboli]]
[[Kategorija:Nacionālie karogi]]