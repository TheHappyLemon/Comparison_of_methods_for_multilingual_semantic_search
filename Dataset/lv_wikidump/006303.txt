[[Attēls:chalcedon.jpg|thumb|300px|Halcedona olis.]]
'''Halcedons''' (nosaukums saistīts ar [[Senā Grieķija|Seno Grieķiju]], taču pretstatā daudziem skaidrojumiem, nav saistāms ar seno pilsētu Halkedonu) ir viens no [[kvarca paveidi]]em — slēpti kristālisks (halcedonu veidojošie kristāliņi ir mazāki par 1 mikrometru), šķiedrains kvarcs. Kā rāda neseni pētījumi, halcedons bieži ir kvarca un cita [[minerāls|minerāla]] — [[moganīts|moganīta]] maisījums. Halcedons uzskatāms par [[mineraloīds|mineraloīdu]].

Halcedonam atšķirībā no kvarca ir taukains spīdums. Tas ir puscaurspīdīgs, visbiežāk baltā vai zilgani pelēcīgā krāsā, brūngans un nereti — gandrīz melns. Vieglāk šķīdināms nekā kvarcs. Veido kārtiņas, satecējumus, [[pseidostalaktīts|pseidostalaktītus]] vai masīvus veidojumus. Halcedons veidojas [[magmatiskie ieži|magmatisko iežu]] plaisās un tukšumos, arī [[nogulumieži|nogulumiežos]] (krams).

Dažādos halcedona paveidus jau kopš seniem laikiem izmanto kā rotakmeņus. Tā kā pie halcedona nelīp karsts vasks, to bieži izmantoja [[zīmogs|zīmogu]] izgatavošanai. Dažāus paveidus joprojām izmanto rotaslietu izgatavošanai. Lielākus gabalus izmanto arī vāzu, galdu virsmu utml. izgatavošanai. Tiešu Saules staru iedarbībā akmens dabiskais krāsojums var izbalēt.

== Paveidi ==
* '''[[Ahāts]]''' — joslains, bieži koncentriski joslains
* '''[[Karneols]]''' — viendabīgs, sarkans
* '''Hrizoprazs''' — zaļš, satur [[niķelis|niķeļa]] oksīdu
* '''[[Prazems]]''' — bāli zaļš
* '''[[Onikss]]''' — joslains, ar melnām un baltām joslām
* '''[[Krams]]''' — tumši pelēks, melns, brūns, ar stiklainu spīdumu
* '''Heliotrops''' — smaragdzaļš, ar sarkaniem lāsumiem

== Atradnes ==
* [[Amerikas Savienotās Valstis|ASV]] — [[Aidaho]], [[Arizona]], [[Florida]], [[Kolorādo]], [[Oregona]]
* [[Botsvāna]]
* [[Brazīlija]] — [[Riugrandi du Sula]]
* [[Dienvidāfrikas Republika]]
* [[Indija]]
* [[Islande]]
* [[Jemena]]
* [[Kazahstāna]]
* [[Kanāda]] — [[Jaunskotija]], [[Ontārio]]
* [[Krievija]] — [[Urāli]], [[Aizbaikāls]], [[Sahalīna]], [[Kamčatka]]
* [[Mongolija]]
* [[Polija]]
* [[Rumānija]]
* [[Saūda Arābija]]
* [[Slovākija]]
* [[Vācija]]
* [[Urugvaja]]

{{autoritatīvā vadība}}

[[Kategorija:Kvarca paveidi]]
[[Kategorija:Dārgakmeņi]]
[[Kategorija:Mineraloīdi]]