{{ezera infokaste
|ezers=Lādogas ezers
|attēls=Laatokka Sortavalan edustalla.jpg
|paraksts=Lādogas ezers pie Sortavalas
|map = Krievijas Eiropas daļa#Eiropa#Karēlija#Ļeņingradas apgabals
| plat_d=61 | plat_m=0 | plat_s= | plat_NS=N
| gar_d=31 | gar_m=0 | gar_s= | gar_EW=E
|vieta={{RUS}}
|platība=18 130
|garums=219
|Vid_dziļums=51
|Max_dziļums=230
|tilpums=908
|augstums_vjl=4
|izteka=[[Ņeva]]
|baseins=276 000
|valstis=[[Krievija]]<br />[[Somija]]
|salas=~660
|pilsētas=[[Novaja Ladoga]], [[Pitkeranta]],<br />[[Sortavala]], [[Priozerska (Krievija)|Priozerska]]
}}
'''Lādogas ezers''' ({{val|ru|Ладожское озеро}}, senais nosaukums: ''Нево''; {{val|fi|Laatokka}}, {{val|krl|Luadogu}}) ir lielākais [[ezers]] [[Eiropa|Eiropā]] un 15. lielākais pēc platības pasaulē. Saldūdens ezers, atrodas [[Krievija]]s teritorijā — [[Karēlijas Republika|Karēlijas Republikā]] un [[Ļeņingradas apgabals|Ļeņingradas apgabalā]].

Ezerā ir ap 660 salu ar kopējo platību 435 km². Lielākā daļa salu atrodas ezera ziemeļrietumu daļā, tai skaitā slavenā [[Valaama]]s sala. Galvenās pietekas ir [[Svira (upe)|Sviras]] upe no [[Oņegas ezers|Oņegas ezera]], [[Volhova]]s upe no [[Ilmeņa ezers|Ilmeņa ezera]], [[Vuoksi]] upe no [[Saimā|Saimā ezera]] [[Somija|Somijā]].

Ezers ir kuģojams, tas veido daļu no [[Volgas—Baltijas kanāls|Volgas—Baltijas kanāla]].

Ezerā dzīvo īpaša [[pogainais ronis|pogainā roņa]] (''Phoca hispida'') pasuga — [[Lādogas ronis]].

== Vēsture ==
Viduslaikos ezers bija nozīmīgs ziemeļu—dienvidu virziena ūdensceļš. [[Staraja Ladoga]]s senpilsētā atradās nozīmīgs seno [[vikings|vikingu]] atbalsta punkts. Vēlāk ezers un tā apkaime bija strīdus teritorija starp [[Zviedrija|Zviedriju]] un [[Novgorodas Republika|Novgorodas Republiku]].

Lielākajā ezera salā — [[Valaamas sala|Valaamas salā]] — nenoskaidrotā laikā sāka veidoties [[Valaamas klosteris]]. No [[1611]]. līdz [[1715]]. gadam tas bija pamests, taču 18. gadsimtā tika atjaunots. [[Ziemas karš|Ziemas kara]] laikā, [[1940]]. gadā, klosteris tika evakuēts uz [[Somija|Somiju]]. Savu darbību Valaama salā tas atsāka [[1989]]. gadā. Uz citas salas atrodas [[Koņevecas klosteris]] un ezera piekrastē — [[Sviras Aleksandra klosteris]]. Visi šie klosteri pieder pie Krievijas arhitektūras un mākslas "zelta fonda".

Līdz [[1721]]. gadam daļa no ezera piederēja [[Zviedrija]]i, taču pēc [[Ziemeļu karš|Ziemeļu kara]] tā tika atdota Krievijai. [[1812]].—[[1940]]. gados ezers bija uz robežas starp Somiju un Krieviju.

[[Ļeņingradas blokāde]]s laikā ([[1941]]—[[1944]]) Lādogas ezers bija vienīgais ceļš, kas savienoja [[Sanktpēterburga|Ļeņingradu]] ar pārējo Krieviju. Ziemā bada piemeklētajai pilsētai pārtiku piegādāja ar kravas automašīnām pa ezera ledu; šo maršrutu dēvēja par "Dzīvības ceļu". Pēc [[Otrais pasaules karš|Otrā pasaules kara]] Somija zaudēja teritoriju austrumos, un visa ezera piekraste tagad atrodas Krievijas teritorijā. Praktiski visi somi evakuējās uz Somiju, šeit palika dzīvot daļa [[karēļi|karēļu]].

== Ārējās saites ==
{{sisterlinks-inline}}
{{Enciklopēdiju ārējās saites}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]
* [[Eiropas lielākie ezeri]]

{{autoritatīvā vadība}}

[[Kategorija:Krievijas ezeri]]
[[Kategorija:Karēlijas Republika]]
[[Kategorija:Ļeņingradas apgabals]]