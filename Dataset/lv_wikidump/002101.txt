{{atsauces+}}
'''Rožkrustieši''' jeb '''rozenkreiceri''' ({{val|de|Rosenkreuzer}}, no ''Rose'' — 'roze' un ''Kreuz'' — 'krusts') ir slepena [[teozofija|teozofiska]] [[brālība]], kuras darbības uzplaukuma posmu saista ar 15.—17. gadsimtu. Brālības nosaukums cēlies no viņu izmantotā Rozes krusta simbola, kuru izmanto arī dažos [[brīvmūrnieki|brīvmūrnieku]] rituālos. [[Rozes|Roze]] simbolizē augšāmcelšanos, savukārt [[krusts]] — atpestīšanu. Daudzi uzskata, ka mūsdienu rožkrustieši nav saistīti ar 17. gadsimta Rozes krusta brālību, lai arī seko tās mācībai.

Rožkrustiešu mācības pamatā ir trīs anonīmi teksti — ''Fama fraternitatis oder Entdekkung der Brüderschaft des hochlöblichen Ordens des Rosen Creutzes'' (1614), ''Confessio fraternitatis oder Bekanntnus der löblichen Brüderschaft des hochgeehrten Rosen Creutzes'' (1615) un ''Chymische Hochzeit des Christiani Rosencreutz'' (1616).<ref>[http://hermetic.com/norton/pdf/Rosicrucian.pdf] {{Webarchive|url=https://web.archive.org/web/20140125043206/http://hermetic.com/norton/pdf/Rosicrucian.pdf |date={{dat|2014|01|25||bez}} }} Tekstu tulkojums {{en ikona}}</ref>

== Aizsākumi ==
[[Attēls:templeofrosycross.png|thumb|250px|right|Rozes krusta templis, ''Teophilus Schweighardt Constantiens'', 1618]]
Saskaņā ar leģendu Rožkrustiešu ordeni nodibināja [[Vācija|vācu]] svētceļnieks [[Kristians Rozenkreics]] (''Christian Rosenkreuz'', 1378-1484) 1407. gadā. Viņš bija mācījies [[Palestīna|Palestīnā]] vairāku [[okultisms|okultisma]] skolotāju vadībā. Viņa dzīves laikā ordenis nedrīkstēja būt liels — atļauti bija ne vairāk kā astoņi biedri. Kad Rozenkreics 1484. gadā nomira, ordeņa darbība apsīka, lai atjaunotos 17. gadsimta sākumā. Mūsdienu rožkrustieši šo leģendu vērtē dažādi — daži to uzskata par patiesību, savukārt citi domā, ka Rozenkreics ir bijis kādas slavenas vēsturiskas personas pseidonīms (bieži tiek minēts [[Frānsiss Bēkons]]). Tiek uzskatīts, ka Rozenkreics, iespējams, bijusi fiktīva persona.

Pēc mazāk zināmas leģendas, kas meklējama brīvmūrnieku literatūrā, rožkrustiešu ordenis ticis dibināts 46. gadā, kad kādu [[Aleksandrija]]s [[gnosticisms|gnosticisma]] gudro vārdā Ormuss un viņa sešus sekotājus kristietībai pievērsa [[Jēzus]] māceklis [[Sv. Marks|Marks]]. Tādējādi izveidojās rožkrustiešu kustība, kas sevī apvienoja primitīvu [[kristietība|kristietību]] ar [[Senā Ēģipte|ēģiptiešu]] mistērijām. Šīs leģendas patiesīgums nozīmētu, ka Rozenkreics bijis tikai iniciēts un kļuvis par Lielmeistaru jau pastāvošā ordenī, nevis bijis tā dibinātājs.

Cita versija vēsta, ka rožkrustiešu mācības sākums meklējams jau mistēriju skolās Senajā [[Ēģipte|Ēģiptē]]. Pirmā bija Ozirisa skola (1500 p.m.ē.), kurā varēja mācīties tikai izredzētie stingras slepenības režīmā un speciāli būvētās celtnēs, arī piramīdās. Tajās notika praktiskās nodarbības sevis un pasaules izzināšanā, iesvētību ceremonijas un mistiski [[rituāls|rituāli]]. Laika gaitā mācība sāka izplatīties ārpus Ēģiptes robežām. Grieķu filozofs [[Pitagors]] lielu daļu zināšanu ieguva Ēģiptē. Atgriezies [[Senā Grieķija|Grieķijā]], viņš nodibināja okultās [[Pitagoriešu skola|Pitagoriešu skolu]], kas nodarbojās ar misticisma filozofiju. Arī Grieķijā mācības noslēpums tika uzticēts tikai nedaudziem — tiem, kuri spēja izturēt ilgstošus pārbaudījumus. Mūsu ēras 3. gadsimtā ordeņa idejas un mācība izplatījās [[Itālija|Itālijā]], bet 8. gadsimtā — [[Francija|Francijā]], [[Anglija|Anglijā]], [[Vācija|Vācijā]] un citur. Vēlākajos gadsimtos, pateicoties [[Templiešu ordenis|templiešiem]] un [[alķīmija|alķīmiķiem]], ordeņa mācību jau pazina visā [[Eiropa|Eiropā]] un [[Austrumi|Austrumzemēs]].

== Vēsture ==
[[Attēls:Fama.jpg|thumb|left|''Fama Fraternitatis'' (1614)|100px]]
Organizācija, ko 17. gadsimtā pazina kā Rožkrustiešu biedrību (''Rosenkreuzer''), visdrīzāk bija grupa indivīdu ar līdzīgiem viedokļiem par noteiktām lietām. Nav nekādu liecību, kas vēstītu, ka notikušas jebkādas sanāksmes vai ka pastāvējušas amatpersonas. Tā laika rožkrustiešu kustības darbu autori bija morāli un reliģiski reformatori, kas galvenokārt izmantoja [[ķīmija|ķīmiju]] (alķīmiju) un citas zinātnes, lai paustu savu viedokli. Viņu darbiem piemita mistiska vai okulta nokrāsa. Tomēr iespējams arī, ka [[viduslaiki|viduslaikos]] mācības vairāku iemeslu dēļ notika slepeni. Pirmkārt, tika uzskatīts, ka cilvēki vēl nav gatavi saņemt slepenās zināšanas un ka tās, bez izpratnes pielietotas, varētu nodarīt neatgriezenisku ļaunumu cilvēcei. Otrkārt, būtisks šķērslis mācības atklātai paušanai bija arī [[inkvizīcija]].

Tomēr tieši 17. gadsimtā Rozes krusta ordenis sevi pieteica ar vairākiem atklātiem manifestiem. ''Fama Fraternitatis'' (1614),''Confessio Fraternitatis'' (1615) un ''Chymische Hochzeit des Christiani Rosencreutz'' ("Kristiāna Rozenkreica ķīmiskās kāzas", 1616) publicēšana izraisīja interesi visā Eiropā, kā rezultātā darbi tika izdoti atkāroti. Par šo tematu tika uzrakstīti arī daudzi pamfleti, kuros tika pausta kā pozitīva, tā negatīva attieksme un kuru autori bieži vien nezināja neko par manifestu autoru īstajiem nodomiem. Saskaņā ar vēstures avotiem iespējams, ka pirmais darbs manuskripta veidā tika uzrakstīts jau ap 1610. gadu. Pētījumi liecina, ka visus trīs dokumentus, kā arī Rožkrustiešu ordeņa ideju, iespējams, radījis teologs [[Johans Valentīns Andrea]] (''Johann Valentin Andrea'', 1586-1654), lai arī oficiāli apstiprināts tikai tas, ka viņš ir "Ķīmisko kāzu autors" (vēlāk viņš pats darbu nosauc par ''ludibrium'' jeb (aptuveni) muļķīgu rotaļu). Rožkrustiešu darbu autori pārsvarā deva priekšroku [[luterānisms|luterānismam]], nevis [[katoļticība|Romas katolicismam]].

== Cilvēki, kuriem bijusi liela ietekme uz Rožkrustiešu ordeni vai kurus uzskata par rožkrustiešiem ==

'''Pirms Rožkrustiešu manifesta'''

* [[Ramons Lulls]] (''Ramon Llull''), [[Portugāles Deniss]] (''Denis of Portugal''), [[Portugāles Elizabete]], [[Leonardo da Vinči]] (''Leonardo da Vinci''), [[Heinriks Korneliuss Agripa]] (''Heinrich Cornelius Agrippa''), [[Paracelzs]] (''Paracelsus''), [[Fransuā Rablē]] (''François Rabelais''), [[Nostradamuss]] (''Nostradamus''), [[Migels Serveto]] (''Miguel Serveto''), [[Džons Dī]] (''John Dee''), [[Džordāno Bruno]] (''Giordano Bruno'').

'''17. un 18. gadsimtā'''

* [[Frānsiss Bēkons]] (''Francis Bacon''), [[Viljams Šekspīrs]] (''William Shakespeare''), [[Mihaels Maiers]] (''Michael Maier''), [[Jākobs Bēme]] (''Jacob Boehme''), [[Renē Dekarts]] (''René Descartes''), [[Blēzs Paskāls]] (''Blaise Pascal''), [[Īzaks Ņūtons]] (''Isaac Newton''), [[Gotfrīds Vilhelms Leibnics]] (''Gottfried Leibniz''), [[Johans Sebastiāns Bahs]] (''Johann Sebastian Bach''), [[Bendžamins Franklins]] (''Benjamin Franklin''), [[Johans Volfgangs fon Gēte]] (''Johann Wolfgang von Goethe''), [[Volfgangs Amadejs Mocarts]] (''Wolfgang Amadeus Mozart''), [[Ludvigs van Bēthovens]] (''Ludwig van Beethoven''), [[Johans Georgs Švarcs]] (''Johann Georg Eugen Schwartz'', ''Иван Григорьевич Шварц'').

'''19. un 20. gadsimtā'''
[[Attēls:Drlewis.gif|thumb|[[Hārvijs Spensers Lūiss]] "atjaunoja" rožkrustiešu brālību [[Amerikas Savienotās Valstis|ASV]] un bija tās pirmais imperators]]
* [[Viktors Igo]] (''Victor Hugo''), [[Paskāls Beverlijs Randolfs]] (''Paschal Beverly Randolph''), [[Francs Hartmans]] (''Franz Hartmann''), [[Viljams Vinns Vestskots]] (''William Wynn Westcott''), [[Semuels Laidels Makgregors Maters]] (''Samuel Liddell MacGregor Mathers''), [[Rūdolfs Šteiners]] (''Rudolf Steiner''), [[Makss Heindels]] (''Max Heindel''), [[Arnolds Krumms-Hellers]] (''Arnold Krumm-Heller''), [[Hārvijs Spensers Lūiss]] (''Harvey Spencer Lewis''), [[Džordžs Aleksandrs Salivans]] (''George Alexander Sullivan''), [[Hermanis Hese]] (''Hermann Hesse'').

'''Latvijā'''

* [[Vaira Vīķe-Freiberga]].

== Ārējās saites ==

=== Organizācijas ===
*[https://web.archive.org/web/20191231182245/http://www.amorc.org.lv/ AMORC Latvijā]
* [http://www.rosicrucian.org/ AMORC USA]
* [https://web.archive.org/web/20050823093347/http://www.amorc.org/ AMORC Directory of Grand Lodges]
* [https://web.archive.org/web/20041212031832/http://arcgl.org/ Ancient Rosae Crucis (The), ARC]
* [https://web.archive.org/web/20080608014454/http://www.rosicrucianis.org/html/home-en.html A.O.R. Ancient Order of the Rosicrucians]
* [https://web.archive.org/web/20110725202335/http://www.crc-rose-croix.org/ Cénacle de la Rose+Croix (CR+C France)]
* [https://web.archive.org/web/20050826224735/http://www.crcsite.org/crc.htm Confraternity of Rose Cross]
* [https://web.archive.org/web/20051023030444/http://www.rosecroix.com/ Divine Source RoseCroix]
* [https://web.archive.org/web/20050924111500/http://www.esotericgoldendawn.com/ Esoteric Order of the Golden Dawn (The)]
* [http://www.soul.org/ Fraternitas Rosae Crucis (The)]
* [https://web.archive.org/web/20050916004820/http://www.gnostique.net/studies/okrc.htm Kabbalistic Order of the Rosy Cross]
* [https://web.archive.org/web/20050908115413/http://www.lectoriumrosicrucianum.org/ Lectorium Rosicrucianum]
* [http://www.rosicrucian-order.com/ Rose Cross Order]
* [https://web.archive.org/web/20050824183711/http://www.rosicrucianfellowship.org/ Rosicrucian Fellowship (The)]
* [https://web.archive.org/web/20051029031200/http://www.rosicrucianfellowship.org/foreign/index.htm Rosicrucian Fellowship (The) - International Website]
* [https://web.archive.org/web/20050917084509/http://www.rosicrucians.org/ Rosicrucian Salon]
* [https://web.archive.org/web/20051201130105/http://www.sria.uk.net/ Societas Rosicruciana in Anglia]
* [http://www.sria.org/ Societas Rosicruciana in America]
* [https://web.archive.org/web/19991128082158/http://sric-canada.org/ Societas Rosicruciana in Canada]
* [https://web.archive.org/web/20050826013039/http://www.sricf-ca.org/ Societas Rosicruciana in Civitatibus Foederatis]
* [http://www.svmmvmbonvm.org/ SVMMVM BONVM Organization (The)] {{Webarchive|url=https://web.archive.org/web/20050904075815/http://www.svmmvmbonvm.org/ |date={{dat|2005|09|04||bez}} }}
* [https://web.archive.org/web/20051029031110/http://www.rosycross.org/ World-Wide Rosicrucian Fraternity]

=== Tempļi ===
* [https://web.archive.org/web/20051104042318/http://www.alchemylab.com/christian_rosenkreutz.htm Christian Rosenkreutz]
* [https://web.archive.org/web/20100606035240/http://grailstar.4t.com/rosie.htm Rosie: Speculum Sophicum Rhodo-Stauroticum]

=== Pētījumi ===
* [https://web.archive.org/web/20110511125108/http://svmmvmbonvm.org/crc/rosenkreuz4.html Christian Rosenkreuz and the Order of Rosicrucians]
* [https://web.archive.org/web/20050901164109/http://svmmvmbonvm.org/crc/historyrose.htm Manifestations of the Neo-Rosicrucian Current]
* [https://web.archive.org/web/20110717032816/http://svmmvmbonvm.org/crc/crcislam.htm On the Islamic Origin of the Rose-Croix]
* [https://web.archive.org/web/20041030185030/http://svmmvmbonvm.org/crc/bacon.htm Sir Francis Bacon and The Rosy Cross]
* [https://web.archive.org/web/20110717032826/http://svmmvmbonvm.org/crc/rcindex.html The Father CRC Archive]
* [https://web.archive.org/web/20110717032833/http://svmmvmbonvm.org/crc/rosenkreuz.htm The Founder of Rosicrucianism]
* [https://web.archive.org/web/20110717032840/http://svmmvmbonvm.org/crc/crcsteiner.htm The Mission of Christian Rosenkreutz]
* [https://web.archive.org/web/20050313214639/http://svmmvmbonvm.org/crc/preface.htm Who are the Rosicrucians?]

=== Citi resursi ===
* {{catholic|13193b}}
* [https://web.archive.org/web/20050828202148/http://www.americanreligion.org/cultwtch/rosicruc.html CULTWATCH: Rosicrucians]
* [https://web.archive.org/web/20050906180516/http://www.levity.com/alchemy/rosicros.html The Alchemy Web Site: Rosicrucianism]
== Atsauces ==
{{atsauces}}

{{autoritatīvā vadība}}

[[Kategorija:Rožkrustieši| ]]
[[Kategorija:Brālības]]
[[Kategorija:Alķīmija]]
[[Kategorija:Misticisms]]
[[Kategorija:Ezoteriskās skolas]]
[[Kategorija:Astroloģijas vēsture]]