{{Pilsētas priekšpilsētas infokaste
|nosaukums            = Latgales priekšpilsēta
|karte                = [[Attēls:Riga Latgales priekspilseta karte.png|250px]]
|paraksts             = 
|pilseta              = {{Rīga}}
|apkaimes             = [[Dārzciems]]<br />[[Ķengarags]]<br />[[Maskavas forštate]]<br />[[Pļavnieki]]<br /><small>Sīkāk sadaļā: [[#Apkaimes|Apkaimes]]</small>
|platiba              = 50
|iedzivotaju_skaits   = 180 621 (2020)<ref name="pmlp2020">{{PMLPiedz|2020-7}}</ref>
|iedzivotaju_blivums  = 3834
|udenstilpnes         = [[Daugava]]
|parki                = Maskavas parks
|latviesi             = 70 490 (39,0%) <ref>{{pmlp2020nac}}</ref>
|krievi               = 73 398 (40,6%)
|baltkrievi           = {{spaces|3}}7301 (4,0%)
|ukraini              = {{spaces|3}}7150 (3,9%)
|poli                 = {{spaces|3}}3670 (2,0%)
|parejie              = 18 612 (10,3%)
|majas_lapa           = 
}}

'''Latgales priekšpilsēta''' (iepriekš '''Maskavas priekšpilsēta''', '''Maskavas Ārrīga''' jeb '''Aprīga''', '''Maskavas rajons''') ir viens no sešiem [[Rīga|Rīgas pilsētas]] administratīvajiem rajoniem, kas atrodas Rīgas dienvidaustrumu daļā [[Daugava]]s labajā krastā. 
[[Attēls:Центральный рынок 160502.jpg|thumb|[[Rīgas Centrāltirgus]] Latgales priekšpilsētā]]
Latgales priekšpilsētas platība ir 50 km², bet iedzīvotāju skaits ({{dat|2018|7|1|N|bez}}) bija {{nobr|183 287}} (lielākais [[Rīga|Rīgā]] pēc iedzīvotāju skaita).<ref name="pmlp2018" />

== Vēsture ==
Latgales priekšpilsēta vēsturiski veidojusies no vairākām atšķirīgām Rīgas daļām. Jau [[1208]]. gadā tagadējā [[Ķengarags|Ķengaraga]] teritorijā [[Zobenbrāļu ordenis]] uzcēla [[Bertolda dzirnavas]], kas kalpoja kā nocietinājums Rīgas pievārtē.

14. gadsimtā tieši aiz pilsētas vaļņiem Daugavas krastmalā izveidojās [[Lastādija]]s priekšpilsēta, kurā atradās kuģu būvētava, kokzāģētava, pelnu dedzinātava, tur atradās arī noliktavas, šķūņi un algāžu koka namiņi.

[[Zviedru Vidzeme]]s laikā [[Johans Rodenburgs]] izstrādāja Rīgas priekšpilsētu nocietinājumu loka plānu ar ielu planojumu šī loka iekšienē, ko 1652. gadā apstiprināja Rīgas ģenerālgubernators [[Gustavs Horns]]. Aizsardzības un tirdzniecības vajadzībām gar priekšpilsētas ārējo robežu izraka kanālu pa tagadējās [[Dzirnavu iela (Rīga)|Dzirnavu iela]]s gaitu līdz tagadējai [[Marijas iela (Rīga)|Marijas ielai]], kas vēlāk ieguva Rodenburga grāvja nosaukumu (aizbērts 19. gadsimta otrajā pusē). [[Lielais Ziemeļu karš|Lielā Ziemeļu kara]] laikā priekšpilsētas nodedzināja, ārējā kanāla rakšana netika pabeigta.<ref>Irēna Bākule. Rīga ārpus nocietinājumiem. Rīga: Neputns, 2009.</ref>

Pēc kara beigām un Rīgas pievienošanas [[Krievijas Impērija]]i aiz Rodenburga grāvja Daugavas krastā apmetās [[baltkrievi|baltkrievu]] strūdzinieki, patvērumu atrada arī Krievijā vajātie [[vecticībnieki]], ap 1760. gadu dibināts [[Rīgas Grebenščikova lūgšanu nams]]. Kad 1766. gadā izdeva noteikumus par [[Latvijas ebreji|ebreju]] atrašanos Rīgas pilsētā, ebrejiem bija atļauts 6 nedēļas tirdzniecības nolūkā dzīvot apmetnē aiz pilsētas Jāņavārtiem, kur atļāva ierīkot arī pirmo [[Rīgas sinagogas|ebreju lūgšanu namu]].

1771. gadā izstrādāja Rīgas priekšpilsētas pārplānošanas projektu, kas paredzēja izveidot jaunu nocietinājumu (palisāžu) joslu tagadējās [[Matīsa iela (Rīga)|Matīsa ielas]] apvidū. 1774. gadā priekšpilsētu sadalīja divās administratīvās daļās - Pēterburgas un Maskavas ({{val|de|Moskauer Vorstadt}}) priekšpilsētās, kuru robeža tolaik gāja pa tagadējo [[Krišjāņa Barona iela (Rīga)|Krišjāņa Barona ielu]]. [[1812. gada karš|1812. gada kara]] laikā Maskavas priekšpilsētas ēkas atkal nodedzināja.
 
Pēc kara beigām Rīgas ģenerālgubernators [[Filipo Pauluči]] 1813. gadā lika sagatavot priekšpilsētu atjaunošanas plānu. Maskavas forštatē 1818.—1822. gadā uzcēla [[Rīgas Jēzus baznīca|Rīgas Jēzus baznīcu]]. Pēc lēmuma nojaukt Rīgas nocietinājumus [[Johans Daniels Felsko]] 1856.—1857. gadā izstrādāja jaunu priekšpilsētu attīstības projektu. Jaunajā priekšpilsētā no Krievijas Impērijas [[nometinājuma josla]]s ieceļoja turīgie ebreju tirgoņi, bet no centrālajām guberņām krievu rūpnīcu strādnieki.

Pēc 1888. gada Maskavas priekšpilsētu pārdēvēja par '''Maskavas pilsētdaļu''' (''Moskauer Stadttheil'') jeb "Maskavas Ārrīgu"<ref>[http://www.mapywig.org/m/City_plans/Baltic_states/NLL158_R%C4%ABgas_pils%C4%93tas_pl%C4%81ns_1910-k_001_ktl91_Ir.jpg Rīgas pilsētas plāns 1910. gadā]{{Novecojusi saite}}</ref> jeb "Maskavas Aprīgu"<ref>{{Tīmekļa atsauce|url=http://periodika.lv/periodika2-viewer/?lang=fr#panel:pa&#124;issue:217232&#124;article:DIVL152|title=Balss, Nr.9 (03.03.1882), Wisjaunakahs ziņas.|access-date=01.10.2023.}}</ref> un sadalīja vairākos policijas iecirkņos. Šajā laikā sākās intensīva fabriku būve, kas turpinājās līdz pat kara sākumam 1914. gadā.

1859. gadā agrāko Jāņa dambi pārdēvēja par Maskavas ielu (tagad [[Latgales iela (Rīga)|Latgales iela]]), ko [[1867]]. gadā pagarināja līdz Ķeizara (tagad [[Dzērvju iela (Rīga)|Dzērvju iela]]) ielai, [[1914]]. gadā līdz Kišiņevas (tagad [[Ķengaraga iela]]) ielai, bet [[1917]]. gadā līdz [[Prūšu krogs|Prūšu krogam]] (apmēram līdz [[Glūdas iela (Rīga)|Glūdas ielai]]).

Pēc Pirmā pasaules kara Maskavas priekšpilsētu pārdēvēja par Latgales priekšpilsētu. 1924. gadā Latgales priekšpilsētas administratīvajās robežās iekļāva [[Ķengarags|Ķengaragu]] un daļu no [[Dreiliņu pagasts|Dreiliņu pagasta]] (Dreiliņbušas) teritorijas (tagadējo [[Dārzciems|Dārzciema apkaimi]], daļu no [[Šķirotava (Rīga)|Šķirotavas]] un [[Pļavnieki|Pļavnieku]] apkaimēm). [[1938]].—[[1940]] gadā Maskavas ielas nosaukums bija Latgales iela un [[1939]]. gadā to pagarināja līdz [[Šķirotavas dzelzceļa stacija]]i ([[Rasas iela (Rīga)|Rasas ielai]]).

Pēc 1940. gada [[Latvijas okupācija (1940)|Latvijas okupācijas]] 1941. gadā Latgales priekšpilsētu pārdevēja par Maskavas rajonu. 1968. gadā Maskavas rajona teritorija tika paplašināta tagadējās [[Šķirotava (Rīga)|Šķirotavas]], [[Pļavnieki|Pļavnieku]], [[Rumbula]]s un [[Dārziņi|Dārziņu]] apkaimēs.
Pēc Latvijas Republikas neatkarības atgūšanas 1991. gadā atjaunoja Latgales priekšpilsētas nosaukumu.

== Apbūve ==
Latgales priekšpilsētas senākajā daļā daudzviet saglabājusies 19. gadsimta vidus un beigu koka arhitektūra, 19. un 20. gadsimtu mijā celtie īres nami, 1925.—1930. gadā Rīgas valdes celtās daudzīvokļu ēkas Samarina (tagadējā Lomonosova) un Jāņa Asara ielā.

1958. gadā [[Vilhelma Purvīša iela (Rīga)|Turgeņeva ielā]] uzcēla Zinātņu akadēmijas augstceltni. Pēc 2000. gada gar Krasta ielu uzcēla daudz tirdzniecības namu.

== Apkaimes ==
Latgales priekšpilsētā ietilpst šādas apkaimes:
* [[Avoti (Rīgas apkaime)|Avoti]]
* [[Dārzciems]]
* [[Dārziņi]]
* [[Grīziņkalns]] <small>(daļēji [[Centra rajons (Rīga)|Centra rajonā]])</small>
* [[Ķengarags]]
* [[Maskavas forštate]]
* [[Pļavnieki]]
* [[Rumbula]]
* [[Šķirotava (Rīga)|Šķirotava]]

== Skatīt arī ==
* [[Rīga]]
* [[Daudzstāvu dzīvojamie rajoni Rīgā]]
* [[Rīgas Latgales priekšpilsētas ielu uzskaitījums]]
* [[Valsts aizsargājamie kultūras pieminekļi Rīgas Latgales priekšpilsētā]]

== Atsauces ==
{{atsauces}}

== Ārējās saites ==
* [https://web.archive.org/web/20080511004718/http://www.rigaslatgale.lv/ Latgales priekšpilsētas izpilddirekcija]
* [http://www.maskfor.lv/lv/vesture.php Latgales priekšpilsētas teritorijas vēsture] {{Webarchive|url=https://web.archive.org/web/20170714142321/http://maskfor.lv/lv/vesture.php |date={{dat|2017|07|14||bez}} }}

{{Rīga-aizmetnis}}

{{Rīgas pilsētas daļas}}

[[Kategorija:Latgales priekšpilsēta| ]]