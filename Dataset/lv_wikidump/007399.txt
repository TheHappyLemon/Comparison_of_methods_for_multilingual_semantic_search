{{ezera infokaste
|ezers=Prespas ezers
|attēls=Lake Prespa Albania.jpg
|paraksts=Prespas ezera ainava
|karte=Ohrid prespa nasa.jpg
|kartes_paraksts=Ohridas un Prespas (dienvidaustrumos) ezeru satelītaina
|map = Albānija#Grieķija#Maķedonija
| plat_d=40 | plat_m=54 | plat_s= | plat_NS=N
| gar_d=21 | gar_m=2 | gar_s= | gar_EW=E
|vieta={{ALB}}<br />{{GRE}}<br />{{MKD}}
|platība=273
|garums=34
|Vid_dziļums=
|Max_dziļums=54
|tilpums=
|augstums_vjl=853
|izteka=
|baseins=
|valstis=[[Albānija]], [[Grieķija]],<br />[[Ziemeļmaķedonija]]
|salas=
|pilsētas=
}}
<mapframe text="Prespas ezers" width=290 height=290 zoom=10 >
{
  "type": "ExternalData",
  "service": "geoshape",
  "ids": "Q204392"
}
</mapframe>
'''Prespas ezers''' ir divi saldūdens [[ezers|ezeri]] [[Balkānu pussala|Balkānos]] [[Albānija]]s, [[Grieķija]]s un [[Ziemeļmaķedonija]]s robežu krustpunktā. Visaugstāk novietotie [[tektonika|tektoniskas]] izcelsmes ezeri Balkānos. Lielais Prespas ezers atrodas {{nobr|150 m}} augstāk nekā {{nobr|10 km}} attālais [[Ohridas ezers]] un pa pazemes tukšumiem kaļķakmens masīvā uz Ohridas ezeru notiek ūdens noplūde no Prespas ezera. Pieder pie planētas senākajiem ezeriem, ezera vecums pārsniedz 2 miljonus gadu. Pastāvēšanas laikā ezers vairākkārt ir bijis bez ūdens. Ezeros dzīvo daudz [[endēms|endēmu]] sugu. Endēmas ir arī 7 no 12 ezeros sastopamajām zivju sugām. Ezerus ielenc augsti kalni.

No {{nobr|273 km² }}kopplatības {{nobr|190 km²}} atrodas Ziemeļmaķedonijas Republikā, 84,8 km² — Grieķijā un 38,8 km² — Albānijā. Izšķir '''Lielo Prespas ezeru''' (273 km²; {{val|el|Μεγάλη Πρέσπα}}, {{val|mk|Преспанско Езеро}}, {{val|sq|Liqeni i Prespes}}), kas atrodas visu triju valstu robežās un '''Mazo Prespas ezeru''' (47,4 km²; {{val|el|Μικρή Πρέσπα}}, {{val|sq|Prespa e Vogël}}), kas ir tikai Grieķijas (lielākā daļa) un Albānijas robežās.

Grieķijas pusē Prespas ezeru reģions bija ilgstoši mazapdzīvots, nedrošs reģions. Iekļūšanai bija nepieciešamas īpašas atļaujas. [[Grieķijas pilsoņu karš|Grieķijas pilsoņu kara]] laikā šeit notika intensīvas kaujas un rezultātā daudzi vietējie iedzīvotāji reģionu pameta. 1970. gados reģionu sāka reklamēt kā tūrisma objektu

Reģionā ir daudz retas [[fauna]]s un [[flora]]s, ziemeļrietumu krastam piekļaujas [[Galičicas nacionālais parks]] (Ziemeļmaķedonijā), dienvidaustrumu — [[Prespas nacionālais parks]] (Grieķijā).
2018. gada 17. jūnijā Grieķijas pierobežas ciemā Psaradesā Maķedonijas Republikas un Grieķijas ārlietu ministri parakstīja Prespas vienošanos par Maķedonijas Republikas nosaukuma maiņu, un tā tika pārdēvēta par Ziemeļmaķedonijas Republiku.

== Kultūras pieminekļi ==
10. gadsimtā bulgāri uz Ajosahilas salas Mazajā Prespas ezerā (tagadējās Grieķijas teritorija) uzcēla cietoksni un Svētā Ahila baznīcu. Uz salas atrodas arī senākas būves. Savukārt Lielajā Prespas ezerā (Ziemeļmaķedonijas teritorijā) uz [[Golemgrada]]s sala atrodas 14. gadsimtā celtā Svētā Pētera klostera drupas. Ezera Ziemeļmaķedonijas krastā, Kurbinovo ciemā, atrodas Svētā Jura baznīca, kurā ir izcilas [[1191]]. gada freskas. Abu ezeru stāvkrastu klintīs ir vientuļnieku celles, kurām var piekļūt praktiski tikai alpīnisti.

Mazā Prespas ezera Albānijas krastā netālu no Treni ciemata atrodas alu apmetne un nocietinājumi, kā arī [[Trajāns|Trajāna]] laiku cietoksnis.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20090330092526/http://www.medwet.org/prespa/index.html Prespas parka mājaslapa] {{en ikona}}

{{autoritatīvā vadība}}

[[Kategorija:Albānijas ezeri]]
[[Kategorija:Grieķijas ezeri]]
[[Kategorija:Ziemeļmaķedonijas ezeri]]