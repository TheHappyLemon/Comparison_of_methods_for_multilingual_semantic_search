[[Attēls:Dugout_canoe_Rennell.jpg|thumb|300px|Koka izdobta kanoe]]
'''Kanoe'''<ref>{{Grāmatas atsauce |last1=Guļevska |first1=Dainuvīte |last2=Miķelsone |first2=Aina |last3=Porīte |first3=Tamara |title=Pareizrakstības un pareizrunas rokasgrāmata |year=2002 |publisher=[[Avots (izdevniecība)|Avots]] |location=Rīga |isbn=9984-700-64-X|pages=77}}</ref> ({{val|en|canoe}}, {{val|es|canoa}}; karību [[indiāņi|indiāņu]] izcelsmes vārds) — augšēji atvērta laiva, kurā airētājs sēž uz ceļa ar seju braukšanas virzienā un virza to uz priekšu ar vienlāpstiņu airi.

== Vēsture ==
[[Attēls:irokezu berza tass kanoe.jpg|thumb|300px|Saskaņā ar irokēzu cilts [[indiāņi|indiāņu]] tradīcijām rekonstruēta bērzu tāss kanoe]]
Senākie kanoe ir datēti kopš 6000. gada pirms mūsu ēras (p.m.ē.). Domājams, ka cilvēki izmantojuši līdzīga veida [[transports|transportu]] arī senāk. [[Laiva]]s tika izmantotas ne tikai transportam, bet tās bija arī brīnumains medību līdzeklis — viegla, klusa tuvošanās izvēlētajam upurim.

Nav zināms, kur tieši ir kanoe dzimtene — [[Āfrika|Āfrikā]], [[Āzija|Āzijā]], [[Polinēzija|Polinēzijā]] vai [[Amerika|Amerikā]]. [[Taino]] vai [[karību]] vārdu ''kenu'' spāņu un portugāļu [[jūrasbraucēji]] atveda no ceļojumiem pa [[Karību jūra]]s zemēm. No šī [[Amerikas pamatiedzīvotāji|indiāņu]] [[aizguvums|aizguvuma]] cēlušies vārdi kanoe (laiva, kuru airē ar vienlāpstiņas airi) un kanu (vispārējs apzīmējums laivai, kurā, atšķirībā no akadēmiskās airēšanas, sēž ar seju braukšanas virzienā). Senas kanu laivas ir, piemēram, [[piroga]]s [[Okeānija|Okeānijā]] un [[smailīte]]s [[Aleutu salas|Aleutu salās]].

Senākā liecība, kas saistīta airēšanai ar airi, tika atrasta ar angļu arheologa sera Leonarda Voleja palīdzību — [[šumeri|šumeru]] karaļa [[Ūrs|Ūra]] kapenēs, kas atrodas [[Eifrata]]s upes krastos. Ar šo laivu karalis varēja būt pārvietojies savā pēdējā ceļojumā pēcnāves dzīves upē. Šis motīvs ilgi tika atkārtots arī citās civilizācijās.

=== Ēģipte ===
Arī [[Senie ēģiptieši|seno ēģiptiešu]] zīmējumos var redzēt [[laiva]]s, ar kurām pārvietojas airējot. [[Piramīdas|Piramīdu]] laikā ēģiptieši gatavoja šauras laivas no [[niedres|niedru]] saišķiem, kas bija sasieti ar virvēm un ādas siksnām.

=== Amerikas pamatiedzīvotāji ===
Ziemeļamerikas indiāņu senākās kanoe bija izgrebtas koka laivas. Vairāku indiāņu tautu gatavotās kanoe bija ar bērza tāsi apvilkti koka karkasi. [[Eskimosi]] bija izveidojuši [[smailīte|kajaku]] jeb smailīti, kurā 1 vai 2 airētāji varēja sēdēt daļēji norobežotā sēdeklī. Gan kanoe, gan smailītes bija veidotas viegli plūstošas un viegli manevrējošas, lai pārvietotos caur [[Ziemeļamerika]]s mežonīgā apvidus [[krāces|krācēm]] un putojošajām straumēm.

== Skatīt arī ==
* [[Smaiļošana un kanoe]]

== Atsauces ==
{{atsauces}}

{{Sports-aizmetnis}}
{{transports-aizmetnis}}

{{autoritatīvā vadība}}

[[Kategorija:Laivas]]
[[Kategorija:Smaiļošana un kanoe airēšana]]