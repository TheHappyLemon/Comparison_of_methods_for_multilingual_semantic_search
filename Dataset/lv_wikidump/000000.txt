[[Attēls:Crab Nebula.jpg|thumbnail|235px|Ar [[Habla teleskops|Habla teleskopu]] uzņemts [[Krabja miglājs|Krabja miglāja]] attēls]]
'''Astronomija''' ({{val|el|αστρον}} ''(astros)'' — 'zvaigzne' un ''νόμος'' ''(nomos)'' — 'likums') ir [[zinātne]] par [[Visums|Visumu]] un tajā sastopamo [[matērija]]s formu (atsevišķu [[debess ķermeņi|debess ķermeņu]], to sistēmu un citu veidojumu) uzbūvi, izvietojumu, kustību un attīstību. Astronomija ir cieši saistīta ar citām [[zinātne|zinātnēm]], kā, piemēram, ar [[fizika|fiziku]], [[ķīmija|ķīmiju]], [[meteoroloģija|meteoroloģiju]], [[ģeogrāfija|ģeogrāfiju]], [[bioloģija|bioloģiju]] un, protams, ar [[matemātika|matemātiku]]. Astronomijā uzkrātās zināšanas tiek izmantotas cilvēka praktiskajām vajadzībām. Cilvēki, kas pēc profesijas ir saistīti ar astronomiju, tiek saukti par astronomiem.

Kopš cilvēces sākuma ļaudis vienmēr ir skatījušies [[debesis|debesīs]], tāpēc astronomiju var uzskatīt par vienu no vecākajām zinātnes nozarēm. Var teikt, ka astronomija kļuva par zinātni tajā brīdī, kad cilvēki pamanīja, ka [[debess ķermenis|debess ķermeņi]] kustas pa noteiktām un paredzamām [[trajektorija|trajektorijām]]. Vēl joprojām arī mūsdienās daži no jaunākajiem zinātnes atklājumiem tiek veikti tieši astronomijā. Astronomija ietver gan vienkāršus [[Saule]]s un [[zvaigzne|zvaigžņu]] kustību novērojumus pār debesjumu, gan arī komplicētas teorijas, piemēram, par [[zvaigznes kolapss|zvaigžņu kolapsiem]] vai [[Lielais sprādziens|Visuma izcelšanos]].

Gadsimtiem ilgi astronomi koncentrējās tikai uz debess ķermeņu kustību novērošanu. Viņi bija novērojuši, ka Saule [[Saules lēkts|lec]] austrumos, bet [[Saules riets|riet]] rietumos. [[Nakts|Naktīs]] viņi pie debesīm redzēja mazus gaismas punktus. Lielākā daļa no šiem gaismas punktiem, tas ir, zvaigznes, izskatījās tā, it kā tās visu laiku būtu "piestiprinātas" vienā konkrētā punktā pie debess sfēras, kas savukārt griežas. Cilvēki ievēroja arī to, ka atsevišķi gaismas punkti pārvietojas attiecībā pret šiem "piestiprinātajiem" punktiem. Tos viņi nosauca par [[planēta|planētām]], kas no [[grieķu valoda]]s nozīmē "klejotāji".

Antīkie astronomi uzskatīja, ka debess ķermeņu pozīcijas norāda uz to, kas notiek vai notiks uz [[Zeme]]s virsmas. Viņi pēc zvaigznēm prognozēja [[karš|karus]], [[slimība]]s, [[dzimšana|dzimšanu]] - [[nāve|nāvi]], [[laime|laimi]] - [[nelaime|nelaimi]] un tā tālāk. Mūsdienās joprojām cilvēki ar to nodarbojas, un šo jomu sauc par [[astroloģija|astroloģiju]]. Daudzi zinātnieki uzskata, ka astroloģija ir [[pseidozinātne]], kas nav saistīta ar astronomiju.

== Vēsture ==
[[Attēls:Stonehenge back wide.jpg|thumbnail|200px|[[Stounhendža]], pēc zinātnieku un astronomu domām, ir veidota kā senais Mēness un Saules kalendārs.]]
Astronomija ir viena no visvecākajām [[dabaszinātne|dabaszinātnēm]]. Elementāras [[zināšanas]] par astronomiju bija zināmas jau pirms tūkstošiem gadu [[Babilonija|Babilonijā]], [[Senā Ēģipte|Senajā Ēgiptē]] un [[Senā Ķīna|Senajā Ķīnā]].<ref>B. Voroncovs-Veļjaminovs "Astronomija vidusskolām" 3.lpp.</ref> Cilvēki šīs zināšanas izmantoja, lai spētu [[navigācija|orientēties]] un skaitīt [[laiks|laiku]]. Ļoti daudz celtņu [[drupas]] norāda uz to, ka cilvēki jau [[aizvēsture|tālā senatnē]] novēroja [[Saule]]s, [[Mēness]] un citu debess ķermeņu kustību. Iespējams ka [[Stounhendža]], kas atrodas [[Anglija|Anglijā]], ir visslavenākā celtne, kas būvēta astronomijas vajadzībām. Tā ir celta laika posmā no 3100. gada līdz 1550. gadam p.m.ē. Daži no Stounhendžas lielajiem akmeņiem ir novietoti tā, lai vasaras [[saulgrieži|saulgriežos]] parādītu pie horizonta tieši to vietu, kur uzlec Saule. Arī citur gan [[Eiropa|Eiropā]], gan [[Ēģipte|Ēģiptē]], gan arī [[Amerika|Amerikā]] ir atrastas vairāki simti dažādu celtņu, kuras savukārt norāda uz tām vietām, kur noteiktā laika brīdī ir novērojams kāds astronomisks notikums.

Astronomija sāka attīstīties ļoti sen, cilvēkiem novērojot tos [[debess ķermenis|debess ķermeņus]], kas saskatāmi ar neapbruņotu aci. Daudzām [[senie laiki|seno laiku]] civilizācijām bija pietiekamas zināšanas, lai varētu izveidot precīzu [[kalendārs|kalendāru]]. [[Senā Ēģipte|Senajā Ēģiptē]] [[Priesteris|priesteri]], vienlaicīgi arī astronomi, bija atbildīgi par to, lai laikus paziņotu par [[Nīla]]s plūdu sākšanos. Viņi to varēja noteikt tikai pēc zvaigznēm. [[Maiju civilizācija|Maiji]], kuri dzīvoja mūsdienu [[Meksika]]s centrālajā daļā, pirms aptuveni 2000 gadiem izveidoja ļoti sarežģītas un komplicētas kalendāru sistēmas. Savukārt [[Hinduisms|Senās Indijas svētajos rakstos]] [[Rigvēda|Rigvēdā]] pieminēti 27 [[zvaigznājs|zvaigznāji]], kas saistīti ar [[Saule]]s kustību. Viduslaikos Eiropas astronomijas sasniegumi nebija lieli, taču daudz tika izdarīts austrumos. [[10. gadsimts|10. gadsimta]] beigās [[Senā Persija|Persijā]] tika uzbūvēta milzīga [[observatorija]]. Persijā [[Omars Haijāms]] daudzu pētījumu rezultātā izveidoja precīzāku kalendāru.

Astronomija [[Eiropa|Eiropā]] uzplauka [[renesanse]]s laikā. [[Nikolajs Koperniks]] izveidoja [[heliocentrisms|heliocentrisko pasaules modeli]]. Viņa teoriju pilnveidoja [[Johanns Keplers]] un [[Galileo Galilejs]]. Galilejs sāka izmantot [[teleskops|teleskopus]]. Keplers savukārt pirmais radīja sistēmu, kas pareizi aprakstīja [[planēta|planētu]] kustību ar [[Saule|Sauli]] centrā (tā sauktie [[Keplera likumi]]). Diemžēl viņš savus novērojumus nepamatoja ar kādu teoriju; planētu kustību beidzot izskaidroja [[Īzaks Ņūtons]] ar savu [[gravitācija]]s likumu un [[debess mehānika|debesu mehāniku]].

[[2009. gads|2009]]. gadu [[Apvienoto Nāciju Organizācija]] pasludināja par [[Starptautiskais astronomijas gads|Starptautisko astronomijas gadu]].

== Uzdevumi ==
Kopš [[19. gadsimts|19. gadsimta]] beigām astronomija ir attīstījusies, ietverot [[astrofizika|astrofiziku]], tas ir, ietverot arī [[fizika]]s un [[ķīmija]]s zināšanu pielietojumu, kas palīdz izprast [[debess ķermenis|debess ķermeņu]] būtību un fiziskos procesus, kuri nosaka to veidošanos, evolūciju un radioaktīvo starojumu. Turklāt par daudzu [[pētījums|pētījumu]] objektiem ir kļuvušas apkārt un starp [[zvaigzne|zvaigznēm]] esošās [[gāze|gāzu]] un [[putekļi|putekļu]] daļiņas. [[Kodolreakcija|Kodolreakciju]] pētīšana, kas nodrošina zvaigžņu izstaroto enerģiju, ir pierādījusi dabā sastopamo atomu daudzveidību, un tās izcelšanos var attiecināt uz Visumu, kas pēc dažu minūšu eksistences sastāvēja vienīgi no [[ūdeņradis|ūdeņraža]], [[hēlijs|hēlija]] un [[litijs|litija]] ķīmiskajiem elementiem. [[Kosmoloģija]], kas pēta Visuma evolūciju, attiecas uz lielāka mēroga parādībām. Kosmoloģija ir izveidojusies kā astrofizikas apakšnozare no tīri spekulatīvām darbībām attiecībā pret mūsdienīgu zinātni, kas spēj sniegt pārbaudāmas prognozes.

Astronomijas galvenais uzdevums ir izskaidrot un aprakstīt [[Visums|Visuma]] uzbūvi, bet tai ir arī citi uzdevumi. Piemēram, mūsdienās vēl joprojām astronomijā iegūtās zināšanas izmanto, lai noteiktu precīzu [[laiks|laiku]] un [[ģeogrāfiskās koordinātas]]. Arī mūsu planētu [[Zeme|Zemi]], kura ir viena no astoņām<ref>Kopš [[2006. gads|2006]]. gada augusta [[Plutons (pundurplanēta)|Plutons]] tiek pieskaitīts pie [[pundurplanēta|pundurplanētām]]</ref> [[planētas|planētām]], kas riņķo ap [[Saule|Sauli]], nemitīgi ietekmē citi [[astronomisks objekts|astronomiski objekti]], piemēram, [[Mēness]] un [[Saule]] izraisa uz Zemes [[paisums|paisumus]] un [[bēgums|bēgumus]]; [[Saules starojums]] ietekmē dažādu procesu norisi [[Zemes atmosfēra|Zemes atmosfērā]], kā arī [[dzīvība]]s procesu norisi. Tātad astronomijā arī tiek pētīts, kā citi ķermeņi ietekmē Zemi.

[[Saules sistēma|Saules sistēmā]] ietilpst arī planētu [[dabīgais pavadonis|pavadoņi]],<ref>Zemes vienīgais dabīgais pavadonis ir [[Mēness]]</ref> [[asteroīds|asteroīdi]], [[komēta]]s, [[starpplanētu putekļi]] un [[starpplanētu gāze|gāze]]. Saule ir viena no neskaitāmajām [[zvaigzne|zvaigznēm]], kas veido [[Piena Ceļa galaktika|Galaktiku]] jeb [[Piena Ceļa galaktika|Piena Ceļu]]. [[Galaktikas]] var būt sakārtotas [[galaktiku kopojumi|galaktiku kopojumos]] un [[galaktiku superkopojumi|superkopojumos]]. Mūsu superkopojuma centrā atrodas [[Lielais Atraktors]] — vieta ar ārkārtīgi spēcīgu [[gravitācija|gravitāciju]]. Lielais Atraktors ir apmēram 250 miljonu [[gaismas gads|gaismas gadu]] attālumā [[Centaurs (zvaigznājs)|Centaura zvaigznāja]] virzienā.

=== Astronomisko attālumu noteikšana ===
Viens no astronomijas galvenajiem uzdevumiem ir attālumu noteikšana. Bez zināšanām par šādiem attālumiem kosmosā novērojamā objekta lielums var pārvērsties par neko citu, kā tikai par [[leņķiskais diametrs|leņķisko diametru]], un [[zvaigznes spožums|zvaigznes spožumu]] nevarētu pārveidot faktiski izstarotajā jaudā vai [[starjauda|starjaudā]]. Astronomisko attālumu mērījumi sākās ar zināšanām par Zemes [[diametrs|diametru]], kas nodrošināja pamatus [[triangulācija]]i. Pašreiz [[Saules sistēma]]s iekšpusē daži attālumi ir nosakāmi precīzāk, izmantojot radaratstarojuma laiku vai Mēness gadījumā pielietojot lāzera attālumu. [[Ārējās planētas|Ārējām planētām]] joprojām izmanto triangulāciju. Aiz Saules sistēmas tuvāko zvaigžņu attālumi tiek noteikti, izmantojot triangulāciju un ņemot vērā Zemes orbītas diametru, kas ir bāzes līnija, un pārvietojas zvaigznes [[paralakse|paralaksē]], kas ir izmērītais lielums. Astronomi ir vispārpieņēmuši, ka zvaigžņu attālumi tiek izteikti [[parseks|parsekos]] (pc), kiloparsekos vai mega parsekos (1 pc = 3,086 x 1018 cm vai apmēram 3,26 gaismas gadi). Izmantojot triangulācijas paralaksi, attālumus var izmērīt apmēram uz kiloparseku. No Zemes veiktā mērījuma precizitāti ierobežo [[Zemes atmosfēra|atmosfēras]] ietekme, bet no [[Hiparko satelīts|Hiparko satelīta]] 1990. gadā veiktajos mērījumos zvaigžņu mērogs palielinājās par 650 parsekiem ar precizitāti līdz apmēram loka sekundes tūkstošdaļai. Attālākām zvaigznēm un galaktikām jāizmanto netiešāki mērījumi.

[[Galaktika]]s attālumu noteikšanā turpmāk tiek izklāstītas divas vispārīgas metodes. Pirmajā metodē par atskaites standartu izmanto skaidri identificējamu zvaigznes tipu tāpēc, ka ir labi nosakāma tās [[starjauda]]. Šādā gadījumā nepieciešams novērot tādas zvaigznes, kuras ir pietiekami tuvu Zemei un kuru attālumi un starjauda ir droši izmērāmi. Šādu zvaigzni sauc par "[[standarta svece|standarta sveci]]". Piemērs ir [[cefeīda]]s, kuras spožuma patiesais ceļš periodiski mainās, un dažu [[supernova|supernovu]] tipu sprādzieni, kuriem ir milzīgs [[spožums]] un gredzens, ko var saredzēt īpaši lielos attālumos. Vienreiz kalibrējot šādu tuvāko standarta sveču starjaudu, var aprēķināt attālumu tālākajām standarta svecēm, izmantojot to kalibrēto starjaudu un faktiski izmērīto intensitāti. Formulā I = L/4πd² izmērītā intensitāte [I] ir saistīta ar starjaudu [L] un attālumu [d]. Standarta sveci var noteikt, izmantojot tās [[spektrs|spektru]] vai spožuma pastāvīgo izmaiņu paraugu. Iespējams jāveic korekcijas, jo lielos attālumos gāze un putekļi absorbē zvaigžņu gaismu. Šī metode ir attālumu mērījumu pamatā līdz tuvākajām galaktikām.

Otrajā galaktikas attālumu mērīšanas metodē jāizmanto [[novērojums|novērojumi]], kādos galaktikas attālumi parasti korelē ar ātrumiem, kādos šādas galaktikas attālinās no Zemes (kā noteikts pēc [[Doplera efekts|Doplera efekta]] — to izstarotās gaismas viļņu garumos). Minētā korelācija ir izteikta [[Habla likums|Habla likumā]]: ātrums = H x attālums, kur H nozīmē [[Habla konstante|Habla konstanti]], kas ir nosakāma pēc novērojumiem ātrumos, kādos attālinās galaktikas. Ir plaši izplatīta vienošanās, ka H atrodas starp 70 un 76 kilometriem sekundē uz megaparseku (km/sek./Mpc), turklāt vadošās pētījumu grupas piedāvā novērtēt to, kas ir apmēram 71 km/sek./Mpc vispārējā vērtība. H tiek izmantots, lai noteiktu attālumus tālākajām galaktikām, kurās nav konstatētas standarta sveces.

== Nozares ==
[[Attēls:USA.NM.VeryLargeArray.02.jpg|thumb|200px|[[Radioteleskops|Radioteleskopi]] ir viens no mūsdienu astronomu instrumentiem.]]

Pēc pētījumu objektiem un metodēm izšķir vairākas astronomijas nozares — [[astrometrija|astrometriju]], [[debess mehānika|debess mehāniku]], [[astrofizika|astrofiziku]] (galvenā astronomijas nozare), [[kosmogonija|kosmogoniju]], [[kosmoloģija|kosmoloģiju]] utt.

=== Galvenās nozares ===
{|
|width=175 valign=top|
* [[Astrofizika]]
* [[Astrometrija]]
* [[Debess mehānika]]
|width=175 valign=top|
* [[Kosmogonija]]
* [[Kosmoloģija]]
* [[Zvaigžņu astronomija]]
|}

=== Pārējās nozares ===
{|
|width=175 valign=top|
* [[Astrobioloģija]]
* [[Radioastronomija]]
* [[Infrasarkanā astronomija]]
* [[Optiskā astronomija]]
* [[Ultravioletā astronomija]]
|width=175 valign=top|
* [[Rentgenastronomija]]
* [[Gamma astronomija]]
* [[Virszemes astronomija]]
* [[Kosmiskā astronomija]]
|}

== Tehniskie paņēmieni ==
Neatkarīgi no vērā ņemamajām priekšrocībām astronomija joprojām ir lielu ierobežojumu iespaidā, jo kopš tās pirmsākumiem astronomija ir vairāk saistīta ar [[novērojums|novērojumiem]] nekā ar [[pētniecība|pētniecību]]. Gandrīz visi [[mērījums|mērījumi]] jāveic lielos attālumos no to interesējošiem objektiem, turklāt to lielumus, piemēram, [[temperatūra|temperatūru]], [[spiediens|spiedienu]] vai [[ķīmiskais sastāvs|ķīmisko sastāvu]] nav iespējams kontrolēt. Minētajā ierobežojumā ir daži izņēmumi, proti, [[meteorīts|meteorīti]], no Mēness atvestie [[ieži|iežu]] un [[augsne]]s paraugi, paraugi no [[komēta|komētu]] putekļiem, kuri tiek paņemti no robottehnikas [[kosmosa kuģis|kosmosa kuģiem]], kā arī [[stratosfēra|stratosfērā]] vai virs stratosfēras savāktās starpplanētu putekļu daļiņas. Tās var izpētīt, pielietojot [[laboratorija]]s metodes, kas vajadzīgs, lai sniegtu informāciju, kuru citā veidā iegūt nav iespējams. Nākotnē kosmosa misijās var iegūt virsmas materiālus no [[Mēness]], [[asteroīds|asteroīdiem]] vai citiem objektiem, bet citā ziņā astronomijā daudzi novērojumi ir saistīti vienīgi ar novērojumiem no Zemes, pieaugot novērojumiem no orbītā riņķojošajiem [[mākslīgais pavadonis|mākslīgajiem pavadoņiem]] un liela attāluma [[starpplanētu zonde|kosmosa zondēm]], kā arī tie tiek papildināti ar teoriju.

=== Teleskopi ===
{{Pamatraksts|teleskops}}
Loģiski, ka astronomijas pirmsākumos visa informācija par [[Visums|Visumu]] tika iegūta [[redzamā gaisma|redzamās gaismas]] spektrā. [[1609]]. gadā [[Galileo Galilejs]] izgudroja pirmo [[teleskops|teleskopu]], kura galvenās sastāvdaļas bija [[lēca]]s un [[spogulis|spoguļi]]. Tā rezultātā tika iegūts palielināts konkrēta debesjuma vietas attēls. Galilejs ar teleskopa palīdzību atklāja [[Mēness]] krāterus, [[Jupiters (planēta)|Jupitera]] pavadoņus, [[Saturns (planēta)|Saturna]] gredzenus, [[Venēra (planēta)|Venēras]] fāzes, [[Saule]]s plankumus un tūkstošiem iepriekš neredzētas [[zvaigzne]]s.

[[20. gadsimts|20. gadsimtā]] tika atklāts, ka debess ķermeņi izstaro starojumu arī citā elektromagnētiskajā diapazonā. Līdz ar to tika izveidoti [[radioteleskops|radioteleskopi]] un citas iekārtas, kas uztvēra gan [[infrasarkanais starojums|infrasarkano]], gan [[ultravioletais starojums|ultravioleto]] starojumu.

== Atsauces un piezīmes ==
{{atsauces}}

== Ārējās saites ==
{{portāls2|Astronomija}}
{{sisterlinks-inline}}
{{Enciklopēdiju ārējās saites}}
* {{lv ikona}} [https://web.archive.org/web/20120112094239/http://www.liis.lv/astron/IE_version/index.php LIIS projekts "Astronomija tīklā"]

== Literatūra ==
{{refbegin}}
* B. Voroncovs-Veļjaminovs "Astronomija vidusskolām" — 2. izd. — R.: Zvaigzne, 1981. — 160 lpp
* J. Žagars, I. Vilks. "Astronomija augstskolām".— R.: LU Akadēmiskais apgāds, 2005.
{{refend}}

{{autoritatīvā vadība}}

[[Kategorija:Astronomija| ]]
[[Kategorija:Astrofizika]]