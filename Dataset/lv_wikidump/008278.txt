{{Apdzīvotas vietas infokaste
 | name                     = Piza
 | official_name            = ''Pisa''
 | settlement_type          = 
 | other_name               = 
 | nickname                 = 
 | motto                    = 
 | image_skyline            = Pisa - veduta dall'aereo 4.JPG
 | imagesize                = 
 | image_caption            = 
 | image_flag               = Flag of the Republic of Pisa.svg
 | image_shield             = Pisa-Stemma 2.svg  
 | pushpin_map              = Itālija
 | latd  = 43 | latm  = 43 | lats  =  | latNS  = N
 | longd = 10 | longm = 24 | longs =  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = {{karogs|Itālija}}
 | subdivision_type1        = [[Itālijas reģioni|Reģions]]
 | subdivision_name1        = [[Toskāna]]
 | subdivision_type2        = [[Itālijas provinces|Province]]
 | subdivision_name2        = [[Pizas province]]
 | subdivision_type3        = 
 | subdivision_name3        = 
 | area_total_km2           = 185
 | elevation_m              = 4
 | population_total         = 89373
 | population_as_of         = {{dat|2014|7|30|SK|bez}}
 | population_rank          = 
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[Centrāleiropas laiks|CEST]]
 | utc_offset_DST           = +2
 | website                  = {{url|http://www.comune.pisa.it/}}
 | footnotes                = 
}}
'''Piza''' ({{val|it|Pisa}}) ir pilsēta [[Itālija]]s ziemeļos, [[Pizas province]]s administratīvais centrs [[Toskāna]]s reģionā.

== Pizas vēsture ==

=== Pizas pirmsākums ===

Pizas pirmsākumi ir visai neskaidri. To savos darbos piemin senie vēsturnieki [[Plīnijs Vecākais|Plīnijs]] un [[Strabons]]. Taču viņu apraksti drīzāk balstās uz nostāstiem vai leģendām, nekā patiesiem faktiem vai aculiecinieku liecībām. Tomēr nav šaubu, ka [[pilsēta]] sākusi veidoties vēl pirms romiešu laikiem. Iespējams, ka sākotnēji tā bijusi kāda senu jūrasbraucēju apmetne, kura varēja atrasties pašreizējā pilsētas vecajā centrā. Tam gan pretī runā tas, ka pilsēta neatrodas pašā jūras krastā. Taču kuģotāji šo vietu varēja izvēlēties ērtības dēļ — [[Arno]] un Auseres (mūsdienās izzudusi) upju saplūduma vietā. Iespējams arī, ka nelielas apmetnes tuvumā bija izvietojuši [[grieķi]], [[feniķieši]] vai [[etruski]].

Daudz vairāk ziņu par Pizu ir sākoties [[Senā Roma|Senās Romas]] periodam. Tā, ir zināms, ka romiešu un piziešu apvienotie spēki sakāva [[ligūri|ligūrus]] II gs. p.m.ē., bet 180. gadā p.m.ē. tā tika iekļauta [[Romas republika]]s sastāvā.

[[Romas impērija]]i sabrūkot, Toskānas province, Pizu ieskaitot, nonāca te [[goti|gotu]], te [[langobardi|langobardu]] pakļautībā, te [[Austrumromas impērija|Bizantijas]] kontrolē. Vēlāk, [[Kārlis Lielais|Kārļa Lielā]] un [[Karolingi|Karolingu]] dinastijas laikā Piza baudīja samērā lielu patstāvību.

=== Pizas uzplaukums ===

Straujš Pizas uzplaukums sākās tikai X gs. beigās, kad tai izdevās attīstīt spēcīgu karafloti un sauszemes karaspēku. Visu XI gs. pirmo pusi var raksturot kā gandrīz nepārtrauktu Pizas ekspansiju. Šī pusgadsimta laikā tā iekaroja [[Kalabrija]]s reģionu, [[Sardīnija|Sardīniju]], Kartāgu un citus reģionus. Arī XI gs. sākumā tā sagrāba [[Baleāru salas]], tai skaitā [[Ibiza|Ibizu]], [[Maļorka|Maļorku]] un [[Minorka|Minorku]]. Pizas varenība turpināja pieaugt. Līdzīgi [[Venēcija]]i, Piza prata izmantot [[Krusta kari|Krusta karus]] savas ietekmes palielināšanai austrumu virzienā. Tā, vēl Pirmā krusta kara laikā (1096-1099), kā arī vēlāk, XII gs., tā, sekojot krustnešu armijām, nodibināja vairākas kolonijas [[Vidējie Austrumi|Vidējos Austrumos]].

Pieaugot bagātībai un materiālai labklājībai, attīstījās arī māksla un arhitektūra. Tā, XI-XIV gadsimtu laikā Pizā tika uzcelti ievērojamākie Pizas [[arhitektūra]]s pieminekļi, tai skaitā unikālā Pizas katedrāle.

=== Pizas noriets ===

Pizas ekspansija nevarēja neaizskart citu Vidusjūras reģiona valstu intereses. Vislielākā neapmierinātība pieauga tās tuvāko kaimiņu vidū. Tā, XIII gs. vidū vairākas Toskānas pilsētas, tai skaitā [[Florence]], [[Luka]] un citas, izveidoja pret Pizu militāru [[alianse|aliansi]], pret kuru Piza piedzīvoja pirmās nopietnās sakāves. Tomēr vislielāko triecienu Pizai deva [[Dženova]]. Tās flote 1284. g. sagrāva skaitliski daudz lielāko Pizas karafloti. Kaujā gāja bojā liels skaits Pizas jūrnieku un pilsētai iedzīvotāju potenciāls nebija pietiekami liels, lai kompensētu zaudējumus. Tā kā novājinātā Pizas flote vairs nespēja nodrošināt savu agrāk iegūto valdījumu efektīvu kontroli, tā tos sāka zaudēt vienu pēc otra.

Papildus militārām neveiksmēm Pizu piemeklēja vēl viena nopietna nelaime — Arno upe sāka mainīt savu gultni. Rezultātā tirdzniecības kuģi no jūras vairs nespēja iekļūt Pizas ostā, kas bija galvenais pilsētas ekonomiskais pamats. Arī Pizas valdošo dinastiju starpā aizsākās ķīviņi, kas vēl vairāk paātrināja Pizas varenības norietu. To izmantoja Florence un 1406. g. tās armija ieņēma Pizu. Savukārt Pizas kā Toskānas lielākās ostas lomu pārņēma [[Livorna]].

Tas gan nenozīmē, ka Pizu būtu pārņēma pilnīgs sabrukums. Florences valdīšanas laikā Pizā [[Renesanse]]s stilā tika uzbūvēta virkne greznu ēku, bet 1472. g. tika nodibināta Pizas [[Universitāte]], kurā [[Galileo Galilejs]] 1564.-1642. g. lasīja lekcijas [[fizika|fizikā]]. Līdz ar to šajā universitātē tika iedibinātas Eiropas mēroga zinātniskas tradīcijas, kuras saglabājušas savu nozīmi līdz pat mūsdienām.

== Piza mūsdienās ==

[[Attēls:H0012046-P.JPG|thumb|400px|left|Pizas panorāma]]
Bagātīgā Pizas vēsture atstājusi virkni kultūrvēsturisku [[Brīnums|brīnumu]]. Turklāt dažus no tiem vienkopus, tā arī dēvējot tos par ''Campo dei Miracoli'' — brīnumu lauku. Nereti to dēvē arī par ''Piazza del Duomo'' — Katedrāles laukumu. Tas ietver četrus arhitektūras šedevrus — [[Pizas tornis|Pizas torni]], jeb "krītošo" torni (''La Torre di Pisa''), ''Duomo'' — katedrāli, ''Baptistero'' — baptistrija un ''Camposanto monumentale'' — Monumentālo kapsētu.{{clear|left}}

== Ārējās saites ==
[[Attēls:Campo dei Miracoli overview2.jpg|thumb|200px|Pizas "Brīnumu lauks", kreisā pusē — [[Pizas tornis]].]]
{{wikivoyage|Pisa}}
* [http://www.pisaonline.it/pisa/town/pagine/history.htm Pizas vēsture]
* [http://www.opapisa.it/en/home-page.html Leaning Tower — Official Website]
* [http://www.comune.pisa.it Oficiālā mājaslapa]
* [https://web.archive.org/web/20190206145631/https://www.unipi.it/ Pizas universitāte]

{{autoritatīvā vadība}}

[[Kategorija:Toskānas pilsētas]]