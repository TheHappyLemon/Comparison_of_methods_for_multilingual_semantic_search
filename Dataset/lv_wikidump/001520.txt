{{Elementa infokaste
|                 tips = nemetāls
|      kārtas skaitlis = 15
|             1. čaula = 2
|             2. čaula = 8
|             3. čaula = 5
|              simbols = P
|             atommasa = 30,973762
|   valences elektroni = [Ne]3s<sup>2</sup>3p<sup>3</sup>
|       tabulas attēls = [[Attēls:P-TableImage.svg|250px]]
|               attēls = [[Attēls:PhosphComby.jpg|330px]]<br />Fosfora alotropiskās modifikācijas — baltais, sarkanais, violetais un melnais fosfors
|  oksidēšanas pakāpes = '''+5''', +3, +1, 0, -1, -3
|  elektronegativitāte = 2,19
|              blīvums = baltajam fosforam 1823
|  kušanas temperatūra = 317,3 K (44,2&nbsp;°C)
| viršanas temperatūra = 550 K (277&nbsp;°C)
}}

'''Fosfors''' ({{val|la|phosphorus}}) ir [[ķīmiskais elements]] ar simbolu '''P''' un [[atomskaitlis|atomskaitli]] 15. Fosfors ir nemetāls. Dabā tas brīvā veidā nav sastopams, bet ir sastopams [[fosforskābe]]s [[sāļi|sāļu]] — [[fosfāti|fosfātu]] veidā. Brīvā veidā fosforam visvairāk pazīstamas 3 alotropiskās formas: [[baltais fosfors]], [[sarkanais fosfors]] un [[melnais fosfors]]. Ir arī citas modifikācijas, kas bieži ir iepriekšējo triju variācijas (violetais fosfors, metāliskais fosfors).

Savienojumos fosfors visbiežāk ir piec[[vērtība (ķīmija)|vērtīgs]], ar [[oksidēšanas pakāpe|oksidēšanas pakāpi]] +5, taču tā var būt arī +3 un -3 (piemēram, [[fosfīns|fosfīnā]] PH<sub>3</sub>). Baltais fosfors gaisā spīd (oksidējoties). Sarkanais un melnais fosfors nespīd.

== Vēsture ==
[[Attēls:Hennig Brand (Joseph Wright).jpeg|thumb|200px|[[Džozefs Raits|Džozefa Raita]] gleznas "[[Alķīmiķis atklāj fosforu]]" fragments]]
Iespējams, ka fosforu mācēja iegūt jau [[arābi|arābu]] [[alķīmija|alķīmiķi]] [[12. gadsimts|12. gadsimtā]], tomēr tiek uzskatīts, ka fosforu pirmais atklāja [[Hamburga]]s alķīmiķis [[Henigs Brands]] (''Hennig Brand(t)'') [[1669]]. gadā, iegūstot jaunu spīdošu vielu [[filozofu akmens]] meklējumu gaitā. Nedaudz vēlāk fosforu ieguva cits vācu alķīmiķis — [[Johans Kunkels]] (''Johannes Kunckel'').

Neatkarīgi no Branda un Kunkela fosforu ieguva [[Roberts Boils]], kurš to [[1680]]. gadā aprakstīja rakstā "Fosfora pagatavošanas paņēmiens no cilvēka urīna" (raksts publicēts [[1693]]. gadā).

To, ka fosfors ir vienkārša viela, pirmais pierādīja [[Antuāns Lavuazjē]].

== Atrašanās dabā ==

Dabā fosfors sastopams fosfātu veidā. Visizplatītākie fosfora [[minerāls|minerāli]] ir [[fosforīts]] Ca<sub>3</sub>(PO<sub>4</sub>)<sub>2</sub>, [[hidroksilapatīts]] Ca<sub>5</sub>(PO<sub>4</sub>)<sub>3</sub>(OH) un [[fluorapatīts]] Ca<sub>5</sub>(PO<sub>4</sub>)<sub>3</sub>F.
[[Zemes garoza|Zemes garozā]] ir 0,04% fosfora pēc atomu skaita. Fosforam ir tikai viens dabiskais [[izotops]] — fosfors-31, bet ir iegūti vairāki mākslīgi, radioaktīvi izotopi.

=== Bioloģiskā nozīme ===
Fosfors pieder pie [[biogēnie elementi|biogēnajiem elementiem]]. Neorganiskie fosfora savienojumi ([[hidroksilapatīti]]) ir nozīmīga [[kauli|kaulu]] un [[zobi|zobu]] sastāvdaļa. Fosforskābes atlikums ir daudzu dabasvielu, piemēram, [[dezoksiribonukleīnskābe]]s, sastāvā. Daudzi bioloģiskie procesi notiek, piedaloties fosfātiem (sk. [[adenozīntrifosforskābe]]). Sarežģīti fosfororganiskie savienojumi ietilpst nervu šūnu sastāvā. Fosfors piedalās visu vielu maiņā, tas nepieciešams [[nervu sistēma]]s normālai darbībai, [[sirds]] muskuļiem un citur.

Cilvēks fosforu uzņem galvenokārt ar [[gaļa|gaļu]] un tās produktiem, [[siers|sieru]], [[maize|maizi]]. Vidēji diennaktī jāuzņem apmēram 1 g fosfora (precīzu datu nav). Fosfora vielmaiņa ir cieši saistīta ar [[kalcijs|kalcija]] vielmaiņu — Ca un P ieteicams uzņemt attiecībā 1:1,0—1,2. Ja fosforu uzņem lielākos daudzumos (virs 2 g dienā), tas pastiprina vēdera izeju, jo izdalās ar [[fekālijas|fekālijām]] — [[zarnas|zarnās]] tiek uzsūkts tikai tik daudz fosfora savienojumu, cik organismam ir nepieciešams. Fosfora trūkums cilvēkam praktiski netiek novērots (tā varētu nepietikt hroniskiem [[alkoholisms|alkoholiķiem]] un slimniekiem ar [[ļaundabīgs audzējs|ļaundabīgiem audzējiem]]). Cilvēkiem, kuri lieto daudz [[alumīnija hidroksīds|alumīnija hidroksīdu]] saturošu [[kuņģa sula]]s samazināšanas līdzekļu, var samazināties rezerves fosfora daudzums.<ref>[http://www.gastroportal.ru/php/content.php?id=528&pr=27 Коалгель-60] {{Webarchive|url=https://web.archive.org/web/20101005135343/http://gastroportal.ru/php/content.php?id=528&pr=27 |date={{dat|2010|10|05||bez}} }} {{ru ikona}}</ref> Ja lieto dabisku uzturu, fosforu drīzāk var uzņemt par daudz, nekā par maz.<ref>Z. Zariņš, L. Neimane. Uztura mācība. LU akadēmiskais apgāds, 2009, 55. lpp.</ref>

Fosfors ir īpaši vajadzīgs dzīvnieku [[skelets|skeleta]] attīstībai. Skeleta attīstības traucējumi ir novēroti ne tikai tad, ja trūkst fosfora, bet arī, ja fosfora un kalcija daudzuma attiecība ir nepareiza. Ja uzturā kalcijs ir krietni lielākā daudzumā, nekā fosfors, var rasties [[rahīts]].<ref>{{Tīmekļa atsauce |url=http://www.goldenretriever.lv/new/index.php?Itemid=8&id=10&option=com_content&task=view |title=Jautājumi par suņu barošanu |access-date={{dat|2010|07|27||bez}} |archiveurl=https://web.archive.org/web/20160304234824/http://www.goldenretriever.lv/new/index.php?Itemid=8&id=10&option=com_content&task=view |archivedate={{dat|2016|03|04||bez}} }}</ref> Rahīts veidojas arī no D vitamīna trūkuma, kas, savukārt, izraisa kalcija un fosfora vielmaiņas traucējumus.<ref name="rah">[http://www.neslimo.lv/pme/?name=rahits Rahīts — Populārā medicīnas enciklopēdija]</ref>

=== Dabas piesārņojums ar fosforu ===
[[Attēls:Phosphorus explosion.gif|thumb|220px|Fosfora bumbas sprādziens]]
Fosfors ir daudzu mazgāšanas līdzekļu sastāvā (fosfātus tiem pievieno [[ūdens]] mīkstināšanas nolūkā). Izlietotie mazgāšanas līdzekļi iekļūst ūdenskrātuvēs un tajos esošais fosfors veicina ūdenskrātuvju augu [[eitrofikācija|eitrofikāciju]].

Samērā liels baltā fosfora daudzums nokļuvis [[Baltijas jūra|Baltijas jūrā]] [[Latvija]]s rietumu piekrastes tuvumā padomju militāristu neapdomīgas rīcības rezultātā (spridzinot apgaismošanas bumbas [[Pape (ciems)|Papes]] poligonā, kā arī, aprokot kāpās neizmantoto bumbu saturu).<ref>{{Tīmekļa atsauce |url=http://www.pdf-pape.lv/?object_id=433&PHPSESSID=75d4978854e845239638e0774768ecb1 |title=Papes ciems |access-date={{dat|2010|07|26||bez}} |archiveurl=https://web.archive.org/web/20121120133940/http://www.pdf-pape.lv/?object_id=433&PHPSESSID=75d4978854e845239638e0774768ecb1 |archivedate={{dat|2012|11|20||bez}} }} {{Webarchive|url=https://web.archive.org/web/20121120133940/http://www.pdf-pape.lv/?object_id=433&PHPSESSID=75d4978854e845239638e0774768ecb1 |date={{dat|2012|11|20||bez}} }}</ref> Tā kā ūdenī ilgu laiku pabijis baltais fosfors izskatās ļoti līdzīgs [[dzintars|dzintaram]], cilvēki var kļūdīties un paņemt šo vielu rokās vai ielikt kabatā. Nokļūstot siltumā, fosfors aizdegas, izraisot smagus nelaimes gadījumus.<ref>[http://www.tvnet.lv/zinas/kriminalzinas/287027-viltus_dzintars_atkal_parada_zobus Viltus dzintars atkal parāda zobus]</ref><ref>[http://www.tvnet.lv/zinas/regionos/271266-liepajas_pludmale_ari_sogad_manits_viltus_dzintars Liepājas pludmalē arī šogad manīts viltus dzintars]</ref> Tādi gadījumi notiek gandrīz katru gadu.<ref>[http://www.nra.lv/zinas/27351-liepaja-sieviete-gust-apdegumu-no-fosfora.htm Liepājā sieviete gūst apdegumu no fosfora]</ref> Viltus dzintaru no īstā dabas veidojuma bieži nevar atšķirt pat speciālisti un arī viņiem ir gadījušies nepatīkami starpgadījumi. Nav noteiktas pazīmes, pēc kā nespeciālistam jūrmalā atšķirt fosforu no dzintara, jo pēc skata bīstamā viela un dzintars ir ļoti līdzīgi. Speciālisti uzskata, ka ūdenī stāvējis baltais fosfors nav tik caurspīdīgs kā dzintars un ir mazliet pelēcīgā krāsā.

== Iegūšana ==
Fosforu iegūst, reducējot fosfātus ar [[ogleklis|ogli]] ļoti augstās temperatūrās (virs 1500 °C):

: 2[[kalcija fosfāts|Ca<sub>3</sub>(PO<sub>4</sub>)<sub>2</sub>]] + 10C + 6[[silīcija dioksīds|SiO<sub>2</sub>]] → 6[[kalcija silikāts|CaSiO<sub>3</sub>]] + 10[[oglekļa monoksīds|CO]] + P<sub>4</sub>
Šādā veidā iegūst fosfora tvaikus, kurus kondensējot, iegūst balto fosforu. Ja nepieciešams, to tālāk pārstrādā par sarkano fosforu.
Ievērojamu daļu iegūtā fosfora pārstrādā par fosforskābi. Sadedzinot fosforu, iegūst [[fosfora pentoksīds|fosfora oksīdu]], kas reaģē ar ūdeni, veidojot tīru fosforskābi. Fosforskābi var iegūt arī, fosfātiem reaģējot ar [[sērskābe|sērskābi]], bet tāda skābe ir netīra, šo metodi dažreiz lieto [[minerālmēsli|minerālmēslu]] ražošanai.

== Fizikālās īpašības ==
[[Attēls:NCN-black-phosphorus-xtal-3D-balls-orange.png|thumb|200px|Melnā fosfora kristālrežģa uzbūve]]
Fosfors var veidot divatomu molekulas P<sub>2</sub> (tās eksistē virs 1000 °C un sadalās atomos virs 2000 °C), četratomu molekulas P<sub>4</sub>, kā arī [[polimērs|polimēras]] uzbūves. Šķidrā fāzē, kā arī tvaikos zem 1000 °C stabilākas ir P<sub>4</sub> molekulas, kas [[kondensēšanās|kondensējoties]] veido balto fosforu. Tas ir mīksta, iedzeltena, viegli kūstoša, [[vaski|vaskam]] līdzīga viela, kas šķīst [[sērogleklis|sērogleklī]]. Baltais fosfors ir ķīmiski ļoti aktīvs, uzglabājot vai sildot pāriet citās modifikācijās.
{{inde|Baltais fosfors ir ārkārtīgi indīgs!}}
Melnais fosfors ir pēc izskata [[grafīts|grafītam]] līdzīga viela. Tas ir [[pusvadītājs]]. Melno fosforu iegūst no baltā fosfora, karsējot 200 °C temperatūrā 12 000 atmosfēru spiedienā.

Sarkanais fosfors eksistē vairākās variācijās ar blīvumu no 2 līdz 2,5 g/cm<sup>3</sup> un arī citas tā īpašības atkarīgas no iegūšanas metodes. Tas nav indīgs un nešķīst gandrīz nevienā šķīdinātājā. Karsējot bez gaisa piekļuves, sarkanais fosfors [[sublimācija (fizika)|sublimējas]].

== Ķīmiskās īpašības ==
Fosfors pēc savas atoma uzbūves ir [[slāpeklis|slāpekļa]] analogs, tomēr fosfora ķīmijai ir arī būtiskas atšķirības, jo fosforam valences [[orbitāle]]s ir arī ''d'' orbitāles, tādēļ tam iespējama ne tikai ''sp<sup>3</sup>'', bet arī ''sp<sup>3</sup>d'' [[Orbitāļu hibridizācija|hibridizācija]]. Fosfora atomu brīvās ''d'' orbitāles var saistīt citu atomu nedalītos elektronu pārus.

Fosfors var būt kā [[oksidētājs]], tā [[reducētājs]]. Fosforu viegli oksidē [[halogēni]], [[skābeklis]], [[sērs]]. Atkarībā no oksidētāja daudzuma veidojas trīsvērtīgā fosfora (ja oksidētājs ir mazākumā) vai piecvērtīgā fosfora (ja oksidētājs pārākumā) savienojumi — fosfora [[oksīdi]], [[hlorīdi]], [[sulfīdi]]. Gaisā baltais fosfors uzliesmo jau 50 °C temperatūrā, sarkanais — virs 250 °C, bet melnais — tikai virs 400 °C.

Reaģējot ar [[metāls|metāliem]], fosfors darbojas kā oksidētājs un veido fosfīdus.

Sārmainos ūdens šķīdumos fosfors [[disproporcionēšanās|disproporcionējas]].

== Izmantošana ==
Sarkano fosforu izmanto [[sērkociņi|sērkociņu]] ražošanā.

Fosfora savienojumi ir svarīga minerālmēslu sastāvdaļa. Tos lieto arī [[plastmasa|plastmasu]] rūpniecībā. Vairāki fosfororganiskie savienojumi ir stipri indīgi un tos lieto kā kaujas vielas, [[insekticīdi|insekticīdus]] un [[herbicīdi|herbicīdus]].

[[Cinka fosfāts]] ietilpst fosfātcementu sastāvā, ko lieto zobu plombēšanai.<ref>[http://www.neslimo.lv/pme/?name=zobu-plombesana Zobu plombēšana]</ref> Fosfora sāļus kopā ar [[kalcijs|kalcija]] un [[D vitamīns|D vitamīna]] preparātiem izmanto medicīnā rahīta ārstēšanai.<ref name="rah"/>

== Skatīt arī ==

* [[Fosforskābe]]
* [[Fosforskābes]]
* [[Fosfāti]]
* [[Sērkociņi]]
* [[Dzintars]]

== Literatūra ==

* N. Ahmetovs. Neorganiskā ķīmija, Rīga, "Zvaigzne", 1978, 384.-398. lpp.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{commons|Phosphorus}}

{{autoritatīvā vadība}}

[[Kategorija:Ķīmiskie elementi]]