[[Attēls:Map danavirki.JPG|200px|right|thumb|Danevirkes valnis ''[[Carta marina]]'' atlantā (sarkanā krāsā).]]

'''Danevirke''' ({{val|da|Danevirke}}, {{val|de|Danewerk}}, {{val|non|Danavirki}} — 'dāņu darbs') ir svarīga militārās aizsardzības celtne, kas uzcelta [[Dānija|Dānijā]] [[Vikingi|Vikingu laikā]], pēdējo reizi militāriem mērķiem izmantota [[1864]]. gadā.

Danevirke ir zemes [[nocietinājums|nocietinājumu]] sistēma Dānijas dienvidos, kas stiepjas no [[Jitlande]]s purviem līdz [[Šlēsviga]]i netālu no Šleinas (''Slien'') pie [[Baltijas jūra]]s, netālu no [[Heidebeja]]s — kādreizējā vikingu tirdzniecības centra. Starp Šleinas un [[Egenforde]]s (''Egernførde'') pilsētām atradās vēl viens aizsardzības valnis, kas aizsargāja [[Švansenas pussala|Švansenas]] (''Schwansen'') pussalu.

Pirmie rakstītie avoti par Danevirki vēsta, ka to būvēt uzsāka dāņu karalis Godfreids (''Godfred'') [[808]]. gadā. Darbu pie milzīgās celtnes karalis Godfreids uzsāka, lai aizsargātu savu galmu un nošķirtu [[Jitlande]]s pussalu no [[Franku impērija]]s dienvidos.

No [[1969]] līdz [[1975]]. gadam veiktajos arheoloģiskajos izrakumos Danevirkes galvenajos rajonos ar [[dendrohronoloģija]]s metodi tika noteikts, ka vaļņu vecākās daļas celtas aptuveni starp [[737]]. un [[968]]. gadu.

Danevirkes valnis kopumā ir apmēram 30 km garš un vidēji 3,6 līdz 6 m augsts. Viduslaikos būve tika papildināta ar [[palisāde|palisādēm]] un sienām, tā tika izmantota gan dažādām militārām operācijām, gan krusta karagājienos, kā arī atsevišķos sirojumos pret [[slāvi]]em.

12. gadsimtā karalis Valdemārs Lielais pastiprināja Danevirki ar ķieģeļu sienām, kas ļāva turpināt lietot Danevirkes nocietinājumu sistēmu kā stratēģiski svarīgu fortifikāciju arī turpmāk — viduslaikos. Dāņu valodā nocietinātās vaļņa daļas tiek sauktas par ''Valdemarsmuren'' — "Valdemāra mūriem".

Pēdējo reizi militāriem mērķiem Danevirke tika izmantota 1864. gadā, [[2. Šlēzvigas karš|2. Šlēzvigas kara]] laikā.

== Otrais pasaules karš ==
Drīz pēc sabiedroto iebrukuma Normandijā vācu militārā virspavēlniecība nolēma pastiprināt Danevirkes valni ar prettanku tranšejām, baidoties no otra — varbūtējā sabiedroto desanta Dānijā. Šie darbi būtu iznīcinājuši lielu daļu no fortifikācijās esošā kultūrvēsturiskā mantojuma. Kad par to uzzināja dāņu arheologs [[Sorens Tellings]], viņas telefonsarunā ar [[Heinrihs Himlers|Heinrihu Himleru]] pārliecināja pēdējo, ka prettanku tranšeju celtniecība iznīcinās "āriešu civilizācijas" atstāto kultūrvēsturisko mantojumu. Rezultātā Himlers pavēlēja pārtraukt nocietinājumu darbu veikšanu, jo arī arheoloģijas jautājumi atradās viņa kompetencē.

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Dānijas vēsture]]
[[Kategorija:Nocietinājumi]]
[[Kategorija:Šlēsviga-Holšteina]]