{{Operētājsistēmas infokaste 2
| nosaukums           = Microsoft Windows
| saime               = 
| logo                = Windows logo and wordmark - 2021.svg
| logo izmērs         = 200px
| ekrānuzņēmums       =  
| paraksts            = 
| izstrādātājs        = [[Microsoft]]
| mājas lapa          = [http://windows.microsoft.com/lv-LV/windows/home microsoft.com]
| pirmkoda modelis       = 
| licence                = 
| kodola tips            = Hibrīda kodols
| valoda                 = Daudzvalodu
| atjaunošanas metode    = [[Windows Update]]
| atbalstītas platformas = [[ARM]], [[IA-32]], [[x86-64]], Itanium
| pirmā izlaiduma versija  = x
| pirmā izlaiduma datums   = {{dat|1985|11|20|SK}}<br />(kā [[Windows 1.0]])
| pirmā izlaiduma url      = http://support.microsoft.com/kb/32905
| izlaiduma versija        = 
| izlaiduma datums         = 
| izlaiduma url            = 
| iepriekšējā         = 
| nākamā              = 
| pirmskata versija      = 
| pirmskata datums       = 
| pirmskata url          = 
| atbalsta statuss       = 
| citi raksti            = 
}}

'''''Microsoft Windows''''' ir uzņēmuma ''[[Microsoft]]'' radīta [[operētājsistēma]] personālajiem datoriem un serveriem. [[1985]]. gadā [[Microsoft]] izstrādāja operētājsistēmu ''Windows'' kā papildinājumu [[MS-DOS]]. Tā bija kā atbilde uz tolaik parādījušos, jauno, kompānijas [[Apple Inc.|Apple]] datorsistēmu - [[Apple Macintosh]], kurā jau tika izmantota [[grafiskā lietotāja saskarne]] (GUI). Microsoft Windows galu galā ir kļuvusi par dominējošo [[operētājsistēma|operētājsistēmu]] personālajiem datoriem.

== Vēsture ==

Microsoft savas operētājsistēmas izstrādā divos paralēlos virzienos — pirmais virziens ir mājas lietotāji, bet otrs virziens ir profesionāli IT lietotāji. Šie divējādie virzieni drastiski ietekmē operētājsistēmu izstrādi — piemēram, mājas lietotāju versijās ir lielāks multimēdiju atbalsts, taču mazāks drošības un tīkla atbalsts. Turpretim profesionālajās versijās ir mazāks multimēdiju atbalsts, taču lielāka funkcionalitāte tīkla konfigurācijā un drošībā.

Pirmajai patstāvīgajai Microsoft Windows versijai — 1.0, kuru izlaida 1985. gada novembrī, bija maz funkciju un tādējādi tā neguva lielu popularitāti, turklāt tai vēl bija jāsacenšas ar Apple operētājsistēmu. Windows 1.0 patiesībā pat nevarētu nosaukt par operētājsistēmu, drīzāk par MS-DOS papildinājumu. Microsoft Windows 2.0 tika izlaista 1987. gada novembrī un tā guva lielāku popularitāti, nekā tās priekštece. Windows 2.03, kuru izlaida 1988. gada janvārī bija izmainīta operētājsistēma no vienkāršiem kantainiem logiem uz jau cits citu pārklājošiem logiem. Šī izmaiņa noveda pie tiesu darbiem starp Apple Computer un Microsoft, jo [[Apple Inc.|Apple]] uzskatīja to par autortiesību pārkāpumu.

Microsoft Windows 3.0 bija pirmā veiksmīgā Windows versija, kura guva pirmo lielo peļņu. Pusgada laikā tika pārdotas 2 miljoni kopiju. Tai bija uzlabota saskarne un vairākuzdevumu veikšanas funkcija. Šīs versijas uzlabojums bija Windows 3.1, kuru izlaida 1992. gada 1. martā, un Microsoft atbalsts šai versijai beidzās 2001. gada 31. decembrī.

1993. gada jūlijā, Microsoft izlaida Windows NT, kura bija veidota uz jauna kodola bāzes. NT tika veidota kā profesionālā operētājsistēma. NT un Windows neprofesionālais virziens vēlāk saplūda vienā veidojot Windows XP.

[[1995]]. gada augustā, Microsoft izlaida [[Windows 95]], kurā tika pamatīgi uzlabots [[grafiskais dizains]] un lietotāja saskarne, kā arī tā bija pirmā operētājsistēma Windows, kurā darbojās priekšaicīgais vairākuzdevumu režīms (preemptive multitasking). Galvenais Windows 95 atbalsts no Microsoft beidzās 2000. gada 31. decembrī, un pagarinātais atbalsts beidzās 2001. gada 31. decembrī.

Nākamā Windows versija tika laista klajā ar nosaukumu [[Windows 98]], kuru izlaida 1998. gada jūnijā. Šī versija tika ļoti kritizēta tās lēnā ātruma un kļūdu dēļ salīdzinājumā ar Windows 95. Galvenās kļūdas tika izlabotas Windows 98 Second Edition 1999. gadā. Galvenais atbalsts no Microsoft šajai versijai darbojās līdz 2002. gada 30. jūnijam, un pagarinātais atbalsts līdz 2006. gada 11. jūlijam.

Kā daļu no profesionālā virziena, Microsoft, 2000. gada februārī izlaida Windows 2000. Nākamā mājas lietotāju versija pēc Windows 98 bija Windows Me (''Millennium Edition''), kuru izlaida 2000. gada septembrī. Šajā versijā parādījās jau tāda jauna tehnoloģija, kā ''"Universal Plug and Play"''. Taču arī šī windows versija tika smagi kritizēta tās savietojamības un stabilitātes problēmu dēļ.

2001. gada oktobrī ''Microsoft'' laida klajā ''[[Windows XP]]'', kas bija bāzēta uz ''NT'' kodola. Atšķirībā no kritizētajām iepriekšejām versijām, šī ''Windows'' versija tika slavēta tās funkciju un pielietojamības dēļ. ''Windows XP'' tika piedāvāta divās versijās: ''Home'' (mājas lietotājiem) un ''Professional'' (profesionāliem lietotājiem). ''Profesional'' bija vairāk drošības un tīkla funkciju nekā ''Home'' versijā. 2002. gadā tika izlaista ''Media Center'' versija, kam bija TV un DVD atbalsts, ieskaitot raidījumu ierakstīšanu no TV, kā arī tālvadības pulti. ''Microsoft'' nodrošināja ''Windows XP'' pamata atbalstu līdz 2009. gada 14. aprīim,ī un pagarināto atbalstu līdz pat 2014. gada 8. aprīlim.

2003. gada aprīlī tika izlaista operētājsistēma ''Windows Server 2003'', kam bija jāaizvieto ''Windows 2000'' profesionālo operētājsistēmu sērijā. tai bija jaunas funkcijas un stingrs virziens drošības jomā. 2005. gada decembrī tika izdota jauna ''Windows Server 2003'' versija ''Windows Server 2003 R2''.

[[2007. gads|2007]]. gada [[20. janvāris|30. janvārī]] kompānija izlaida operētājsistēmu [[Windows Vista]]. Tas saturēja vairākas jaunas funkcijas, sākot no pilnībā pārstrādātu kodolu un lietotāja interfeisu un beidzot ar būtiskām programmas tehniskām izmaiņām, īpašu uzmanību pievēršot drošības elementiem. Tā ir pieejama vairākos dažādos izdevumos, tomēr ir pakļauta zināmai lietotāju kritikai, saistībā ar samērā nestabilo darbību un zināmu produkta nepabeigtību.

[[2009. gads|2009]]. gada [[22. oktobris|22. oktobrī]] Microsoft izlaida [[Windows 7]]. Atšķirībā no šīs versijas priekšgājēja, Windows Vista, kurā tika ieviestas daudzas jaunas funkcijas, Windows 7 tika fokusēts kā nākamais lielais solis Windows līnijas attīstībā, nopietni tika uzlabota saderība ar citu ražotāju lietojumprogrammām un aparatūru, kas operētājsistēmai Windows Vista tajā laikā bija problemātiska vai netika atbalstīta vispār.<ref>[http://windowsteamblog.com/windows/archive/b/windows7/archive/2008/10/28/windows-7-unveiled-today-at-pdc-2008.aspx Windows 7 Team Blog / Windows 7 Unveiled Today at PDC 2008], windowsteamblog.com, {{angliski}}</ref> Windows 7 ir ''multi-touch'', jeb vairākpunktu pieskārienu vadības atbalsts, pārveidots Windows dizains ar jaunu uzdevumjoslu, sauktu par ''Superbar'', mājas tīkla sistēmu, sauktu par ''HomeGroup'',<ref>[http://windowsteamblog.com/windows/b/windowsexperience/archive/2008/10/28/how-libraries-amp-homegroup-work-together-in-windows-7.aspx Windows Experience Blog / How Libraries & HomeGroup Work Together in Windows 7], windowsteamblog.com {{angliski}}</ref> kā arī ievērojami veiktspējas uzlabojumi.

== Versijas ==
Operētājsistēmas ''Windows'' iedala šādi:

=== 16 bitu operacionālās vides ===
[[Attēls:Windows1screen.png|thumb|200px|Windows 1.0 ekrānuzņēmums.]]

* [[Windows 1.0]] (1985)
* [[Windows 2.0]] (1987)

Agrākās ''Windows'' versijas tika veidotas kā grafiskās [[lietotāja saskarne]]s "čaula" uz ''[[MS-DOS]]'' bāzes. Sajās 16 bitu versijās bija daudzas tipiskas operētājsistēmas funkcijas, piemēram, tām bija savs izpildāmfailu formāts, savi ierīču [[dzinis|dziņi]] (taimera, grafiskie, printeru, peles, tastatūras un skaņas dziņi). Atšķirībā no ''MS-DOS'', ''Windows'' tā lietotājiem deva iespēju izpildīt vairākas grafiskās [[lietotne]]s vienlaicīgi vairākuzdevumu režīmā. Visbeidzot, Windows operētājsistēmā tika izveidota sarežģīta, segmentāra programmatūras virtuālās atmiņas shēma, kas ļāva izpildīt programmas, kuras ir lielākas nekā pieejamā atmiņa: kodu segmenti un programmas resursi tika samainīti vai arī izmesti no atmiņas, ja atmiņā sāka kļūt par maz vietas, un datu segmenti savukārt ievietoti atmiņā tad, kad konkrētā lietojumprogramma pārtrauc kontrolēt [[CPU|procesoru]], bieži vien gaidot lietotāja rīkojumu.

=== Hibrīda 16/32 bitu operacionālās vides ===
[[Attēls:Windows 3.11 workspace.png|thumb|200px|Windows for Workgroups 3.11 ekrānuzņēmums.]]

* [[Windows 3.0]] (1990)
* [[Windows 3.1]] (1992)
* [[Windows for Workgroups 3.1]] (1992)
* [[Windows for Workgroups 3.11]] (1993)

Windows/386 versija iepazīstināja ar jaunu 32 bitu aizsargātu kodolu un virtuālās mašīnas kontroli. Windows sesijas ilgumam, tika veidotas viena vai vairākas virtuālās 8086 vides un tika piedāvāta iespēja virtualizēt ierīces, piemēram, video karti, tastatūru, peli, taimeri, un traucējumu kontroli katrā no tām. Lietotājam redzamais rezultāts bija iespēja darbināt vairākuzdevumu režīmā dažādas MS-DOS vides atšķirīgos logos (grafiskās lietojumprogrammas bija nepieciešams aktivizēt pilnekrāna režīmā).

Windows 3.0 un Windows 3.1 tika uzlabots dizains, galvenokārt pateicoties virtuālajai atmiņai un ielādējamajiem virtuālajiem ierīču dziņiem ([[VxDs]]), kas ļāva dalīties ar pieejamajām ierīcēm starp vairākuzdevumu DOS logiem. Šī apstākļa dēļ, Windows lietotojumprogrammas tagad varēja lietot 16 bitu aizsargātajā režīmā (kad Windows tika lietots standarta vai 386 Enhanced režīmā), kas deva tiem pieeju daudziem megabaitiem no atmiņas, kā arī noņēma obligāto nepieciešamību darboties programmatūras virtuālās atmiņas shēmā. ''Microsoft'' operētājsistēmai ''Windows 3.0'' pārrakstīja [[Asamblervaloda|asemblerā]] kritiskās operācijas, kas iepriekšējās versijās bija rakstītas ''[[C programmēšanas valoda|C]]'' programmēšanas valodā, padarot šo izlaidumu daudz ātrāku un mazāk atmiņas patērējošu.

=== Hibrīda 16/32 bitu operētājsistēmas ===
* [[Windows 95]] (1995)
* Windows 95 OSR (1996)
* Windows 95 OSR2 (1997)
* [[Windows 98]] (1998)
* Windows 98 Second Edition (1999)
* [[Windows Me]] (2000)

Līdz ar 32 bitu ''Windows for Workgroups 3.11'' parādīšanos, Windows beidzot varēja pārtraukt balstīties uz DOS failu pārvaldīšanas sistēmu. Šī līdzekļa dēļ, Windows 95 tika izveidota Long File Names iespēja, kura mazināja 8.3 filename lomu sāknēšanā. Tagad MS-DOS tika iekļauta Windows sistēmā. Pats nozīmīgākais jauninājums ir iespēja lietot 32 bitu vairākpavedienojošas, vairākuzdevumu grafiskās programmas. Taču bija nepieciešamība pēc savietojamības ar 16 bitu programmām, un tas nozīmēja, ka GUI sastāvdaļas vēl joprojām bija tikai 16 bitu un ne pilnīgi reentrantas, kas noveda pie samazinātas veiktspējas un stabilitātes.

Windows 95 tika izlaisti trīs izlaidumi (pirmais 1995. gadā, pēc tam labojumu versijas 1996. un 1997. gadā, kuras tika pārdotas tikai kā OEM versijas, kam tika pievienotas tādas iespējas, kā FAT32 atbalsts). Microsoft Windows nākamais izlaidums bija Windows 98; šajai versijai bija 2 izlaidumi - Windows 98 1998. gadā un Windows 98 Second Edition 1999. gadā. 2000. gadā, Microsoft nāca klajā ar Windows Me (''Millennium Edition'') izlaidumu, kurā tika lietots tas pats kodols, kas Windows 98 izlaidumā un kā paraugu grafiskajai saskarnei ņemot Windows 2000, kā arī parādījās jauna iespēja - System Restore, ļaujot lietotājam atiestatīt datora uzstādījumus uz agrāku laiku. Līdz ar visiem šiem jauninājumiem, lietotājiem radās ļoti daudzas problēmas. Windows Me bija maz laika kļūt populāram, jo pēc neilga pārtraukuma tika izlaista jauna versija - Windows XP.

=== 32 bitu operētājsistēmas ===
[[Attēls:Winxp-pro-desktops.jpg|thumb|200px|Windows XP Professional ekrānuzņēmums.]]
[[Attēls:MCE2005screen.jpg|thumb|200px|Windows Media Center Edition 2005 ekrānuzņēmums.]]
[[Attēls:Windows_Vista_Desktop.png|thumb|200px|Windows Vista Ultimate ekrānuzņēmums.]]

* [[Windows NT 3.1]] ([[1993]])
* [[Windows NT 3.5]] ([[1994]])
* [[Windows NT 3.51]] ([[1995]])
* [[Windows NT 4.0]] ([[1996]])
* [[Windows 2000]] ([[2000. gads|2000]])
* [[Windows XP]] ([[2001. gads|2001]])
* [[Windows Server 2003]] ([[2003. gads|2003]])
* [[Windows CE]]
* [[Windows Vista]] ([[2006. gads|2006]]/[[2007. gads|2007]])
* [[Windows 7]] ([[2009. gads|2009]])
*[[Windows 8]] (2012)
*Windows 8.1 (2013)
* [[Windows 10]] (2015)

Šī Windows sistēmu paudze tika izdaiļota un pārdota augstāka līmeņa biznesa lietošanai. Pirmais izlaidums bija Windows NT 3.1 1993. gadā, kurai sekoja Windows NT 3.5 izlaidums 1994. gadā., Windows NT 3.51 izlaidums 1995. gadā un Windows NT 4.0 - 1996. gadā. NT 4.0 bija pirmā NT saimes operētājsistēma, kuras lietotāja saskarne līdzinājās Windows 95 saskarnei. Vēlāk Microsoft uzsāka biznesa un mājas operētājsistēmu apvienošanu. Pirmais mēģinājums bija Windows 2000, kas diemžēl neattaisnoja Microsoft cerības, tāpēc tā tika izlaista kā biznesa sistēma. Windows 2000 mājas lietotāju versijas (saukta arī par "''Windows Neptune''") izstrāde tika pārtraukta un tās vietā tika izlaista Windows Me operētājsistēma. Līdz beidzot "''Neptune''" tika vēlāk iekļauta Windows XP. Pēc tam tika radīta jauna biznesa sistēma - Windows Server 2003, kā arī mājas un biznesa operētājsistēmu apvienojums - jaunā Windows Vista. Microsoft piedāvā arī operētājsistēmu mobilajām ierīcēm - [[Viedtālrunis|smartfoniem]] u.c: Windows CE, kas arī ir 32 bitu operētājsistēma.

=== 64 bitu operētājsistēmas ===
* [[Windows XP Itanium Edition]] (2002)
* [[Windows XP Professional x64 Edition]] ([[2005. gads|2005]])
* [[Windows Server 2003 64-bit]] ([[2005. gads|2005]])
* [[Windows Vista 64-bit]] ([[2006. gads|2006]]/[[2007. gads|2007]])
* [[Windows 7 64-bit]] (2009)
*Windows 8 64-bit (2012)
*Windows 8.1 64-bit (2013)
* [[Windows 10 64-bit]] (2015)

''Windows NT'' bija atbalsts dažādām platformām jau pirms ''x86'' personālie datori ieguva dominējošu stāvokli profesionālajā pasaulē. NT versijas no 3.11 līdz 4.0 atbalstīja DEC Alpha un MIPS R4000, kuri bija 64 bitu procesori, taču operētājsistēmas operēja ar šiem procesoriem kā ar 32 bitu procesoriem.

''Microsoft'' izlaida jaunas ''Windows 2000'' versijas, lai tās varētu atbalstīt ''[[Intel Itanium]]'' procesora arhitektūru. ''Windows XP'' un ''Windows Server 2003'' versijas ''Itanium'' arhitektūrai parādījās tajā pašā laikā, kad tika izlaistas to 32 bitu versijas. 2005. gada 25. aprīlī ''Microsoft'' izlaida ''Windows XP Professional x64 Edition'' un ''x64'' versijas arīdzan ''Windows Server 2003'', lai atbalstītu ''AMD64 / Intel64'' (''x64'' ''Microsoft'' terminoloģijā) arhitektūru. 2005. gadā ''Microsoft'' pārtrauca atbalstu ''Windows XP Itanium'' versijai. ''Windows Vista'' bija pirmā galalietotāja ''Windows'' versija, kam ''Microsoft'' vienlaicīgi izlaida gan 32, gan 64 bitu versijas. ''Windows Vista'' neatbalstīja ''Itanium'' arhitektūru.

== Drošība ==
[[Attēls:XPsp2_SecurityCentre_FirewallAlert.png|thumb|200px|Windows Drošības Centrs (''Windows Security Center'') Windows XP SP2 vidē.]]

Drošība ir bijis Windows sāpīgākais punkts jau daudzus gadus. Lielās Windows popularitātes dēļ arī kaitīgo programmu īpatsvars ir lielāks tieši Windows vidē atšķirībā no GNU/Linux, Unix, Mac OS X un FreeBSD.

Pašos pirmsākumos, Windows tika veidota kā viegli lietojama operētājsistēma datoriem, kuri nav pieslēgti tīklā, tāpēc tajā nav pamatā iebūvētas nekādas drošības sistēmas. Turpretim Windows NT un tās priekšteči ir jau pamatā veidoti ar drošības sistēmām arī tīklā, taču ne Internetā, jo 1990. gadu sākumā Interneta lietošana bija ļoti nepopulāra. Turklāt, līdz pat Windows Server 2003 iznākšanai, vairākums uz Windows NT bāzes veidotās sistēmas tika pārdotas ar pēc noklusējuma izslēgtām drošības iespējām, un ar ieslēgtām ievainojamām funkcijām, pēc noklusējuma.

Microsoft sāka publiski atzīt savas programmatūras drošības problēmas, un līdz ar to izvirzīja drošību par savu galveno prioritāti. Microsoft laiž klajā drošības labojumus aptuveni vienreiz mēnesī (parasti katra mēneša otrajā otrdienā), caur [[Windows Update]] servisu. Arī kritiskie labojumi īsākos laika intervālos pēc vajadzības tiek piedāvāti caur šo servisu. Windows 2000 (SP3 vai jaunāka), Windows XP, Windows Server 2003 un Vista vidēs, atjauninājumi var tikt uzstādīti automātiski, ja vien lietotājs ir ieslēdzis šādu iespēju. Kā rezultātā, piemēram 2. Servisa pakotne Windows XP vai 1. servisa pakotne Windows Server 2003 tika uzstādīta uz lietotāju datoriem daudz ātrāk.

=== Windows Defender ===
[[Attēls:wikidefender.png|thumb|200px|Windows Defender.]]
2005. gada 6. janvārī Microsoft izlaida Microsoft AntiSpyware beta versiju, kas bija bāzēta uz agrākās Giant AntiSpyware programmatūras. 2006. gada 14. februārī Microsoft AntiSpyware līdz ar savas beta 2 versijas iznākšanu, kļuva par Windows Defender. Tā ir bezmaksas programmatūras, kas ir veidota, lai aizsargātu datoru pret spiegošanas un citām nevēlamām programmām. Windows XP un Windows Server 2003 lietotāji, kuriem ir legāla Microsoft programmatūra, var bez maksas ielādēt Windows Defender no Microsoft mājaslapas. Windows Defender ir jau iekļauts jaunajā Windows Vista.

== Izlaidumu laika ass ==
{| class="wikitable" style="font-size: 85%; text-align: left; "
|-
! Datums
! Produkta nosaukums
! Versija
! Atbalsts
|-
| align="left"| [[1985]]. gada [[novembris]]
| [[Windows 1.0|Windows 1.01]]
| 1.01
| Netiek atbalstīts
|-
| align="left"| [[1987]]. gada [[novembris]]
| Windows 2.03 
| 2.03
| Netiek atbalstīts
|-
| align="left"| [[1988]]. gada [[maijs]]
| [[Windows 2.10]]
| 2.10
| Netiek atbalstīts
|-
| align="left"| [[1989]]. gada [[marts]]
| [[Windows 2.11]]
| 2.11
| Netiek atbalstīts
|-
| align="left"| [[1990]]. gada [[maijs]]
| [[Windows 3.0]]
| 3.0
| Netiek atbalstīts
|-
| align="left"| [[1992]]. gada [[marts]]
| [[Windows 3.1x]]
| 3.1
| Netiek atbalstīts kopš [[2001. gads|2001]]. gada [[31. decembris|31. decembra]]
|-
| align="left"| [[1992]]. gada [[oktobris]]
| Windows For Workgroups 3.1
| 3.1
| Netiek atbalstīts
|-
| align="left"| [[1993]]. gada [[jūlijs]]
| [[Windows NT 3.1]]
| NT 3.1
| Netiek atbalstīts 
|-
| align="left"| [[1993]]. gada [[decembris]]
| Windows For Workgroups 3.11
| 3.11
| Netiek atbalstīts 
|-
| align="left"| [[1994]]. gada [[janvāris]]
| [[Windows 3.2]]<br />(tika izdots tikai vienkāršotajā [[Ķīniešu valoda|ķīniešu valodā]])
| 3.2
| Netiek atbalstīts
|-
| align="left"| [[1994]]. gada [[septembris]]
| [[Windows NT 3.5]]
| NT 3.5
| Netiek atbalstīts
|-
| align="left"| [[1995]]. gada [[maijs]]
| [[Windows NT 3.51]]
| NT 3.51
| Netiek atbalstīts
|-
| align="left"| [[1995]]. gada [[augusts]]
| [[Windows 95]]
| 4.0.950
| Netiek atbalstīts kopš [[2001. gads|2001]]. gada [[31. decembris|31. decembra]] <ref>[http://support.microsoft.com/lifecycle/?p1=7864 Microsoft atbalsta cikls, Windows 95], support.microsoft.com</ref>
|-
| align="left"| [[1996]]. gada [[jūlijs]]
| [[Windows NT 4.0]]
| NT 4.0.1381
| Netiek atbalstīts kopš [[2004. gads|2004]]. gada [[31. decembris|31. decembra]]
|-
| align="left"| [[1998]]. gada [[jūnijs]]
| [[Windows 98]]
| 4.10.1998
| Netiek atbalstīts kopš [[2006. gads|2006]]. gada [[11. jūlijs|11. jūlija]]
|-
| align="left"| [[1999]]. gada [[maijs]]
| [[Windows 98 SE]]
| 4.10.2222
| Netiek atbalstīts
|-
| align="left"| [[2000. gads|2000]]. gada [[februāris]]
| [[Windows 2000]]
| NT 5.0.2195
| Netiek atbalstīts kopš [[2010. gads|2010]]. gada [[13. jūnijs|13. jūnija]]
|-
| align="left"| [[2000. gads|2000]]. gada [[septembris]]
| [[Windows Me]]
| 4.90.3000
| Netiek atbalstīts kopš [[2006. gads|2006]]. gada [[11. jūlijs|11. jūlija]]
|-
| align="left"| [[2001. gads|2001]]. gada [[oktobris]]
| [[Microsoft Windows XP|Windows XP]]
| NT 5.1.2600
|
* RTM versija netiek atbalstīta kopš [[2004. gads|2004]]. gada [[30. septembris|30. septembra]].
* SP1 versija netiek atbalstīta kopš [[2006. gads|2006]]. gada [[10. oktobris|10. oktobra]]. 
* SP2 un SP3 versija netiek atbalstīta kopš 2014. gada 8. aprīļa.<ref>[http://www.tvnet.lv/tehnologijas/nozares_jaunumi/384742-microsoft_veicina_atteiksanos_no_xp Microsoft veicina atteikšanos no XP], tvnet.lv, {{dat|2011|7|14|SK}}</ref><ref>[http://www.tvnet.lv/tehnologijas/nozares_jaunumi/504904-microsoft_sodien_partrauc_windows_xp_tehnisko_atbalstu Microsoft šodien pārtrauc Windows XP tehnisko atbalstu], tvnet.lv, {{dat|2014|4|8|SK}}</ref>
|-
| align="left"| [[2003. gads|2003]]. gada [[marts]]
| [[Windows XP 64-bit Edition]] ([[IA-64]])
| NT 5.2.3790
| Netiek atbalstīts
|-
| align="left"| [[2003. gads|2003]]. gada [[aprīlis]]
| [[Windows Server 2003]]
| NT 5.2.3790
| Netiek atbalstīts kopš  2015. gada 14. jūlija.
|-
| align="left"| [[2005. gads|2005]]. gada [[aprīlis]]
| [[Windows XP Professional x64 Edition]]
| NT 5.2.3790
| Netiek atbalstīts
|-
| align="left"| [[2006. gads|2006]]. gada [[jūlijs]]
| [[Windows Fundamentals for Legacy PCs]]
| NT 5.1.2600
| Netiek atbalstīts
|-
| align="left"| [[2007. gads|2007]]. gada [[janvāris]]
| [[Windows Vista]]
| NT 6.0.6002
| SP2 atbalsts pagarināts līdz 2017. gada [[11. aprīlis|11. aprīlim]]. RTM un SP1 netiek atbalstīts.
|-
| align="left"| [[2007. gads|2007]]. gada [[jūlijs]]
| [[Windows Home Server]]
| NT 5.2.4500
| Netiek atbalstīts
|-
| align="left"| [[2008. gads|2008]]. gada [[februāris]]
| [[Windows Server 2008]]
| NT 6.0.6002
| SP2 atbalsts pagarināts līdz 2017. gada 11. aprīlim. RTM un SP1 netiek atbalstīts.
|-
| align="left"| [[2009. gads|2009]]. gada [[oktobris]] <ref>[http://www.microsoft.com/presspass/press/2009/May09/05-11TechEd09PR.mspx?rss_fdn=Press%20Releases Microsoft Delivers New Wave of Technologies to Help Businesses Thrive in Today’s Economy] {{Webarchive|url=https://web.archive.org/web/20090513021438/http://www.microsoft.com/presspass/press/2009/May09/05-11TechEd09PR.mspx?rss_fdn=Press%20Releases |date={{dat|2009|05|13||bez}} }}, microsoft.com, {{dat|2009|5|11|SK}} {{angliski}}</ref>
| [[Windows 7]] un [[Windows Server 2008 R2]]
| NT 6.1.7601
| SP1 tiek atbalstīts līdz 2020. gada 14. janvārim, RTM netiek atbalstīts
|-
| align="left"| [[2011. gads|2011]]. gada [[aprīlis]]
| [[Windows Home Server 2011]]
| NT 6.1.8400
| Tiek atbalstīts
|-
| align="left"| [[2012. gads|2012]]. gada [[septembris]]
| [[Windows Server 2012]]
| NT 6.2.9200
| Tiek atbalstīts
|-
| align="left"| [[2012. gads|2012]]. gada [[oktobris]]
| [[Windows 8]]
| NT 6.2.9200
| Netiek atbalstīts
|-
| align="left"| [[2013. gads|2013]]. gada [[oktobris]]
| [[Windows 8.1]] un [[Windows Server 2012 R2]]
| NT 6.3.9600
| Tiek atbalstīts
|-
| align="left"| [[2015. gads|2015]]. gada [[jūlijs]]
| [[Windows 10]]
| NT 10.0.10240
| Tiek atbalstīts
|-
| align="left"| [[2016. gads|2016]]. gada 12. oktobris
| [[Windows Server 2016]]
| NT 10.0.10074
| Tiek atbalstīts
|}

== ''Windows'' dzīvescikla politika ==
''Microsoft'' pārstāj izlaist atjauninājumus un uzlabojumus daudzām vecajām ''Windows'' operētājsistēmām, ieskaitot ''Windows 9x'' versijas un agrākās ''Windows NT'' versijas. ''Windows 98'', ''Windows 98 Second Edition'' un ''Windows Me'' atbalsts tika pārtraukts 2006. gada 11. jūlijā, ''Windows NT 4.0'' pagarinātais atbalsts beidzās 2004. gada 31. decembrī. Līdz ar ''Windows XP Professional x64 Edition'' parādīšanos tika pārtraukti drošības atjauninājumu izlaidumi ''Windows XP 64-bit Edition'' versijai. Daudzus atjauninājumus, ko ''Microsoft'' bija izlaidis agrākām ''Windows'' versijām, var atrast ''Windows'' Atjauninājumu Katalogā (''Windows Update Catalog'').

== Piezīmes un atsauces ==
=== Piezīmes ===
{{atsauces|group=P}}

=== Atsauces ===
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.microsoft.com/windows/ Microsoft Windows oficiālā mājaslapa angļu valodā]
* [https://web.archive.org/web/20070812191203/http://www.microsoft.com/latvija/windows/default.mspx Microsoft Windows oficiālā mājaslapa latviešu valodā]


{{Microsoft Windows}}

{{autoritatīvā vadība}}

[[Kategorija:Microsoft Windows]]
[[Kategorija:Operētājsistēmas]]