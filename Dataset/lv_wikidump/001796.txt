'''Galda teniss''' jeb '''pingpongs''' (šis vārds ir [[reģistrēta preču zīme]]) ir viens no populārākajiem [[Sporta veidi|sporta veidiem]] pasaulē <ref>[http://www.johann-sandra.com/popular.htm Pasaulē populārākie sporta veidi] {{Webarchive|url=https://web.archive.org/web/20080217014259/http://www.johann-sandra.com/popular.htm |date={{dat|2008|02|17||bez}} }} (angliski)</ref>, kā arī jaunākais no pasaulē pazīstamākajiem sporta veidiem. Šajā sporta veidā divi vai četri spēlētāji sit vieglu bumbiņu turp un atpakaļ, izmantojot galda tenisa lāpstiņas. Spēle notiek uz cieta galda, ko pārdala tīkls. Spēle tiek uzsākta ar [[serve|servi]].

== Vispārīgs apraksts ==
Spēle notiek uz [[taisnstūris|taisnstūrveida]] (2,74 m x 1,52 m) galda ar cietu virsmu, kas parasti ir nokrāsota zaļā vai tumši zilā krāsā. Galdu uz pusēm sadala 15,25 cm augsts tīkls, kas ir paralēls galda īsākajai malai un turpinās vēl 15,25 cm aiz galda malas katrā pusē. Spēlei izmanto galda tenisa raketes, kuru platums parasti ir apmēram 15 cm, kaut gan spēles noteikumos konkrēts atļautais izmērs nav norādīts. Tās izgatavo no finiera, kam abās pusēs pielīmēta gumija. Bumbiņas diametrs ir 40 mm, tā izgatavota no celulozes, tāpēc ir cieta un ļoti viegla. Spēles temps ir ļoti ātrs, un sportistiem vajadzīga laba reakcija. Augstas klases spēlētāji prot bumbiņu sitot iegriezt, padarot tās atlēcienu no galda virsmas grūtāk prognozējamu. Seta uzvarētājs parasti ir tas, kurš pirmais gūst 11 punktus (līdz [[2001. gads|2001]]. gadam, kad tika mainīti starptautiskie noteikumi, bija jāgūst 21 punkts — nereti vēl joprojām šādi tiek spēlēts). Visas starptautiskās spēles, kas tiek organizētas [[ITTF]] paspārnē, risinās līdz 11 gūtiem punktiem katrā setā; priekšsacīkstes notiek līdz 3 uzvarētiem setiem, nozīmīgākās spēles — līdz četriem.

== Daži fakti ==
* Galda teniss pirmo reizi [[Olimpiskās spēles|olimpisko spēļu]] programmā tika iekļauts {{oss|V=1988}}. gadā.
* 20. gadsimta 70. gados ASV galda tenisisti tika uzaicināti piedalīties turnīrā [[Ķīna|Ķīnā]]. Šis notikums iezīmēja "atkusni" abu valstu attiecībās, un vēlāk Ķīnu apmeklēja arī ASV prezidents [[Ričards Niksons]].
* [[1936]]. gadā pasaules čempionātā [[Prāga|Prāgā]] diviem aizsardzības tipa spēlētājiem bija vajadzīga vairāk nekā stunda, lai gūtu vienu punktu.
* No [[1930]]. līdz [[1950]]. gadam galda teniss [[Padomju Savienība|PSRS]] bija aizliegts, jo atbildīgās amatpersonas uzskatīja, ka šis sporta veids ir bīstams cilvēku acīm.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.ittf.com/ Starptautiskā Galda tenisa Federācija (ITTF)]
* [http://www.ittf.com/museum/ ITTF galda tenisa muzejs]
* [http://dmoz.org/Sports/Table_Tennis/ Saites ar dažādiem spēlei veltītiem interneta resursiem]
* [http://www.lgtf.lv/ Latvijas Galda tenisa federācija]

{{Olimpiskie sporta veidi}}

{{autoritatīvā vadība}}

[[Kategorija:Sporta veidi]]
[[Kategorija:Galda teniss]]

<!-- interwiki -->