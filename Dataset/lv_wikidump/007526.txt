{{Rakstnieka infokaste
|            platums = 
|              vārds = Frīdrihs Šillers
|         vārds_orig = ''Friedrich Schiller''
|             attēls =Friedrich_Schiller_by_Ludovike_Simanowiz.jpg
|         att_izmērs = 200px
|      att_nosaukums = Frīdrihs Šillers ([[Ludovika Zimanovica|Ludovikas Zimanovicas]] gleznots portrets)
|         dz_dat_alt = 
|            dz_gads = 1759
|         dz_mēnesis = 11
|           dz_diena = 10
|           dz_vieta = [[Marbaha pie Nekaras]], [[Virtemberga]]<br />(tagad [[Bādene-Virtemberga]], {{GER}})
|          m_dat_alt = 
|             m_gads = 1805
|          m_mēnesis = 5
|            m_diena = 9
|            m_vieta = [[Veimāra]], [[Saksijas—Veimāras hercogiste]]<br />(tagad [[Tīringene]], {{GER}})
|       dzīves_vieta = 
|          pilsonība = 
|            tautība = Vācietis
|            dzimums = V
|             vecāki = 
|              brāļi = 
|              māsas = 
|       dzīvesbiedrs = 
|              bērni = 
|           paraksts = 
|         pseidonīms = 
|       nodarbošanās = Dzejnieks, dramaturgs, filozofs
| rakstīšanas valoda = vācu valoda
|            periods = 
|              žanri = 
|             temati = 
|       lit virzieni = [[Veimāras klasicisms]]
|   slavenākie darbi = ''Laupītāji'', ''Vilhelms Tells''.
|        ietekmējies = [[Johans Volfgangs Gēte]], [[Imanuels Kants]] 
|         ietekmējis = 
|         alma_mater = 
|        apbalvojumi = 
|           piezīmes = 
|        kategorijas = nē
}}
'''Johans Kristofs Frīdrihs fon Šillers''' (''Johann Christoph Friedrich von Schiller'', dzimis {{dat|1759|11|10}} [[Marbaha pie Nekaras|Marbahā pie Nekaras]], miris {{dat|1805|5|9}} [[Veimāra|Veimārā]]) bija [[vācieši|vācu]] dzejnieks, dramaturgs, filozofs un vēsturnieks. Šillers līdzās [[Gēte]]m, [[Kristofs Martins Vīlands|Vīlandam]] un [[Johans Gotfrīds Herders|Herderam]] bija viens no nozīmīgākajiem [[Veimāras klasicisms|Veimāras klasicisma]] pārstāvjiem. Šillers joprojām ir viens no populārākajiem autoriem Vācijā.

== Dzīvesgājums ==

Dzimis Marbahā pie Nekāras [[Virtemberga]]s armijas ārsta sešu bērnu ģimenē kā vienīgais dēls. Bērnību viņš aizvadīja nosacīti trūcīgos apstākļos, mācījās ciema skolā, vēlāk [[latīņu valoda]]s skolā (''die Lateinschule''). Pēc [[Virtembergas hercogi|Virtembergas hercoga]] pavēles Šillers 1773. gadā iestājās [[Štutgarte]]s karaskolā, kur studēja jurisprudenci, tad 1775. gadā pievērsās medicīnai.

Studiju laikā Štutgartē Šillers iepazinās ar [[Žans Žaks Ruso|Ruso]], Gētes, [[Voltērs|Voltēra]], [[Plutarhs|Plutarha]], [[Viljams Šekspīrs|Šekspīra]] darbiem, daudz pārspriedis [[klasicisms|klasicisma]] idejas ar studiju biedriem. 1780. gadā Šillers pabeidza militāro akadēmiju, kļuva par pulka ārstu Štutgartē un 1781. gadā  pabeidza rakstīt savu pirmo lugu "Laupītāji" (''Die Räuber''). Lugā nākamajā gadā piedzīvoja ļoti veiksmīgu uzvedumu [[Manheima]]s teātrī, taču tās saturs un ietekme uz publiku nebija pieņemams varas iestādēm, Šillers uz četrdesmit dienām tika ieslodzīts cietumā, un hercogs novēlēja viņam turpmāk rakstīt vairs tikai "komēdijas un tamlīdzīgas grabažas". Naktī no 22. uz 23. septembri Šillers kopā ar draugu [[Andreass Štreihers|Andreasu Štreiheru]] aizbēga no Štutgartes.

Šillers uzturējās dažādās pilsētās, galvenokārt [[Leipciga|Lepicigā]] un [[Jēna|Jēnā]], kur 1789. gadā viņš ieguva filozofijas profesora vietu (lai gan pasniedza vēsturi). 1787. gadā viņš, viesojoties [[Veimāra|Veimārā]], iepazinās ar Vīlandu un Herderu, 1788. gadā ar Gēti. Šajā laikā Šillers veiksmīgi turpināja literāro darbību (lugas "Fiesko sazvērestība Dženovā", "Dons Karloss" u.c.) un kļuva par plaši pazīstamu autoru.

1790. gadā Šillers apprecējās ar Šarloti fon Lengefeldu, viņiem bija četri bērni. 1799. gadā ģimene apmetās uz dzīvi Veimārā, kur 1802. gadā Šillers tika iecelts dižciltīgo kārtā. 1804. gadā saasinājās viņa veselības problēmas.
[[Attēls:Frīdriha Šillera piemineklis Manheimā.jpg|thumb|Frīdriha Šillera piemineklis Manheimā.]]
Miris Veimārā 1805. gada 9. maijā.

== Nozīmīgākie darbi ==

* "Laupītāji" (''Die Räuber'', 1781)
* "Kabala un mīlestība" (''Kabale und Liebe'', 1783)
* "Fiesko sazvērestība Dženovā" (''Die Verschwörung des Fiesco zu Genua'', 1784)
* "Dons Karloss" (''Don Carlos'', 1787/88)
* Vallenšteina triloģija (''Wallenstein-Trilogie'', 1799)
* "Marija Stjuarte" (''Maria Stuart'', 1800)
* "Orleānas jaunava" (''Die Jungfrau von Orléans'', 1801)
* "Mesīnas līgava" (''Die Braut von Messina'', 1803)
* "Vilhelms Tells" (''Wilhelm Tell'', 1803/04)

== Ārējās saites ==
{{sisterlinks-inline}}
{{enciklopēdiju ārējās saites}}
* {{Nacionālā Enciklopēdija | autors= Benedikts Kalnačs | id= 31513 | nosaukums= Frīdrihs Šillers | skatīts= }}

{{autoritatīvā vadība}}

{{DEFAULTSORT:Šillers, Frīdrihs}}
[[Kategorija:1759. gadā dzimušie]]
[[Kategorija:1805. gadā mirušie]]
[[Kategorija:Vācijas rakstnieki]]
[[Kategorija:Vācijas dzejnieki]]
[[Kategorija:Vācijas dramaturgi]]
[[Kategorija:Vācu valodā rakstošie]]
[[Kategorija:18. gadsimta rakstnieki]]
[[Kategorija:19. gadsimta rakstnieki]]
[[Kategorija:Bādenē-Virtembergā dzimušie]]