{{Vielas infokaste
|attēls=[[Attēls:2-Phenylethyl alcohol.svg|170 px]] <br />Feniletilspirta struktūrformula
|ķīmiskā formula=C<sub>6</sub>H<sub>5</sub>CH<sub>2</sub>CH<sub>2</sub>OH
|molmasa=122,17 
|blīvums=1020 
|kušanas temperatūra=-27&nbsp;°C
|viršanas temperatūra=220&nbsp;°C
}}
'''Feniletilspirts''' (benzoletanols, benzilkarbinols, 2-feniletanols, ß-feniletilspirts, ß-hidroksietilbenzols, rožu eļļa, apelsīnu eļļa, C<sub>8</sub>H<sub>10</sub>O jeb C<sub>6</sub>H<sub>5</sub>CH<sub>2</sub>CH<sub>2</sub>OH) ir gaistošs, viskozs šķidrums un ir viena no galvenajām [[rožu eļļa]]s sastāvdaļām.

== Atrašanās dabā ==
Atrodams daudzās dabiskās nozīmīgās esteru eļļās, piemēram, rožu, [[neļķes|neļķu]], [[hiacintes|hiacinšu]], [[apelsīni|apelsīnu]] ziedu, [[Burbona ģerānijas|Burbona ģerāniju]] u.c.

== Iegūšana ==
Feniletilspirtu iegūst, reducējot etilfenilacetātu ar [[spirts|spirtu]] un [[nātrijs|nātriju]], vai hidrogenējot [[fenilacetaldehīds|fenilacetaldehīdu]] niķeļa katalizatora klātbūtnē. Var iegūt arī [[benzols|benzola]] reakcijā ar [[etilēna oksīds|etilēna oksīdu]] AlCl<sub>3</sub> klātbūtnē; [[stirola oksīds|stirola oksīda]] [[hidrogenēšana]]; pēc [[Grinjāra reakcija]]s. Pašreizējās feniletilspirta ražošanas komerciālajās metodēs ietilpst Grinjāra sintēze, [[Frīdela-Krafta process]] un katalītiskā hidrogenēšana no stirola oksīda. 

=== Iegūšanas procesa stadijas ===
Ķīmiskajā rūpniecībā iegūstamā tehniskā ß-feniletilspirta attīrīšana notiek šādā secībā: 
# hloru saturošo piedevu [[pārziepjošana]], neitralizēšana un skalošana;
# [[rektificēšana]] vakuumā;
# piemaisījumu atdestilēšana ar kodīgu tvaiku;
# atkārtota rektificēšana vakuumā.

== Izmantošana ==
Izmanto kā konservantu oftalmiskos šķīdumos un kā farmaceitisku līdzekli (pretmikrobu), [[parfimērija|parfimērijā]] (ziepju aromātiskās piedevas) un [[pārtikas rūpniecība|pārtikas rūpniecībā]] (aromātisko pārtikas esenču izgatavošanai). Izmanto arī kā izejvielu [[ß-feniletilacetāts|ß-feniletilacetāta]] un dažu citu smaržvielu sintēzei. [[Kukaiņi|Kukaiņu]] apkarošanā feniletilspirtu uzskata par līdzekli pret [[odi]]em. Zemās cenas, ķīmiskās stabilitātes un smaržas kvalitātes dēļ feniletilspirts ir ideāli piemērots ziepju aromāts. Aptuveni 85% feniletilspirta izmanto smaržām. Feniletilspirta izmantošana parasti neizraisa veselības problēmas.

== Fizikālās īpašības ==
Feniletilspirtam, iespējams, ir visprestižākais ķīmiskais aromāts no visām aromātiskajām organiskajām vielām parfimērijas pasaulē. To nosaka tā izsmalcinātā dabisko rožu ziedlapiņu smarža. Feniletilspirts ir šķidrums. Stipri sakratot, 100 ml ūdens šķīst 2 ml vielas. 50% spirtā labi šķīst (1:1) un ierobežoti šķīst ūdenī (1:60). Kušanas temperatūra -27&nbsp;°C, viršanas temperatūra 220—222&nbsp;°C.
Molekulmasa: 122,17. C 78,66%, H 8,25%, O 13,10%.

{| class="wikitable"
! width="284" valign="top" | !! width="142" valign="top" | Augstākā labuma !! width="142" valign="top" | I šķira
|- 
| width="284" valign="top" | Smarža || width="284" colspan="2" valign="top" align=center | Rožu
|- 
| width="284" valign="top" | Organoleptiskais vērtējums, punktos || width="142" valign="top" | 4,5 || width="142" valign="top" | 4,0
|- 
| width="284" valign="top" | Laušanas rādītājs  <em>n(20/d)</em> || width="142" valign="top" | 1,5310—1,5330 || width="142" valign="top" | 1,5310—1,5330
|- 
| width="284" valign="top" | Blīvums pie 200C, g/cm3 (<em>d(20/4)</em>) || width="142" valign="top" | 1,021—1,025 || width="142" valign="top" | 1,021—1,025
|- 
| width="284" valign="top" | Spirta masas daļa, %, ne mazāk kā || width="142" valign="top" | 99,97 || width="142" valign="top" | 99,0
|- 
| width="284" valign="top" | Glabāšanas garantijas laiks, mēneši || width="142" valign="top" | 12 || width="142" valign="top" | 12
|}

== Ķīmiskās īpašības ==
* Feniletanols piedalās parastajās spirtu vai aromātisko savienojumu reakcijās.
* Feniletanolu izmanto dažādu ķīmisko vielu sintēzē.

{{Spirti}}

[[Kategorija:Spirti]]