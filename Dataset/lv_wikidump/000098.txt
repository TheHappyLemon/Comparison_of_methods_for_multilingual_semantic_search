[[Attēls:50S-subunit of the ribosome 3CC2.png|thumb|[[Halobaktērijas]] ''Haloarcula marismortui'' [[ribosoma]]s lielā subvienība 50S. RNS attēlota brūnā krāsā, ribosomas [[olbaltumvielas]] — zilā, bet aktīvais centrs iezīmēts sarkanā krāsā]]
'''Ribonukleīnskābe''', saīsinājumā '''RNS''', ir viens no diviem [[nukleīnskābes|nukleīnskābju]] veidiem (otrs ir [[dezoksiribonukleīnskābe|DNS]]). RNS veidota no [[monomērs|monomēriem]] (ribonukleotīdiem), kuru sastāvā esošā [[ogļhidrāti#Iedalījums|pentoze]] vienmēr ir [[riboze]]. RNS molekulām ir galvenā nozīme ģenētiskās informācijas realizēšanā — [[transkripcija (ģenētika)|transkripcijā]] un [[translācija (ģenētika)|translācijā]]. Viena no RNS galvenajām funkcijām ir [[olbaltumvielas|olbaltumvielu]] sintēze.<ref>{{tīmekļa atsauce | url= https://medicine.lv/raksti/ribonukleinskabe_pme | title= Ribonukleīnskābe | publisher=  Latvijas veselības portāls (emedicine.lv) | language= lv | accessdate= 2020. gada 5. martā}}</ref> Daudziem [[vīruss|vīrusiem]] RNS ir ģenētiskās informācijas nesēja.

== Salīdzinājums ar DNS ==
Atšķirībā no [[dezoksiribonukleīnskābe]]s (DNS), kas veido dubultspirāli, ribonukleīnskābes molekula ir vienkārša spirāle. [[Dezoksiriboze]]s vietā ir [[riboze]]. Atšķirīgs ir arī slāpekļa bāzu sastāvs, kur [[timīns|timīna]] vietā ir [[uracils]]. DNS daudzums šūnā ir nemainīgs, bet RNS daudzums var stipri mainīties. RNS molekulu skaits var būt stipri lielāks, ja šūnā intensīvi norisinās [[olbaltumvielas|olbaltumvielu]] sintēze.

== RNS tipi ==
Šūnās ir vairāku tipu RNS, kas ir vienas DNS spirāles atsevišķu posmu komplementāri nospiedumi. Galvenie trīs tipi ir [[ribosomālā RNS]] (rRNS), [[transporta RNS]] (tRNS) un [[informatīvā RNS]] (iRNS vai mRNS, jo tiek saukta arī par matrices RNS).

Šūnās visvairāk ir rRNS, kas ir aptuveni 90% no visām RNS. Citos avotos norādīts, ka to procentuālais daudzums šūnās ir no 50 līdz 80%.<ref>{{grāmatas atsauce | title= Ģenētikas terminu skaidrojošā vārdnīca | location= R. | publisher= Galvenā enciklopēdiju redakcija | year= 1981}}</ref> Tā kopā ar olbaltumvielām veido [[ribosoma|ribosomas]], un tās molekula sastāv no 3000 līdz 5000 [[nukleotīdi|nukleotīdiem]]. rRNS [[molekulu masa]] ir no 1 līdz 1,5 miljoniem.

Aptuveni 10% no kopējā RNS daudzuma veido tRNS. Transporta RNS tiek saukta arī par šķīstošo RNS.<ref>{{tīmekļa atsauce | url= http://termini.lza.lv/term.php?term=%C5%A1%C4%B7%C4%ABsto%C5%A1%C4%81%20ribonukle%C4%ABnsk%C4%81be&list=ribonukle%C4%ABnsk%C4%81be&lang=LV | title= Šķīstošā ribonukleīnskābe | publisher= Akadēmiskā terminu datubāze | accessdate= 2020. gada 5. martā}}</ref> Tās molekula sastāv no 80 līdz 100 nukleotīdiem, bet molekulu masa ir no {{nobr|25 000}} līdz {{nobr|30 000}}. tRNS pārnes uz olbaltumvielu sintēzes vietu [[aminoskābes]], un katrai aminoskābei ir sava tRNS, kas nozīmē, ka šūnā ir atrodamas 20 veidu tRNS.

Vismazākais daudzums no RNS šūnās ir mRNS, aptuveni 1% no visa kopējā RNS daudzuma. Tā atrodas šūnas [[citoplazma|citoplazmā]] un arī [[šūnas kodols|šūnas kodolā]]. Kvalitatīvi mRNS molekulas ir dažādas. To molekulā var būt no 300 līdz 3000 nukleotīdu, bet molekulu masa ir no {{nobr|100 000}} līdz {{nobr|1 000 000}}. mRNS satur informāciju par vienas noteiktas olbaltumvielas struktūru. mRNS pārnes informāciju no DNS uz olbaltumvielu.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= https://medicine.lv/raksti/ribonukleinskabe_pme | title= Ribonukleīnskābe | publisher=  Latvijas veselības portāls (emedicine.lv) | language= lv}}
* {{tīmekļa atsauce | url= http://www.mirbase.org | title= the microRNA database | publisher= miRBase | language= en}}


{{ķīmija-aizmetnis}}
{{Bioloģija-aizmetnis}}

{{ģenētika}}
{{autoritatīvā vadība}}

[[Kategorija:RNS| ]]