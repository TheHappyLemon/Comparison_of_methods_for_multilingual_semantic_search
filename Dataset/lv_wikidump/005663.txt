[[Attēls:Combined Task Force-150.jpg|thumb|300px|Starptautiska flote [[Arābijas jūra|Arābijas jūrā]]]]
'''Kara flote''' jeb '''jūras spēki''' ir viens no [[bruņotie spēki|bruņoto spēku]] veidiem, kurš paredzēts operatīvo un stratēģisko kaujas uzdevumu veikšanai jūras un okeāna vidē. Jūras kara flote risina šādus uzdevumus: cīņa pret ienaidnieka jūras kara floti, jūras blokādes veikšana, transporta kuģu eskortēšana un aizsardzība, piekrastes aizsardzība no jūras puses, kā arī triecienu izdarīšana un iebrukums ienaidnieka teritorijā no jūras puses. Modernajā jūras kara flotē ir vairāku tipu karakuģi, kas paredzēti dažādu uzdevumu veikšanai. Vislielākie karakuģi ir [[aviācijas bāzeskuģis]], [[līnijkuģis]], [[eskadras mīnu kuģis]], [[krasta apsardzes kuģis]] un [[zemūdenes]].

== Karakuģu vēsture ==
Pirmie īstie karakuģi bija seno grieķu un romiešu [[triēra]]s, kurās izmantoja [[airis|airus]] un [[bura]]s. Karakuģu attīstību sekmēja [[šaujamierocis|šaujamieroču]] un [[tvaika dzinējs|tvaika dzinēju]] izgudrošana, kā arī [[tērauds|tērauda]] lokšņu izmantošana [[kuģubūve|kuģubūvē]]. Līdz aviācijas bāzeskuģu ieviešanai, lielākie karakuģi bija līnijkuģi. Tie bija projektēti smagai bombardēšanai, tāpēc bija aprīkoti ar līdz pat 16 collu [[Lielgabals|lielgabaliem]]. To ātrums bija salīdzinoši mazs, jo kuģi bija lieli un ar smagām bruņu plāksnēm.

Pirmās ziņas par kuģu izmantošanu militāriem mērķiem Latvijas piekrastē ir no 13. gadsimta. 1210. gada pavasarī, kad krustneši no Rīgas caur Irbes jūras šaurumu kārtējo reizi devās atpakaļ uz Vāciju, izcēlās kauja ar kuršiem. [[Jūras kauja Zundā (1210)|Jūras kaujā]] krita ap 30 krustnešu. Tā paša gada jūlijā kurši ar kuģiem ieradās Daugavgrīvā un pie Rīgas uzsāka [[Rīgas aplenkums (1210)|cīņu]] ar vācu bruņiniekiem.

1211. g. pēc [[Kauja pie Turaidas (1211)|kaujas]] pie [[Kaupo]] pils (Turaidā) vācieši Gaujas grīvā atņēmuši vietējiem iedzīvotājiem kara laivas (''kuģus'').<ref>Indriķa hronika.</ref>

Noteiktākas ziņas par kuģu būvniecību un jūrniecību ir sastopamas 17. gadsimta vidū. Kurzemes hercogu [[Jēkabs Ketlers|Jēkaba]] un [[Frīdrihs Kazimirs Ketlers|Kazimira]] laikā liela vērība tika veltīta kuģu būvei un kuģniecībai. Zināms, ka abu šo hercogu valdīšanas laikā Ventspilī un citur gar Kurzemes piekrasti uzbūvēti 111 kuģi. Tos būvēja latviešu un lībiešu dzimtļaudis.

[[Attēls:Lettischer_Minensucher_Virsaitis.jpg|thumb|Latvijas Kara flotes mīnu traleris ''Virsaitis''.]]
Kurzemes hercogistes kuģi galvenokārt gāja gar Āfrikas rietumu piekrasti uz [[Gambija|Gambiju]], un ''Der Cabeljau'', ejot uz [[Tobāgo|Tobago]], šķērsoja Atlantijas okeānu. 1668. g. kuģis (''Kabeļjavs'') izbrauca uz siļķu zveju Ziemeļjūrā. Ļoti bieži Kurzemes kuģi apmeklēja Francijas, Anglijas, Spānijas, Norvēģijas un citu Eiropas valstu ostas. Daļa tolaik būvēto tirdzniecības kuģu bija apbruņoti ar lielgabaliem, tā ka vajadzības gadījumā tie varēja cīnīties pret pirātiem. Kuģus Kurzemē pasūtīja pat Francija, Anglija un citas valstis. Kuģu vadītāji galvenokārt bija ārzemnieki, bet komanda sastāvēja no vietējiem iedzīvotājiem. Jūrniecības vēsturē zināms divklāju kuģis ''Der Schwan'' (''Gulbis'') ar 40 lielgabaliem, ko vadījis kapteinis R. Kronūšs. Tolaik ostas bija gar visu piekrasti — upju grīvās, bet piestātnes — vienkārši pludmalē netālu no krasta zemē iedzīti mieti.<ref>Legzdiņš H. ''Navigācija. — I. daļa.'' Izdevniecība "Zvaigzne", 1971. 6.—7. lpp.</ref>

Par Latvijas Kara flotes dibināšanas datumu uzskata 1919. gada 10. augustu, kad pie [[Latvijas Bruņotie spēki|Latvijas Bruņoto spēku]] Virspavēlnieka ģenerāļa [[Dāvids Sīmansons|D.Sīmansona]] štāba tika nodibināta ''Jūras nodaļa'', kurā iekļāva iepriekš dibināto ''jūrnieku rotu'' un ''Mīnu izzvejošanas partiju''.

1919. gada novembrī ''Jūras nodaļu'' pārdēvēja par ''Jūras daļu''. ''Jūras daļa'' deva ievērojamu ieguldījumu t.s. ''[[Bermontiāde|bermontiādē]]''. Daugavas kreisajā krastā, [[Daugavgrīvas cietoksnis|Daugavgrīvas cietokšņa]] apkaimē, tā desantēja 9. Rēzeknes kājnieku pulku, piedalās kaujās pie [[Voleri|Voleru muižas]], [[Vārnukrogs|Vārnukroga]], Šmita cementa rūpnīcas, piedalījās [[Jelgava]]s ieņemšanā, realizēja diversantu vienības izsēdināšanu pie [[Ragaciems|Ragaciema]].

1924. gadā atsevišķās flotes vienības tika pārdēvētas par ''Jūras krastu aizsardzības eskadru'', kuru, savukārt, 1938. gadā pārdēvēja par ''Latvijas Kara floti''. ''Latvijas Kara flotes'' sastāvā bija mīnu traleris [[Virsaitis (karakuģis)|''Virsaitis'']], zemūdeņu bāzes kuģis [[Varonis (karakuģis)|''Varonis'']], mīnu divizions ar diviem mīnu aizžogotājtraleriem, zemūdeņu divizions ar divām zemūdenēm un jūras aviācijas divizions ar sešām lidmašīnām.

Latvijas Jūras spēkus sāka veidot [[1991|1992]]. gadā pēc Latvijas neatkarības atjaunošanas. 1992. gada [[11. aprīlis|11. aprīlī]] notika svinīga karoga pacelšana uz pirmā atjaunotās flotes karakuģa ''Sams''. Šis datums tiek uzskatīts par Latvijas Jūras spēku atdzimšanas dienu.

== Līdzekļi ==

=== Kuģi ===
{| class="wikitable"
|-
! Nosaukums !! Apraksts !! colspan="2" | Piemērs
|-
| Aviācijas bāzeskuģis || Lielākie mūsdienu karakuģi. Lai arī lielākā daļa no tiem nes lidmašīnas un helikopterus, daži nes tikai helikopterus. Tiem ir šaura virsbūve, lai atvēlētu vairāk vietas uz lidojumu klāja.<ref name="warship">Blakey T. N. ''English for Maritime Studies. — 2nd edition'' Prentice Hall International Ltd., 1987. 229 — 230. lpp. {{ISBN|0132813793}}</ref> Mazākie [[Aviācijas bāzeskuģis|aviācijas bāzeskuģi]] var būt vienlaicīgi arī desanta kuģi, kuri izsēdina krastā tehniku un karavīrus ar amfībijām, helikopteriem vai kuteriem. || Spānijas jūras kara flotes aviācijas bāzeskuģis ''Juan Carlos I''. || [[Attēls:08.05.11 Las Palmas 001.JPG|150px]]
|-
| Kreiseris || Kreiseri ir mazāki par kādreiz populārajiem līnijkuģiem, bet lielāki par eskadras mīnu kuģiem. Tie ir projektēti, lai apvienotu uguns jaudu ar ātrumu, tādēļ kreiseriem ir mazāki lielgabali un raķetes salīdzinot ar līnijkuģiem.<ref name="warship"/> Mūsdienu kreiseros lielgabalus ir aizstājušas [[Spārnotā raķete|spārnotās raķetes]] un tie spēj iznīcināt mērķus dziļi ienaidnieka teritorijā. Šī iemesla dēļ tos bieži sauc par raķešu kreiseriem. 2018. gadā kreiseri ir tikai ASV un Krievijas bruņojumā. || ASV Jūras kara flotes ''Ticonderoga'' klases raķešu kreiseris USS ''Port Royal''. || [[Attēls:USS_Port_Royal_CG-73.jpg|150px]]
|-
| Eskadras mīnu kuģis || Eskadras mīnu kuģi (''Эскадренный миноносец'' — krievu val., ''Destroyer'' — angļu val.) ir paredzēti eskortam. Tie pārņem kreiseru funkcijas un papildus parastajiem lielgabaliem nes vadāmās raķetes.<ref name="warship"/> Kuģu nosaukums cēlies no tā, ka [[Krievijas Impērija|Krievijas Impērijā]] torpēdas sauca par pašgājējām mīnām. || ASV Jūras kara flotes ''Arleigh Burke'' klases eskadras mīnu kuģis USS ''Winston S. Churchill''. || [[Attēls:USS_Winston_S._Churchill.jpg|150px]]
|-
| Fregate || [[Fregate]]s ir paredzētas eskortam. Daudzas fregates iedalās pretzemūdeņu fregatēs un pretgaisa aizsardzības fregatēs un tās ir apbruņotas ar ieročiem, lai iznīcinātu attiecīgi zemūdenes vai lidaparātus.<ref name="warship"/> || Karaliskās Nīderlandes jūras kara flotes ''De Zeven Provinciën'' klases pretgaisa aizsardzības fregate HNLMS ''Tromp'' || [[Attēls:Hr._Ms._Tromp_(F803).jpg|150px]]
|-
| Korvete || Neliels karakuģis, kurš paredzēts piekrastes aizsardzībai. || [[Zviedrija]]s jūras kara flotes ''Visby'' klases korvete HSwMS ''Helsingborg'' || [[Attēls:K32_HMS_Helsingborg_Anchored-of-Gotska-Sandoen_cropped.jpg|150px]]
|-
| Raķešu kuteris || Neliels, ātrs karakuģis bruņots ar pretkuģu raķetēm, bet vājām pašaizsardzības spējām. Bieži tiek izmantots kā lēta alternatīva lielākiem karakuģiem attīstības valstu jūras kara flotēs. || Somijas jūras kara flotes ''Hamina'' klases raķeškuteris ''Pori''. || [[Attēls:Missile_boat_Pori_South_Harbor_1.JPG|150px]]
|-
| Lielgaballaiva || Neliels karakuģis bruņots ar lielgabaliem, granātmetējiem un prettanku raķetēm.<ref>[https://zkr.com.ua/ru/spectehnika-ru/voennye-korabli/988/ Бронированный артиллерийский катер «Гюрза-М»]{{Novecojusi saite}} Завод «Кузница на Рыбальском» Skatīts: 2018. gada 14. decembrī</ref><ref>[http://deftechph.blogspot.com/2014/06/katran-m-ciws-close-in-weapon-system.html Katran-M CIWS (Close-In Weapon System) — Ukraine] Defense Technology PH Skatīts: 2018. gada 14. decembrī</ref> Kuģis klāts ar bruņu plāksnēm aizsardzībai pret strēlnieku ieroču uguni un paredzēts izmantošanai galvenokārt upēs pret ienaidnieka sauszemes spēkiem. || Ukrainas jūras kara flotes ''Gyurza-M'' klases lielgaballaiva ''Akkerman''. || [[Attēls:Новозбудовані_для_українських_ВМС_малі_броньовані_артилерійські_катери_в_ході_випробувань_здійснили_спільне_плавання_(27397137456).jpg|150px]]
|-
| Patruļkuģis || Patruļkuģi ir ļoti atšķirīgi pēc savas uzbūves. Tie ir būvēti ātrumam un labām manevrēšanas spējām. Patruļkuģus bieži apgādā ar gāzes turbīnām, bet tās ir dārgas ekspluatācijā. Tādēļ šie kuģi var tikt apgādāti ar dīzeļdzinējiem ekonomiskā ātruma nodrošināšanai.<ref name="warship"/> Izmanto arī elektrokuģus, kur galvenā dzinēja funkciju pilda elektrodzinējs, bet elektrību ražo dīzeļģeneratori. Patruļkuģi ir vāji bruņoti ar zemām pašaizsardzības spējām. Tos izmanto jūras uzraudzībai, kā arī tādu civilu uzdevumu veikšanai kā meklēšana un glābšana, naftas piesārņojuma savākšana vai policejiskām funkcijām. Bieži patruļkuģi ir ne tikai jūras kara flotes, bet arī robežsardzes, krasta apsardzes, policijas vai zvejas inspekcijas bruņojumā. Pēc izmēra patruļkuģus var iedalīt jūras patruļkuģos (''Offshore patrol vessel'' — angļu val.), piekrastes patruļkuģos (''Coastal patrol vessel'' — angļu val.) un piekrastes patruļlaivās (''Coastal patrol boat'' — angļu val.). ||  Igaunijas policijas un robežsardzes pārvaldes jūras patruļkuģis ''[[Kindral Kurvits]]'' || [[Attēls:PVL-101_"KindralKurvits".jpg|150px]]
|-
| Zemūdene || [[Zemūdene]]s var iedalīt dīzeļelektriskajās un ballistisko raķešu zemūdenēs. [[Otrais pasaules karš|Otrā pasaules kara]] beigās dīzeļelektriskās zemūdenes pārsvarā izmantoja cīņai ar virsūdens kuģiem, izlūku un bruņotu vienību iefiltrēšanai un izvešanai, kā arī izlūkošanai. Attīstoties vadāmajām torpēdām, [[Hidrolokators|hidrolokatoriem]] un kodolreaktoriem, zemūdenes kļuva spējīgas efektīvi cīnīties vienai pret otru. Attīstoties no zemūdenēm palaižamām atomraķetēm un [[Spārnotā raķete|spārnotajām raķetēm]], zemūdenes ieguva iespaidīgas un tāla darbības rādiusa spējas uzbrukt zemes un jūras mērķiem ar dažādiem ieročiem — sākot no kasešmunīcijas un beidzot ar [[kodolieroči]]em.<ref name="warship"/> || Krievijas jūras kara flotes ''Lada'' klases dīzeļelektriskā zemūdene ''Sankt-Peterburg''. || [[Attēls:Submarine_B-585_Sankt-Peterburg_in_SPb_2011_(2).jpg|150px]]
|-
| Desanta kuģis || Desanta kuģus var iedalīt tādos, kuri izsēdina krastā tehniku un karavīrus ar amfībijām, helikopteriem vai kuteriem, bet paši atrodas jūrā, un tādos, kuri izsēdina krastā tehniku un karavīrus nolaižot priekšgala rampu. Pirmā veida kuģu pakaļgalā var būt izvietots doks. Kad kuģis palielina savu iegrimi, dokā ieplūst ūdens un tur izvietotie kuteri un amfībijas var iznākt ārā. Šī veida desanta kuģi vienlaicīgi var būt arī aviācijas bāzeskuģi. Otrā veida kuģi izdevīgi, ja jānogādā krastā tāda smagā tehnika kā [[Tanks|tanki]]. || ASV Jūras kara flotes ''San Antonio'' klases desanta kuģis. || [[Attēls:San_Antonio_class_rendering.jpg|150px]]
|-
| Mīnu meklētājs || [[Mīnu meklētājs (kuģis)|Mīnu meklētājs]] paredzēts ienaidnieka izvietoto jūras mīnu meklēšanai un iznīcināšanai. Mīnu meklēšanas laikā, dažreiz, galvenā dīzeļa vietā izmanto elektrodzinēju, lai samazinātu vibrāciju un troksni, kurš var iedarbināt mīnas akustisko [[Detonators|detonatoru]]. Līdzīga iemesla dēļ, lai neiedarbinātu magnētisko detonatoru, kuģu korpusus bieži gatavo no stikla šķiedras. || Beļģijas jūras kara flotes ''Tripartite'' klases mīnu meklētājs ''Bellis''. || [[Attēls:BNS_Bellis.jpg|150px]]
|}

=== Aviācija ===
{| class="wikitable"
|-
! Nosaukums !! Apraksts !! colspan="2" | Piemērs
|-
| Iznīcinātājs || [[Iznīcinātājs|Iznīcinātāji]] no aviācijas bāzeskuģa klāja var pacelties ar katapultas palīdzību vai arī tiem ir nepieciešams īss skrejceļš, kurš beidzas ar tramplīnu. Lidmašīnas nosēžoties ar āķi aizķer bremzējošās troses vai arī nosēžas vertikāli. Nosēžoties vertikāli, [[Reaktīvais dzinējs|reaktīvā dzinēja]] strūkla tiek virzīta nevis uz lidmašīnas aizmuguri, bet vertikāli uz leju. Lieliem aviācijas bāzeskuģiem izmanto katapultu un bremzējošās troses (''Catapult-Assisted Take Off But Arrested Recovery (CATOBAR)'' — angļu val.). Maziem [[Aviācijas bāzeskuģis|aviācijas bāzeskuģiem]] ir tramplīns, bet lidmašīnas nosēžas vertikāli (''Short Take-Off and Vertical Landing (STOVL)'' — angļu val.). Iznīcinātājus izmanto gaisa mērķu, kā arī ienaidnieka jūras un krasta mērķu iznīcināšanai ar raķetēm un aviobumbām. || [[Apvienotā Karaliste|Apvienotās Karalistes]] jūras kara flotes īsa pacelšanās skrejceļa, vertikālās nolaišanās (STOVL) iznīcinātājs ''Harrier'' GR9 (tika izmantots līdz 2010. gadam) || [[Attēls:Two_Harriers_Landing_MOD_45149692.jpg|150px]]
|-
| Helikopters || Helikopterus jūras kara flotē izmanto pārsvarā cīņai pret zemūdenēm. Šie [[Helikopters|helikopteri]] var būt apgādāti ar trosē nolaižamiem vai jūrā nometamiem [[Hidrolokators|hidrolokatoriem]], zemes magnētiskā lauka anomāliju mērierīcēm un citiem sensoriem. Atklājot ienaidnieka zemūdeni, tie var nomest jūrā torpēdas. Helikopterus izmanto arī jūras mīnu izlikšanai vai pretkuģu raķešu izšaušanai. Uz nelieliem aviācijas bāzeskuģiem, kur nav tālās radiolokācijas novērošanas lidmašīnu, helikopteri nes tālās radiolokācijas novērošanas radaru, lai savlaicīgi atklātu ienaidnieka gaisa mērķus. Katapultējušos pilotus no jūras izceļ ar meklēšanas un glābšanas helikopteriem. Uz desanta kuģiem helikopterus izmanto jūras kājnieku nogādāšanai krastā un to uguns atbalstam. || Indijas jūras kara flotes tālās radiolokācijas novērošanas helikopters Ka-31. || [[Attēls:IN585_Kamov_KA.28_Indian_Navy_(8414601350).jpg|150px]]
|-
| Jūras patruļlidmašīna || Šīs [[lidmašīna]]s bāzējas krastā un tām piemīt liela autonomija. Patruļlidmašīnas spēj izlūkot ievērojamas jūras platības un atklāt ienaidnieka kuģus, zemūdenes, kā arī jūrā pazudušas laivas un citus mērķus. || ASV Jūras kara flotes patruļlidmašīna P3C ''Orion''. Caurule lidmašīnas aizmugurē ir magnētisko anomāliju sensors. Melnie punkti uz aizmuguri no spārniem ir paredzēti hidrolokatora boju nomešanai ūdenī. Informāciju no bojām iegūst ar radiosakaru palīdzību. || [[Attēls:P-3_Orion_underside_view_20080614.jpg|150px]]
|}

=== Krasta vienības ===
{| class="wikitable"
|-
! Nosaukums !! Apraksts !! colspan="2" | Piemērs
|-
| Radars || Krasta radara stacijās uzstāda [[Jūras radars|jūras radarus]], kuri nodrošina tādu pašu informāciju, kādu sniegtu uz piekrasti nosūtīts kuģis. Krasta radaru tīkls var pārklāt visu valsts piekrasti. Tā kā radars uzstādīts mastā, tā darbības attālums lielāks nekā analogam kuģa radaram. Šos radarus var izmantot arī kuģošanas līdzekļu meklēšanas un glābšanas operācijās. || Portugāles Nacionālās Republikāniskās Gvardes krasta radara stacija. || [[Attēls:27-05-2017_GNR_Coastal_control_radar_and_surveillance_unit,_Galé_(2).JPG|150px]]
|-
| Pretkuģu raķešu komplekss || Pretkuģu [[Raķete|raķešu]] kompleksi ir lēta alternatīva karakuģiem. Kompleksos izmanto tādas pašas pretkuģu vadāmās raķetes, kādas ir kuģu bruņojumā. || Horvātijas jūras kara flotes mobilais pretkuģu raķešu RBS-15 komplekss. || [[Attēls:MOL_-_mobilni_obalni_lanser.jpg|150px]]
|-
| Pašgājējs lielgabals || Lēta alternatīva pretkuģu raķešu kompleksiem. Pie trūkumiem jāmin tas, ka [[Lielgabals|lielgabala]] granātu ir iespējams pamanīt ar radaru<ref>[http://www.g2mil.com/aegiscounterbat.htm Ship Counter-Battery Radar] G2mil. Skatīts: 2018. gada 21. novembrī</ref> un tā, atšķirībā no raķetes, nevar mainīt savu trajektoriju. Kuģim ir laiks, lai izvairītos no granātas trāpījuma. Darbības attālums apmēram 22 km salīdzinot ar pretkuģu raķešu kompleksa vairāk nekā 300 km.<ref name="rbs">[https://saab.com/air/weapon-systems/air-to-surface-missile-systems/rbs15-family/ The RBS 15 family] SAAB. Skatīts: 2018. gada 22. novembrī</ref><ref>[https://topwar.ru/13064-beregovoy-mobilnyy-artilleriyskiy-kompleks-a-222-bereg.html Береговой мобильный артиллерийский комплекс А-222 «Берег»] Военное обозрение. Skatīts: 2018. gada 22. novembrī</ref> || Krievijas jūras kara flotes pašgājējs lielgabals A-222 ''Bereg''. || [[Attēls:Bereg_ky_3.jpg|150px]]
|}

=== Bruņojums ===
{| class="wikitable"
|-
! Nosaukums !! colspan="2" | Piemērs !! Nosaukums !! colspan="2" | Piemērs
|-
| Zenītlielgabals || ASV Jūras kara flotes zenītartilērijas komplekss ''Phalanx'' CIWS (close-in weapon system (CIWS) — angļu val.). Ar radaru vadāms zenītlielgabals, kurš paredzēts pretkuģu raķešu iznīcināšanai, kad pārējie pretgaisa aizsardzības līmeņi izrādījušies neefektīvi. || [[Attēls:Close-In_Weapon_System.jpg|150px]] || Zenītraķete || ASV Jūras kara flotes vidēja darbības rādiusa zenītraķete RIM-162 ESSM (''Evolved SeaSparrow Missile'' — angļu val.). Raķete tiek vadīta uz ienaidnieka pretkuģu raķeti vai lidaparātu izmantojot radiosakarus. Atrodoties mērķa tuvumā, raķete savai vadībai izmanto no pretkuģu raķetes atstaroto sava kuģa radara signālu.<ref>[https://www.raytheon.com/sites/default/files/capabilities/rtnwcm/groups/public/documents/download/rms12_essm_evolution.pdf Cevasco F. ''Evolved SEASPARROW Missile: The Evolution Continues''] Common Defense Quarterly 60. lpp.</ref> Kad zenītraķete atrodas mērķa tiešā tuvumā, nostrādā tās distances [[detonators]] un mērķis tiek iznīcināts ar šķembām.
 || [[Attēls:US_Navy_100623-N-3885H-011_A_NATO_Sea_Sparrow_missile_is_launched_from_the_aircraft_carrier_USS_George_H.W._Bush_(CVN_77).jpg|150px]]
|-
| Lielgabals || ASV Jūras kara flotes 62. kalibra 5 [[Colla|collu]] automātiskais lielgabals Mk 45. || [[Attēls:Flickr - Official U.S. Navy Imagery - Forrest Sherman fires its five-inch gun..jpg|150px]] || Pretkuģu raķete || Horvātijas jūras kara flotes pretkuģu raķešu RBS-15 konteineri uz raķešu kutera. Raķete RBS-15 atrod mērķi izmantojot dotās mērķa koordinātas un [[Navigācija#Inerciālā navigācija|inerciālās navigācijas]] sistēmu vai iebūvētu [[Globālā pozicionēšanas sistēma|GPS]] uztvērēju. RBS-15 tuvojās mērķim pa zemu trajektoriju, jūras virsmas tuvumā, lai ienaidnieka radars to atklātu tikai nedaudz tālāk par horizontu. Atrodoties mērķa tuvumā, raķete savai vadībai izmanto iebūvētu radaru.<ref name="rbs"/> Tiek izmantots vai nu distances vai kontakta detonators. || [[Attēls:RBS-15_na_RTOP-41_Vukovar.jpg|150px]]
|-
| Torpēda || Francijas un Itālijas kopražojuma vieglā pretzemūdeņu [[torpēda]] MU90 ''Impact''. Torpēda atrod mērķi izmantojot pasīvu vai aktīvu (tai ir iebūvēts [[hidrolokators]]) akustisko mērķnorādi. MU90 ''Impact'' dzinējs ir elektrisks ūdensmetējs. || [[Attēls:MU90_torpedo_02.jpg|150px]] || Pretzemūdeņu raķete || Pretzemūdeņu raķetes ir nevadāmas raķetes, kuru kaujas galviņa ir torpēda. Pamanot ienaidnieka zemūdeni ar kuģa hidrolokatoru, tās virzienā tiek izšauta pretzemūdeņu raķete. Virs zemūdenes no raķetes atdalās torpēda un nolaižas ūdenī ar [[Izpletnis|izpletņa]] palīdzību. Ūdenī torpēda, izmantojot pasīvo vai aktīvo akustisko mērķnorādi, atrod un iznīcina zemūdeni. || [[Attēls:Diagram_showing_firing_of_RUR-5_ASROC_1958.jpg|150px]]
|-
| Jūras mīna || Dažādu tipu jūras [[mīna]]s: 1 un 2 — dreifējošās mīnas; 3 — enkurmīna; 4 — enkurmīna ar īsu ķēdi; 5 — dibena mīna; 6 — torpēdas mīna; 7 — uzpeldošā mīna. Jūras mīnas var iedarbināt ar kontakta, magnētisko, akustisko un ūdens spiediena (kuru izraisa tuvumā esošs kuģis) detonatoru vai to kombinācijām. || [[Attēls:Types_of_Naval_mine_001.svg|150px]] || Dziļumbumba || Indijas jūras kara flotes reaktīvais bumbu metējs RBU-6000 (''Реактивно-бомбомётная установка (РБУ)'' — krievu val.). Reaktīvais bumbu metējs ar nevadāmām raķetēm izmet dziļumbumbas jūrā. Tās grimst un sasniedzot noteiktu dziļumu (ūdens spiedienu) eksplodē. Triecienvilnis izplatās nesaspiežamajā ūdenī un iznīcina zemūdeni. Dziļumbumbas izmanto tikai uz Krievijā būvētiem kuģiem. || [[Attēls:INS_Tabar_firing_an_RBU_rocket.jpg|150px]]
|-
| Spārnotā raķete || ASV Jūras kara flotes [[spārnotā raķete]] BGM-109 ''[[Tomahawk]]''. Raķete atrod mērķi izmantojot apvidus kontūru saskaņošanu (''Terrain Contour Matching (TERCOM)'' — angļu val.) ar iepriekš atmiņā ielādētu ciparu formāta [[Topogrāfiskā karte|topogrāfisko karti]]. Lidojuma laikā raķete salīdzina radara altimetra datus ar karti un korektē [[Navigācija#Inerciālā navigācija|inerciālās navigācijas]] sistēmu.<ref>[https://www.globalsecurity.org/wmd/systems/slam.htm SLAM Supersonic Low-Altitude Missile] GlobalSecurity.org. Skatīts: 2018. gada 29. novembrī</ref> Papildus spārnotās raķetes atmiņā tiek ievadīts mērķa ciparu formāta attēls no izlūklidmašīnas. Raķete salīdzina ievadīto attēlu ar attēlu, ko filmē kamera no pašas raķetes (''Digital Scene Matching Area Correlation (DSMAC)'' — angļu val.). Salīdzināšanas rezultātus izmanto inerciālās navigācijas sistēmas korektūrai. BGM-109 ''Tomahawk'' izmanto uzbrukumam sauszemes mērķiem. || [[Attēls:Tomahawk_Block_IV_cruise_missile_-crop.jpg|150px]] || Ballistiskā raķete || Apvienotās Karalistes jūras kara flotes [[ballistiskā raķete]] UGM-133 ''Trident II''. Ballistiskās raķetes izmanto kodolatturēšanai. Tās izvieto uz atomzemūdenēm un aprīko ar kodolgalviņām. || [[Attēls:Trident_II_missile_image.jpg|150px]]
|}

== Organizācija ==
[[Attēls:Esg_3.jpg|thumb|ASV Jūras kara flotes ekspedīcijas trieciengrupas ''Saipan'' sastāvs]]
Karakuģi var pildīt uzdevumus individuāli vai grupā. Mazs skaits kuģu var tikt apvienots eskadrā.<ref name="nbs">[https://www.mil.lv/lv/vienibas Vienības]. Nacionālie bruņotie spēki. Skatīts: 2018. gada 1. decembrī</ref> Visas viena okeāna eskadras var tikt apvienotas attiecīgā flotē. Valstīs, kurām ir aviācijas bāzeskuģi, veido aviācijas bāzeskuģa trieciengrupas (''Carrier strike group (CSG)'' — angļu val.). Aviācijas bāzeskuģa trieciengrupa var sastāvēt no aviācijas bāzeskuģa, vismaz viena kreisera, eskadras ar eskadras mīnu kuģiem vai vismaz diviem eskadras mīnu kuģiem vai fregatēm un aviācijas bāzeskuģa aviācijas. Dažreiz aviācijas bāzeskuģa trieciengrupā iekļauj arī zemūdenes, [[Naftas produktu tankkuģis#Specializētie tankkuģi|jūras kara flotes bunkurēšanas tankkuģi]] vai apgādes kuģi.

Valstīs, kurās ir jūras kājnieki, var tikt veidotas ekspedīcijas trieciengrupas (''Expeditionary strike group (ESG)'' — angļu val.). Ekspedīcijas trieciengrupa var sastāvēt no desanta eskadras, helikopteru eskadriļas un jūras kājnieku [[Bataljons|bataljona]]. Desanta eskadra var sastāvēt no maza aviācijas bāzeskuģa, kurš vienlaicīgi ir arī desanta kuģis, diviem mazākiem desanta kuģiem, kreisera, eskadras mīnu kuģa, fregates, zemūdenes un jūras patruļlidmašīnas.

Dažreiz veido operatīvās grupas (''Оперативная группа'' — krievu val., ''Task force'' — angļu val.), kuras ir nepastāvīgas vienības, izveidotas uz laiku, noteikta uzdevuma veikšanai un var sastāvēt no dažādiem kuģu tipiem.

== Jūras kājnieki ==
{{Sīkāk|Jūras kājnieki}}
[[Attēls:Zapad-2013_strategic_military_exercises_(2101-27).jpg|thumb|Krievijas jūras kājnieki izkrauj bruņu tehniku mācību ''Zapad 2013'' laikā Kaļiņingradā.]]
Par [[jūras kājnieki|jūras kājniekiem]] sauc jūras desanta operāciju veikšanā īpaši apmācītus [[kājnieki|kājniekus]]. Jūras kājnieku bruņojumā var būt tāda pati bruņu tehnika, kāda ir motorizēto kājnieku bruņojumā, bet var būt arī amfībijas. Amfībiju gadījumā tās tiek izmantotas ne tikai jūras kājnieku pārvietošanai un uguns atbalstam krastā, bet arī karavīru pārvietošanai no desanta kuģa uz krastu, kā arī uguns atbalstam no jūras puses. Amfībijas ērtas, ja nokļūstot līdz krasta līnijai jāšķērso [[Koraļļu rifs|koraļļu rifi]] vai sēkļi, kuri var būt šķērslis kuģiem, kuteriem vai laivām.

Bieži jūras kājniekus izmanto sauszemes spēku uzdevumu pildīšanai bez jūras desanta operāciju veikšanas. Savi jūras kājnieki ir arī [[Bolīvija]]i un [[Paragvaja]]i, kurām nemaz nav pieejas jūrai.

Dažu valstu jūras kara flotes sastāvā veido speciālo uzdevumu vienības. Tās paredzētas speciālo uzdevumu veikšanai, ja tie sākas un beidzas upē, jūrā, piekrastē, purvā vai upes deltā, kā arī zemūdens speciālo operāciju veikšanai. Līdzīgi kā ar jūras kājniekiem, jūras kara flotes speciālo uzdevumu vienības bieži izmanto speciālo uzdevumu veikšanai tālu no jūras.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://www.naval-technology.com/ Jaunumi, projekti, attēli un ziņojumi jūras kara flotes industrijā] {{en ikona}}
* [https://www.mil.lv/lv/vienibas/juras-speki Latvijas Jūras spēki]
{{autoritatīvā vadība}}

[[Kategorija:Jūrniecība]]
[[Kategorija:Militārā organizācija]]