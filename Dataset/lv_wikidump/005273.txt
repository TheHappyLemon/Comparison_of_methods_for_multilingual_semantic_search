{{Elementa infokaste
|                 tips = aktinīds
|      kārtas skaitlis = 99
|             7. čaula = 2
|             6. čaula = 8
|             5. čaula = 29
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Es
|             atommasa = [252]
|   valences elektroni = [Rn]5f<sup>11</sup>7s<sup>2</sup>
|       tabulas attēls = [[Attēls:Es-TableImage.svg|250px]]
|               attēls = [[Attēls:Einsteinium.jpg|150px]]
|  oksidēšanas pakāpes = +2, '''+3''', +4
|  elektronegativitāte = 1,3
|              blīvums = 8840
|  kušanas temperatūra = 1133 K (860&nbsp;°C)
| viršanas temperatūra = 1269 K (996&nbsp;°C) (aplēses)
}}

'''Einšteinijs''' ir mākslīgs [[ķīmiskais elements]] ar [[ķīmiskais simbols|simbolu]] '''Es''' un [[atomskaitlis|atomskaitli]] 99. Tas ir metālisks [[radioaktivitāte|radioaktīvais]] elements, kas pieder pie [[aktinīdi]]em. Einšteinijs nosaukts par godu [[Alberts Einšteins|Albertam Einšteinam]]. Tas pirmo reizi atklāts 1952. gada decembrī [[ūdeņraža bumba]]s sprādziena radioaktīvajos nokrišņos, kur veidojies no [[urāns (elements)|urāna]], tā kodoliem satverot lielu daudzumu [[neitrons|neitronu]]. Šādiem kodoliem raksturīga daudzkārtēja [[bēta sabrukšana]], kas katrreiz noved pie jauna, periodiskajā tabulā pa labi esoša elementa veidošanās. Einšteiniju izmanto sevišķi smago un nestabilo elementu [[kodolu sintēze]]i, piemēram, [[kodolreaktors|kodolreaktoros]], lai iegūtu citus smagākus elementus kā [[fermijs|fermiju]]. To izmanto arī zinātniskajā pētniecībā. Dabā einšteinijs nav sastopams.

== Īpašības ==
=== Fizikālās īpašības ===
Einšteinijs ir mākslīgi iegūts ķīmiskais elements. Tas ir [[aktinīdi|aktinīds]] ar sudrabainu spīdumu. Tā [[blīvums]] normālos apstākļos ir 8840 kg/m³ (8,84 g/cm³). Tā [[kušanas temperatūra]] ir 860 °C. Einšteinijs ir mīksts metāls, kura [[tilpuma elastības modulis]] ir tikai 15 G[[paskāls|Pa]], kas ir viens no mazākajiem metāliem, kas nav [[sārmu metāli]]. Einšteinija [[elektronu konfigurācija]] ir [Rn]5f<sup>11</sup>7s<sup>2</sup>.

=== Ķīmiskās īpašības ===
Einšteinija ķīmiskās īpašības ir līdzīgas citu [[aktinīdi|aktinīdu]] ķīmiskajām īpašībām. Tā [[oksidēšanas pakāpe]] parasti ir +3, bet var būt arī +2 vai +4. Einšteinijs veido [[ķīmiskais savienojums|savienojumus]] ar [[skābes|skābēm]] un dažiem nemetālu elementiem. Lielākoties šie savienojumi ir pētīti laboratorijās. Ir izpētīti einšteinija [[oksīdi]].

=== Izotopi ===
Einšteinija [[izotops|izotopi]] ir nestabili un pakļauti [[radioaktīvā sabrukšana|radioaktīvajai sabrukšanai]]. Stabilākais einšteinija izotops ir <sup>252</sup>Es, kura [[pussabrukšanas periods]] ir 471,7 dienas.<ref name="jlab"/> Nākamie stabilākie izotopi ir <sup>254</sup>Es (275,7 dienas), <sup>255</sup>Es (39,8 dienas) un <sup>253</sup>Es (20,47 dienas).<ref name="jlab"/> Ir iegūti einšteinija izotopi, kuru [[masas skaitlis]] ir no 240 līdz 258.<ref name="jlab">{{tīmekļa atsauce | url= http://education.jlab.org/itselemental/iso099.html | title= Isotopes of the Element Einsteinium | publisher= Jefferson Lab | accessdate= 2018. gada 14. augustā | language= en}}</ref> Visi einšteinija izotopi ir [[radioaktivitāte|radioaktīvi]].

== Vēsture ==
Einšteinijs un nākamais elements periodiskajā tabulā [[fermijs]] iegūts [[Losalamosas Nacionālā laboratorija|Losalamosas nacionālajā laboratorijā]] no radioaktīvajiem putekļiem, kas iegūti no {{dat|1952|11|1||bez}} notikušā [[ūdeņraža bumba]]s ''[[Ivy Mike]]'' izmēģinājuma [[Enivetoka]]s atolā, [[Klusais okeāns|Klusā okeāna]] dienvidos. Uz atola [[koraļļi]]em tika konstatēts lielāks einšteinija daudzums. Militārās slepenības dēļ sākotnēji informācija netika publicēta.<ref name="pubs.acs">{{tīmekļa atsauce | url= http://pubs.acs.org/cen/80th/einsteiniumfermium.html | title= Einsteinium and Fermium | author= Albert Ghiorso | publisher= Chemical & Engineering News}}</ref>

Ķīmiskais elements nosaukts par godu [[Alberts Einšteins|Albertam Einšteinam]], lai gan viņam nav saistība ar elementa atklāšanu vai tā pētīšanu.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}
{{autoritatīvā vadība}}

[[Kategorija:Ķīmiskie elementi]]
[[Kategorija:Aktinīdi]]