[[Attēls:Europe20000ya.png|thumb|330px|Eiropas apdzīvotība [[Ledus laikmets|Ledus laikmetā]] vēlā paleolīta periodā (pirms 20 0000 gadu), kad Ziemeļeiropu klāja ledājs un gar tā malu pletās tundra. Oranžā krāsā iezīmēta Solutras, bet rozā krāsā Gravetas paleolīta kultūra.]]
'''Paleolīts''' (no {{val|el|παλαιός}} — 'vecs', ''λίθος'' — 'akmens') jeb '''senais akmens laikmets''' bija [[aizvēsture]]s periods, kas ilga no aptuveni 3,3 miljoniem līdz 12 000 gadu atpakaļ, kura laikā [[hominīni|cilvēkveidīgās būtnes]] sāka izmantot pirmos akmens [[darbarīks|darbarīkus]].<ref>{{Tīmekļa atsauce|url=https://www.britannica.com/event/Paleolithic-Period|title=Paleolithic Period|first=|last=|work=britannica.com|publisher=[[Encyclopædia Britannica]]|date=|accessdate=25 September 2022}}</ref> Paleolīts ilga līdz aptuveni 10 000. gadam p.m.ē., kad beidzās pēdējais [[ledus laikmets]] un attīstījās [[mezolīts|mezolītam]] raksturīgās kultūras. Jau paleolīta laikā cilvēki dažviet sāka nodarboties ar [[zemkopība|zemkopību]].

== Iedalījums ==
Paleolītu iedala trijos apakšperiodos. Tie ir

* agrais paleolīts (aptuveni 2 400 000.—120 000. g. p.m.ē.),
* vidējais paleolīts (aptuveni 300 000.—30 000. g. p.m.ē.),
* vēlais paleolīts (aptuveni 30 000.—8000. g. p.m.ē.).

== Cilvēku evolūcija ==
[[Attēls:Scandinavian Stone Age axe and knife, original.jpg|thumb|300px|Skandināvijā atrasti akmens laikmeta cirvis un nazis]]
Pirmais paleolīta cilvēku tips bija [[australopiteks|australopiteki]] jeb "dienvidu pērtiķi" ({{val|la|australis}} + {{val|el|πίθηκος}}) jeb pirmshominīdi. Šis cilvēku tips tiek uzskatīts par pārejas posmu starp dzīvnieku un cilvēku. Pirmie šo cilvēku no akmens izgatavotie priekšmeti tika atrasti [[Etiopija|Etiopijā]], pēc citiem datiem [[Botsvāna|Botsvānā]]. Tie ir apmēram 2,5 miljonu gadu veci. Tomēr, var droši apgalvot, ka australopiteki sākuši izgatavot priekšmetus daudz agrāk, tikai tie ir bijuši no koka un tādēļ līdz mūsu dienām nav saglabājušies.

Agrīnā Akmens laikmeta [[tehnoloģija]] ir pazīstama arī kā Olduvajas tehnoloģija, kas tā nosaukta pēc Olduvajas ielejas [[Tanzānija|Tanzānijā]], kur atrasts liels skaits akmens priekšmetu. Vairums Olduvajas priekšmetu izgatavoti, apskaldot dabā atrodamos oļus. Tādēļ to dēvē par oļu darbarīku kultūru (''pebble-culture''). Šī kultūra uzskatāma par visilgstošāko, tāpat kā Olduvajas tehnoloģija par visilgāk lietoto tehnoloģiju pasaulē — tās pastāvēja miljoniem gadu.

Liels solis uz priekšu tehnoloģijas attīstībā un [[cilvēks|cilvēku]] dzīves veida izmaiņā bija [[uguns]] izmantošanai, kas sākās apmēram pirms 1,5 miljoniem gadu. Uzskata, ka uguns lietošana aizsākusies [[Ķīna|Ķīnā]]. To var uzskatīt par vienu no visu laiku nozīmīgākajiem [[jaunievedums|jaunievedumiem]], kas ne brīdi nav zaudējis savu nozīmi līdz pat mūsdienām. Uguns veicināja tālāku cilvēka attīstību un nākamais solis šajā pilnveidošanās procesā bija [[pitekantrops]] jeb "pērtiķcilvēks" ({{val|el|πίθηκος + ἄνθρωπος}}). Šo cilvēku tipu uzskata arī par pirmo [[kultūra]]s nesēju.

[[Attēls:Scandinavia M2002074 lrg.jpg|thumb|Ziemeļeiropas kopskats ziemas laikā, kas aptuveni parāda ledāja robežu ap 8000 gadu p.m.ē., kad Latvijas teritorijā ieceļoja pirmie cilvēki. Redzams, ka Baltijas valstu teritorija un visa Baltijas jūras dienvidu piekraste ir atbrīvojusies no ledus]]

Taču arī pitekantrops bija tikai kārtējais posms akmens laikmeta cilvēka attīstībā — tam sekoja [[neandertālietis]]. Tikai paleolīta beigās izveidojās mūsdienu cilvēks (''homo sapiens''), kā arī radās mūsdienu galvenās [[rase (bioloģija)|rases]] — [[mongoloīds|mongoloīdi]] [[Austrumāzija|Austrumāzijā]], [[negroīds|negroīdi]] centrālajā [[Āfrika|Āfrikā]], [[eiropeīds|eiropeīdi]] [[Eiropa|Eiropā]] un [[australoīds|australoīdi]] [[Austrālija|Austrālijā]] un tai tuvējās [[sala|salās]].

Vēlajā paleolītā sāka veidoties arī pirmie [[reliģija]]s elementi. Attiecīgi cilvēku nodarbošanās veidam, to ticējumi bija saistīti galvenokārt ar [[medības|medībām]] un zemes auglību. Arvien lielāku nozīmi, kā rāda paleolīta laikmeta alu zīmējumi, ieguva arī [[burvis|burvji]].

== Vēlais paleolīts Latvijā (8500.—7600. g. pr. Kr.) ==
Pēc Ledus laikmeta beigām ledājs pakāpeniski kusa un atkāpās uz Skandināvijas ziemeļiem un Somiju. Izveidojās [[Baltijas ledus ezers]], kas pirms apmēram 10 000 gadu caur Viduszviedrijas lielajiem ezeriem savienojās ar Ziemeļjūru, izveidojot [[Joldijas jūra|Joldijas jūru]]. Šajā laikā Latvijas teritorijā izveidojās pieledāju tundras zona ar plašiem ūdens baseiniem un ūdeņiem bagātām upēm. Vēlā paleolīta pašās beigās gar Daugavu no dienvidaustrumiem Latvijas teritorijā ieceļoja pirmie cilvēki. Nav zināma viņu etniskā un kulturālā identitāte, bet viņu galvenās saimnieciskā nodarbošanās bija ziemeļbriežu medības, līdzīgi mūsdienu [[sāmi|sāmu]] kultūrai [[Somija]]s, [[Zviedrija]]s un [[Norvēģija]]s ziemeļu daļā un [[ņenci|ņencu]] kultūrai Krievijas ziemeļos ([[Ņencu autonomais apvidus]]).

Vienīgā paleolīta apmetne Latvijas teritorijā ir atrasta [[Laukskolas apmetne|Laukskolā]] pie senās Daugavas ietekas Baltijas ledus ezerā, vēlāk Joldijas jūrā.

== Literatūra ==
* Zagorska I. Vēlā paleolīta beigas 8500.—7600.g.pr.Kr. // Latvijas senākā vēsture 9. g. t. pr. Kr. — 1200. g. — Rīga: Latvijas vēstures institūta apgāds, 2001. — 22.-39. lpp.
* Loze, Ilze. Akmens laikmeta māksla Austrumbaltijā, Zinātne, 1983.
* Loze, Ilze. Akmens laikmets Lubāna klānos, Zinātne, 1979, 85 lpp.

== Skatīt arī ==
* [[Akmens laikmeta apmetnes Latvijā]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.proistoria.org/upper-paleolithic-by-zdenek-burian.html Zdeněk Burian — Vēlais paleolīts : krāsu attēlus] {{en}}
* [http://www.proistoria.org/middle-paleolithic-by-zdenek-burian.html Zdeněk Burian — Vidējais paleolīts : krāsu attēlus] {{en}}

{{autoritatīvā vadība}}

[[Kategorija:Paleolīts| ]]
[[Kategorija:Akmens laikmets]]
[[Kategorija:Pleistocēns]]