{{BioTakso infokaste
| attēls =Tuatera.JPG
| att_nosaukums ={{TaksoSaite|Sphenodon punctatus|Hatērija}}
| valsts =Animalia
| valsts_lv =Dzīvnieki
| tips =Chordata
| tips_lv =Hordaiņi
| klase =Reptilia
| klase_lv =Rāpuļi
| kārta =Rhynchocephalia
| kārta_lv =Knābjgalvji
| sinonīmi =
''Sphenodontia''
| kategorijas =nē
}}
'''Knābjgalvji''' (''Rhynchocephalia'') pieder pie [[Lepidozauri|lepidozauru]] apakšklases. Knābjgalvju kārtas vienīgais pārstāvis mūsdienās ir {{TaksoSaite|Sphenodon punctatus|hatērija}}, kas ir primitīvākais [[Rāpuļi|rāpulis]] mūsdienās. Hatērija sasniedz 75 cm garumu, ārēji tā ļoti atgādina [[Ķirzakas|ķirzaku]], bet tās anatomiskā uzbūve ir visai īpatnēja.

== Morfoloģija ==
[[Mugurkauls]] sastāv no divpusēji ieliektiem amficēliem [[skriemeļi]]em, starp kuriem saglabājas [[muguras stiegra]]s atliekas — pazīme, kas kopēja dažām primitīvākajām ķirzakām. Ribu dorsālajiem (muguras) nodalījumiem ir īsi, atpakaļ vērsti kāšveida izaugumi — ''processus uncinatus'' — kopēja pazīme no mūsdienu rāpuļiem tikai ar [[krokodilu kārta|krokodili]] un bez tam ar [[putni]]em. Zem ādas gar vēderu atrodas virkne tievu segkauliņu, kurus sauc par [[vēdera ribas|vēdera ribām]] — ''gastralia''; izņemot hatēriju, no mūsdienu grupām tās ir tikai krokodiliem, bet starp fosilajām formām bija plaši izplatītas. Tām nav nekā kopēja ar īstajām (hondrālajām) [[ribas|ribām]]; tās acīmredzot ir [[stegocefāli|stegocefālu]] [[vēdera bruņas|vēdera bruņu]] [[rudimenti]]. Hatērijas [[galvaskauss|galvaskausā]], tāpat kā krokodiliem, saglabājas divi loki un [[kvadrāta kauls]] ir nekustīgi savienots ar [[galvaskausa kapsula|galvaskausa kapsulu]], bet [[hoānas]] atrodas pašā priekšējā [[aukslējas|aukslēju]] daļā, abās pusēs no lemeša kauliem. Augšā, starp [[paura kauli]]em, atrodas liels caurums [[paura acs|paura acij]], kura attīstīta labāk nekā jebkuram citam mūsdienu rāpulim<ref>N. Naumovs, N. Kartašovs. Mugurkaulnieku zooloģija, izdevniecība "Zvaigzne", Rīga, 1990, 292. lpp.</ref> un ir līdzīga īstai [[acs|acij]] ar tīkleni, lēcu un radzeni. Jaunajām hatērijām kā uz žokļu un aukslēju, tā arī uz [[lemeša kauli]]em ir [[zobi]] (vienīgais gadījums starp mūsdienu rāpuļiem). Līdz ar vecumu zobi pilnīgi nodilst un kodiens notiek ar žokļu malām, kuras ar laiku pārkaulojas (no šejienes arī nosaukums — knābjgalvji). Hatērija ir vienīgais rāpulis, kam nav [[kopulācijas orgāns|kopulācijas orgāna]]. [[Sirds|Sirdī]] saglabājas [[venozais sinuss]].

== Dzīvesveids ==
Hatērija ir nakts [[dzīvnieks]], dzīvo alās un pārtiek no [[kukaiņi]]em, [[gliemji]]em un tārpiem, dažkārt ēd arī sīkas [[ķirzakas]] un putnu olas. Novērojams arī [[kanibālisms]], kad pieaugušās hatērijas apēd mazuļus. Apbrīnojami zems aktivitātes [[temperatūra]]s optimums: no 6 līdz 18˚C. Dzimumgatavību sasniedz 20 gadu vecumā. Dēj 8—16 [[olas]] ar cietu čaumalu, turklāt [[dīglis|dīgļa]] attīstība ilgst veselus 12—14 mēnešus. Lielais mūža garums (nebrīvē nodzīvo virs 70 gadiem) un spēja saglabāt aktivitāti samērā bargos dzīves apstākļos, acīmredzot, ļāva sugai saglabāties, neskatoties uz arhaiskām uzbūves īpatnībām. Līdz 19 gadsimta beigām apdzīvoja [[Jaunzēlande|Jaunzēlandi]] un tās kaimiņu salas. Mūsdienās sastopama tikai salās uz austrumiem un dienvidiem no Jaunzēlandes. Populācijas dažādās salu grupās atšķiras savā starpā ar dažām zvīņojuma īpatnībām, krāsojumu un citām iezīmēm, kas liek izdalīt trīs hatēriju pasugas, kuras reizēm tiek izdalītas arī kā atsevišķas sugas. Visas hatērijas atrodas likuma aizsardzībā.

== Atsauces ==
{{atsauces}}

{{Commons category|Sphenodontia}}

[[Kategorija:Rāpuļi]]