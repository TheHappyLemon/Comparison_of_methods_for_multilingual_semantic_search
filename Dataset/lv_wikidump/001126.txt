{{labs raksts}}
{{citas nozīmes|politisku organizāciju 1933.—1944. gadā|Pērkonkrusts (nozīmju atdalīšana)|Pērkonkrusts}}
{{Politiskās partijas infokaste
|name               = Pērkonkrusts
|native_name        = 
|lang1              =
|name_lang1         =
|lang2              =
|name_lang2         =
|lang3              =
|name_lang3         =
|lang4              =
|name_lang4         = 
|logo               = [[Attēls:Pērkonkrusts logo.svg|200px]] [[Attēls:Perkonkrusta karogs.svg|200px]]
| image               =  
| image_size          = 
|colorcode          = #8b0000
|chairperson        = 
|president          =
|secretary_general  =
|spokesperson       =
|founder            = 
|leader1_title      = Vadītājs
|leader1_name       = [[Gustavs Celmiņš]]
|leader2_title      = 
|leader2_name       = 
|leader3_title      = 
|leader3_name       = 
|leader4_title      = 
|leader4_name       = 
|slogan             = "Latviju latviešiem!" <br />"Latviešiem darbu un maizi!"
|founded            = {{dat|1933|5|12|N|bez}}
|dissolved          = {{dat|1934|1|30|N|bez}}
|merger             = 
|split              =
|predecessor        =
|merged             = [[Ugunskrusts (organizācija)|Latviešu tautas apvienības "Ugunskrusts"]]
|successor          =
|headquarters       = 
|newspaper          =
|student_wing       =
|youth_wing         =
|wing1_title        = Paramilitārā grupa
|wing1              = Gustava Celmiņa trieciennieki (GCT)
|wing2_title        =
|wing2              =
|wing3_title        =
|wing3              =
|membership_year    = 
|membership         =5 000—6 000 cilvēki<br><small>([[1934]])</small> <!-- Neapšaubāms biedru skaits, kas tiek norādīts daudzos avotos. -->
|ideology           = 
* [[Latvieši|Latviešu]] [[nacionālisms]] 	
* Etnisks [[šovinisms]]
* [[Antikomunisms]]
* [[Dievturība]]s atbalsts
|position           = [[galēji labēja]]
|religion           =
|national           =
|international      =
|european           =
|europarl           =
|affiliation1_title =
|affiliation1       =
|colors             = 
|seats1_title       = 
|seats1             = 
|seats2_title       = 
|seats2             = 
|seats3_title       = 
|seats3             = 
|seats4_title       = 
|seats4             = 
|symbol             =
|flag               =
|website            = 
|state              =
|country            = {{LAT}}
|country_dab1       =
|parties_dab1       =
|elections_dab1     =
|country2           =
|country_dab2       =
|parties_dab2       =
|elections_dab2     =
|footnotes          = {{ubl|[[Latvijas politika]]|[[Latvijas politisko partiju uzskaitījums|Partijas Latvijā]]}}
}}
'''Latviešu tautas apvienība "Pērkonkrusts"''' bija [[Latvieši|latviešu]] [[nacionālisms|nacionālistiska]], [[Antisemītisms|antisemītiska]] un [[Šovinisms|šovinistiska]] [[organizācija]] un [[politiska partija]], kas darbojās no 1933. gada līdz 1944. gadam.

Organizācija tika dibināta 1933. gada 12. maijā kā aizliegtā [[Ugunskrusts (organizācija)|Ugunskrusta]] pēctece, 1934. gada 30. janvārī tā tika aizliegta, taču turpināja darbību. [[Latvijas vācu okupācija (1941—1945)|Vācu okupācijas]] laikā sākotnēji sadarbojās ar vāciešiem, taču 1941. gada 17. augustā vācu militārā pārvalde [[Ostlande]]s teritorijā to aizliedza. Organizācija daļēji darbojās līdz 1944. gadam, kad [[Gestapo]] apcietināja Pērkonkrusta vadītājus, t.sk., [[Gustavs Celmiņš|Gustavu Celmiņu]], un [[Latvijas okupācija (1944—1991)|padomju okupācijas]] laikā Pērkonkrusts vairs darbību neatsāka.

1991. gadā pēc neatkarības atjaunošanas Latvijā izveidojās ekstrēmistu grupa, kura pieņēma Pērkonkrusta nosaukumu un veica [[Piemineklis Padomju Latvijas un Rīgas atbrīvotājiem no vācu fašistiskajiem iebrucējiem|Uzvaras pieminekļa]] spridzināšanu [[Uzvaras parks|Uzvaras parkā]] naktī no 1997. gada 5. uz 6. jūniju, pēc kura grupas darbība tika apturēta.

== Nosaukums ==
1932. gadā [[Jānis Greble]] bija apņēmies savākt kopā [[Latvju Nacionālais Klubs|Latvju Nacionālā Kluba]] paliekas un sasauca [[Rīgas Latviešu biedrība|Rīgas Latviešu biedrībā]] sapulci jaunas "cīņas organizācijas" dibināšanai.

[[Ādolfs Šilde|Ā. Šilde]] par dibināšanas sapulci savā atmiņu [[grāmata|grāmatā]] raksta:<ref name=":s" />

{{citāts|Sanāca ap 80 interesentu, kas nolēma dibināt organizāciju, dodot tai nosaukumu ''Latviešu tautas apvienība''. Kolīdz jaunās organizācijas priekšdarbi bija paveikti, Jāņa Grebles vietā nostājās Gustavs Celmiņš. Viņš nebija mierā ar organizācijai sākotnēji doto nosaukumu Latviešu tautas apvienība. Viņš šiem trim vārdiem piekāra vēl klāt ceturto, proti, ''Ugunskrusts''.|Ā. Šilde}}

Sanāksmē nolēma dibināt organizāciju ar nosaukumu ''Latviešu tautas apvienība''. Pēc [[Gustavs Celmiņš|Gustava Celmiņa]] ieteikuma šim nosaukumam pievienoja vārdu Ugunskrusts.<ref>{{Tīmekļa atsauce|url=http://www.historia.lv/alfabets/U/ug/ugunskrusts/ugunskrusts.htm|title=Ugunskrusts|website=web.archive.org|access-date=2022-12-07|date=2005-04-16|archive-date=2005-04-16|archive-url=https://web.archive.org/web/20050416171344/http://www.historia.lv/alfabets/U/ug/ugunskrusts/ugunskrusts.htm}}</ref>

Pēc [[Ugunskrusts (organizācija)|Ugunskrusta]] slēgšanas vārds ''Ugunskrusts'' tika nomainīts pret vārdu ''Pērkonkrusts'', kas ir [[Ugunskrusts (zīme)|ugunskrusta]] veids.

== Ideoloģija ==
[[Attēls:Kas ir Perkonkrusts.jpg|thumb|Pērkonkrusta 1933. gada [[propaganda]]s izdevums "Pērkonkrusts: Kas ir? Ko grib? Kā darbojas?"|left|307x307px]]
Organizācija pauda radikāli [[Nacionālisms|nacionālistiskus]] uzskatus. Pērkonkrustiešu vidū bija populārs gan [[antisemītisms]], gan pret [[vācbaltieši]]em un [[Latvijas krievi|krieviem]] vērsts [[šovinisms]], viņu vidū bija arī populāras [[autoritārisms|autoritāras]] idejas.<ref name=":3" /> Pērkonkrusts bija arī [[Antikomunisms|antikomunistiska]] un uz [[Fašisms|fašismu]] orientēta organizācija, kā arī organizācija aktīvi uzspieda [[Tradīcija|tradicionālās]] [[Dzimums (socioloģija)|dzimumu]] lomas un normas.<ref name=":l">{{Grāmatas atsauce|title=Apsūdzības pret Viktoru Arāju un Latviešu drošības palīgpoliciju|last=Pļavnieks|first=Ričards|publisher=Latvijas Mediji|year=2020|isbn=9789934157820|pages=}}</ref>

Pērkonkrusta programma sastāvēja tikai no četriem punktiem. Taču saskaņā ar [[Gustavs Celmiņš|Gustava Celmiņa]] 1933. gada 17. septembra programmatisko runu, kas vēlāk pārpublicēta Pērkonkrusta rokasgrāmatā "Kas ir, ko grib, kā darbojas Pērkonkrusts?", ka Pērkonkrusta mērķis bija paredzēta politisko tiesību atņemšana [[minoritātes|minoritātēm]], pieprasīta 1922. gada [[Latvijas Republikas Satversme|Satversmes]] atcelšana.<ref name="historia">{{tīmekļa atsauce|url=https://www.historia.lv/biblioteka/skirklis/perkonkrusts-politiska-organizacija|title=Pērkonkrusts (politiska organizācija)|author=Valters Grīviņš|date={{dat|2014|8|28|SK|bez}}|publisher=historia.lv|accessdate={{dat|2022|8|13||bez}}|archiveurl=https://web.archive.org/web/20220607090531/https://www.historia.lv/biblioteka/skirklis/perkonkrusts-politiska-organizacija|archivedate={{dat|2022|6|7||bez}}}}</ref> [[Saeima]]s vietā bija paredzēts nodibināt korporatīvu arodpārstāvību (kameras) ar 50 deputātiem. [[Latvijas Valsts prezidents|Valsts prezidents]] būtu jāievēlē visas tautas vēlēšanās uz 5 gadiem.<ref>[http://www.angelfire.com/la3/gc/runa1.htm Pērkonkrusta nacionālie, sociālie un valsts iekārtas pamata nolikumi] — Gustava Celmiņa runa 1933. gada 17. septembrī</ref>

Pērkonkrusts noraidīja [[Kristietība|kristietību]] kā svešu ietekmi un tā vietā ieteica pieņemt [[Dievturība|dievturību]].<ref>{{publikācijas atsauce |last=Misāne |first=Agita |year=2005 |title=Dievturība Latvijas reliģisko un politisko ideju vēsturē |journal=Reliģiski-filozofiski raksti |volume=X |pages=101–17 |url=http://www.ceeol.com/aspx/getdocument.aspx?logid=5&id=327041b4-8dad-4951-9e82-2d6f130602ab |language=lv |access-date=2008-06-02 }}
</ref>

Pērkonkrusts atbalstija ekonomisko [[Protekcionisms|protekcionismu]] un tieksmi uz [[Autarķija|autarķiju]] un [[Militārisms|militārismu]], stingru [[Imigranti|imigrantu]] kontroli, [[Diskriminācija|diskriminējošus]] valodas likumus, kvotas, kas kontrolētu uzņemšanu [[Universitāte|universitātē]] un profesionālo darbību un kas ņemtu vērā [[Etniskā grupa|etnisko identitāti]], savukārt [[Internacionālisms (politika)|internacionālismu]] un jebkādu [[Plurālisms|plurālisma]] izpausmi stingri noraidītu.<ref name=":l" />

Bieži autori pērkonkrustiešus pieskaita pie [[Nacionālsociālisms|nacistiem]] vai [[Fašisms|fašistiem]], taču paši pērkonkrustieši līdz pat 1940. gadiem nacismu kritizēja, bet pret fašismu izturējās ar simpātijām, taču nesekoja tā principiem. Pērkonkrustieši no fašisma un nacisma pārņēma tikai struktūru un dekorācijas.<ref name=":3">{{Grāmatas atsauce|title=Apvērsums. 1934. gada 15. maija notikumi avotos un pētījumos|last=Ščerbinskis Valters, Jēkabsons Ēriks (sastādītāji)|publisher=Latvijas Nacionālais Arhīvs|year=2012|pages=34.-35., 412.-413.}}</ref><ref name="Itālijas sūtņa Dž. Mameli ziņojums Itālijas Ārlietu ministrijai no 1934. g. 22. jūnija">{{Publikācijas atsauce|title=Itālijas sūtņa Dž. Mameli ziņojums Itālijas Ārlietu ministrijai no 1934. g. 22. jūnija|Archivo Storico Ministero, Affari Esteri. Tulkojums no itāliešu valodas.}}</ref> [[Itālijas Karaliste (1861—1946)|Itālijas]] sūtnis [[Latvija|Latvijā]] [[Džordžio Mameli]] rakstīja Itālijas Ārlietu ministrijai:
{{citāts|Iebildumi, ko varētu izteikt attiecībā uz Ārlietu ministrijas ģenerālsekretāra apgalvojumiem par Pērkonkrustu, ir šādi: vispirms nav jau nemaz taisnība, ka tie būtu vācu nacionālsociālistu kopija. Īpaši pret šiem pēdējiem viņi atkārtoti pauda savu nepatiku, tieši tāpat kā pret ebrejiem un citām minoritātēm, priekšplānā izvirzot to pašu kredo, ko Ulmanis tagad taisa par savu: Latviju latviešiem. Iespējams, viņi bija izrādījuši patiesas simpātijas fašismam, tomēr līdz šim dzīvē nesekojot nevienam to principam. Bet Latvijā - ir noderīgi to atkārtot - pastāvīgā neskaidrība starp fašismu un nacionālsociālismu ir vairāk pat ikdienišķa parādība. Pērkonkrusts no nacionālsociālistiem visādā veidā pārņēmis vienīgi pasīvu politisko nesamierināšanos kā līdzekli nokļūšanai pie varas.|Dž. Mameli 1934. gada 22. jūnijs.<ref name="Itālijas sūtņa Dž. Mameli ziņojums Itālijas Ārlietu ministrijai no 1934. g. 22. jūnija"/>}}

=== Attieksme pret vāciešiem ===
Pērkonkrusta [[ideoloģija]] bija īpaši vērsta pret [[vācbaltieši]]em. Salīdzinājumā ar [[ebreji]]em vai pat [[Latvijas PSR|pirmspadomju]] [[Latvijas krievi|krieviem]] tieši vācieši bija galvenais latviešu vēsturiskā rūgtuma un naidīguma objekts. Pērkonkrustam šī ideoloģija bija vienkārši konkrētā vēsturiskā mantojuma sekas, septiņu gadsimtu garumā atrodoties vācu pakļautībā, pieredzot vardarbību un segregāciju, kas tika iekodēta [[Valoda|valodā]] un [[Tautība|tautībā]]. Lai cik briesmīgi bija šie Pērkonkrusta uzskati pret vācbaltiešiem, tie gluži vienkārši bija radikālākā to dusmu izpausme, ko beidzot drīkstēja likumīgi izpaust [[Demokrātija|demokrātiskā]] un [[Neatkarība|neatkarīgā]] Latvijas valstī.<ref name=":l" />

=== Attieksme pret Ulmaņa režīmu ===
Lai gan privātās sarunās pērkonkrustieši [[Vilhelms Munters|Vilhelmam Munteram]] atzina, ka [[Kārlis Ulmanis]] un tā [[Autoritārais Kārļa Ulmaņa režīms|autoritārais režīms]] realizējis ievērojamo daļu no viņu [[Pērkonkrusts#Pērkonkrusta programma|programmas]],<ref name=":6" /> tomēr pēc organizācijas viedokļa Ulmaņa režīms nebija pietiekami [[Nacionālisms|nacionālistisks]], turpinājās [[nepotisms]] un [[korupcija]]. Pērkonkrustieši savos uzsaukumos [[15. maija apvērsums|15. maija apvērsumu]] attēloja kā daļu no "[[Ebreji|ebreju]]-[[Masonu kustība|masonu]] sazvērestības".<ref>{{Tīmekļa atsauce|url=https://enciklopedija.lv/skirklis/119045|title=1934. gada 15. maija apvērsums|website=enciklopedija.lv|access-date=2022-10-22|language=en}}</ref> Ar 23. maijā uzsaukumu Perkonkrusta vadība izšķīrās par apvērsuma neatbalstīšanu.<ref name=":2"/>

=== Vācu okupācijas laikā ===
1941. gadā Pērkonkrusta biedru dažādās sadarbības formas ar [[Ostlande|vāciešu okupācijas]] režīmu bija taktiska rakstura. Vācu amatpersonas arī atzina, ka Pērkonkrusts ir grupa, kuras politiskie mērķi ir atšķirīgi no vāciešu: “Viņiem patīk sevi saukt par [[Latvieši|latviešu]] [[Nacionālsociālisms|nacionālsociālistiem]], kas rada iespaidu, ka viņi ir dotā izvēlē kā starpnieki [[Trešais reihs|Vācijas]] vadībai. Taču nekad nedrīkst aizmirst, ka līdz 1940. gadam viņi ar savu saukli "Latviju latviešiem" centās no Latvijas izvest gan ebrejus, gan vāciešus."<ref name=":5" /> Šī divdomīgā situācija ilga tikai nepilnus divus mēnešus līdz 1941. gada 17. augustam, kad vācu okupācijas režīms Pērkonkrustu aizliedza.

== Pirmsākumi ==

=== 1920. gados ===
Pēc [[Pirmais pasaules karš|Pirmā pasaules kara]] un [[Latvijas brīvības cīņas|Latvijas neatkarības kara]] beigām [[Latvija|Latvijā]] 20. gadu sākumā izveidojās sabiedriskie apstākļi, kas veicināja [[Politika|politisko]] radikalizāciju. Daudzi etniskie [[latvieši]] uzskatīja, ka Latvija ir viņu [[nacionāla valsts]], kuru viņi aizstāvējuši neatkarības karā un kur, līdz ar to, viņu interesēm — pirmo reizi kopš [[Viduslaiki|viduslaiku]] [[Vācu ordeņa valsts|vācu krustnešu]] iekarošanas — jābūt pirmajā vietā. [[Demokrātija|Demokrātiskā]] [[valsts]] iekārta pirmo reizi [[Latvijas vēsture|Latvijas vēsturē]] nodrošināja izteikšanās brīvību, līdz ar to sāka veidoties latviešu [[Nacionālisms|nacionālistiskas]] [[organizācija]]s.<ref name=":6">{{Publikācijas atsauce|last=Krēsliņš|first=Uldis|date=2005. gads|title=Aktīvais nacionālisms Latvijā (1922.-1934.)|url=https://dspace.lu.lv/dspace/handle/7/3038|journal=Latvijas Vēstures institūta apgāds}}</ref><ref name=":5" />

Daudzi [[vācbaltieši]] un [[Latvijas krievi|krievi]] no bijušām valdošām dzimtām nevarēja samierināties ar politisko privilēģiju zaudēšanu. Tomēr šīs grupas saglabāja lielu ietekmi uz valsts [[Ekonomika|ekonomiku]], kas izraisīja lielu neapmierinātību jaunajā Latvijas [[Elite|elitē]]. [[Liberālisms|Liberālās]] demokrātijas sniegtās iespējas [[Ebreji|ebreju]] tautības pārstāvjiem ieņemt ievērojamus amatus [[Tirdzniecība|tirdzniecībā]], [[Profesija|profesijās]] un augstākajā [[Izglītība|izglītībā]] vēl vairāk apvainoja latviešu nacionālistus.<ref name=":6" />

=== Pirmās nacionālistiskās organizācijas ===
Pirmā nacionālistiskā organizācija Latvijā radās 1920. gadā: [[Latvju Nacionālais klubs]]. Tajā pašā gadā tika nodibināta radikāli nacionālistiska [[Jaunatnes politika|jaunatnes]] [[organizācija]] — [[Latvju nacionālā jaunatnes savienība]], starp kuras vadītājiem bija [[Indriķis Pone]], [[Jānis Štelmahers]] un [[Gustavs Celmiņš]], pēdējie divi 1930. gadu sākumā izveidoja savas nacionalistiskās organizācijas.<ref name=":5" />

1922. gada sākumā jaunatnes savienība jau bija pārvērtusies par saliedētu organizāciju un kopā ar Latvju Nacionālo klubu uzbruka sociāldemokrātu [[Darba svētki|maija demonstrācijai]] [[Rīga|Rīgā]]. Tas piesaistīja uzmanību un jaunu pieplūdumu organizācijās.<ref>{{Grāmatas atsauce|title=Deviņu vīru spēks. Stāsti par deviņiem Ministru prezidentiem 1918–1940|publisher=Valsts kanceleja|year=2016|pages=134|url=https://www.mk.gov.lv/lv/media/21/download}}</ref> Savukārt Latvju Nacionālais klubs centās paplašināt savas rindas, meklējot atbalstu [[Augstskola|augstskolu]] [[Students|studentos]].<ref name=":6" />

1925. gada 18. februārī pēc dažādiem incidentiem (tostarp 1925. gada 15. februārī notikušās ebreju skolnieka [[Aleksandrs Masaks|Aleksandra Masaka]] slepkavības) Latvju Nacionālo klubu slēdza.<ref>{{Tīmekļa atsauce|url=https://www.lsm.lv/raksts/dzive--stils/vesture/varaklanu-kautins-1925-gada-miesta-tracis-kas-atbalsojas-ari-saeima.a422431/|title=«Varakļānu kautiņš»: 1925. gada miesta tracis, kas atbalsojās arī Saeimā|website=www.lsm.lv|access-date=2022-07-30|language=lv}}</ref> Taču jau martā organizācija tika atjaunota kā [[Latvju nacionālistu klubs]], tomēr tā savu agrāko organizatorisko spēku tā arī neieguva. Tās augstākā līmeņa publiskais akts bija [[Musolīni]] apsveikuma [[telegramma]].<ref name=":5" />

== Vēsture ==
[[Attēls:Celmins_gustavs.jpg|thumb|left|200px|Gustavs Celmiņš]]

=== Ugunskrusts ===
{{Pamatraksts|Ugunskrusts (organizācija)}}

1931. gada 5. novembrī notika pirmā sanāksme ar mērķi dibināt Ugunskrustu. 1932. gada 19. janvārī [[Rīga]]s [[Apgabaltiesa (Latvija)|apgabaltiesā]] tika reģistrēta Latviešu tautas apvienība “Ugunskrusts".<ref name=":7">{{Publikācijas atsauce|last=Treļs|first=Ēriks|date=2018. gads|title=Policijas uzdevumi un to īstenošana pirmajos Latvijas valsts pastāvēšanas gados|url=https://dspace.rsu.lv/jspui/bitstream/123456789/1050/1/18-112_Socrates_10_2018_02-Treljs_017-029_.pdf|journal=RSU elektroniskais juridisko zinātnisko rakstu žurnāls|pages=21}}</ref> Ugunskrusta dibināšanas sapulce, kurā izveidoja organizācijas Centra valdi, notika 1932. gada 24. janvārī [[Rīga|Rīgā]] [[Rīgas Latviešu biedrība|Latviešu biedrības]] namā. Par Ugunskrusta priekšnieku ievēlēja [[Gustavs Celmiņš|Gustavu Celmiņu]].<ref name=":8">{{Tīmekļa atsauce|url=http://www.historia.lv/alfabets/U/ug/ugunskrusts/ugunskrusts.htm|title=Ugunskrusts|website=web.archive.org|access-date=2022-07-30|date=2005-04-16|archive-date=2005-04-16|archive-url=https://web.archive.org/web/20050416171344/http://www.historia.lv/alfabets/U/ug/ugunskrusts/ugunskrusts.htm}}</ref>

Pirmajos Ugunskrusta darbības mēnešos tā biedru skaits nepārsniedza 200 cilvēku. 1932. gada beigās varēja konstatēt, ka Ugunskrusts guvis zināmus panākumus [[Akadēmija|akadēmiskās]] jaunatnes vidū un [[Studentu korporācijas|studentu korporācijās]], bet jau 1933. gada sākumā Ugunskrusta dalībnieku skaits sāka strauji pieaugt, tomēr precīzu datu par biedru skaitu nav.<ref name=":8" />

1933. gada 12. aprīlī Rīgas apgabaltiesa pieņēma lēmumu par [[Ugunskrusts (organizācija)|Ugunskrusta]] slēgšanu.<ref name=":7" />

=== Pērkonkrusts ===
Pēc Ugunskrusta slēgšanas tā biedri izlēma nodibināt Pērkokrustu, kā Ugunskrusta pēcnācēju. Pērkonkrustu kā [[politiska organizācija|politisko organizāciju]] (partiju) Rīgas apgabaltiesa reģistrēja 1933. gada 12. maijā. Dibināšanas sapulce notika 1933. gada 17. maijā, tajā ievēlēja Pērkonkrusta Centrālo valdi. Par Centrālās valdes priekšsēdētāju un Pērkonkrusta priekšnieku ievēlēja Gustavu Celmiņu. Tā kā Pērkonkrusts bija [[Ugunskrusts (organizācija)|Ugunskrusta]] pēcnācējs, tas mantoja tā idejas.<ref name=":1">{{Tīmekļa atsauce|url=https://www.angelfire.com/la3/gc/perkonk.htm|title=Pērkonkrusts|website=www.angelfire.com|access-date=2022-07-17}}</ref>

Līdz 1934. gada aizliegumam Pērkonkrusta rindās bija līdz 5 tūkstošiem cilvēku. Lielākā daļa no tiem bija no latviešu inteliģences un [[Studentu korporācijas|studentu korporācijām]] ''[[Lettonia]]'', “[[Selonija]]”, ''[[Talavia]]'' u.c.<ref>{{Grāmatas atsauce|title=The Murder of the Jews in Latvia: 1941-1945|last=Press, Bernhard|year=2000|pages=29|url=}}</ref>

Organizācija izdeva nedēļas laikrakstu [[Pērkonkrusts (laikraksts)|Pērkonkrusts]], kura tirāža, pēc izdevēja J. Dumpja vārdiem, sasniedza 8000 eksemplāru (tomēr pēc Politpārvaldes datiem, tirāža esot bijusi 20 000). Tā redaktora pienākumus pārmaiņus veikuši Gustavs Celmiņš, [[Leonīds Breikšs]] un [[Alfrēds Zēbauers]].<ref name="historia" />

[[Attēls:Perkonkrusta plakāts.jpg|thumb|314x314px|1930. gadu Perkonkrusta [[propaganda]]s [[plakāts]]]]
Pērkonkrusts uzturēja sakarus ar radniecīgo [[Igaunija|igauņu]] [[Vabsi|Vabsu]] organizāciju (tomēr šie sakari bija diezgan reti un bieži vien stratēģiski) un [[Rumānijas Karaliste|rumāņu]] [[Dzelzs gvarde|Dzelzs gvardi]], kā arī bija ieinteresēti sadarboties ar [[Itālijas Karaliste (1861—1946)|Itālijas]] [[Nacionālā fašistu partija|fašistiem]], Ungāru [[Bulu krusts|Bulu krustu]], horvātu [[Ustaši]]em.<ref name=":s" /><ref name=":l" /><ref name=":1" />

Pērkonkrusta darbība aptvēra visu Latvijas teritoriju. Visaktīvākā darbība tika izvērsta [[Rīga|Rīgā]], [[Liepāja|Liepājā]], [[Valmiera|Valmierā]], [[Rēzekne|Rēzeknē]], [[Jelgava|Jelgavā]] un [[Jaunlatgales apriņķis|Jaunlatgales apriņķī]]. Pēc G. Celmiņa sniegtajām ziņām, Pērkonkrusta biedru skaits sasniedza 12 000—15 000, taču šie skaitļi tiek apšaubīti. Vācijas izlūkdienests biedru skaitu novērtēja no 5000 līdz 6000, citi avoti norāda ka Pērkonkrustiešu skaits nepārsniedza apmēram 6000 cilvēku.<ref name=":l" /> Īpaši aktīvu atbalstu Pērkonkrustam izrādīja daļa akadēmiskās jaunatnes. Liela ietekme pērkonkrustiešiem bija akadēmiskajā izdevumā [[Universitas]], kā arī [[studentu korporācijas|studentu korporācijās]]. Piemēram, tika nolemts, ka visiem “Selonijas” biedriem ir jāiestājas Pērkonkrustā. 1933. gada decembrī Pērkonkrusts ieguva četras vietas Studentu padomes vēlēšanās. Organizācijā sastāvēja arī vairāki virsnieki un virsdienesta karavīri, [[Aizsargi (organizācija)|aizsargu]] vidējais komandējošais sastāvs, ārsti un citi intelektuālo aprindu pārstāvji. Saskaņā ar Politpārvaldes rīcībā esošajām ziņām, Pērkonkrusta sastāvā esot bijušas pat veselas aizsargu nodaļas (Sīpeles un Plāņu pagastos un Alojā).<ref name="historia" /> Īpašās nometnēs Pērkonkrusts rīkoja savu biedru sākotnējo militāro apmācību, tomēr organizācija nebija bruņota. Ar Pērkonkrusta darbību bija cieši saistīta sporta un morāli-fiziskās audzināšanas biedrība [[Tēvijas Sargs (biedrība)|Tēvijas Sargs]], abu organizāciju nodaļu dibināšana reizēm notika vienlaicīgi.<ref name="historia" />

Pērkonkrusts saņēma materiālu atbalstu no virknes uzņēmēju, tai skaitā no saldumu ražotājiem [[Vilhelms Ķuze|Ķuze]]s un Geogingera.<ref name="historia" />

Jau 1933. gada jūlijā notika kratīšanas Pērkonkrusta vasaras mītnē [[Majori|Majoros]] un G. Celmiņa dzīvoklī, bet 1. augustā iekšlietu ministrs ierosināja organizāciju slēgt. 15. decembra Saeimas sēdē pie balsošanas par [[LSDSP|sociāldemokrātu]] iesniegto lēmuma projektu, ar nospiedošu balsu pārsvaru pieņēma lēmumu ierosināt Pērkonkrusta, kā Latvijas demokrātiskai republikai naidīgas organizācijas, slēgšanu. Attiecīgi, Rīgas apgabaltiesas administratīvā nodaļa 19. decembrī apturēja Pērkonkrusta un “Tēvijas Sarga” darbību "līdz lietas izspriešanai pēc būtības". 22. decembrī apcietināja laikraksta “Pērkonkrusts” atbildīgo redaktoru Alfrēdu Zēbaueru un konfiscēja nodrukāto laikraksta tirāžu. Galīgo lēmumu par Pērkonkrusta slēgšanu pieņēma Rīgas apgabaltiesa 1934. gada 30. janvārī. Tika apcietināti 35 organizācijas vadības pārstāvji un izdarītas kratīšanas 300 pērkonkrustiešu dzīvokļos. Vienlaikus tika slēgta sporta biedrība “Tēvijas Sargs”.<ref name="historia" />

Jau 1933. gada 15. augustā kā iespējamā Pērkonkrusta aizsegorganizācija tā slēgšanas gadījumam tika reģistrēta organizācija [[Jaunā Latvija]], kas turpināja darbību pēc 1934. gada 30. janvāra. 12. februārī sāka iznākt tās laikraksts [[Taurētājs (laikraksts)|Taurētājs]]. Taču jau 17. martā ar Rīgas apgabaltiesas lēmumu “Jaunās Latvijas” darbība tika apturēta. 20. martā Saeima uzdeva valdībai mēneša laikā atlaist no dienesta valsts, pašvaldības un policijas darbiniekus, kā arī izslēgt no aizsargiem personas, kuras sastāv vai sastāvējušas Pērkonkrustā, “Tēvijas Sargā” vai “Jaunajā Latvijā”. 1934. gada 20. martā tika reģistrēta Kultūras un sporta veicināšanas biedrība [[Dzimtene (biedrība)|Dzimtene]], kas arī kalpoja kā pērkonkrustiešu segorganizācija.<ref name="historia" />

=== Pirms 15. maija apvērsuma ===
Lai gan pērkonkrustieši atbalstīja [[Autoritārisms|autoritārismu]], viņu vēlmē pārņemt varu valstī un uzsākt savas politikas īstenošanu, visas cerības tika liktas uz gaidāmajām [[Vēlēšanas|vēlēšanām]]. Pērkonkrustiešiem, neraugoties uz [[Nacionālisms|nacionālisma]] ideju aktīvu izplatīšanu spēka struktūrās, nebija izdevies izveidot attīstītu tīklu ne [[Armija (bruņotie spēki)|armijā]] un [[Policija|policijā]], ne [[Aizsargi (organizācija)|aizsargu]] vidū. Turklāt no Aizsargu organizācijas pērkonkrustiešus 1933.—1934. gados lielā skaitā izslēdza.<ref name=":2">{{Grāmatas atsauce|title=Apvērsums 1934. gada 15. maija notikumi avotos un pētījumos|last=Ščerbinskis Valters, Jēkabsons Ēriks (Sastādītāji)|publisher=Latvijas Nacionālais Arhīvs|year=2012|pages=34.,45}}</ref>

=== Pēc 15. maija apvērsuma ===
[[Attēls:Karlis Ulmanis.jpg|thumb|200px|Kārlis Ulmanis]]
Pērkonkrustiešus [[Kārlis Ulmanis|Kārļa Ulmaņa]] [[1934. gada 15. maija apvērsums]] pārsteidza nesagatavotus, un viņu attieksme pret to nebija viennozīmīga.<ref name=":s"/> Vairums aktīvo nacionālistu Ulmaņa rīcību novērtēja atzinīgi, viņi atbalstīja arī jaunās valdības [[Lozungs|lozungus]] un [[Politika|politiku]], tomēr Pērkonkrusta vadošās personas, kā [[Gustavs Celmiņš]] un citi, sākumā — tūlīt pēc 16. maija — izturējās nogaidoši un tikai novēroja situāciju. [[Edmunds Puksis]] liecībā politiskajā policijā rakstīja, ka pēc apvērsuma daudzi pērkonkrustieši domājuši, ka bez tik plašas atbalstošas organizācijas līdzdalības jaunā valdība vienalga nevarēs iztikt, bet pretdarbībai tai Pērkonkrusts nebija gatavs.<ref>{{Publikācijas atsauce|title=1937. g. 5. septembris// LVVA, 3235. f., 3. apr., 118. l.,|journal=|pages=194}}</ref> Tomēr K. Ulmaņa politika pērkonkrustiešiem pilnībā nevarēja būt pieņemama un atbalstāma, un ar 23. maija uzsaukumu Perkonkrusta vadība izšķīrās par apvērsuma neatbalstīšanu.<ref name=":2"/>

Pēc apvērsuma Pērkonkrusts izlēma aiziet pagrīdē, kamēr turpinājās [[ārkārtas stāvoklis]] valstī un bija aizliegta [[Organizācija|politisko organizāciju]] darbība. Pērkonkrusta valdība izlēma par savu galveno uzdevumu vervēt jaunus cilvēkus un izveidot tīklu pagrīdē. Valdība uz pērkonkrustiešiem skatijās ļoti piesardzīgi, jo pret pērkonkrustiešiem tajā laikā sāka pieaugt simpātijas tautā.<ref name="Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā">{{Publikācijas atsauce|title=Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā|journal=LVVA, 3235. f., 1/22. apr., 921. l,|pages=51}}</ref> Politiskās pārvaldes priekšnieks [[Jānis Fridrihsons]] ziņojumā par politisko stāvokli 1934. gada jūnijā, rakstīja šādi:
{{citāts|Viņu [pērkonkrustiešu] piekritēju skaits armijā arvien pieaugot, kā, piemēram, Rīgā, Aviācijas pūlkā, esot liels pērkonkrustiešu iespaids. Organizācijas skarus turpmāk uzturēšot ar speciāliem kurjeriem. Jāvedot aģitācija, ka ārēji korporācijas un kalpakieši gan nosodot pērkonkrustiešu izturēšanos pret tagadējo valdību, bet to šīs organizācijas darot uz valdības spiedienu, patiesībā simpātija pret pērkonkrustiešiem visur pieaugot.|J. Fridrihsons 1934. gada jūlijs.<ref name="Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā"/>}}

1934. gada 13. jūnijā, pēc kara stāvokļa likumiem, nelegālas sapulces laikā tika apcietināti 97 pērkonkrustieši, to starpā pēc nodarbošanās 26 bijuši ierēdņi, 24 [[Students|studenti]], 2 universitātes asistenti, 2 [[Ārsts|ārsti]], 14 [[Aizsargi (organizācija)|aizsargi]], kas bija ieradušies no dažādām Latvijas vietām, ar Gustavu Celmiņu priekšgalā.<ref name=":s" /><ref name="Politiskās pārvaldes priekšnieka J. Fridrihsona ziņojums par politisko stāvokli 1934. g. jūnijā" /> Kopumā vasarā apcietinājumā nonāca 128 pērkonkrustieši.<ref name=":2" /> 1935. gada 26. un 27. februārī notikušajā kara tiesas sēdē Pērkonkrusta vadītājiem — G. Celmiņam un vēl 12 personām piesprieda cietumsodus. Galvenā apsūdzības daļa bija balstīta uz sodu likuma 71. pantu — "par sastāvēšanu nelegālā organizācijā, kuras mērķis musināt uz nepaklausību valsts varas likumīgiem rīkojumiem un, lietojot varas darbus, gāzt Latvijā pastāvošo nacionālo valdību un ministru kabinetu un sagrābt valsts varu savās rokās".<ref name="historia" />

Gustava Celmiņa ieslodzījuma laikā viņa autoritāte biedru vidū nemazinājās. 1934. gada nogalē pērkonkrustieši izdeva G. Celmiņam veltītu [[Memorands|memorandu]], kurā aplūkoja viņa dzīves gājumu ieskaitot faktus, ka 1918. gada 18. novembrī pie [[Latvijas Universitāte]]s viņš izkāris divus [[Latvijas karogs|nacionālos]] [[Karogs|karogus]] un ir apbalvots ar [[Lāčplēša Kara ordenis|Lāčplēša Kara ordeni]].<ref name=":s" />

1934. gada otrā puse pērkonkrustiešiem bija saistīta ar lielām cerībām par drīzu K. Ulmaņa varas gāšanu un "Latviešu Latvijas" izveidošanu, balstoties uz visiem patiesi nacionālajiem un [[Patriotisms|patriotiskajiem]] spēkiem. Taču cerības palika tepiepildītas, un plaši izvērstas represijas jūtami retināja pērkonkrustiešu rindas.<ref name=":s" />

Sākot ar 1935. gadu, pērkonkrustieši pulcējoties sāka izmantot [[dievturi|dievturu]] rīkotos pasākumus. Pēc ieslodzījumā pavadītajiem diviem gadiem vadību pārņēma [[Ernests Plāķis]] ([[Juris Plāķis|J.Plāķa]] dēls), kurš mēģināja apvienot izkliedētās pērkonkrustiešu grupas. 1937. gada 14. maijā viņš kopā ar 31 citu pērkonkrustieti tika apcietināts un 1938. gada jūnija sākumā notiesāts.<ref name="historia" />

Gustavu Celmiņu 1937. gada 13. novembrī izraidīja no Latvijas. Izraidīts [[Itālijas Karaliste (1861—1946)|Itālijā]], viņš apmeklēja arī [[Polija|Poliju]], [[Ungārija|Ungāriju]], [[Rumānija|Rumāniju]], [[Dienvidslāvijas karaliste|Dienvidslāviju]], [[Turcija|Turciju]], [[Trešais reihs|Vāciju]] un [[Igaunija|Igauniju]]. Šajā laikā viņš bieži tikās ar [[Fašisms|fašistiem]], tostarp devās uz Rumāniju, lai tiktos ar [[Zelea Kodreanu|Kodreanu]] un apsprieda starptautiska tīkla izveidi [[Šveice|Šveicē]]. Celmiņš uzskatīja, ka Pērkonkrustam ir spēcīga radniecība gan ar [[Nacionā fronte|Nacionālo fronti]], gan ar [[Dzelzs Gvarde|Dzelzs Gvardi]].<ref name=":5" /> No 1938. gada G. Celmiņš dzīvoja [[Somija|Somijā]] un piedalījās brīvprātīgo vervēšanas organizēšanā [[Ziemas karš|Ziemas kara]] laikā, 1940. gada augustā Celmiņš pārcēlās uz [[Trešais reihs|Vāciju]].<ref name=":4">{{Tīmekļa atsauce|url=https://diletant.media/articles/45333004/|title=«Перконкрустс» — латышские нацисты|website=diletant.media|access-date=2022-07-23|language=ru}}</ref> Latvijas teritorijā Pērkonkrusta vadību uzņēmās [[Ādolfs Šilde]].<ref name="historia" />

Celmiņa trimdas laikā [[Ernests Plāķis|Ernesta Plāķa]] vadībā viņi turpināja savu slēpto pretošanās darbību, izplatot pret Ulmani vērstas [[skrejlapa]]s un mēģinot izveidot tīklu [[Latvijas Bruņotie spēki|Latvijas Bruņotajos spēkos]] un paramilitārajos [[Aizsargi (organizācija)|Aizsargos]].<ref name=":5">{{Publikācijas atsauce|last=Kott|first=Matthew|date=2015-11-23|title=Latvia’s Pērkonkrusts: Anti-German National Socialism in a Fascistogenic Milieu|url=https://brill.com/view/journals/fasc/4/2/article-p169_6.xml|journal=Fascism|language=en|volume=4|issue=2|pages=169–193|doi=10.1163/22116257-00402007|issn=2211-6257}}</ref>

Zūdot legālām darbības iespējām, organizācija radikalizējās, un īpaši tas redzams "T" grupu darbībā un tajās valdošajos no- nkaņojumos. Pēc aģentūras ziņām (1935. gada janvāris), "treciennieki" savā starpā runājot, ka ir tikai divas izejas — uzvarēt vai mirt, ka no "T" grupas neviens izstāties nevar, jo tas nozīmē nāves sodu. Nedrīkstot būt personīgā dzīve — jākalpo likai idejai.<ref name=":s" />

Ulmaņa režīma laikā pavisam tika apcietināti aptuveni 800 pērkonkrustieši, bet aptuveni 2000 pērkonkrustieši tika atlaisti no darba.<ref name="historia" />

Trīsdesmito gadu beigās sāka iezīmēties pērkonkrustiešu simpātijas pret nacionālsociālistisko [[Vācija|Vāciju]].<ref name="historia" />

=== Otrā pasaules kara laikā ===
Neilgi pēc [[Molotova—Ribentropa pakts|Molotova-Ribentropa pakta]] 1939. gadā Latviju [[Latvijas okupācija (1940)|ieņēma Padomju Savienība]]. Kamēr Ulmaņa ieslodzītos [[Komunisms|komunistus]] padomju režīms atbrīvoja ar skaļām ceremonijām, Pērkonkrusta [[Politieslodzītais|politieslodzītie]] netika atbrīvoti, jo bija ideoloģiskie pretinieki un [[Antikomunisms|antikomunisti]]. Tā vietā 1940.—1941. gadā padomju varas iestādes apcietināja vairākus Pērkonkrusta biedrus, [[1941. gada jūnija deportācijas Latvijā|dažus no tiem deportēja]] uz [[Sibīrija|Sibīriju]].<ref name="Paeglis">{{grāmatas atsauce |title=Pērkonkrusts pār Latviju: 1932–1944 |last=Paeglis |first=Armands |year=2005 |publisher=Klubs 415 |location=Riga |language=lv |isbn=9984-9405-4-3 |oclc=62894045 }}</ref>

1941. gada jūnijā G. Celmiņš un virkne citu pērkonkrustiešu vadītāju atgriezās Latvijā kopā ar vācu karaspēku. Latvijas pērkonkrustieši aktīvi iesaistījās tā saucamajās “pašaizsardzības grupās”. Pēc vācu ienākšanas Rīgā Pērkonkrusts atjaunoja legālu darbību, kļūdams par vienīgo atļauto latviešu politisko organizāciju.<ref>{{Grāmatas atsauce|title=Latvia in World War II|last=Lumans|first=Valdis O.|publisher=Fordham University Press|year=2006|isbn=978-0-8232-2627-6|url=https://books.google.com/books?id=IPv1gjLhtZ4C&q=lumans}}</ref> Īsā laikā pērkonkrustiešos pieteicās 10-15 000 cilvēku, daudzi no kuriem ieņēma amatus vācu okupācijas varas izveidotajās iestādēs, policijā un ''[[Sicherheitsdienst]]''. Arī vācu atļauto latviešu preses izdevumu, it īpaši provincē, vadībā nonāca pērkonkrustieši. 1941. gada 25. jūlijā G. Celmiņš Austrumu okupēto apgabalu ministram [[Alfrēds Rozenbergs|Rozenbergam]] piedāvāja dibināt divas latviešu pērkonkrustiešu divīzijas.[[Attēls:1941 07 04 Arajs.png|thumb|[[Tēvija (laikraksts)|Laikraksta "Tēvija"]] 1941. gada 4. jūlija 4. numurā publicētais uzsaukums [[Arāja komanda|Arāja vienības]] locekļu vervēšanai|left]]Pēc [[Otrais pasaules karš|Otrā pasaules kara]] un [[Latvijas vācu okupācija (1941—1945)|Latvijas vācu okupācijas]] sākšanās pērkonkrustiešiem un arī citiem latviešiem atgriezās cerības par nākotni, taču laikam ritot, kad vācieši sāka parādīt savus īstos nolūkus, šī pērkonkrustiešu un tautas apņēmība zuda.<ref>{{Tīmekļa atsauce|url=https://www.vestnesis.lv/|title=Pret svešām varām - Latvijas Vēstnesis|last=vestnesis.lv|website=www.vestnesis.lv|access-date=2022-08-04|language=lv}}</ref> 1941. gada 17. augustā vācu militārā pārvalde Pērkonkrustu slēdza.<ref name="historia" /><ref name=":0">{{Tīmekļa atsauce|url=https://www.diena.lv/raksts/pasaule/krievija/kas-bija-perkonkrusts-10020071|title=Kas bija Pērkoņkrusts|website=www.diena.lv|access-date=2022-07-17}}</ref>

Ir zināms ka vācu varas iestādes aktīvi meklēja bijušos Pērkonkrusta biedrus kā brīvprātīgos [[Arāja komanda]]i.<ref>{{Tīmekļa atsauce|url=http://www.president.lv/images/modules/items/PDF/item_1619_Vesturnieku_komisijas_raksti_14_sejums.pdf|title=Wayback Machine|website=web.archive.org|access-date=2022-10-24|date=2011-07-12|archive-date=2011-07-12|archive-url=https://web.archive.org/web/20110712182826/http://www.president.lv/images/modules/items/PDF/item_1619_Vesturnieku_komisijas_raksti_14_sejums.pdf}}</ref> Neapšaubāmi daži Pērkonkrusta biedri pievinojās Arāja komandai, droši vien [[Nacionālisms|nacionālistisku]] motīvu vadīti. Taču tādu noteikti nebija daudz, jo, lai arī upuru liecības bieži vien atsaucas uz Pērkonkrustu kā uz vājātājiem, vainīgo liecībās šī organizācija minēta atkarīgi reti. Savukārt tie, kas pievienojās komandai, būtu bijuši spiesti atteikties no piederības Pērkonkrustam, kad nacisti šo organizāciju aizliedza. (Pašu [[Viktors Arājs|Viktoru Arāju]] dažreiz uzskata par Pērkonkrusta biedru, taču ticamu ziņu par to nav. Ņemot vērā to, ka [[Ulmaņa režīms|Ulmaņa diktatūras]] laikā, kad Pērkonkrusts bija aizliegta organizācija, Viktors Arājs dienēja [[Policija|policijā]], viņš nekādā gadījumā nevarēja būt Pērkonkrusta biedrs, vismaz ne 1934. gadā. Turklāt izmeklēšanas gaitā ievērojami Pērkonkrusta pārstāvji atkārtoti ir nolieguši jebkādu Pērkonkrusta saistību ar Arāju.)<ref name=":l" />

Nav droši pierādīta Pērkonkrusta kā organizācijas līdzdalība [[holokausts|ebreju iznīcināšanā]], taču viņiem bija nozīmīga loma antisemītisma propagandas izplatīšanā demokrātiskās Latvijas beigu periodā un pirmajos vācu okupācijas mēnešos.<ref name="historia" /> Redzamākie Pērkonkrusta biedri vācu okupācijas laikā bija [[Fēliks Rikards]], [[Arvēds Meliņš]], [[Ēvalds Andersons]], [[Teodors Zeltiņš]], [[Raimonds Čaks]] un [[Ādolfs Šilde]].<ref>{{Tīmekļa atsauce|url=http://zagarins.net/jg/jg240/JG240_Ezergailis.htm#sthash.ooFuzhGP.dpbs|title=Andrievs Ezergailis: Vācu laiks Latvijā 1941 - 1945|website=zagarins.net|access-date=2022-10-12}}</ref>

Pēc Pērkonkrusta aizliegšanas daļa pērkonkrustiešu turpināja aktīvu [[Kolaboracionisms|sadarbību]] ar okupantiem, taču daļa iesaistījās pretestības kustībā. Daļa biedru 1942. gadā no Pērkonkrusta izstājās. G. Celmiņš vienlaikus ar darbu vācu administrācijā vadīja Pērkonkrusta pagrīdes darbību un organizēja pagrīdes izdevumu [[Vēstījums (laikraksts)|Vēstījums]] (1943.) un [[Latvju raksti Brīvā Latvija]] (1943—1944) izdošanu.<ref name="historia" /> 1944. gada 14. martā [[Gestapo]] G. Celmiņu apcietināja un nosūtīja uz [[Dahavas koncentrācijas nometne|Dahavas koncentrācijas nometni]] (1945. gada 5. maijā G. Celmiņu atbrīvoja amerikāņu armija, pēc tam līdz savai nāvei Celmiņš dzīvoja [[Amerikas Savienotās Valstis|ASV]]).<ref name=":4" /><ref>{{Tīmekļa atsauce|url=http://www.historia.lv/alfabets/C/CE/celmins_gustavs/celmins_gustavs.htm|title=Celmiņš, Gustavs (01.04.1899.-10.04.1968.)|website=web.archive.org|access-date=2022-07-17|date=2007-09-27|archive-date=2007-09-27|archive-url=https://web.archive.org/web/20070927234730/http://www.historia.lv/alfabets/C/CE/celmins_gustavs/celmins_gustavs.htm}}</ref> 1944. gadā tika apcietināti arī citi pērkonkrustieši, un pēc šiem arestiem Pērkonkrusta darbība apsīka un pēc [[Latvijas okupācija (1944—1991)|padomju okupācijas]] atjaunošanas tā arī vairs neatsākās ne Latvijā, ne trimdā.<ref name=":0" />

== Mūsdienās ==
[[Attēls:Igors Šiškins.png|thumb|[[Igors Šiškins]] [[Leģionāru piemiņas diena|Leģionāru piemiņas dienā]] (2009. gadā)]]
Pēc Latvijas neatkarības atjaunošanas, 1995. gadā Latvijā izveidojās ekstrēmistu grupa, kura pieņēma Pērkonkrusta nosaukumu un idejas, kā [[Latvija|Latviju]] — [[latvieši]]em. Grupa veikusi vairākas kriminālas darbības, t. sk., [[Piemineklis Padomju Latvijas un Rīgas atbrīvotājiem no vācu fašistiskajiem iebrucējiem|Uzvaras pieminekļa]] spridzināšanu [[Uzvaras parks|Uzvaras parkā]] naktī no 1997. gada 5. uz 6. jūniju.<ref>{{Tīmekļa atsauce|url=https://www.diena.lv/raksts/latvija/zinas/drosibas-policija-velas-aizliegt-gustava-celmina-centru-un-aizsargu-organizaciju-13980691|title=Drošības policija vēlas aizliegt Gustava Celmiņa centru un aizsargu organizāciju|website=www.diena.lv|access-date=2022-11-30}}</ref> Pēc iesaistīto personu ([[Juris Rečs|Jura Reča]], [[Igors Šiškins|Igora Šiškina]] un citu) aizturēšanas un notiesāšanas šis grupas darbība tika pārtraukta.<ref name="spoki.lv">{{Tīmekļa atsauce|url=https://spoki.lv/vesture/Perkonkrusts/235736|title=Perkonkrusts|access-date={{dat|2022|07|16||bez}}|archive-date={{dat|2022|07|16||bez}}|archive-url=https://web.archive.org/web/20220716200348/https://spoki.lv/vesture/Perkonkrusts/235736}}</ref>

[[Attēls:Pērkonkrusts logo 1.svg|thumb|Gustava Celmiņa centra logo|left]]
2007. gadā [[Igors Šiškins]] nodibināja biedrību "[[Gustava Celmiņa centrs]]" jeb saīsināti GCC, kura uzskatīja sevi par Pērkonkrusta [[Tradīcija|tradīciju]] turpinātājorganizāciju. Šiškins kļuva par vienu no tās vadītājiem, līdz biedrības darbību izbeidza [[Rīga]]s [[Apgabaltiesa (Latvija)|apgabaltiesa]].<ref name="spoki.lv"/><ref>{{Tīmekļa atsauce|url=https://company.lursoft.lv/en/gustava-celmina-centrs/40008105505|title=Gustava Celmiņa centrs , 40008105505 - company data|last=LURSOFT|website=Lursoft|access-date=2019-05-22|date=2019-05-23|language=en}}</ref> 2013. gadā Šiškins tika tiesāts par [[Sprāgstvielas|sprāgstvielu]] un [[Ierocis|ieroču]] glabāšanu.<ref>[https://jauns.lv/raksts/zinas/108224-perkonkrustietis-siskins-gribejis-spridzinat-kiniesus-gejus-un-nato Pērkoņkrustietis Šiskins gribējis spridzināt ķīniešus, gejus un NATO?]</ref> Šī procesa rezultātā 2014. gadā tika izbeigta biedrības "Gustava Celmiņa centrs" darbība.<ref>[https://www.pardrosibu.lv/2020/07/23/pirms-9-gadiem-breiviks-pirms-gada-jurmalnieks-terorisma-draudi-latvija/ "Par drošību": Pirms 9 gadiem Breivīks, pirms gada — jūrmalnieks. Terorisma draudi Latvijā]</ref> Šiškins ir apgalvojis, ka pārstāv Pērkonkrustu dažādos pasākumos, piemēram, Latviešu [[leģionāru piemiņas diena]]s atzīmēšanā un [[Uzvaras diena|Padomju Uzvaras dienā]] (9. maijs) [[Rīga|Rīgā]].<ref>{{Ziņu atsauce|url=http://www.delfi.lv/news/national/politics/article.php?id=20520524|title=Leģionāru piemiņas pasākums noritējis bez starpgadījumiem|publisher=[[Delfi (portāls)|Delfi]]}}</ref>

2016. gadā blogeris Jānis Polis ziņoja, ka bijušās GCC vietnes īpašnieks varbūt ir saistīts ar viltus ziņu vietnēm.<ref name="fake">{{Tīmekļa atsauce|url=https://eng.lsm.lv/article/features/features/blogger-unmasks-more-fake-news-sites.a214227/|title=Blogger unmasks more fake news sites|website=Public Broadcasting of Latvia|date=2016-12-12|language=en}}</ref>

Attiecībās ar Latviju [[Krievijas Federācijas Ārlietu ministrija]] dažkārt izceļ Pērkonkrusta kustības vēsturi kā mūsdienu Latvijas "[[Fašisms|fašisma]]" mantojuma liecību.<ref>{{Tīmekļa atsauce|title=Involvement of the Lettish SS Legion in War Crimes in 1941-1945 and the Attempts to Revise the Verdict of the Nuremberg Tribunal in Latvia|url=http://www.mid.ru/ru/maps/lv/-/asset_publisher/9RJVTEXfWg7R/content/id/485336|date=February 14, 2004|publisher=Ministry of Foreign Affairs of Russia|access-date=January 13, 2009}}</ref>

== Simboli ==
[[Attēls:Pērkonkrusts Flag (1990s).svg|thumb|Pērkonkrusta karogs no 1990. līdz 2010. gadiem.|250x250px]]
Pērkonkrustam bija savs [[karogs]], karogam bija karmīnsarkans [[fons]], kura centrā tika attēlots balts [[Māra (latviešu mitoloģija)|Māras]] krusts, uz kā novietots zelta krāsas [[Ugunskrusts (zīme)|ugunskrusts]]. Karogā tika lietoti [[Latvieši|latviešu]] tautas [[Simbols|simboli]].

No 1990. gadiem Pērkonkrusta karogs tika izmainīts, karogam bija balts fons, kura centrā tika attēlots no [[Latvijas karogs|Latvijas karoga]] lentēm sastādīts ugunskrusts, bet augšējā kreisajā stūrī novietots zaļš [[Māra (latviešu mitoloģija)|Māras]] krusts. Jaunais karogs vairs netiek izmantots, tā kā pašlaik [[Internets|internetā]] ir redzami tikai karogi ar oriģinālo dizainu.<ref>{{Tīmekļa atsauce|url=https://www.fotw.info/flags/lv%7Dperk.html|title=Thunder Cross, Latvia|website=www.fotw.info|access-date=2022-09-24}}</ref>

Sveicienam tika izmantots tā sauktais "[[Hitlera sveiciens|Romas sveiciens]]" — izstiepta labā roka — un frāze "Cīņai sveiks!".<ref name="historia" />

=== Formastērpi ===
[[Attēls:Pērkonkrustiešu sanāksme Ventspilī 1934. gadā.jpg|thumb|Pērkonkrustiešu sanāksme [[Cēsis|Cēsu]] apkārtnē 1934. gadā|250x250px]]
Pērkonkrusts saglabāja [[Ugunskrusts (organizācija)|Ugunskrusta]] laika formastērpus — tumši pelēks krekls, melna berete (ugunskrustieši nēsāja tumši zilu vai melnu bereti), nozīme ar [[ugunskrusts (zīme)|ugunskrustu]] pie krekla vai beretes, tumšas bikses un stulmzābaki.<ref name=":s" /><ref name="historia" />

=== Lozungi ===
Pērkonkrustieši galvenokārt lietoja divus [[Lozungs|lozungus]]:

* ''"Latviju latviešiem!"''
* ''"Latviešiem darbu un maizi!"''

=== Himna ===
Kā savu [[Himna|himnu]] Pērkonkrusts lietoja [[Alfrēds Kalniņš (komponists)|Alfrēda Kalniņa]] partiotisko diesmu "[[Latvju himna]]" ([[Vilis Plūdons|V. Plūdoņa]] vārdi), kuru dziedāja svinīgos brīžos.<ref name=":s">{{Grāmatas atsauce|title=Armands Paeglis - Pērkonkrusts Pār Latviju|url=http://archive.org/details/A-Paeglis-Perkonkrusts-Par-Latviju|date=1994|last=Armands Paeglis}}</ref>

== Struktūra ==
Pērkonkrusta struktūrā bija pārņemti daudzi vācu [[Nacionālsociālistiskā vācu strādnieku partija|nacionālsociālistu]] un itāļu [[Nacionālā fašistu partija|fašistu]] organizāciju elementi. Organizāciju vadīja Galvenais štābs, tā bija iedalīta piecos apgabalos, ko vadīja apgabalu inspektori. Biedri bija organizēti blokos, kuri savukārt apvienoti rajonos. Iestājoties organizācijā, bija jādod solījums.<ref name="historia" />

=== Gustava Celmiņa trieciennieki ===
Pēc noteikta laika pēc iestāšanās organizācijā Pērkonkrusta biedri varēja tikt uzņemti trieciengrupās jeb "T" grupās. 1935. gadā šīs grupas pārdēvēja par [[Gustava Celmiņa trieciennieki]]em (G.C.T.).<ref name="historia" />

GCT grupu formēšana sākās 1934. gadā, un līdz gada beigām bija izveidotas 4 grupas — pa 9 cilvēkiem katrā. Trieciennieki deva īpašu solījumu. Uz labās rokas [[Elkonis|elkoņa]] daļai iededzināja ugunskrustu, un tikai viena grupa to atteicās darīt, jo tas nederot konspiratīvai darbībai. Visdrīzāk, GCT grupām nebija vispār nekādu [[Ierocis|ieroču]], jo labi informētā politpārvalde tādus būtu atklājusi un [[Arhīvs|arhīvu]] materiālos tas noteikti atspoguļotos.<ref name=":s" />

== Pērkonkrusta programma ==
# Par Latvijas valsti, savu turpmāko paaudžu un citu tautu priekšā atbild latviešu tauta.
# Gādība par latviešu tautas godu, vienību un labklājību ir augstākais uzdevums.
# Latvija ir un paliek lauksaimniecības valsts. Viņas saimnieciskai polītikai jāatbilst vienīgi šim nolikumam.
# Baltijas valstu militārā, polītiskā un saimnieciskā savienība ir Latvijas valsts ārējās polītikas pamats.

== Atsauces ==
{{atsauces|2}}

== Literatūra ==
* Уничтожение евреев в Латвии 1941—1945. (ред. ''М. Баркаган''). — Рига, 2008. {{ru ikona}}

== Ārējās saites ==
* [https://www.fotw.info/flags/lv%7Dperk.html Pērkonkrusta karogi un to vēsture]
{{sisterlinks-inline}}
{{enciklopēdiju ārējās saites}}
{{autoritatīvā vadība}}

[[Kategorija:Latvijas bijušās politiskās partijas]]
[[Kategorija:Sabiedriskās kustības un organizācijas Latvijas teritorijā]]
[[Kategorija:Latviešu nacionālistiskās partijas]]
[[Kategorija:Latviešu nacionālisms]]