[[Attēls:Āraišu ezerpils (1).jpg|thumb|300px|right|Āraišu ezerpils no gaisa]] 
'''Āraišu ezerpils''' bija no 9. līdz 10. gadsimtam apdzīvota nocietināta [[Latgaļi|latgaļu]] [[ezerpils]] uz [[Āraišu ezers|Āraišu ezera]] salas. Arheologa [[Jānis Apals|Jāņa Apala]] vadībā Āraišu ezerpils ir daļēji rekonstruēta un ir viens no populārākajiem arheoloģiskā tūrisma objektiem Latvijā. 1983. gadā tika izveidots Āraišu arheoloģiskais parks, kurā ietilpst arī [[Āraišu ordeņa pils|Āraišu pilsdrupas]], kā arī akmens un bronzas laikmeta mājokļu rekonstrukcijas Meitu salā.

Pēc 1968. gada radiokarbona laboratorijas analīžu datiem Āraišu ezerpils pirmās, hronoloģiski senākās apbūves pamatu absolūtais vecums bija 1120 ± 50 gadu, bet ceturtās jeb priekšpēdējās − 1060 ± 60 gadu. Pamatojoties uz tiem, var secināt, ka Āraišu ezerpils celta pēc 800. gada un gājusi bojā pirms 970. gada. Tā deguma slānī uz centra laukuma un nodegušo ēku vietās atrada vairākus ieročus un to detaļas − šķēpu un bultu galus, divasmens zobenu makstu uzgaļus un rokturu pogas − ir pamats domāt, ka Āraišu ezerpils gājusi bojā ugunsgrēkā ienaidnieka uzbrukuma rezultātā, pēc kam nav vairs atjaunota.<ref>[https://jaunagaita.net/jg145/JG145-147_Apals.htm Jānis Apals. PAR ĀRAIŠU EZERPILS IZPĒTI (1965.-1969., 1975.-1979.)] [[Jaunā Gaita]] nr. 145-146, (4-5) 1983, nr. 147, (1) 1984</ref>

Latvijas Arheologu biedrība Āraišu ezerpili izvēlējās par 2020. gada arheoloģijas pieminekli.<ref>{{tīmekļa atsauce |title=Arheoloģijas gada piemineklis 2020 - Āraišu ezerpils |url=https://www.arheologubiedriba.lv/blog/2020/2/17/arheoloijas-gada-piemineklis-2020-raiu-ezerpils-1 |website=arheologubiedriba.lv |accessdate={{dat|2020|3|14||bez}} |archive-date={{dat|2022|04|07||bez}} |archive-url=https://web.archive.org/web/20220407042813/https://www.arheologubiedriba.lv/blog/2020/2/17/arheoloijas-gada-piemineklis-2020-raiu-ezerpils-1 }}</ref>

== Atrašanās ==
Āraišu arheoloģiskais parks atrodas Cēsu novadā, pie Āraišu ezera, aptuveni 7 km no [[Cēsis|Cēsīm]], netālu no [[Vidzemes šoseja]]s, 3 km no Cēsu pagrieziena.

== Teikas par nogrimušo pili ==
Latviešu [[teika]]s vēstīja, ka vietā, kur tagad atrodoties maza saliņa, Āraišu ezerā esot nogrimusi [[pils]] un skaidrā laikā Āraišu ezera dibenā varot redzēt pils paliekas. [[Zvejnieki]] vairījušies zvejot salas tuvumā, jo uz senajiem koka pāļiem ķeroties tīkli.

== Arheoloģisko izrakumu vēsture ==
[[1876]]. gadā Cēsu grāfs [[Kārlis Georgs fon Zīverss]] izdarīja pirmos izrakumus ezera salā, kur konstatēja piecas vai sešas apbūves kārtas, atrada senlietas,<ref>SIEVERS, K.G. "Pfahlbau im Arrasch-See (Lievland)". Verhandlungen der Berliner Gesellschaft für Anthropologie, Ethnologie und Urgeschichte (1876)</ref> taču izrakumu apstākļi bija ļoti neērti — izrakumu laukumos nemitīgi plūda iekšā ūdens, kas nemitīgi bija jāizsmeļ. Pēc Zīversa aicinājuma 1877. gada vasarā Āraišos no [[Berlīne]]s ieradās profesors [[Rūdolfs Virhovs]]. Viņš apskatīja ezera saliņu un lika tās vidū izdarīt nelielu zondējuma rakumu. Pēc atrasto koku apskates viņš secināja, ka Āraišu ezera celtne uzskatāma par dzelzs laikmeta pāļu būvi.<ref>VIRCHOV, R. "Pfahlbau vom Arrasch-See". Zeitschrift für Ethnologie (1877)</ref>

Pamatīgāk sala izpētīta 1965.—1969. un 1975.—1979. gadā, kad izrakumus vadīja [[arheologs]] Jānis Apals. Izrakumos tika atrastas 5 apbūves, kas pastāvējušas apmēram 15—20 gadus katra.<ref>Apals J. Āraišu ezerpils. Historiogrāfisks apskats. Latvijas Vēstures institūta žurnāls. 1999. Nr.4., 27.—47.lpp.</ref>
Abu izrakumu laikā 111 atsevišķu dzīvojamo un saimniecības ēku un 35 aizsardzības celtņu paliekas, ko cēluši un apdzīvojuši senie latgaļi.

2012. gada jūlijā starptautiska Eiropas projekta "Krusta karu ekoloģija" (''Ecology of Crusading'') ietvaros tika veikta arheoloģiskā izpēte [[Āraišu ordeņa pils]] priekšpilī un Āraišu ezera krastā arheologa [[Artūrs Tomsons|Artūra Tomsona]] vadībā. Laukumā ezera krastā dzelzs laikmeta ezerpilij sinhronu apdzīvotību konstatēt neizdevās. Iegūtās arheoloģiskās liecības pamatā saistāmas ar Livonijas ordeņa pils pastāvēšanas laiku.

== Bildes ==
<gallery perrow="6">
Āraiši lake dwelling site. Entry.jpg
Āraiši lake dwelling site (1).jpg
Araiši järvelinnus 2014 - 001.jpg
Araiši järvelinnus 2014 - 002.jpg
Araiši järvelinnus 2014 - 003.jpg
Araiši järvelinnus 2014 - 004.jpg
Araiši järvelinnus 2014 - 005.jpg
Araiši järvelinnus 2014 - 008.jpg
Araiši järvelinnus 2014 - 009.jpg
Araiši järvelinnus 2014 - 010.jpg
Āraiši lake dwelling site (4).jpg
Āraiši lake dwelling site (8).jpg
</gallery>

== Atsauces ==
{{atsauces}}

{{coord|display=title|57|15|5|N|25|16|58|E|type:landmark}}

== Literatūra ==
* C.G. Sievers. Pfahlbau im Arrasch-See. Verhandlungen der Berliner Gesellschaft für Antropologie, Ethnologie und Urgeschichte. Berlin, 1876, S. 276 {{de}}
* R. Wirchov. Pfahlbau vom Arrasch-See. Ztschr. für Ethnologie, Berlin, 1877, S. 433.-435. {{de}}
* [[Jānis Apals]] [http://jaunagaita.net/jg145/JG145-147_Apals.htm „Par Āraišu ezerpils izpēti (1965.—1969., 1975.—1979.)”]. "Jaunā Gaita" Nr. 145—146, (4—5) 1983., Nr. 147, (1) 1984.
* J. Apals. Klāstu mītnes Latvijas PSR teritorijā. Latvijas PSR Zinātņu Akadēmijas Vēstis 1965, Nr. 5 
* J. Apals. Hidroarheoloģiskās ekspedīcijas darbs 1967. gadā. Zinātniskās atskaites sesijas referātu tēzes par arheologu un etnogrāfu 1967. gada pētījumu rezultātiem (1968) 
* J. Apals. Āraišu ezerpils izrakumu rezultāti (1965.-1969.). Latvijas PSR Zinātņu Akadēmijas Vēstis 1971, Nr. 12. 
* P. Kundziņš. Vēl par izrakumiem Āraišu ezerā. Montreal: Technikas Apskats 1973, Nr. 67.  
* P. Kundziņš. Izrakumi Āraišu ezera salā 1965.-1969. Stokholma: Latvijas Senatnei (1979)
* J. Apals. 1979. gada arheoloģiskie izrakumi Āraišu ezerpilī. Zinātniskās atskaites sesijas materiāli par arheologu un etnogrāfu 1979. gada pētījumu rezultātiem (1980)
* Jānis Apals, Mārtinš Zelmenis. „Āraišu ezerpils teikas un vēsture”. Rīga: AKO dizains, 1998. {{ISBN|9984608042}}

== Ārējās saites ==
* [https://web.archive.org/web/20161025202956/http://amata.lv/araisu-ezerpils/ Āraišu arheoloģiskais muzejparks], Amatas novada mājaslapā
* [https://web.archive.org/web/20160922154914/https://araisuezerpils.wordpress.com/ Āraišu ezerpils], Āraišu ezerpils blogs līdz 2016. gadam
* [http://www.vidzemesmuzeji.lv/araisi/page/?cat=2 Āraišu ezerpils] {{Webarchive|url=https://web.archive.org/web/20160304131531/http://www.vidzemesmuzeji.lv/araisi/page/?cat=2 |date={{dat|2016|03|04||bez}} }}, videsmuzeji
* [http://www.letonika.lv/groups/default.aspx?cid=31356 Āraišu ezerpils], letonika

{{Vēsture-aizmetnis}}

[[Kategorija:Senās apmetnes Latvijā]]
[[Kategorija:Cēsu novads]]