{{Minerāla infokaste
|minerāls=Sfalerīts
|attēls=[[Attēls:Sphalerite - Iron Cap mine, Graham, Arizona, USA.jpg|300px]]
|klase=[[Sulfīdu minerāls]], sulfīdi ar metālu, sfalerīta grupa
|ŠtruncaID=2/C.01-10
|ķīm_formula=Cinka sulfīds, '''ZnS''' taču precīzāk būtu '''(Zn,Fe)S'''
|singonija=[[kubiskā singonija|kubiskā]]
|krāsa=Dzeltena, brūna, pelēka, melna, sarkana, oranža, zaļa, reti — bezkrāsas
|svītra=Dzeltena, gaišbrūna — gaišāka nekā krāsas
|habituss=
|skaldnība=Laba
|lūzums=Gliemežnīcas
|cietība=3,5—4
|spīdums=Metālisks, pusmetālisks, sveķains, dimanta
|caurspīdīgums=Caurspīdīgs līdz necaurspīdīgs ([[marmatīts]])
|laušanas_koef=2,37
|pleohroisms=
|blīvums=3,9—4,1
}}

'''Sfalerīts''' (no {{val|el|σφαλερός}} (''sphaleros'') — ‘nodevīgs’, ‘viltīgs’ — minerāla daudzveidīgā izskata dēļ) ir [[sulfīdi|sulfīdu]] klases [[minerāls]], nozīmīgākā [[cinks|cinka]] [[rūda]]. Tas pārsvarā sastāv no [[cinka sulfīds|cinka sulfīda]] (ZnS) kristāliskā formā, taču vienmēr satur arī [[dzelzs|dzelzi]]. Ja dzelzs saturs ir augsts, sfalerīts iegūst blāvi melnu krāsu. Šādu paveidu sauc par [[marmatīts|marmatītu]] ((Zn,Fe)S). Marmatīts parasti sastopams asociācijā ar [[galenīts|galenītu]], [[pirīts|pirītu]], un citiem [[sulfīds (mineraloģija)|sulfīdiem]] kopā ar [[kalcīts|kalcītu]], [[dolomīts|dolomītu]], un [[fluorīts|fluorītu]]. Kalnrači sfalerītu sauc arī par '''cinkmāni'''.

Minerāls kristalizējas [[kubiskā singonija|kubiskajā singonijā]]. [[Heksagonālā singonija|Heksagonālās singonijas]] analogs ir pazīstams kā [[vircīts]]. Kristāliskā režģa konstante — 0,542 [[nanometrs|nm]]. Dažiem tumšpelēkajiem paraugiem ir novērojama sarkana [[iridiscence]] — šādu akmeni sauc par rubīna sfalerītu. Bāli dzeltenie un sarkanie paveidi satur ļoti maz dzelzs un var būt caurspīdīgi. Dažiem paraugiem novērojama [[fluorescence]] [[ultravioletie stari|ultravioletajos staros]].

Dārgakmeņiem līdzīgajiem, bālas krāsas paraugiem no [[Ņūdžersija]]s praktiski nav dzelzs piemaisījuma, tiem ir raksturīga spēcīga fluorescence oranžā un/vai zilā krāsā. Šo paveidu sauc par [[kleiofans|kleiofanu]].

Sfalerīts bija viens no pirmajiem minerāliem, kura [[kristāliskā struktūra|struktūru]] izpētīja ar [[Rentgendifraktometrija|rentgenstruktūranalīzes]] metodēm.

== Izmantošana ==
Sfalerīts ir nozīmīgākā cinka rūda, taču no tā iegūst arī retākus piemaisījumus — [[kadmijs|kadmiju]], [[indijs|indiju]], [[gallijs|galliju]]. Nozīmīgu daļu iegūtā sfalerīta izmanto krāsu rūpniecībā, iegūstot [[cinka baltums|cinka baltumu]]. No dabā sastopamā sfalerīta iegūst arī ķīmiski tīru [[cinka sulfīds|cinka sulfīdu]], kuru var izmantot kā [[luminofors|luminoforu]]. Šādu materiālu, pievienojot tam [[sudrabs|sudrabu]] un [[varš|varu]], izmanto televizoru, radiolokācijas iekārtu un oscilogrāfu [[kineskops|kineskopu]] izgatavošanai. Ķīmiski tīru sfalerītu izmanto mirdzošu krāsu izgatavošanai.

Piemērota lieluma un caurspīdīguma kristālus slīpē kā [[dārgakmens|dārgakmeņus]], parasti piešķirot tiem [[briljants|briljanta griezumu]], lai pēc iespējas labi parādītu sfalerītam piemītošo augsto [[dispersija (optika)|dispersijas spēju]], kas vairāk, kā trīs reizes pārsniedz [[dimants|dimanta]] rādītājus. Tāpēc nesen slīpētam sfalerīta kristālam raksturīga efektīva krāsu spēle un mirdzums un to var sajaukt ar dimantu. Taču sfalerīta nelielās cietības un trausluma dēļ tas nav piemērots juvelierizstrādājumiem un to labāk atstāt neapstrādātu. Tā kā dzidri kristāli ir sastopami ļoti reti, kolekcionāri un muzeji nereti ir gatavi maksāt par paraugiem, kuru masa pārsniedz [[karāts|karātu]] (200 mg). Dārgakmens kvalitātes sfalerīts parasti ir dzeltens līdz medus brūns, sarkans līdz oranžs vai pat zaļš.

== Atradnes ==
Sfalerīts ir relatīvi izplatīts minerāls un skaistus kolekciju paraugus iespējams atrast daudzviet pasaulē. Skaistus paraugus atrod šādās atradnēs:
* [[Vācija]], [[Freiberga (pilsēta)|Freiberga]]
* [[Serbija]], [[Kosova]], Trepka;
* [[Lielbritānija]], Elstonmūra;
* [[Šveice]], [[Vallisa]], Binnentāle;
* [[Austrālija]], [[Jaundienvidvelsa]], Brokenhila.
Nozīmīgas dārgakmens kvalitātes sfalerīta atradnes:
* [[Meksika]], [[Sonora]], Kananeja, Čiveras raktuves — skaisti zaļi kristāli;
* [[Meksika]], [[Zakatekasa]], Mazapila — lieli kristāli ar metālisku spīdumu;
* [[Spānija]], [[Santandera]], [[Kantabrijas Kordiljeri]], Pikos de Europa — caurspīdīgi dzelteni, oranži un sarkani kristāli.

== Paveidi ==
* Huotas pržibramīts — [[kadmijs|kadmiju]] saturošs sfalerīts, kuru atrod [[Ķīna|Ķīnā]], [[Guižou]] provincē, Kviananas autonomajā prefektūrā, Dujunā, Niudžiaotangā. Nejaukt ar [[getīts|getīta]] paveidu, kas saucas — '''pržibramīts'''. Iespējams, ka šī akmens nosaukumam bija jābūt "Huotas pfibramīts", taču ir pieļauta kļūda, kas tiek atkārtota zinātniskajos avotos.
* [[Kleiofans]] — pilnīgi vai gandrīz bezkrāsains, caurspīdīgs dārgakmens kvalitātes sfalerīts
* [[Marmatīts]] — melns, necaurspīdīgs sfalerīts, satur dzelzi — ((Zn,Fe)S).
* Medus sfalerīts — caurspīdīgs, medus dzeltens
* Pfibramīts — [[kadmijs|kadmiju]] saturošs sfalerīts, kuru atrod [[Čehija|Čehijā]], Bohēmijā, Pfibramā.
* Rubīna sfalerīts — caurspīdīgs, brūns līdz sarkans, caurspīdīgums pieaug tad, ja mazāk dzelzs piejaukuma.

[[Kategorija:Minerāli]]
[[Kategorija:Dārgakmeņi]]
[[Kategorija:Rūdu minerāli]]
[[Kategorija:Cinka minerāli]]
[[Kategorija:Sulfīdu minerāli]]