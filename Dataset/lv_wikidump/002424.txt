{{Citas nozīmes|Seno Ēģipti|RA (nozīmju atdalīšana)|Ra}}
[[Attēls:Sun god Ra.svg|Saules dievs Ra|thumb]]

'''Ra''' ir [[Saule|saules]] dievs, viens no galvenajiem dieviem [[Senā Ēģipte|Senās Ēģiptes]] [[mitoloģija|mitoloģijā]].

Parasti viņš tiek attēlots kā vīrietis ar [[piekūns|piekūna]] galvu un saules disku. Senās Ēģiptes pilsēta [[Heliopole]] bija pirmais reliģiskais centrs, kur Ra tika pielūgts. 3. gadu tūkstotī pirms mūsu ēras Ra kults izplatījās visā Senajā Ēģiptē.
[[Faraons|Faraoni]] Senajā Ēģiptē tika saukti arī par Ra dēliem, un viņiem bija jārūpējas par upurējumiem, lai Saule vienmēr uzlektu no jauna. Ra pieder 14 dvēseles, un viņa svētais dzīvnieks ir piekūns.

Jaunās valsts periodā par Ēģiptes galvaspilsētu kļuva [[Tēbas (Ēģipte)|Tēbas]]. Tēbu priesteri, cīnīdamies ar sāncenšiem Heliopolē par noteicošo vārdu valstī, nolēma kā galveno ēģiptiešu reliģijā izvirzīt savu dievu [[Amons|Amonu]]. Tēbu priesteri īstenoja savas ieceres un turpmāk Amonu identificēja ar Ra un sauca par Amonu-Ra. Viņam piedēvēja arī Heliopoles dieva īpašības. Faraons [[Amenhoteps IV]] gan pēc dažiem gadiem nolēma, ka par patieso dievu uzskatāms Heliopoles Ra. Šādi ar Heliopoles priesteru palīdzību viņš spēja salauzt Tēbu priesteru un viņu aristokrātisko sabiedroto varu. Vēlāk gan arī Ra kults piekāpās jaunai Amenhotepa IV iegribai, jo par vienīgo visuma dievu kļuva [[Atons (mitoloģija)|Atons]] jeb "saules disks". Ra ir saplūdis arī ar citiem saules dieviem Atumu (Ra — Atums) un [[Hors|Horu]] (Ra — Harahuti).

== Mīti par Ra ==
* Kāds ēģiptiešu mīts vēsta, ka Ra parādījās pasaulē, kad tajā mita tikai ļaunie gari, un bija pilnīga tumsa. Un tad Ra ir radījis cilvēkus un visas dzīvās būtnes, un augus. Katru vakaru Ra kļūstot par veci un no rīta par jaunekli. Ļaunais [[pūķis]] Apops vakaros dzen Sauli (Ra) uz rietu un pēc tam apēd, bet katru dienu Ra atkal atdzimst.
* Kāds līdzīgs mīts vēsta par Ra dēla Šū — Onurisa cīņu ar milzīgo [[krokodilu dzimta|krokodilu]] Magu, kurš mēģina apgāzt saules dieva laivu un aprīt pašu Sauli. Savukārt mīts "Cilvēku iznīcināšana" vēstī, ka laikā, kad Ra bija kļuvis vecs, cilvēki sadomājuši kaut ko ļaunu. Ra esot sasaucis dievu sanāksmi, kurā ticis nolemts iznīcināt cilvēci. Dievietei [[Hatora]]i, kurai tika dots šis uzdevums, visus cilvēkus iznīcināt neizdevās. Tas apliecina, ka dievu visvarenība nedrīkst un nevar būt patvaļīga.
* Ēģiptieši domāja, ka pa dienu Ra laivā ceļo pa Debesu [[Nīla|Nīlu]], pa nakti pa pazemes Nīlu, kur Ra bija [[kaķis|kaķa]] izskatā. Katru reizi viņam uzbrūk [[čūska]], un katru reizi tā tiek nogalināta. Bet, ja tā nogalinātu Ra, saule nekad vairs neatspīdētu, un pasaules gals būtu klāt.

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Ēģiptiešu dievi]]