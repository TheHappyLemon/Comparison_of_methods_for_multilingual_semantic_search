{{Imperatora infokaste 
| vārds               =Francis Jozefs I
| vārds_orģ           =''Franz Joseph I.''
| attēls              =Franz-Joseph-Österreich-1885.jpg
| att_izm             = 200px
| amats               =[[Austrijas ķeizars]], [[Ungārijas karalis]]
| term_sākums         ={{dat|1848|12|02|N}}
| term_beigas         ={{dat|1916|11|21|N}}
| priekštecis         =[[Ferdinands I Hābsburgs (Austrijas imperators)|Ferdinands I]]
| pēctecis            =[[Kārlis I Hābsburgs]]
| dzim_dati           ={{dat|1830|08|18}}
| dzim_vieta          =[[Šēnbrunnas pils]], [[Vīne]], [[Austrijas impērija]] (tagad {{AUT}})
| dzīves_vieta        =
| mir_dati            ={{miršanas datums un vecums|1916|11|21|1830|08|18}}
| mir_vieta           =[[Šēnbrunnas pils]], [[Vīne]], [[Austroungārija]] (tagad {{AUT}})
| dinastija           =[[Hābsburgi]]
| tēvs                =Erchercogs [[Francis Kārlis Hābsburgs]] (''Franz Karl'')
| māte                =[[Bavārijas Sofija Friderīke]] (''Sophie Friederike''), [[Vitelbahu dinastija]]
| dzīvesb             =[[Bavārijas Elizabete]] (''Elisabeth''), saukta Sisī, [[Vitelbahu dinastija]]
| bērni               =[[Austrijas Sofija]], [[Austrijas Gīzela]], [[Rūdolfs Hābsburgs]], [[Austrijas Marija Valērija]]
| reliģija            =[[katoļticība]]
| apglabāts           =[[Imperatoru kapenes]] (''Kapuzinergruft''), [[Vīne]], {{AUT}}
| paraksts            =Franz joseph signature.png
| piezīmes            =
}}

'''Francis Jozefs I''' ({{val|de|Franz Joseph I.}}, {{val|hu|Ferenc József}}; dzimis {{dat|1830|08|18}}, miris {{dat|1916|11|21}}) bija [[Hābsburgi|Hābsburgu dinastijas]] [[Austroungārija]]s zemju valdnieks. Sākotnēji [[Austrijas impērija]]s [[ķeizars]], vēlāk, izveidojoties dubultmonarhijai, arī [[Ungārijas karaliste]]s karalis.

== Dzīvesgājums ==
Dzimis 1830. gadā Šēnbrunnas pilī [[Erchercogs Francis Kārlis|Austrijas erzhercoga Franča Kārļa]] un [[Bavārija]]s princeses Sofijas ģimenē, viņa vectēvs bija Austrijas ķeizars [[Francis II Hābsburgs]].

[[1848. gada revolūcijas]] radītās nestabilitātes dēļ impērijas valdošās aprindas izlēma, ka par Austrijas impērijas valdnieku jākļūst jaunajam princim Francim Jozefam. 1848. gada 2. decembrī viņa tēvocis [[Ferdinands I Hābsburgs (Austrijas imperators)|Ferdinands I]] atteicās no troņa. No troņa atteicās arī Franča Jozefa tēvs [[Francis Kārlis]], kurš bija nākamais troņa mantošanas kārtībā, un jaunais Francis Jozefs kļuva par Austrijas ķeizaru. Impērijas armijai izdevās sakaut itāļu un ungāru nemierniekus, kuri radīja vislielākos draudus valstij. 1853. gadā ungāru nacionālists ievainoja Franci Jozefu [[atentāts|atentāta]] mēģinājumā. 1854. gadā Francis Jāzeps apprecējās ar Bavārijas hercoga meitu Elizabeti (sauktu par Sisi), viņiem piedzima četri bērni — meitas Sofija (mirusi bērnībā), Gizela (1856-1932), dēls Rūdolfs (1858-1889) un meita Marija Valērija (1868-1924).

1850. gados Austrijas impērija cieta vairākas neveiksmes ārpolitikā — [[Krimas karš]] noveda pie attiecību saraušanas ar [[Krievijas impērija|Krievijas impēriju]]. [[Austrijas–Sardīnijas karš]] 1859. gadā pastiprināja [[Risordžimento|Itālijas apvienošanās]] kustību.  
Arī 1860. gados valsts [[ārpolitika]]i bija mainīgas sekmes: meksikāņi ar nāvi sodīja ķeizara brāli [[Maksimiliāns I Hābsburgs (Meksika)|Maksimiliānu I]], kuru, sākoties [[Francijas intervence Meksikā|Francijas intervencei Meksikā]] [[Napoleons III]] bija pierunājis kļūt par [[Meksika]]s imperatoru. 1866. gadā [[Austrijas—Prūsijas karš|Austrijas—Prūsijas karā]] austrieši cieta sakāvi. Viens no šīs sakāves rezultātiem bija atkārtota ungāru sacelšanās, kas noveda pie [[Austroungārija]]s izveidošanas, kurā Austrijas vācieši un ungāri bija valdošās tautas, bet citas, pārsvarā [[slāvi|slāvu]] tautas, turpināja būt pakļautas.

Kad 1914. gadā [[Sarajeva|Sarajevā]] nogalināja troņmantnieku [[Francis Ferdinands|Franci Ferdinandu]], sākās [[Pirmais pasaules karš]]. Francis Jozefs mira 1916. gadā, un tikai divus gadus vēlāk kara neveiksmju un pakļauto tautu neatkarības centienu dēļ Austroungārija beidza pastāvēt.

== Ārējās saites ==
{{sisterlinks-inline}}
{{enciklopēdiju ārējās saites}}
{{autoritatīvā vadība}}

[[Kategorija:1839. gadā dzimušie]]
[[Kategorija:1916. gadā mirušie]]
[[Kategorija:Austrijas monarhi]]
[[Kategorija:Ungārijas valdnieki]]
[[Kategorija:Hābsburgu dinastija]]
[[Kategorija:Viktorijas laikmets]]
[[Kategorija:Austrijas vēsture]]
[[Kategorija:Ungārijas vēsture]]
[[Kategorija:Vīnē dzimušie]]