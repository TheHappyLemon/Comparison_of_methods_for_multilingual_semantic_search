{{Elementa infokaste
|                 tips = amfotērais metāls
|      kārtas skaitlis = 13
|             1. čaula = 2
|             2. čaula = 8
|             3. čaula = 3
|              simbols = Al
|             atommasa = 26,9815386
|   valences elektroni = [Ne]3s<sup>2</sup>3p<sup>1</sup>
|       tabulas attēls = [[Attēls:Al-TableImage.svg|250px]]
|               attēls = [[Attēls:Aluminium-4.jpg|160px]]&nbsp;&nbsp;&nbsp;&nbsp;[[Attēls:Aluminium coins.jpg|160px]]<br />Alumīnija gabaliņš un monētas no alumīnija
|  oksidēšanas pakāpes = '''+3'''
|  elektronegativitāte = 1,61
|              blīvums = 2700
|  kušanas temperatūra = 933,47 K (660,32&nbsp;°C)
| viršanas temperatūra = 2792 K (2519&nbsp;°C)
}}
'''Alumīnijs''' ir [[ķīmiskais elements]] ar simbolu '''Al''' un [[atomskaitlis|atomskaitli]] 13. Tas ir viegls, sudrabbalts [[metāls]]. Alumīnijs dabā nav sastopams brīvā veidā, jo reaģē ar [[ūdens|ūdeni]], [[skābe|skābēm]] un [[sārms|sārmiem]]. Dabā alumīnijs ir sastopams galvenokārt [[alumīnija oksīds|alumīnija oksīda]] veidā, kā arī [[alumosilikāti|alumosilikātos]]. Savienojumos alumīnijs ir trīs[[vērtība (ķīmija)|vērtīgs]]. Alumīnijs ir [[amfotēriskums|amfotērs]] elements un spēj reaģēt ar skābēm (veidojot alumīnija [[sāls|sāļus]]) un sārmiem, veidojot [[alumināti|aluminātus]]. Gaisā alumīnijs pārklājas ar blīvu [[oksīdi|oksīda]] kārtiņu, tāpēc tālāk neoksidējas. Ja šo oksīda kārtiņu iebojā (ar [[dzīvsudrabs|dzīvsudrabu]] vai sārmu), sākas strauja [[korozija]]. Alumīniju un lielāko daļu tā savienojumu iegūst no [[boksīti|boksītu]] rūdas. Tā galvenokārt sastāv no alumīnija un dzelzs oksīdiem. Alumīnijs un tā sakausējumi ir visplašāk lietotie [[krāsainie metāli]].

== Atrašanās dabā ==
Pēc izplatības Zemes garozā alumīnijs atrodas 3. vietā (aiz skābekļa un silīcija). Savas ķīmiskās aktivitātes dēļ tas dabā brīvā veidā nav sastopams. Alumīnijs ietilpst aptuveni 250 minerālos. Izplatītākie no tiem ir:
* [[alumosilikāti]] - [[ortoklazs]] jeb [[laukšpats]] Na<sub>2</sub>O·Al<sub>2</sub>O<sub>3</sub>·6SiO<sub>2</sub> vai K<sub>2</sub>O·Al<sub>2</sub>O<sub>3</sub>·6SiO<sub>2</sub>,
* [[kaolīns]] ([[māli|mālu]] galvenā sastāvdaļa) - Al<sub>2</sub>O<sub>3</sub>·2SiO<sub>2</sub>·2H<sub>2</sub>O,
* [[nefelīns]] - Na<sub>2</sub>O·3Al<sub>2</sub>O<sub>3</sub>·6SiO<sub>2</sub>·2H<sub>2</sub>O, 
* vairāki [[Vizla (minerāls)|vizlu]] veidi, piemēram, [[muskovīts]] jeb baltā vizla - K<sub>2</sub>O·3Al<sub>2</sub>O<sub>3</sub>·6SiO<sub>2</sub>,
* [[boksīti]] - AlO(OH), Al(OH)<sub>3</sub>, Al<sub>2</sub>O<sub>3</sub>·nH<sub>2</sub>O, 
* [[korunds]] - Al<sub>2</sub>O<sub>3</sub> u.c. 
Lielākie boksītu krājumi ir [[Austrālija|Austrālijā]], [[Gvineja|Gvinejā]] un [[Brazīlija|Brazīlijā]].<ref>[https://minerals.usgs.gov/minerals/pubs/commodity/bauxite/mcs-2012-bauxi.pdf BAUXITE AND ALUMINA]</ref> Ievērojamas boksīta atradnes ir [[Urāli|Urālos]], [[Kazahija|Kazahijā]], [[Arhangeļskas apgabals|Arhangeļskas apgabalā]] u.c. Lieli nefelīna krājumi ir [[Kolas pussala|Kolas pussalā]], Dienvidurālos, [[Krasnojarskas apgabals|Krasnojarskas apgabalā]], kā arī [[Zviedrija|Zviedrijā]], [[Norvēģija|Norvēģijā]], [[Vācija|Vācijā]], [[Grenlande|Grenlandē]] u.c<ref name=autogenerated1>G.Rudzītis, F.Feldmanis. ''Ķīmija pamatskolai''.  2000. — 216 lpp.</ref>

== Īpašības ==
Alumīnijs ir viegls, sudrabbalts metāls, kam piemīt laba [[elektrovadītspēja]] un [[siltumvadītspēja]]. Tas ir ļoti plastisks, ar mazu cietību un mehānisko izturību. Alumīnijs ir viegli stiepjams un velmējams. No tā var izveidot plānas [[loksne]]s un pat [[folija]]s. Alumīnijam piemīt vājas paramagnētiskās īpašības. Alumīnijs pieder pie ķīmiski aktīviem metāliem, tas reaģē ar nemetāliem un daudzām saliktām vielām, veidojot savienojumus, kur alumīnija [[oksidēšanas pakāpe]] ir +3. Alumīnijs atmosfērā maz izmainās, jo pārklājas ar blīvu, plānu oksīda aizsargkārtiņu:

:4Al + 3O<sub>2</sub> → 2Al<sub>2</sub>O<sub>3</sub>

Ja šo aizsargkārtiņu mehāniski notīra (noberžot), tad tā tūlīt atjaunojas. Sakarsēts alumīnija pulveris vai alumīnija folija gaisā uzliesmo un sadeg ar spožu liesmu, izdalot baltus dūmus — alumīnija oksīdu.
* Parastos apstākļos alumīnijs reaģē ar visiem halogēniem, piemēram:

:2Al + 3Br<sub>2</sub> → 2AlBr<sub>3</sub>

* Alumīnijs ir spēcīgs reducētājs:

:2Al + Fe<sub>2</sub>O<sub>3</sub> → Al<sub>2</sub>O<sub>3</sub> + 2Fe

* Alumīnija izstrādājumi ar ūdeni nereaģē, bet, ja oksīda aizsargkārtiņu likvidē ar karstu [[sārms|sārmu]], tad sākas reakcija, kuras ātrums pakāpeniski pieaug:

:2Al + 6H<sub>2</sub>O → 2Al(OH)<sub>3</sub> + 3H<sub>2</sub>↑

* Sakarsēts alumīnijs (≈800&nbsp;°C) reaģē ar [[amonjaks|amonjaku]]:

:2Al + 2NH<sub>3</sub> → 2AlN+3H<sub>2</sub>↑

* Alumīnijs reaģē ar [[skābes|skābju]] ūdens šķīdumiem:

:2Al + 6HCl → 2AlCl<sub>3</sub> + 3H<sub>2</sub>↑

* Uz alumīniju iedarbojas arī koncentrēta [[sālsskābe]], turpretim koncentrēta [[sērskābe]] un [[slāpekļskābe]] alumīniju [[pasivēšana|pasivē]]. Tās ar alumīniju reaģē tikai paaugstinātā temperatūrā:

:2Al + 6H<sub>2</sub>SO<sub>4</sub> → Al<sub>2</sub>(SO<sub>4</sub>)<sub>3</sub> + 3SO<sub>2</sub> + 6H<sub>2</sub>O

* Alumīnijs reaģē ar sārmu šķīdumiem:

:2Al + 2NaOH + 6H<sub>2</sub>O → 2Na[Al(OH)<sub>4</sub>] + 3H<sub>2</sub>↑

* Alumīnijs reaģē ar tādu sāļu šķīdumiem, kuri stipri [[hidrolīze|hidrolizējas]]<ref name=autogenerated1 />:

:4Al + 5CuCl<sub>2</sub> + 6H<sub>2</sub>O → 3Cu + 2Cu(OH)Cl + 4Al(OH)Cl<sub>2</sub> + 3H<sub>2</sub>

* Alumīnijs reaģē ar [[sērs|sēru]] un [[kālija nitrāts|kālija nitrātu]] — šo reakciju izmanto [[zibsastāvs|zibsastāvos]]:

:2KNO<sub>3</sub> + 4Al + S → K<sub>2</sub>S + N<sub>2</sub> + 2Al<sub>2</sub>O<sub>3</sub>

== Savienojumi ==
{{nepilnīga nodaļa}}
Alumīnijs ir amfotērs metāls, tāpēc tas reaģē gan ar [[Skābes|skābēm]], gan [[Sārmu metāli|sārmiem]].

Reaģējot ar skābēm, veidojas alumīnija sāļi.

'''Alumīnija bāziskie sāļi''' ir alumīnija [[sāļi]], kas satur [[hidroksilgrupa|hidroksilgrupu]], piemēram, Al(OH)Cl<sub>2</sub>, Al(OH)<sub>2</sub>Cl. Šie ir tipiski bāziskie sāļi. Tiem ir stipra tieksme polimerizēties. OH/Al attiecība var ievērojami svārstīties. Alumīnija bāziskie sāļi rodas, ja alumīniju šķīdina nepietiekamā [[skābe]]s daudzumā vai ar alumīnija sāļu šķīdumiem [[ūdens|ūdenī]] iedarbojas uz alumīniju vai tā [[hidroksīds|hidroksīdu]].

Alumīnija oksidēšanās pakāpe +3 nosaka tā amfoteritāti - alumīnijs spēj reaģēt ar sārmiem, veidojot kompleksos savienojumus.<ref>{{Tīmekļa atsauce|url=https://www.siic.lu.lv/kim/IT/K_11/default.aspx@tabid=21&id=220.html|title=Interaktīvās apmācības disks - Ķīmija 11. klasei|website=www.siic.lu.lv|access-date=2021-11-01}}</ref> Piemērs - [[Boksīts|boksītu]] reakcijas ar nātrija sārma šķīdumu, kur veidojas nātrija tetrahidroksodiakvaalumināts Na[Al(H<sub>2</sub>O)<sub>2</sub>(OH)<sub>4]</sub>.

== Izmantošana rūpniecībā ==
[[Attēls:President Lula visit to Aluminum factory.jpg|thumb|250px|Sarullēta alumīnija loksne]]
Alumīniju lieto dažādās tautas saimniecības nozarēs, taču visvairāk to izmanto elektrotehnikā elektrisko vadu un kabeļu izgatavošanai, metalurģijā — vieglu un izturīgu sakausējuma iegūšanai, kā arī metālu reducēšanai no to oksīdiem ([[aluminotermija]]i). Pulverveida alumīnija un reducējamā metāla oksīda maisījumu vienā vietā sakarsē (≈1000&nbsp;°C). Sākas reakcija, kurā izdalās liels siltuma daudzums. Iegūtais metāls izkūst, bet sārņi, kurus veido alumīnija oksīds, atdalās no šķidrā metāla masas. Šādā veidā iegūst [[titāns|titānu]], [[niobijs|niobiju]], hromu, mangānu, kā arī boru. Lai novērstu metālu koroziju, cinkošanas un alvošanas vietā aizvien vairāk lieto alitēšanu — metāla virsmu piesātināšanu ar alumīnija un alumīnija oksīda maisījumu.<ref>"Ģimenes enciklopēdija", 3 sējums. — 1. izd."Latvijas enciklopēdija", 1992. — 640.lpp</ref>

== Skatīt arī ==

* [[Dūralumīnijs]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{alumīnija savienojumi}}
{{autoritatīvā vadība}}

[[Kategorija:Alumīnijs|*]]
[[Kategorija:Ķīmiskie elementi]]
[[Kategorija:Metāli]]