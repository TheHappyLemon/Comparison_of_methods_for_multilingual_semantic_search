[[Attēls:Sahara satellite hires.jpg|thumbnail|235px|Āfrikas ziemeļi, Sahāras tuksnesis no kosmosa]]
'''Sahāra''' ({{val-ar|صَحراء}} (''ṣaḥrā'') {{izrunā|sˤɑħrɑːʔ}} — ‘tuksnesis’) ir lielākais smilšu [[tuksnesis]] [[pasaule|pasaulē]] un otrs lielākais tuksnesis aiz [[Antarktīda]]s. Tas [[Ziemeļāfrika|Ziemeļāfrikā]] stiepjas vairāk nekā 5600 km<ref name="HSW1"/> garumā no [[Atlantijas okeāns|Atlantijas okeāna]] līdz [[Sarkanā jūra|Sarkanajai jūrai]] un aizņem aptuveni 9 miljonus [[kvadrātkilometrs|km²]],<ref name="HSW1"/> vairāk nekā ceturto daļu no visa [[Āfrika]]s kontinenta. Ziemeļu robežu veido [[Vidusjūra]] un [[Atlass (kalni)|Atlasa kalni]], bet dienvidu robeža aptuveni sakrīt ar 17° [[paralēle|paralēli]] uz ziemeļiem no [[ekvators|ekvatora]].<ref name="HSW1"/>

Dažas Sahāras tuksneša daļas veido desmitiem un simtiem km garas ceļojošas smilšu [[kāpa]]s — [[ergs|ergi]], kas nereti pārsniedz 200 m augstumu. Pasaulē augstākās smilšu kāpas atrodamas Sahāras tuksneša [[Alžīrija]]s daļā un sasniedz 465 m augstumu.

== Ģeogrāfija ==
[[Attēls:Libya 4985 Tadrart Acacus Luca Galuzzi 2007.jpg|thumbnail|Sahāras tuksnesis [[Lībija]]s rietumos]]
[[Smiltis|Smilšu]] kāpas klāj tikai apmēram ceturto daļu no visa Sahāras tuksneša.<ref>{{Tīmekļa atsauce|url=https://www.thoughtco.com/sahara-desert-overview-1435189|title=Learn All About the Sahara, the World's Largest Hot Desert|website=ThoughtCo|access-date=2022-09-04|language=en}}</ref> Daļu tuksneša veido plakani oļiem klāti [[līdzenums|līdzenumi]] — [[regs|regi]]. Tuksneša zemākais punkts atrodas [[Katāras ieplaka|Katāras ieplakā]], [[Ēģipte|Ēģiptē]], 132 m zem [[jūras līmenis|jūras līmeņa]], bet lielāko daļu Sahāras tuksneša veido akmeņainas [[augstiene]]s — [[hamāda]]s. Sahāras augstākā virsotne [[Emikusī]], kas atrodas [[Tībestī kalniene|Tībestī kalnienē]], [[Čada|Čadā]], sasniedz 3415 m augstumu virs jūras līmeņa. Vidējais augstums svārstās no 300 līdz 450 metriem virs jūras līmeņa.<ref name="HSW2"/>

== Demogrāfija ==
Sahārā dzīvo ļoti maz cilvēku, galvenokārt, [[arābi]], [[berberi]] un [[mauri]]. No mazākām etniskajām grupām ievērojami ir arī [[tuaregi]] un [[tubu]]. Mazliet vairāk par pusi no Sahārā dzīvojošajiem ir [[lauksaimnieki]], kas dzīvo [[oāze|oāzēs]], bet atlikušie ir [[klejotāji]] vai daļēji klejotāji.

== Flora un fauna ==
Izņemot [[oāze]]s, Sahāras [[augājs]] ir ļoti trūcīgs, tomēr tikai dažās tuksneša vietās pilnībā nav atrodama neviena [[augi|augu]] suga, piemēram, [[Tanezrufts|Tanezruftā]] un dažos [[Lībijas tuksnesis|Lībijas tuksneša]] reģionos.<ref name="HSW3"/> Lielākie Sahāras [[dzīvnieki]] ir [[antilopes]] un [[gazeles]], kā arī pieradinātie [[vienkupra kamielis|vienkupra kamieļi]] un [[kaza]]s. Tajā dzīvo arī [[zaķi]], [[lapsas]], [[ķirzakas]], [[čūskas]] un dažādi [[kukaiņi]].

== Atsauces ==
{{atsauces|refs=
<ref name="HSW1">{{tīmekļa atsauce | url= http://geography.howstuffworks.com/africa/the-sahara-desert.htm | title= The Sahara Desert | publisher= HowStuffWorks | accessdate= 2012-08-22 | language= angliski | archiveurl= https://web.archive.org/web/20120820180004/http://geography.howstuffworks.com/africa/the-sahara-desert.htm | archivedate= 2012-08-20 }}</ref>
<ref name="HSW2">{{tīmekļa atsauce | url= http://geography.howstuffworks.com/africa/the-sahara-desert1.htm | title= The Sahara Desert: Physical Geography | publisher= HowStuffWorks | accessdate= 2012-08-22 | language= angliski | archiveurl= https://web.archive.org/web/20121012014131/http://geography.howstuffworks.com/africa/the-sahara-desert1.htm | archivedate= 2012-10-12 }}</ref>
<ref name="HSW3">{{tīmekļa atsauce | url= http://geography.howstuffworks.com/africa/the-sahara-desert4.htm | title= The Sahara Desert: Plants and Animals | publisher= HowStuffWorks | accessdate= 2012-08-22 | language= angliski | archiveurl= https://web.archive.org/web/20121011052636/http://geography.howstuffworks.com/africa/the-sahara-desert4.htm | archivedate= 2012-10-11 }}</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Āfrika-aizmetnis}}

{{autoritatīvā vadība}}

[[Kategorija:Āfrikas tuksneši]]