{{atsauces+}}
[[Attēls:CantinoPlanisphere.png|thumb|350px|1502. gada itāļu diplomāta Alberto Kantino [[Ģeogrāfiskā karte|karte]], kas apkopoja tālaika ziņas par portugāļu un spāņu jūrasbraucēju atklājumiem.]]
'''Lielie ģeogrāfiskie atklājumi''' jeb '''Atklājumu laikmets''' ir atklājumi, kurus veica [[Eiropa]]s jūrasbraucēji [[15. gadsimts|15.]] un [[1616. gadsimtā, meklējot jaunus [[tirdzniecība]]s ceļus un dibinot [[kolonija]]s.

15. gadsimta sākumā portugāļu jūrasbraucēji atklāja [[Madeira|Madeiru]], [[Azoru salas]], [[Zaļā raga salas]] un izpētīja Āfrikas rietumu piekrasti. 1488. gadā portugāļu ekspedīcija [[Bartolomeu Diašs|Bartolomeu Diaša]] vadībā [[Dienvidāfrika]]s piekrastē sasniedza Indijas okeānu.  
1492. gadā spāņu ekspedīcija [[Kristofors Kolumbs|Kristofora Kolumba]] vadībā sasniedza [[Karību salas]], kas izraisīja neskaitāmu ekspedīciju sūtīšanu [[Amerika]]s izpētei.

== Priekšvēsture == 
[[Attēls:Caravel Boa Esperanca Portugal.jpg|thumb|15. gadsimta portugāļu kuģa ([[karavela]]s) modelis]]
[[Attēls:SquareRigging.jpg|thumb|Buru kuģa [[takelāža]]]]
Kopš [[Krusta kari]]em 14.—15. gadsimta mijā visa Eiropas tirdzniecība ar [[Āzija|Āziju]] notika ar [[Venēcijas Republika]]s un [[Dženovas Republika]]s tirgotāju starpniecību, taču Mazāziju un [[Tuvie Austrumi|Tuvos Austrumus]] kontrolēja [[Osmaņu impērija]]. Taču vislielāko triecienu šai tirdzniecībai deva [[Samarkanda]]s emīrs [[Timurs]], kurš izpostīja Vidusāziju, Indas baseinu, Mazāziju, nodibinot [[Timurīdu lielvalsts|Timurīdu lielvalsti]] un paralizējot Eiropas—Āzijas tirdzniecību. Savukārt Eiropas turīgie iedzīvotāji šajā laikā milzīgos daudzumos patērēja garšvielas — piparus, [[muskatrieksti|muskatriekstus]], [[safrāns|safrānu]], cukuru u.c. Garšvielu un [[indigo]] tirdzniecība deva tirgotājiem milzīgu peļņu. Pieauga skaidras naudas trūkums — [[Bohēmija]]s, [[Transilvānija]]s un [[Saksija]]s [[sudrabs|sudraba]] un [[zelts|zelta]] raktuves bija izsmeltas un to produktivitāte kritās. 

=== Okeāna burinieku pilnveide ===
[[Vidusjūra]]s kuģi nebija piemēroti okeāna ceļojumiem. Bezizeja un nepieciešamība piespieda Eiropas karalistes nepilna gadsimta laikā attīstīt kuģošanas [[tehnika|tehniku]], lai konstruktīvi un kvalitatīvi uzlabotie kuģi kļūtu par pietiekami drošu okeānu [[transports|transporta]] līdzekli cilvēku un kravu pārvadāšanai lielos attālumos.
No konstruktīvā viedokļa kuģubūvē tika ieviestas divas būtiski [[jaunievedumi]]. Pirmkārt, kuģa [[ahteris]] (pakaļgals) tika rekonstruēts un tajā iemontēta pastāvīga, stabila [[stūre]]s iekārta. Rezultātā kuģa vadīšana nelabvēlīgos laika apstākļos un līdz ar to [[navigācija]] okeānā kļuva daudz drošāka. Otrkārt, vairāku gadu desmitu laikā tika ieviesti daudzi [[izgudrojums|izgudrojumi]] un uzlabojumi kuģu [[takelāža|takelāžā]]. 

[[Ziemeļeiropa|Ziemeļeiropā]] līdz tam plaši izmantotās vienmasta kuģa ([[koge]]s) ar vienu četrstūrainu [[bura|buru]] vietā sāka būvēt arvien lielākus kuģus ar diviem un pat trīs [[masts|mastiem]], aprīkotus ar dažādas konfigurācijas burām. Tā, priekšējais (fokmasts) un vidējais masts (grotmasts) sāka nest virkni četrstūrainu buru. Trešais, pakaļējais masts (bizanmasts) vairumā gadījumu saglabāja tradicionālo Vidusjūras trapečveida (t.s. ''latīņu'') buru. Kuģa priekšgalā tika ierīkots izturīgs bomis — [[bušprits]], kas ļāva starp to un fokmastu ievietot vairākas neliela izmēra trīsstūrveida buras (klīverus). Tām nebija izšķirošas nozīmes kuģa gaitas paātrināšanā, taču ar to palīdzību būtiski uzlabojās kuģa vadāmība. Līdzīgas buras tika ierīkotas arī starp mastiem (stakseļi). Pateicoties visu šo jaunievedumu kombinācijai, radikāli uzlabojās kuģu vadāmība, manevrēšanas spēja, pieauga to izmērs un [[kravnesība]]. Pilnveidotie kuģi ([[karavela]]s) tagad spēja iet visai šaurā leņķī pret vēju, vai pat vispār pretēji vējam, izmantojot [[halze]]s (zigzag veida pagriezienu sērija) kustību.

=== Navigācijas attīstība ===
Taču lai veiktu ceļojumus starp kontinentiem jūrniekiem vajadzēja iemācīties arī apgūt [[navigācija|navigāciju]] — orientēties okeānu plašumos un noteikt savu atrašanās vietu. Dažus elementārākos navigācijas paņēmienus bija apguvuši jau [[vikingi]], kuri bija iemācījušies mērīt [[Polārzvaigzne]]s, kā arī [[Saule]]s augstumu virs [[horizonts|horizonta]] Saules [[zenīts|zenītā]] (dienas vidū) un pēc kāda 10. gadsimta [[īri|īru]] [[astronoms|astronoma]]  izstrādātām tabulām aprēķināt savas atrašanās vietas ģeogrāfisko platumu ([[paralēle|paralēli]]). Virzoties gar noteiktu paralēli, [[Vikingu laiki|Vikingu laikos]] bija iespējams kuģot no [[Skandināvija]]s līdz [[Skotija]]s un [[Īrija]]s, vēlāk [[Islande]]s, [[Grenlande]]s un [[Kanāda]]s krastiem. Navigācijas pilnīgākā apgūšanā svarīga nozīme bija vēl diviem izciliem jaunievedumiem — [[kompass|kompasa]] un [[ģeogrāfiskā karte|kartes]] izgudrošanai. Arī navigācijas kartes sāka parādīties 12. gadsimtā (piemēram, ''[[Tabula Rogeriana]]'').  No [[Ķīna]]s vispirms arābi, tad eiropieši pārņēma kompasu, kuru sāka plaši izmantot 13. gadsimtā. 

== Jaunu zemju atklājumi ==

Jau 14. gadsimtā [[Venēcija]]s un [[Dženova]]s eskadras bija sasniegušas [[Kanāriju salas]], [[Azoru salas]] un [[Madeira|Madeiru]], taču šajā virzienā neko neuzsāka, jo pamatā savās aktivitātēs orientējās uz Vidusjūras austrumdaļu. Taču 15. gadsimtā vislabvēlīgākā situācija bija [[Portugāle]]i, kura atradās vistuvāk Āfrikai. Šeit bija labi attīstītas kuģniecības tradīcijas un pēc [[rekonkista]]s bija pietiekami lieli brīvi resursi. Portugāļi sāka doties regulāros braucienos gar Āfrikas piekrasti uz dienvidiem, veidojot atbalsta punktus. Aktīvi šos mēģinājumus atbalstīja princis (vēlāk karalis) [[Enrike Jūrasbraucējs]], kurš bija Kristus ordeņa ([[Templiešu ordenis|Templiešu]] jaunais nosaukums) mestrs un varēja izmantot ordeņa resursus. Sagrešā atvēra pirmo tālbraucēju jūrnieku skolu, kur mācīja astronomiju, matemātiku, navigāciju, kartogrāfiju utt. Valsts finansēja kuģubūvi un ekspedīcijas.

=== Portugāļu jūrasbraucēji ===
''Pamatraksts: [[Portugāļu ģeogrāfiskie atklājumi]]''

15. gadsimta sākumā portugāļi atklāja [[Madeira|Madeiru]], [[Azoru salas]] un mēģināja [[kolonizēšana|kolonizēt]] [[Kanāriju salas]]. 1434. gadā viņi apbrauca [[Bohadora rags|Bohadora ragu]] Āfrikas piekrastē, bet 1444. gadā sasniedza [[Zaļais rags|Zaļo ragu]] mūsdienu [[Senegāla|Senegālā]] un drīz šeit uzbūvēja pirmo eiropiešu fortu Āfrikā. 15. gadsimta otrajā pusē portugāļi turpināja Āfrikas rietumu piekrastes izpēti, virzīdamies arvien tālāk uz dienvidiem. 1470. gados viņi pirmo reizi šķērsoja [[ekvators|ekvatoru]] un devās tālāk, lai atrastu ceļu apkārt Āfrikai, kura izrādījās daudz lielāka, nekā kuģotāji bija domājuši un kartogrāfi attēlojoši kartēs. 1487. gadā [[Bartolomeo Diašs]] sasniedza [[Labās Cerības rags|Labās Cerības ragu]], kuru nosauca par Vētru ragu. Tālāk [[Dienvidāfrika]]s krasta līnija tiecās ziemeļaustrumu virzienā un kuģotāji nonāca [[Indijas okeāns|Indijas okeānā]], tomēr ekspedīcija nespēja turpināt garo nogurdinošo ceļojumu un atgriezās mājās. Portugāles karalis šo atklājumu uzskatīja par ļoti nozīmīgu un bija pārliecināts par turpmākiem panākumiem jauna jūrasceļa meklēšanā. Vētru ragu viņš pārdēvēja par Labās cerības ragu.

1498. gadā [[Vasko da Gama]] sasniedza [[Kerala]]s piekrasti Indijas dienvidos. Pa ceļam uz Indiju portugāļu ekspedīcijas dibināja atbalsta punktus un pakļāva vietējās valstis. Āfrikas piekrastes apgūšana līdz pat Arābijas pussalai deva bagātīgus ienākumus — zeltu un vergus, Indijas sasniegšana atvēra jūras tirdzniecības ceļu. Portugāle kļuva par jūras lielvalsti. Jau 1499. gadā tā bija monopolizējusi [[garšviela|garšvielu]] piegādi Eiropai un dibināja pastāvīgas tirdzniecības faktorijas Indijā. 16. gadsimtā portugāļu rokās jau bija liela daļa Āfrikas piekrastes (ar lielākajiem atbalsta centriem [[Mozambika|Mozambikā]] un [[Mombasa|Mombasā]]), [[Brazīlija]]s piekraste, Indijas piekraste, [[Portugāļu Malaka|Malaka]], [[Ceilona]], [[Moluku salas]], notika aktīvu tirdzniecība ar [[Siāma|Siāmu]] un Ķīnu.

=== Spāņu jūrasbraucēji ===
15. gadsimta beigās Spānijas karaliste, redzot Portugāles panākumus, arī izvērsa aktivitātes Atlantijas okeānā. 1492. gadā spāņu eskadra [[Kristofors Kolumbs|Kolumba]] vadībā sasniedza [[Bahamu Salas]] (San Salvadoru), [[Kuba|Kubu]] un [[Haiti]]. Nākamajās ekspedīcijās spāņi sasniedza [[Puertoriko]], [[Mazās Antiļu salas]], [[Jamaika|Jamaiku]], [[Trinidada|Trinidadu]] un [[Centrālamerika]]s piekrasti. No 1499. līdz 1504. gadam Centrālamerikas piekrasti pētīja un apguva [[Amerigo Vespuči]] vadītā ekspedīcija. 1513. gadā [[Vasko Nunjess de Balboa]] šķērsoja [[Panama]]s zemes šaurumu un sasniedza [[Klusais okeāns|Kluso okeānu]]. 1517. gadā divi kuģi [[Gonsalo Fernandess de Kordova|Kordovas]] vadībā sasniedza [[Jukatanas pussala|Jukatanu]]. 1518. gadā Grihalvas ekspedīcija sasniedza [[Meksika|Meksiku]] un atgriezās ar zeltu. 1519. gadā [[Fernāns Magelāns|Magelāna]] vadītā ekspedīcija apbrauca [[Dienvidamerika|Dienvidameriku]] un 1521. gadā sasniedza [[Āzija|Āziju]], caur [[Indijas okeāns|Indijas okeānu]] un gar [[Āfrika]]s piekrasti atgriezās Spānijā (atgriezās tikai viens kuģis, bet tā atvestā garšvielu krava ar uzviju sedza visus ekspedīcijas izdevumus). Sākās Meksikas un Mezoamerikas iekarošana un kolonizēšana. 1530. gadā sākās [[Inku impērija]]s ([[Peru]]) iekarošana un kolonizēšana. 16. gadsimta beigās Spānija bija iekarojusi Floridu, Meksiku, Antiļu salas, [[Andi|Andu]] piekrasti, [[Venecuēla|Venecuēlu]], [[Laplata (upe)|Laplatas]] upes baseinu. Izlaupot [[acteki|acteku]], [[maiji|maiju]] un [[inki|inku]] valstu uzkrājumus un izmantojot sudraba un zelta raktuves, spāņi guva tiem laikiem fantastisku dārgmetālu daudzumu.

=== Angļu jūrasbraucēji ===

1437. gadā [[Anglija]]s karaļa [[Henrijs VII Tjudors|Henrija VII]] uzdevumā sūtītā ekspedīcija [[Džons Kabots|Džona Kabota]] vadībā sasniedza [[Ņūfaundlenda|Ņūfaundlendu]] Ziemeļamerikas piekrastē. Braucienus uz Ziemeļameriku uzsāka arī [[franči]] un [[holandieši]] (kuri, atšķirībā no britiem, uzreiz sāka dibināt savas kolonijas). [[Indija]]s jūras ceļa meklējumus aktīvi atbalstīja [[Francija]]s karalis [[Fransuā I]], kura sūtītais florencietis [[Džovanni da Verranco]] izpētīja [[Ziemeļamerika]]s dienvidrietumu piekrasti un konstatēja, ka Ņūfaundlenda ir sala nevis pussala. 1534. gadā franču ekspedīcija [[Žans Kartje|Žana Kartje]] vadībā dibināja koloniju Ņūfaundlendā, sasniedza [[Sentlorensa]]s grīvu, [[Kvebeka]]s piekrasti. 1536. gadā Francija sāka [[Kanāda]]s kolonizāciju. 1541. gadā tika dibināta kolonija Kvebekā. Pēc [[Septiņgadu karš|Septiņgadu kara]] Francija zaudēja savas kolonijas Ziemeļamerikā un Indijā (Dekānu), taču saglabāja savu ietekmi Siāmā.

16. gadsimta beigās angļi mēģināja atrast [[Ziemeļu jūrasceļš|Ziemeļu jūrasceļu]] uz Āziju caur [[Ziemeļu ledus okeāns|Ziemeļu ledus okeānu]], gan rietumu, gan austrumu virzienā. 1552. gadā angļu ekspedīcija Sebastjana Kabota vadībā meklēja jaunus Ziemeļu tirdzniecības ceļus ar [[Krievijas cariste|Krievijas caristi]], nodibināja "[[Maskavija]]s tirdzniecības kompāniju" un sasniedza [[Ziemeļu Dvina]]s ieteku [[Baltā jūra|Baltajā jūrā]]. Viņa plānu turpināja trīs kapteiņi ar Ričardu Čensleru vadībā, nodibinot regulāru tirdzniecības satiksmi starp Angliju un Krieviju. 

[[Martins Frobišers]] Anglijas karalienes [[Elizabete I]] uzdevumā meklēja Ziemeļu jūrasceļu Amerikā, sasniedzot [[Hudzona šaurums|Hudzona šaurumu]]. Pašā Hudzona līcī 1611. gadā pirmais iebrauca [[Henrijs Hadsons]]. Kapteinis [[Viljams Bafins]] neveiksmīgi mēģināja atrast jūras ceļu starp Grenlandi un Ameriku. 
1610. gadā angļi nodibināja [[Trīspadsmit kolonijas]] un Ņūfaundlendas koloniju Ziemeļamerikā un pieteica pretenzijas uz [[Hudzona līcis|Hudzona līča]] baseinu. 1670. gadā, lai apturētu franču ekspansiju, angļi dibināja Hudzona līča kompāniju. Laika posmā no 1689. līdz 1763. gadam norisinājas četri kari starp frančiem un angļiem. 1763. gadā pēc [[Septiņgadu karš|Septiņgadu kara]] briti bija ieguvuši lielāko daļu no Francijas kolonijām.
1600. gadā tika dibināta "Britu Austrumindijas kompānija", kas pamazām sāka izspiest portugāļus no Indijas.

=== Holandiešu jūrasbraucēji ===
Kvalitatīvs pavērsiens navigācijas [[kartogrāfija|kartogrāfijā]] aizsākās gan tikai pēc 1541. gada, kad holandietis Gerhards Krēmers, kurš vēsturē iegājis kā ''Merkators'', izgatavoja savu pirmo pasaules karti tā sauktajā cilindriskajā (Merkatora) projekcijā. Tas ļāva kuģa kursu uz reāli izliektās Zemes virsmas attēlot plaknē (kartē) kā taisnu līniju. Pēc šīs metodes navigācijas kartes tiek izgatavotas arī mūsdienās.

1593. gadā holandiešu ekspedīcija [[Villems Barencs|Villema Barenca]] vadībā sasniedza Jauno zemi (''Новая земля'') Arktikā.
1595. gadā tika nodibināta pirmā Nīderlandes kompānija braucieniem uz Indiju. Pie [[Java (sala)|Javas]] un [[Bali]] ieradās pirmā holandiešu eskadra, kas jūras kaujā sakāva portugāļus un atgriezās mājās ar salaupītu bagātīgu garšvielu kravu. 1595. gadā holandiešu eskadra devās meklēt ziemeļos "ceļu uz [[Ķīna]]s un [[Japāna]]s karalistēm", taču sasniedza tikai [[Oba]]s grīvu un atveda ziņas par [[Jeņiseja|Jeņiseju]]. Nākamā ekspedīcija, kuras uzdevums bija sasniegt Jeņiseju, tur pārziemot, un doties tālāk uz austrumiem sasniedza tikai Jauno Zemi un devās atpakaļ, taču atklāja [[Špicbergena|Špicbergenu]], kur visai drīz holandieši un briti sāka roņu un vaļu medības.

1597. gadā holandiešu kuģu skaits, kas devās uz Indiju, bija trīskāršojies un turpināja pieaugt: 1598. gadā Nīderlande sūtīja uz Indiju 22 kuģus, bet 16. gadsimta sākumā ik gadu turp devās 7 kuģi. Ap 1600. gadu [[Apvienoto provinču republika]]i bija jau vairāk nekā 70 000 jūrnieku un 2000 jaunu kuģu. Spānijas un Portugāles konflikti nāca tiem tikai par labu un holandieši aktīvi sāka aplaupīt portugāļu kolonijas [[Indonēzija|Indonēzijā]], paralēli slēdzot tirdzniecības un militārās sadarbības līgumus ar vietējiem valdniekiem. Sakāvuši Spānijas kara floti, holandieši sāka kontrolēt visu Indonēziju.

1602. gadā, lai novērstu konkurenci savā starpā, Apvienoto provinču republikas valdība lika apvienoties visām kompānijām vienā "[[Nīderlandes Austrumindijas kompānija|Nīderlandiešu Austrumindijas kompānijā]]", kurai piešķīra monopoltiesības uz tirdzniecību [[Indijas okeāns|Indijas]] un [[Klusais okeāns|Klusajā okeānā]]. Kompānijai bija jāmaksā 3 % muita precēm, kuras veda uz kolonijām, bet ievedmuitas Nīderlandē nebija. Kompānijai bija tiesības karot, celt cietokšņus un kalt naudu. Par kompānijas galveno atbalsta bāzi kļuva [[Džakarta|Batavija]] Javā.

1606. gadā holandieši sasniedza Austrāliju. No 1642. līdz 1644. gadam holandiešu ekspedīcija [[Ābels Tasmans|Ābela Tasmana]] vadībā apbrauca Austrāliju, atklāja [[Jaunzēlande|Jaunzēlandi]], [[Tonga|Tongu]] un [[Fidži]]. 17. gadsimta pirmajā pusē nīderlandieši izdzina portugāļus no [[Ceilona]]s un [[Portugāļu Malaka|Malakas]]. 1609. gadā viņi nodibināja savu tirdzniecības faktoriju Japānā ([[Kjusju]] salā) un sāka aktīvu tirdzniecību ar Japānu. [[Ķīna]]s ūdeņos par viņu bāzi kļuva [[Taivāna (sala)|Formozas]] sala.

1620. gadā Nīderlandē nodibināja "Nīderlandiešu Rietumndijas kompāniju", kuras pamatmērķi bija plantāciju attīstība un kontrabanda ar Spānijas kolonijām. Par to atbalsta punktiem kļuva [[Kirasao]] un [[Sintēstatiusa]] [[Mazās Antiļu salas|Mazajās Antiļu salās]], kā arī [[Gvajāna]]. No 1630. līdz 1654. gadam nīderlandieši pat pārvaldīja Brazīliju.

17. gadsimta sākumā nīderlandieši sāka kolonizēt galējos Āfrikas dienvidus, lai nodrošinātu atbalsta punktu ceļā uz Indiju. Šīs kolonijas nodarbojās ne tik daudz ar tirdzniecību, cik ar ražošanu, un eksportēja uz Eiropu labību, lopus, strausu spalvas un vīnu. Kolonisti bija holandieši  un franču [[hugenoti]], no kuriem izveidojās jaunu tauta — [[Afrikāneri|būri]].
1624. gadā pie Hudzona upes grīvas dibināja Jaunās Amsterdamas koloniju (tagad [[Ņujorka]]), taču itin drīz to Nīderlandei atņēma Lielbritānija.

17. gadsimta otrā puse bija Nīderlandes kuģniecības ziedu laiki, taču drīz vien kompānijas pārņem korupcija, spekulācijas un blēdības. Korupcija un iedzīvošanas kāre pārgāja no kompāniju aparāta uz Nīderlanes provinču pārvaldes struktūrām un valsts militārā varenība sāka iet uz leju (lielas problēmas sagādāja Nīderlandes teritoriālās problēmas ar Franciju, kas ļāva Lielbritānijai pārņemt iniciatīvu okeānu kuģniecībā). "Nīderlandes Rietumindijas kompānija" bankrotēja itin drīz pēc tam, kad tā zaudēja Brazīliju, savukārt "Nīderlandiešu Austrumindijas kompānija" noturējās līdz 18. gadsimta beigām.

== Lielo ģeogrāfisko atklājumu rezultāti ==
Lielo ģeogrāfisko atklājumu rezultātā ievērojami mainījās eiropiešu zināšanas par pasauli, strauji attīstījās kuģu būves tehnika, ģeogrāfija un [[kartogrāfija]] (bija nepieciešamība pēc principiāli atšķirīgām zināšanām astronomijā un mehānikā), sociālā struktūra. Eiropā tika ieviesti jauni kultūraugi — [[kartupeļi]], [[tomāti]], [[tabaka]], [[kukurūza]] un citi, savukārt Amerikā tika ievesti Eiropas mājlopi, zirgi un aitas.

Eiropieši, sagraujot un iznīcinot Amerikas civilizācijas un nopietni militāri iedragājot un ekonomiski pakļaujot Āfrikas un Āzijas civilizācijas, kolonizēja lielāko daļu pasaules valstu un teritoriju. Ziemeļamerikā, [[Karību jūra]]s salās, [[Argentīna|Argentīnā]] un Austrālijā pamatiedzīvotāji tika izspiesti no viņu zemēm un iznīcināti vai arī kļuva par niecīgu minoritāti. Savukārt no 16. līdz 19. gadsimtam ap 10 miljoniem āfrikāņu tika izvesti kā vergi uz Ameriku, pilnībā mainot etnisko sastāvu lielā daļā kontinenta.

Dārgmetālu un koloniālpreču ieplūšana Eiropā izraisīja t.s. ''cenu revolūciju'', savukārt tā noteica visas saimnieciskās dzīves pārstrukturēšanu un t.s. ''zinātniski tehnisko revolūciju''. Eiropa ieveda izejvielas, cukuru, vilnu un [[kokvilna|kokvilnu]] no Amerikas un tirgojās ar Āzijas valstīm. Ķīnā tika pārdots galvenokārt sudrabs, pretī saņemtot [[zīds|zīdu]] un [[porcelāns|porcelānu]]. Savukārt Amerikas tirgū tika pārdoti Eiropas manufaktūru ražojumi. Tas Eiropu 19.—20. gadsimta mijā padarīja par bagātāko reģionu pasaulē.

== Ārējās saites ==
{{sisterlinks-inline}}
{{enciklopēdiju ārējās saites}}
* {{angliski}} [https://web.archive.org/web/20170427081217/http://fortnightlyreview.co.uk/2012/06/explore-duchesne/ ''The Faustian impulse and European exploration''], ''The Fortnightly Review'' 2012

{{autoritatīvā vadība}}

[[Kategorija:Eiropas vēsture]]
[[Kategorija:Ģeogrāfijas vēsture]]
[[Kategorija:Lielie ģeogrāfiskie atklājumi|*]]