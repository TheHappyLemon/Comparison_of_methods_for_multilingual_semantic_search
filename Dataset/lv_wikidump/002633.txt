[[Attēls:Meridianas 2019 m.jpg|thumb|300px|Burinieks "Meridianas" [[Klaipēda|Klaipēdā]]]]

'''Burinieks''' jeb '''buru kuģis''' ir [[kuģis]], kurš pārvietojas ar [[vējš|vēja]] palīdzību.

Okeāna "pārgājieni" ar buru kuģi var aizņemt vairākus [[mēnesis|mēnešus]]. Plaši izplatītas briesmas ir nokļūt [[bezvējš|bezvējā]] vai tikt aizpūstam no kursa stipras [[vētra]]s dēļ. Spēcīga vētra var iznīcināt kuģi un visu komandu uz tā.
Buru kuģi var nest tikai noteiktu daudzumu apgādes savās [[tilpne|tilpnēs]], tāpēc tiem gari [[reiss|reisi]] jāplāno uzmanīgi, paredzot daudzas apstāšanās, lai uzņemtu [[provīzija|provīziju]] un dienās pirms saldūdens iegūšanas iekārtu izgatavošanas — arī saldūdeni.

== Vēsture ==
Vēsturiski buru kuģi bija pamata [[jūras transports|transporta]] līdzekļi, kurus, pirms tika izgatavota pirmā strādājošā [[tvaika mašīna]], izmantoja, lai pārvarētu lielas distances pa ūdeni (piemēram, [[upe|upēm]], [[ezers|ezeriem]], [[okeāns|okeāniem]]). Tie tika izmantoti, lai pārvadātu [[krava|kravu]], pasažierus, [[pasts|pastu]], piegādes utt. Mūsdienās buru kuģi ir mazāk izplatīti, bet tos vēl joprojām izmanto dažās pasaules daļās, piemēram, [[Indijas okeāns|Indijas okeānā]], kā tirdzniecības kuģus. [[Jaunattīstītās valstis|Jaunattīstītajās valstīs]] mazas [[buru laiva]]s vēl joprojām izmanto [[zvejniecība|zvejniecībā]]. Ir arī daudz lielu tradicionāli tekelētu buru (''tall ship'') mācību kuģu, kuri nodrošina atpūtas burāšanu.

Buru kuģus lietoja arī militārām vajadzībām, īpaši [[buru laikmets|buru laikmetā]]. [[spāņi|Spāņu]] konvojiem, kuri veda atpakaļ [[zelts|zeltu]] un [[sudrabs|sudrabu]] no jaunatklātās [[Amerika]]s, vajadzēja aizsardzību pret [[pirāti]]em un privātiem kuģiem, kuriem kādas valsts valdība bija devusi atļauju uzbrukt un sagrābt kravu no citas valsts kuģa (''privateer''). Lielas jūras kaujas tika izcīnītas starp [[Apvienotā Karaliste|Apvienoto Karalisti]], [[Francija|Franciju]], [[Spānija|Spāniju]] un [[Nīderlande|Nīderlandi]].

Buru kuģi 19. gadsimtā aizvietoja [[tvaikonis]]. Savukārt tvaikoņus ar tvaika mašīnu nomainīja kuģi ar [[tvaika turbīna|tvaika turbīnu]] un [[dīzeļdzinējs|dīzeļdzinēju]]. Mūsdienu kravas kuģis ir ātrāks un uzticamāks nekā buru kuģis, jo tam nav jāpaļaujas uz burām vai vēja untumiem. Tomēr buru kuģus vēl joprojām lieto daudzās [[pasaule]]s daļās gan atpūtai, gan darbam.

=== Latvijā ===
19. gadsimta sešdesmitajos gados latviešiem jau bija pieredze vienmastnieku būvniecībā, ar kuriem veda lauksaimniecības preces un [[darva|darvu]] uz Rīgu, [[Sanktpēterburga|Pēterburgu]] un [[Tallina|Rēveli]]. [[Krišjānis Valdemārs]] vienojās ar Krievijas valdību, ka kuģu būvei no valsts mežiem kokus varēja iegādāties par zemāku cenu. Pirmo latviešu buru kuģi uzbūvēja 1857. gadā [[Mangaļu pagasts|Mangaļos]].

[[Kurzeme]]s piekrastē burinieku būtu straujāk sāka attīstīties ap 1880. gadu. Tos būvēja gandrīz katrā ciemā, bet visvairāk ūdenī ielaida [[Lielirbe|Lielirbē]]. 1882. gadā [[Miķeļtornis|Miķeļtornī]] ūdenī ielaida turpat būvētu 67 reģistra tonnas lielu piekrastes burinieku "Grieta". 19. gadsimta otrajā pusē un 20. gadsimta sākumā Kurzemē un [[Vidzeme|Vidzemē]] kopsummā tika uzbūvēti apmēram 550 tālbraucieniem piemēroti burinieki. No 1900. gada līdz 1904. gadam burinieku būve bija savā augstākajā punktā, pēc kā tā sāka samazināties, jo kritās vedmaksas un bija grūti konkurēt ar [[tvaikonis|tvaikoņiem]].

== Terminoloģija ==
[[Attēls:Sailing-ship.jpg|thumb|200px|Noenkurots buru kuģis]]
Ir daudz buru kuģu tipu, bet visiem kopīgas ir dažas pamata daļas. Katram buru kuģim ir [[korpuss]]; [[takelāža]]; vismaz viens [[masts]], kas tur [[bura]]s, kuras savukārt dzen kuģi uz priekšu. Balasts nospiež uz leju kuģa dibenu tā, lai vējš kuģi neaiznestu projām. Kādreiz pastāvēja nosacījums, ka tikai peldlīdzeklis ar trīs vai vairāk mastiem var tikt saukts par kuģi, bet viena vai divu mastu peldlīdzekļi jāsauc par [[laiva|laivām]], bet šobrīd šim "nerakstītajam likumam" tiek pievērsta maza vērība.
[[Komanda]], kura buro ar kuģi, tiek saukta par [[jūrnieks|jūrniekiem]]. Viņi pēc kārtas "nes [[sardze|sardzi]]". Daži buru kuģi lieto tradicionālos [[kuģa zvans|kuģa zvanus]], lai izziņotu [[laiks|laiku]] un regulētu sardzes sistēmu.

=== Buru kuģu tipi ===

Minot buru kuģu tipus, tiek lietots ļoti daudz nosaukumu, un daudzi no tiem laika gaitā ir mainījuši savu nozīmi.

* [[barka (kuģis)|barka]] — vismaz trīs masti; pirmajiem diviem taisnas buras, pēdējam — slīpas
* [[barkentīna]] — trīs mastu burinieks
* [[briga]] — divi masti, [[taisna bura|taisnas buras]]
* [[brigantīna]] — divi masti
* [[džonka]] — ķīniešu burinieks ar 2-3 mastiem, katram mastam tikai viena rājas bura
* [[fregate]]
* [[galease]] — neliels burinieks ar augstu fokmastu un samērā zemu grotmastu, takelēts ar gafelburām, domāts burāšanai silto zemju jūrās
* [[galeons(-a)|galeons(-a) —]] liels spāņu kara kuģis ar 2 mastiem un taisnajām burām
* [[galera]] — liels airu kara kuģis
* [[galiots]] — parasti divmastu burinieks, nes gan taisnās, gan gafelburas 
* [[jahta]]
* [[jolla (laiva)|jolla]]
* [[karavela]] — neliels portugāļu vai itāļu 3 vai 4 mastu buru kuģis
* [[katamarāns]]
* [[kečs]] — divi masti, bezanmasts pirms stūres statņa
* [[kliperis]]
* [[knorrs]] — ziemeļnieku kuģis, gara airu laiva ar nelielu mastu un slīpo buru
* [[koge]] — būvēta no plankām ar vienu mastu un taisnām burām
* [[korvete]]
* [[kuteris]]
* [[kvadrirēma]] — liela galera ar 4 rindām airu 
* [[līnijkuģis]] — liels kara kuģis, trīs (dažreiz četri) masti un [[bugsprits]]
* [[slūpjahta]]
* [[šoneris]] — buras izvietotas galvenokārt gar ķīli, bet ne perpendikulāri tam, divi vai vairāk masti, aizmugures masti tikpat augsti, cik [[galvenais masts]]
* [[šebeka]] — neliels, ātrs austrumnieku burinieks, aprīkots ar latīņu burām
* [[trirēma]] — liela galera ar airiem 3 stāvos

==== Burinieku siluetu pamattipi ====
<center><gallery>
Attēls:Bark.svg|barka
Attēls:Rigging-barquentine.svg|barkentīna
Attēls:Rigging-brig.svg|briga
Attēls:Rigging-caravel.svg|karavella
Attēls:Rigging-carrack.svg|karaka
Attēls:Rigging-cog.svg|koga
Attēls:Rigging-schooner-berm.svg|šoneris
Attēls:Rigging-yawl-berm.svg|jolla
</gallery></center>

== Ievērojami burinieki ==
<gallery>
Attēls:Royal Clipper at sea.jpg|Royal Clipper
Attēls:Sea_cloud_II_Riga_4-07-2009.JPG|Sea cloud II
</gallery>

{{autoritatīvā vadība}}                                          
[[Kategorija:Kuģu tipi]]