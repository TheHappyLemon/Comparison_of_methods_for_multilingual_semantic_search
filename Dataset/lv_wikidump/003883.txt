[[Attēls:Frey and his Steed, Golden-Bristle by Jacques Reich.jpg|thumb|250px|Vans [[Freijs]] ar mežakuili, dzīvnieku, kas asociējas ar vaniem.]]
'''Vani''' (senskandināvu jeb {{val-non|''vanr, vanir''}}) ir viena no divām dievu grupām [[senskandināvu mitoloģija|senskandināvu mitoloģijā]] (galvenā dievu grupa ir [[āsi]]). Vani pamatā ir auglības, jūras un pārticības dievi. Pie vaniem pieder jūras dievs un vanu dievu tēvs [[Njords]], sensk. ''Njǫrðr'', auglības dievs Freijs, sensk. ''Freyr'' un mīlas un seksualitātes dieviete Freija, sensk. ''Freiyja'', kas vēlāk kļūst par āsu dieviem (pēc abu dievu grupu kara miera uzturēšanai āsi un vani apmainās ar gūstekņiem — pie vaniem dodas mitināties [[Odins|Odina]] brālis [[Hēns]]), sensk. ''Hœnir'' vai ''Hǿnir'' jeb Zīlis (Ulža Bēziņa "Eddas dziesmu" atdzejojumā)<ref name=":0">{{Grāmatas atsauce|title=Eddas dziesmas|last=Bērziņš|first=Uldis|publisher=Jāņa Rozes apgāds|year=2015|isbn=978-9984-23-556-1|location=Jelgava|pages=349-359}}</ref>. Iespējams, arī Skadei, sensk. ''Skaði'', Gerdai, sensk. ''Gerðr'' un [[Ods (dievs)|Odam]], sensk. ''Oðr'' ir vanu izcelsme. Vani mitinās [[Vānaheima|Vānaheimā]]. Atšķirībā no āsiem, starp vaniem pieļaujams ir incests, un viņus saista ar maģijas lietojumu (maģiju āsiem iemācījusi Freija).

Tiek uzskatīts, ka vani ir senākas dievības par āsiem (nav skaidrības, vai abas dievu grupas pastāvējušas pilnībā paralēli vai arī āsu kults laika gaitā izspiedis vanu kultu). Vanu kults bija spēcīgāks vietās, kur plašāk izplatīta bija zvejniecība.

[[Snorre Sturlusons|Snorres Stulusona]] [[Jaunākā Edsa|Eddā]] vani dažkārt identificēti ar [[alfi]]em (''Alfar''), iespējams, tādēļ, ka gan vanus, gan alfus saista ar auglību (alfi ir zemākas pakāpes auglības dievības).

== Vanu uzskaitījums ==

* [[Freija]]
* [[Freijs]]
* [[Gerda]]
* [[Gulveiga]]
* [[Hēns]] (āsu gūsteknis)
* [[Mīmis]] (āsu gūsteknis)
* [[Kvase]]
* [[Līts jeb Krāsis (Ulža Bērziņa atdzejojumā|Līts jeb Krāsis (Ulža Bērziņa atdzejojumā)]]<ref name=":0" />
* [[Njords]]
* [[Skade]]

Iespējams, ar vāniem saistīts arī [[Heimdals]].
== Atsauces ==
{{atsauces}}


{{commonscat|Vanir|Vani}}

{{atsauces+}}

{{Senskandināvu mitoloģija2}}

{{autoritatīvā vadība}}

[[Kategorija:Senskandināvu mitoloģija]]