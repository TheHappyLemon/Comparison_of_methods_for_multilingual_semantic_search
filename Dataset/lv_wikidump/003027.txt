{{BioTakso infokaste
|        attēls = Erithacus rubecula (Marek Szczepanek).jpg
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Aves
|      klase_lv = Putni
|         kārta = Passeriformes
|      kārta_lv = Zvirbuļveidīgie
|        dzimta = Muscicapidae
|     dzimta_lv = Mušķērāju dzimta
|   apakšdzimta = Erithacinae
|apakšdzimta_lv = Sarkanrīklīšu apakšdzimta 
|         ģints = Erithacus
|      ģints_lv = Sarkanrīklītes
|       ģints_r = Sarkanrīklīte
|          suga = Erithacus rubecula
|       suga_lv = Sarkanrīklīte
|      binomial = Erithacus rubecula <small>([[Kārlis Linnejs|Linnaeus]], 1758)</small>
|   kategorijas = nē
}}

'''Sarkanrīklīte''' (''Erithacus rubecula'') ir [[Latvija|Latvijā]] bieži sastopams, mazs [[mušķērāju dzimta]]s (''Muscicapidae'') [[dziedātājputns]]. Tā ir vienīgā suga '''sarkanrīklīšu ģintī''' (''Erithacus'').<ref name=world>[http://www.worldbirdnames.org/bow/chats/ World Bird List: Chats, Old World flycatchers, 2020]</ref> Izdala 9 sarkanrīklīšu [[pasuga]]s,<ref name=world/> no kurām [[Latvija|Latvijā]] mitinās nominālā pasuga ''E. r. rubecula''. Sarkanrīklītes ir gan [[gājputni]], gan [[nometnieki]],<ref name=iuc/> Latvijā lielākā daļa ir gājputni.<ref name=putni/> Sarkanrīklīte ir [[Lielbritānija]]s valsts [[Nacionālo putnu uzskaitījums|nacionālais putns]].<ref>[http://brivalatvija.lv/sakumlapa/jau-50-gadus-latvijas-nacionalais-putns--balta-cielava- Jau 50 gadus Latvijas nacionālais putns – baltā cielava]</ref>

== Izplatība ==
[[Attēls:Erithacus_rubecula_EM1B1449_(39580930510).jpg|thumb|left|240px|Sarkanrīklīte sastopama viscaur [[Eiropa|Eiropā]]]]
Sarkanrīklīte sastopama viscaur [[Eiropa|Eiropā]], izņemot [[Islande|Islandi]]. Mājo arī [[Āzija]]s rietumos ([[Rietumsibīrijas līdzenums|Rietumsibīrijā]], [[Mazāzijas pussala|Mazāzijas pussalā]], [[Aizkaukāzs|Aizkaukāzā]]) un [[Āfrika]]s pašos ziemeļos.<ref name=world/><ref name=iuc/>  

== Latvijā ==
Sarkanrīklīte [[Latvija|Latvijā]] bieži ligzdo, caurceļo un nelielā skaitā ziemo, iespējams, pēdējos gados ziemotāju skaits pieaug.<ref name=putni>[http://www.putni.lv/erirub.htm Putni LV: Sarkanrīklīte Erithacus rubecula]</ref> Latvijas putni ziemo pārsvarā Eiropas rietumos un dienvidos. Latvijā mitinās jauktos, kā arī [[lapkoki|lapkoku]] [[mežs|mežos]], [[dārzs|dārzos]] un [[parks|parkos]]. [[Ziema]]s laikā nereti sastopama [[cilvēks|cilvēku]] mājokļu tuvumā, parasti arī neaizsalušu ūdeņu tuvumā.

Saskaņā ar 2009. gada pētījumiem ligzdojošo pāru skaits, salīdzinot ar 2006. gadu, palielinās.<ref>{{Tīmekļa atsauce |url=http://www.lob.lv/download/Putni_daba_2010_1-2_GALA_22-27_Uzskaites.pdf |title=Latvijas parasto putnu skaita pārmaiņas pēdējos piecos gados |access-date={{dat|2011|03|11||bez}} |archiveurl=https://web.archive.org/web/20160809140722/http://www.lob.lv/download/Putni_daba_2010_1-2_GALA_22-27_Uzskaites.pdf |archivedate={{dat|2016|08|09||bez}} }}</ref> Ziemo apmēram 500—1000 īpatņi.<ref name=putni/>

== Izskats ==
[[Attēls:Erithacus_rubecula_(26165611476).jpg|thumb|240px|Sarkanrīklītes galvenā pazīme ir oranži sārtais apspalvojums rīkles daļā un galvas priekšpusē]]
[[Attēls:European-Robin.jpg|thumb|240px|Nometnieku populācijās tēviņš visu ziemu uzturas ligzdošanas teritorijā]]
[[Attēls:European_robin_(Erithacus_rubecula)_juvenile.jpg|thumb|240px|Jaunie putni ir raibumoti brūni]]
[[Attēls:Erithacus.rubecula.-.lindsey.jpg|thumb|240px|Sarkanrīklītes ligzda]]
[[Attēls:Erithacus_rubecula_eggs.JPG|thumb|240px|Sarkanrīklītes olas]]
Sarkanrīklīte ir neliela auguma, apaļīgs dziedātājputns. Ķermeņa garums 13—14 [[centimetrs|cm]], [[spārnu plētums]] 20—22 cm, svars 14—25 [[grams|g]].<ref name=garden>[http://www.garden-birds.co.uk/birds/robin.html British Garden Birds: (European) Robin]</ref><ref name=alive>[https://www.hbw.com/species/european-robin-erithacus-rubecula Alive: European Robin (Erithacus rubecula)]</ref> Tās galvenā pazīme — oranži sārtais apspalvojums [[rīkle]]s un krūšu daļā un [[galva]]s priekšpusē. Vaigus ieskauj pelēka josla. Mugurpuse ir pelēkbrūna, vēders balts. Abi dzimumi izskatās ļoti līdzīgi, lai gan (ne vienmēr) mātītei uz pieres veidojas brūnpelēks "V" veida laukums, tēviņam "U" veida. Abiem dzimumiem ir brūns [[knābis]] un [[kāja]]s.<ref name=garden/>

Kad jaunie [[putns|putni]] pamet [[ligzda|ligzdu]], to apspalvojums ir raibumoti brūns. Raibumotais apspalvojums sāk izzust, kad putns ir apmēram 2—3 mēnešus vecs.<ref name=garden/> Sarkanrīklītei nedaudz līdzīgs ir [[svilpis]] (''Pyrrhula pyrrhula'') no [[žubīšu dzimta]]s, kas ir lielāks, ar melni krāsotu galvas pakauša daļu.

== Uzvedība ==
Sarkanrīklīte atkarībā no izplatības reģiona mājo [[skujkoki|skujkoku]] vai [[lapkoki|lapkoku]] mežos, uzturoties pameža krūmos vai mežmalās. Sastopama arī tīrumu un lauksaimniecības zemju robežu un grāvju krūmos, kur aug daži augstāki koki, aizaugušās upmalās, [[augļu koki|augļu]] dārzos un [[parks|parkos]].<ref name=iuc>[https://www.iucnredlist.org/species/22709675/131953953#habitat-ecology IUCN: European Robin]</ref> Sarkanrīklīte, izvēloties teritoriju, meklē noēnotu vietu, kur aug vidēji augsti krūmi, no kuriem vērot apkārtni un ap kuriem veidojas neaizaugušas lauces.<ref name=iuc/>

Sarkanrīklīte ir izteikti teritoriāls putns visa gada garumā — pavasarī un vasarā tā aizsargā ligzdošanas teritoriju, bet pārējā laikā barošanās teritoriju. Savu teritoriju sarkanrīklīte aizsargā bezbailīgi un agresīvi, pretinieku arī nogalinot, ja tas neatkāpjas, vai mirstot pati. Tā kā jauno putnu apspalvojumā nav oranžās krāsas, pieaugušie īpatņi tos neuzskata par konkurentiem uz teritoriju. Tādēļ tiem neuzbrūk un izturas draudzīgi.<ref name=garden/> 

Ziemas periodā katram īpatnim ir sava teritorija (neatkarīgi no dzimuma), kuru tas drosmīgi uzmana.<ref name=garden/> Teritorijās, kur sarkanrīklītes ir nometnieki, [[mātīte]]s ziemā pārvietojas nostāk no ligzdošanas vietām un atrod teritoriju, kur aukstajā [[gadalaiks|gadalaikā]] vieglāk sameklēt barību, bet [[tēviņš]] paliek ligzdošanas teritorijā visu [[gads|gadu]]. Pāri izveidojas apmēram ap [[Ziemassvētki]]em un šķiras rudenī, apspalvojuma maiņas laikā.<ref name=garden/>

=== Dziedāšana ===
Vairošanās sezonā sarkanrīklītes pogošana līdzinās [[flauta]]s skaņām. Bieži dzied vēlu vakarā un citkārt arī [[nakts|naktī]], tādēļ dažkārt tās dziesma tiek jaukta ar [[lakstīgala]]s dziedājumu. Gan putnu mātītes, gan tēviņi klusi dzied arī ziemas laikā, kad abi mīt šķirtās teritorijās. Visklusākais sarkanrīklītei ir vasaras beigu periods (jūlijs, augusts), kad tiek mainīts apspalvojums.<ref name=garden/>

== Barība ==
Sarkanrīklīte barojas galvenokārt ar dažādiem [[bezmugurkaulnieki]]em, īpaši iecienīti ir [[kukaiņi]], ar [[sēkla|sēklām]] un [[oga|ogām]]. Barojas arī ar nelieliem [[mugurkaulnieki]]em (piemēram, [[zivis|zivtiņām]] un [[ķirzakas|ķirzakām]]<ref name=alive/>), [[maita|maitu]], dažādiem pārtikas pārpalikumiem un putnu barību barotavās.<ref name=iuc/> Sarkanrīklīte ir saldummīle, labprāt barojas ar kūku pārpalikumiem, īpaši iecienītas ir augļu, [[kokosrieksts|kokosriekstu]] vai neceptās [[kūka]]s.<ref name=garden/> Vasarā sarkanrīklīti var nereti manīt piemājas dārzos, it īpaši tikko uzraktas [[augsne]]s tuvumā, kur tā meklē [[tārps|tārpus]] un kukaiņus.<ref name=garden/> Dažkārt sarkanrīklīte, cerībā vieglāk tikt pie svaigas, tikko izraktas barības nebīsies tuvoties pat lieliem meža zvēriem, piemēram, [[mežacūka]]i.

== Ligzdošana ==
Vairošanās sezona atkarībā no izplatības reģiona ilgst no aprīļa līdz jūnija vidum vai jūlija beigām. Ziemeļu reģionos sezona sākas tikai maija vidū.<ref name=iuc/> Kausveida ligzdu būvē no [[sūnas|sūnām]], [[zālaugi|zales]], [[lapas|lapām]] un smalkiem zariņiem, no iekšpuses izklāta ar smalkākiem zāļu stiebriņiem, [[vilna|vilnu]] un [[mati]]em. Ligzda novietota uz biezas lapu platformas. Var atrasties visdažādākās vietās uz zemes vai zemu virs tās: krūmu apakšējos zaros, dzīvžogos, starp [[koks|koku]] saknēm un celmos, koku dobumos, putnu būrīšos, dažādās plaisās, [[ala|alās]], caurumos un pat tādos mākslīgos veidojumos, kā, piemēram, vecs, saplīsis [[alumīnijs|alumīnija]] katls.<ref name=iuc/><ref name=garden/>

Sezonā var būt 2—3 perējumi. Dējumā 3—9 baltas vai gaiši zilas [[ola]]s. Inkubācijas periods ilgst 12—15 dienas. Perē tikai mātīte, bet par mazuļiem rūpējas abi vecāki. Jaunie putni izlido 12—15 dienu vecumā.<ref name=garden/>

== Sarkanrīklīte uz pastkartēm ==
Sarkanrīklīte sastopama dažādu tautu [[folklora|folklorā]] — [[pasaka|pasakās]], [[dzejolis|dzejoļos]] un [[ticējums|ticējumos]]. Daudz nostāstu atrodams par to, kā putniņš ticis pie sarkanās rīkles daļas. Ap [[Ziemassvētki|Ziemassvētku]] laiku sarkanrīklītes attēls bieži parādās uz apsveikumu kartītēm, [[pastkarte|pastkartēm]] un [[pastmarka|pastmarkām]].

== Sistemātika ==
Sarkanrīklītei ir 9 pasugas:<ref name=world/>
*''Erithacus rubecula caucasicus'' — sastopama [[Turcija|Turcijā]] un [[Kaukāzs|Kaukāzā]];
*''Erithacus rubecula hyrcanus'' — sastopama [[Azerbaidžāna]]s dienvidaustrumos un [[Irāna]]s ziemeļos;
*''Erithacus rubecula marionae'' — sastopama [[Grankanārija|Grankanārijā]];
*''Erithacus rubecula melophilus'' — sastopama [[Britu salas|Britu salās]];
*''Erithacus rubecula rubecula'' — nominālpasuga, sastopama [[Eiropa|Eiropā]] līdz [[Urāli]]em, arī Turcijā, [[Atlantijas okeāns|Atlantijas okeāna]] salās un [[Maroka]]s ziemeļrietumos;
*''Erithacus rubecula superbus'' — sastopama [[Tenerife|Tenerifē]];
*''Erithacus rubecula tataricus'' — sastopama Urālos un [[Sibīrija]]s dienvidrietumos;
*''Erithacus rubecula valens'' — sastopama [[Krima|Krimā]];
*''Erithacus rubecula witherbyi'' — sastopama [[Alžīrija]]s un [[Tunisija]]s ziemeļos.

== Attēlu galerija ==
=== Fotogrāfijas ===
<gallery>
European Robin aka.jpg|Sarkanrīklīte
ErithacusRubecula.jpg|Sarkanrīklīte
040711_014_immature_robin.jpg|Jauna sarkanrīklīte
</gallery>

=== Zīmējumi ===
<gallery>
Image:wiki_europeanrobin.JPG|Īru pastmarka, 1997
</gallery>

== Atsauces ==
{{Atsauces}}

== Ārējās saites ==
* [https://www.latvijasdaba.lv/putni/erithacus-rubecula-l/ Latvijas Daba: Sarkanrīklīte]
*[https://dziedava.lv/daba/izveleta_daba.php?fdzv=983&ftips1=29&parsk Dziedava: Sarkanrīklīte]
*[https://ldf.lv/sites/default/files/faili/jaunumi/faili/mezu_celvedis_lv.pdf Mežu ceļvedis]
* [http://www.bbc.co.uk/nature/programmes/radio/dawn_chorus/video/robin_song.ram / BBC radio/Nature] Ieklausies sarkanrīklītes dziesmā!
*[https://www.xeno-canto.org/species/Erithacus-rubecula Xeno-Canto: European Robin Erithacus rubecula (Linnaeus, 1758)]
*[http://niclasahlberg.se/portfolio-item/european-robin/?lang=en European robin – Erithacus rubecula]


{{autoritatīvā vadība}}

[[Kategorija:Sarkanrīklītes]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]
[[Kategorija:Latvijas putni]]