'''Hipersaite''' ({{val|en|hyperlink}}) jeb vienkārši '''saite''' ir norāde uz citu dokumentu vai resursu [[hiperteksts|hiperteksta]] [[dokuments|dokumentā]]. Hipersaites ir viens no [[Tims Bērnerss-Lī|Tima Bērnersa-Lī]] radītā [[Vispasaules tīmeklis|Vispasaules tīmekļa]] pamatiem.

== Hipersaites dažādās tehnoloģijās ==

=== Hipersaites HTML ===
[[Tims Bērnerss-Lī]] ieraudzīja iespēju izmantot hipersaites, lai saistītu [[Internets|Internetā]] jebkādas informācijas vienības savā starpā. Hipersaites bija [[Vispasaules tīmeklis|Vispasaules tīmekļa]] izveidošanas pamatā.

[[HTML]] valoda saites norāda izmantojot <a> elementus (enkurus).

=== Hipersaites XML ===
W3C rekomendācija '''[[XLink]]''' (''XML Linking Language'') nosaka vienkāršu (līdzīgu HTML) veidu, kā veidot saites XML dokumentos.

=== Hipersaites citās tehnoloģijās ===
Hipersaites tiek plaši izmantotas [[Pārnesams dokumentu formāts|PDF]] dokumentus, tekstprocesoru dokumentos, izklājlapās un citur.

== Kā strādā hipersaites HTML ==
[[Saite]]i ir divi gali — enkurs un virziens. Saite sākas no izejas enkura un norāda uz mērķa enkuru. Tomēr terminu "saite" parasti attiecina tikai uz izejas enkuru, bet mērķa enkuru sauc par mērķi.

Visizplatītākais saišu mērķis ir [[Vispasaules tīmeklis|Vispasaules tīmekļa]] [[URL]]. Tas var norādīt uz dokumentu, piemēram, [[tīmekļa lappuse|tīmekļa lappusi]], citu resursu, vai pat noteiktu dokumenta daļu. Pēdējais tiek panākts ar [[HTML elements|HTML elementu]] "name" un "id" atribūtiem. Dokumenta pozīcijas vietrādi veido dokumenta adreses vietrādis, kuram galā pievieno virkni "''#nosaukums''".

=== Saites tīmekļa pārlūkprogrammās ===
[[Tīmekļa pārlūkprogramma]] saiti parasti attēlo izceļot to, piemēram, ar citu [[krāsa|krāsu]], [[fonts|fontu]] vai [[stils|stilu]].

Grafiskajā lietotāja saskarnē [[datorpele|peles]] [[kursors]] var mainīt izskatu, kad to novieto virs saites. Lielākā daļā grafisko pārlūkprogrammu, ja tīmekļa lappusē nav norādīts savādāk, saites attēlo kā pasvītrotu tekstu [[zila krāsa|zilā]] krāsā, ja saite vēl nav apmeklēta, vai pasvītrotu tekstu [[purpura krāsa|purpura]] krāsā, ja saite ir iepriekš apmeklēta. Kad [[lietotājs]] aktivizē saiti (piemēram, uzklikšķinot uz tās ar peli), pārlūkprogramma attēlos saites mērķi. Ja mērķis nav HTML fails, atkarībā no [[fails|faila]] veida, pārlūkprogrammas un tās [[spraudnis|spraudņiem]], faila atvēršanai var tikt aktivizēta cita programma.

HTML var saturēt šādas saites pazīmes:
* '''saites mērķi (URL)'''
* '''saites iezīmi''' (''label'')
* '''saites nosaukumu'''
* '''saites klasi''' vai '''saites id'''

Saite tiek realizēta ar HTML <a> elementu:

 &lt;a href="''URL''" title="''saites nosaukums''" class="''saites klase''">''saites iezīme''&lt;/a>

Kad kursors pārklāj saiti, atkarībā no pārlūkprogrammas un lietotāja saskarnes, var tikt parādīta tekstveida informācija par saiti:

* Tā var iznirt, ne parastā logā, bet speciālā rāmī, kas pazūd tiklīdz kursors tiek aizvadīts prom no saites (dažreiz tas pazūd pēc pāris sekundēm arī ja kursors ir palicis virs saites). ''[[Internet Explorer]]'' un ''[[Mozilla Firefox]]'' rāda saites nosaukumu, ''[[Opera (pārlūkprogramma)|Opera]]'' rāda arī URL.
* Papildus var tikt parādīts saites mērķa URL statusa rindā.

== Saite nofollow ==
Lai apkarotu surogātpastu, Google ir sadalījis atpakaļ saites uz nofollow un dofollow. Nofollow saites nepārsniedz svaru un rezultātā gandrīz neietekmē SEO.<ref>{{Tīmekļa atsauce|url=http://linkbox.pro/blog-linkbox/obratnie-ssilki-youtube|title=Atpakaļsaišu veidi.|last=|first=|website=|access-date=|date=|archiveurl=https://web.archive.org/web/20200220103704/http://linkbox.pro/blog-linkbox/obratnie-ssilki-youtube|archivedate={{dat|2020|02|20||bez}}}}</ref>

== Hipersaites kā Vispasaules tīmekļa valūta ==
''[[Google]]'' [[meklētājprogramma]] izmanto [[saites popularitāte]]s mērvienību ''[[PageRank]]'', pēc kuras nosaka lapu izvietojumu meklēšanas rezultātos. Jo vairāk hipersaišu norāda uz kādu tīmekļa lappusi, jo tā iegūst augstāku reitingu.

== Piezīmes ==
<references />

<!--
Vēl jāiztulko
* History of the hyperlink
* Legal issues concerning hyperlinks
-->

{{IT-aizmetnis}}

{{autoritatīvā vadība}}

[[Kategorija:Grafiskās lietotāju saskarnes]]
[[Kategorija:Vispasaules tīmeklis]]
[[Kategorija:Elektroniskā publicēšana]]