{{Bijušās valsts infokaste
|vietējais_nosaukums    = 
|nosaukums_latv_val     = Kurzemes bīskapija
|sugasvārds             = bīskapija
|
|kontinents             = Eiropa
|reģions                = 
|valsts                 = Latvija
|laikmets               = 
|statuss                = {{val|la|Episcopatus Curoniensis}} <br /> {{val|de|Bisdom Curland}} <br /> {{val|da|Kurland bispedømme}} 
|statusa_teksts         = 
|impērija               = 
|valdības_veids         = teokrātija
|
|gads_sākums            = 1234
|gads_beigas            = 1562 (1617)
|
|event_start            = Dibināta pēc pāvesta legāta līguma ar kuršu valdniekiem 
|date_start             = 
|event_end              = Pārdota [[Dānija]]i, sabrūkot [[Livonijas Konfederācija]]i
|date_end               = 
|
|event1                 =  
|date_event1            = 
|event2                 = 
|date_event2            = 
|event3                 = 
|date_event3            = 
|event4                 = 
|date_event4            = 
|
|event_pre              = 
|date_pre               = 
|event_post             = 
|date_post              = 
|
|p1                     = 
|flag_p1                = 
|s1                     = 
|flag_s1                = 
|image_flag             = 
|flag                   = 
|flag_type              = 
|
|image_coat             = E. F. Kerbers Kurzemes bīskapijas ģerbonis 1838.jpg
|symbol                 = 
|symbol_type            = Kurzemes bīskapijas ģerbonis ([[Eduards Filips Kerbers|E. F. Kerbers]], 1838)
|
|image_map              = 
|image_map_caption      = 
|.
|galvaspilsēta          = [[Piltene]]
|
|national_motto         = 
|national_anthem        = 
|kopīgas_valodas        = 
|reliģija               = [[Katoļticība]]
|nauda                  = 
|
|leader1                = [[Engelberts]] (pirmais)
|leader2                = [[Magnuss (Livonijas karalis)|Magnuss]] (pēdējais)
|leader3                =  
|leader4                =  
|year_leader1           = 1234.-1236./37.
|year_leader2           = 1560.-1583.
|year_leader3           = 
|year_leader4           = 
|leader                 = 
|title_leader           = [[Kurzemes bīskapi]]
|stat_year1             = 
|stat_platība1          = 
|stat_pop1              = 
|footnotes              = 
}}
{{Latvijas vēsture}}
'''Kurzemes bīskapija''' saukta arī '''Kursas bīskapija''', '''Piltenes bīskapija''' (1234—1538) ({{val-la|episcopatus|diocesis Curoniensis}}) bija otrā mazākā no visām [[Livonija]]s bīskapijām (aiz [[Rēveles bīskapija]]s) — ~4500 km<sup>2</sup>. Tās teritorijā ietilpa tagadējo [[Ventspils]], [[Liepāja]]s, [[Aizpute]]s, [[Alsunga]]s, [[Dundaga]]s un [[Talsi|Talsu]] novadu daļas, kā arī zviedru zemnieku apdzīvotā [[Roņu sala]], bet garīgā diacēze aptvēra visu [[Kurzeme|Kurzemi]] un [[Zemgale|Zemgali]] līdz [[Misa (upe)|Misas]] upei.

Līdz 1583. gadam bīskapijā valdīja 20 bīskapi. Kopš 1526. gada Kurzemes bīskapijā sāka izplatīties [[reformācija]], bet katolicisms izzuda ļoti lēnām ([[franciskāņi|franciskāņu]] klosteris vēl pastāvēja aptuveni līdz 1558. gadam). 1617. gadā Kurzemes bīskapija tika pārveidota par autonomu [[Piltenes apgabals|Piltenes apgabalu]] [[Polijas—Lietuvas kopvalsts]] sastāvā.

== Vēsture ==
=== Kurzemes bīskapijas pirmsākumi (12.—13. gadsimts) ===
[[Attēls:Sena_Kursa_13.gs..jpg|thumb|left|300px|Senās Kursas karte 13. gadsimtā.]]
Lai gan saskaņā ar [[Dānija|dāņu]] avotiem Kurzemes bīskapija ar bīskapa sēdekli [[Megava|Megavā]], tagadējā [[Palanga|Palangā]], dibināta jau 1161. gada 24. jūnijā, tomēr drošu ziņu par bīskapijas pastāvēšanu līdz 1234. gadam nav. 
Tikai 1230. gadā daļa kuršu ķēniņa [[Lamekins|Lamekina]] vadībā noslēdza līgumu ar [[Rīgas arhibīskapija|Rīgas domkapitulu]], [[Zobenbrāļu ordenis|ordeni]] un [[Rīga]]s pilsētu, apņemoties pāriet kristietībā un pildīt attiecīgus pienākumus. Iecerētajā neatkarīgas Kursas valsts dibināšanā sarežģījumus radīja Zobenbrāļu ordeņa strīds ar [[pāvests|pāvesta]] vicelegātu [[Alnas Balduīns|Alnas Balduīnu]] (''Balduin von Alna, bei Thuin''), kas ar 1230. gada 28. decembra un 1231. gada 17. janvāra līgumiem kuršus pakļāva tieši pāvestam, acīmredzot, nolūkā Kursu atdalīt no līdz tam iekarotās [[Livonija]]s. 1232. gada janvārī pāvests [[Gregors IX|Gregorijs IX]] viņu iecēla par [[Zemgales bīskapija|Zemgales bīskapu]], bet 1232. gada 3. februārī arī par Kurzemes administratoru. Kurzemi Balduīns neieguva kā bīskaps — ar 1232. gada 3. februāra bullu Gregorijs IX Kursu nodeva Balduīnam personīgā rīcībā uz visu laiku, kamēr viņš dzīvos. Lai nevarētu apšaubīt Balduīna tiesības, pāvests 1232. gada 11. februārī apstiprināja abus minētos Balduīna slēgtos līgumus. 
Tomēr 1234. gada 9. februārī pāvests atcēla Balduīnu no visiem amatiem un par legātu iecēla [[Modenas Vilhelms|Modenas Vilhelmu]] (''Wilhelm von Modena'').

=== Tapšana (1234.—1253.) ===
1234. gada septembrī Modenas Vilhelms iecēla dominikāņu mūku Engelbertu (''Engelbert'', ''Hengelbert'') par pirmo Kurzemes bīskapu. Līdz ar to 1234. gads uzskatāms par Kurzemes bīskapijas dibināšanas gadu.
1236. vai 1237. gadā bīskaps Engelberts tika nogalināts kuršu sacelšanās laikā, kas sekoja pēc [[Saules kauja]]s, kurā [[Zobenbrāļu ordenis]] tika pilnīgi sagrauts.
1237. gada septembra vidū pāvesta legāts Modenas Vilhelms izdarīja diacēžu limitāciju, t.i., noteica robežas Livonijas, Kurzemes un Zemgales diecēzēm. Livonijas bīskapijai jeb Rīgas diecēzei tika pievienotas jaunas zemes — jaunā robeža sākās pie bīskapa [[Koknese]]s pils, gāja taisnā līnijā uz [[Abava]]s izteku, t.i., uz [[Jaunpils|Jaunpili]], pa Abavu līdz [[Venta]]i un pa Ventu līdz jūrai, iekļaujot Rīgas diecēzē visas [[līvi|līvu]], kuršu un [[zemgaļi|zemgaļu]] zemes starp šo līniju un [[Rīgas līcis|Rīgas līci]]. Kursas diecēzē tika iekļautas visas kuršu apdzīvotās zemes starp [[Nemuna|Nemunu]] un Ventu (mūsdienu [[Lietuva]]s rietumdaļa), kā arī tās zemes, kas atradās starp Abavu, Ventu un [[Zemgale]]s robežu.

Tikai pēc zaudējuma [[Novgoroda]]s valstij ("[[Ledus kauja]]") 1242. gadā [[Vācu ordenis]] sāka sistemātisku Zemgales un Kurzemes iekarošanu. 1245. gada 5. februārī pāvests ar Modenas Vilhelma starpniecību Livonijas ordenim piešķīra 2/3 no Kursas zemēm, bet Kurzemes bīskapijai tikai 1/3. Rezultātā bīskapijas teritorija tika sašķelta trīs daļās, starp kurām stiepās Livonijas ordeņa valsts Kursas novadi. Ziemeļos bīskapija aizņēma Ventspils apriņķa ziemeļu un vidus daļu un Talsu apriņķa ziemeļrietumus, Rietumos — Aizputes apriņķa rietumu piekrasti un ieloku līdz [[Durbe]]i, un dienvidos — Aizputes apriņķa dienvidu galu (ar Ventu kā robežu) un Liepājas apriņķa dienvidaustrumu stūri. 
1246. gadā pāvests apstiprināja Kurzemes domkapitula dibināšanu. Bet tikai 1251. gadā, kad Zemgales bīskapija bija likvidēta un tās bīskaps [[Licelburgas Heinrihs]] (''Heinrich von Lützelburg'') tika pārcelts uz Kurzemes bīskapiju (tikai tagad viņš beidzot arī ieradās Livonijā), parādās diecēzes garīgā vadība. 
1252. gada 18. oktobrī Kurzemes bīskaps un ordeņa virsmestra vietnieks vienojas par 11 katoļu baznīcu celtniecību iekarotajā Kursā. 1253. gada aprīlī [[Kuldīga|Kuldīgā]] Heinrihs noslēdz līgumus ar Vācu ordeni par Kurzemes sadalīšanu: 4. aprīlī — par Ziemeļkursas, bet 5. aprīlī — par Dienvidkursas sadalīšanu, kuros, starp citu, arī nodrošināja kuršu īpašuma tiesības un noteica viņu militāros pienākumus un uzlika nodokli sardzes nodrošināšanai.

=== Kuršu, prūšu un zemgaļu sacelšanās (1260.—1290.) ===
Pēc Livonijas ordeņa sakāves [[Durbes kauja|Durbes kaujā]] pret žemaišiem (1260. gada 13. jūlijā) kurši atkal sacēlās. Bīskaps Heinrihs 1263. gada 5. martā atstāja Kurzemes bīskapa amatu un pāvests viņu pārcēla uz Kīmzē (''Chiemsee'') bīskapiju, bet Kurzemes domkapituls pārtrauca savu darbību. 
Pēc 8 gadus ilga kara ordenis uzvarēja, un 1267. gada augustā noslēdza jaunu līgumu ar kuršiem, kura 15 pantos noteica viņu nodokļus un klaušas, mantojuma un īpašuma tiesības utml. Starplaikā [[Romas kūrija]], kas pretrunā ar Rīgas metropolīta tiesībām, pastāvīgi iejaucās Kurzemes bīskapijas garīgās vadības iecelšanā, 1263. gada 5. martā bija iecēlusi jaunu bīskapu — Vācu ordeņa brāli [[Verdas Edmunds|Verdas Edmundu]] (''Edmund von Werde'', 1263.—1299.). Bet tikai kopš 1290. gada, t.i. pēc [[prūši|prūšu]] un zemgaļu sacelšanās pilnīgas apspiešanas, Kurzemes bīskapam radās iespēja pastāvīgi uzturēties savā diecēzē.

1290. gadā bīskapam Edmundam ar Rīgas arhibīskapa atļauju izdevās nodibināt arī jaunu Sv. Marijas katedrāles domkapitulu, kas sastāvēja no Vācu ordeņa brāļiem, kas šim nolūkam tikuši nominēti jau Livonijas ordeņa mestra [[Villekens fon Endorps|Villekina]] (''Willekin von Endorp'', 1281.—1287.) laikā. Ar Kurzemes domkapitula dibināšanas aktu bīskaps Edmunds noteica, ka 1/3 no bīskapijas ienākumiem patur domkapituls, bet 2/3 bīskaps. Šos noteikumus par jaunu 1300. gada 10. aprīlī apstiprināja bīskaps Burhards (''Burchard'').

=== Dānijas īpašumā (1560.—1585.) ===
[[Attēls:Livland1560-85.gif|thumb|left|Dānijas īpašumi Livonijā (brūnā).]]
[[Attēls:Magnus of Livonia.jpg|200px|thumb|left|Pēdējā Kurzemes un Sāmsalas bīskapa Magnusa ģerbonis.]]
Polijas karalis un Lietuvas dižkungs [[Sigismunds II Augusts]] 1561. gada 28. novembrī [[Viļņa|Viļņā]] noslēgtajā padošanās līgumā [[Viļņas ūnija|Viļņas ūnijā]] (''Pacta subjectionis'', jeb, kā kurzemnieki to biežāk dēvēja ''Provisio Ducalis''), ar kuru pēdējais Livonijas ordeņa mestrs [[Gothards Ketlers]] padevās Lietuvas virskundzībai, kā hercogs saņemot lēnī ordeņa zemes uz rietumiem un dienvidiem no [[Daugava]]s, t.i., Kurzemē un Zemgalē, apsolīja apvienot Kurzemes bīskapiju ar [[Kurzemes un Zemgales hercogiste|Kurzemes un Zemgales hercogvalsti]].

Tomēr jau pirms tam  [[Dānija]]s karalis Frīdrihs II no Kurzemes un [[Sāmsalas-Vīkas bīskapija|Sāmsalas bīskapa]] [[Johans IV fon Minhauzens|Johana IV fon Minhauzena]] (''Johannes von Münchhausen'') 1559. gadā par 9200 [[dālderi]]em bija nopircis viņa tiesības uz [[Sāmsala|Sāmsalu]], bet pēc tam 1560. gada maijā no koadjutora Ulriha [[Bēri|Bēra]], kuram saskaņā ar kanoniskajām tiesībām pēc bīskapa nāves vai atteikšanās būtu jākļūst par jauno Kurzemes bīskapu, atpirka arī Kurzemes bīskapa tiesības par labu savam jaunākajam brālim [[Magnuss (Holšteinas hercogs)|Magnusam]], kura jaunais tituls bija "No Dieva žēlastības Sāmsalas, Vīkas un Kurzemes bīskaps, Tallinas administrators" (''Von Gottes Gnaden Bischoff der Stiffte Osell, Wieck und Churlandt, Administrator des Stiftes Revel'').
1561./1562. gada ziemā bīskaps Magnuss uzturējās [[Embūtes pils|Embūtes]], [[Piltenes pils|Piltenes]] un [[Cīravas pils|Cīravas pilīs]].  
1562. gada 7. augustā dāņu diplomāti noslēdza [[Možaiskas līgums|Možaiskas līgumu]] ar caru [[Ivans IV|Ivanu IV]], kurā Krievija atzina Dānijas tiesības uz īpašumiem Igaunijā, Sāmsalā un Kurzemē. 

1578. gada pavasarī Magnusa cerības iegūt varu Livonijā pilnībā sagrāva Dānijas un Krievijas pamiers uz 15 gadiem, lai nezaudētu arī Kurzemes bīskapiju, Magnuss atteicās no Livonijas karaļa titula, pameta Krievijas ieņemtos lēņus Igaunijā un apmetās [[Piltenes pils|Piltenes pilī]] kā pēdējais luterticīgais Kurzemes bīskaps. 
Magnuss noslēdza Saprašanās paktu ar Lietuvas lielhetmani [[Nikolajs Radvils Rudais|Nikolaju Radvilu]], ko karalis [[Stefans Batorijs]], gan Polijas un Lietuvas seims neratificēja. Arī Kurzemes bīskapijas muižniecība atteicās pakļauties Polijai – Lietuvai un 1582. gadā Magnuss neieradās Varšavā seimā dot vasaļa zvērestu. Tāpēc juridiski Kurzemes bīskapija joprojām bija Dānijas īpašums.<ref>[https://www.historia.lv/raksts/zelenkovs-danijas-princa-magnusa-1540-1583-darbiba-livonija-gram-latvijas-kara-muzeja Zeļenkovs A. Dānijas prinča Magnusa (1540 – 1583) darbība Livonijā]. Latvijas Kara muzeja gadagrāmata. Rīga, 2000. 15.-30. lpp.</ref> 

1583. gada 18. martā, neatstādams mantiniekus, Magnuss mira Piltenē. Līdz ar to Kurzemes bīskapijas pastāvēšanu uzskata par izbeigušos. 
1585. gadā pamatojoties uz Kroneborgas miera līgumu pēc tā sauktā [[Piltenes mantojuma karš|Piltenes mantojuma kara]] Dānija pilnībā atteicās no bijušās Kurzemes bīskapijas teritorijas par labu Polijai—Lietuvai. Neskatoties uz Kurzemes hercogu centieniem šo teritoriju pievienot hercogistei, 1617. gadā tā tika pārvērsta par autonomu [[Piltenes apgabals|Piltenes apgabalu]] [[Polijas—Lietuvas kopvalsts]] sastāvā.

== Ģeogrāfija ==
Saskaņā ar Kurzemes bīskapa 1503. gada sniegtajām ziņām bīskapijā ietilpa zemes no agrākajām [[kurši|kuršu]] valstīm ([[Bandava]], [[Ceklis]], [[Duvzare]], [[Miera Kursa]] un [[Piemare]]), kas tika sadalītas starp Livonijas ordeni un Kurzemes bīskapu proporcijā 2:1. Tādējādi bīskapijas teritorija ar 1253. gada 4. aprīļa līgumu bija sadalīta trijās daļās, kas bija iedalītas šādos [[draudzes novads|draudžu novados]] (''Amt''):

# [[Piltenes draudzes novads]] ziemeļu daļā (no [[Ventava]]s valsts Ventas labajā krastā); 
# [[Ēdoles draudzes novads]] ziemeļu daļā (no [[Ventava]]s valsts Ventas kreisajā krastā);
# [[Ārlavas draudzes novads]] ziemeļu daļā (no [[Vanema]]s valsts);
# [[Dundagas draudzes novads]] ar [[Roņu sala|Roņu salu]] ziemeļu daļā 1434. gadā nāca klāt pēc agrākā [[Rīgas arhibīskapija|Rīgas domkapitula]] [[Dundaga]]s (no Vanemas) un [[Tārgales pagasts|Tārgales]] novadu (no Ventavas) pievienošanas Kurzemes bīskapa zemēm;
# [[Cīravas draudzes novads]] rietumu daļā (no [[Piemare]]s valsts); 
# [[Sakas draudzes novads]] rietumu daļā (no [[Piemare]]s valsts); 
# [[Embūtes draudzes novads]] dienvidu daļā (no [[Bandava]]s valsts); 
# [[Valtaiķu draudzes novads]] dienvidu daļā kopš 1392. gada; 
# [[Piltenes-Aizputes draudzes novads|Aizputes draudzes novads]] dienvidu daļā (no [[Bandava]]s valsts), kurā valdīja Kurzemes bīskapijas domkapituls.
 
Draudžu novadi savukārt sastāvēja no vaku ciemiem. Laicīgās pārvaldes un tiesas priekšgalā bija bīskapa iecelts soģis (''Stiftsvogt''). Lauku iedzīvotāji (25 000—30 000) bija kurši un [[līvi|lībieši]]. Piejūras novados viņi nodarbojās galvenokārt ar zvejniecību. Pilsētas bija mazattīstītas. Bija tikai divas mazpilsētas — [[Aizpute]], kurai 1378. gadā piešķīra [[Rīgas tiesības]] un kur atradās domkapitula sēdeklis ar 6 domkungiem, sv. Marijas (Māras) baznīca un franciskāņu klosteris, un [[Piltene]] ar bīskapa pili. Arī Piltenei 1557. gada 20. jūnijā piešķīra Rīgas tiesības. Abās mazpilsētās 16. gadsimta beigās dzīvoja ~80 vācu un pārvācotu vietējo izcelsmes namnieki. Bīskapijas vasaļu skaits nav skaidri zināms, bet kāds 16. gadsimta sākuma munsturrullis (''Roßdienstliste oder Musterrolle'') min 77 vasaļus (no tiem 20 Embūtē un 2 Dundagā) ar 85 bruņotiem jātniekiem un 22 strēlniekiem. Viņu lēņa tiesības bija tādas pašas kā ordeņa valstī, t.i., bez vasaļu paplašinātām mantošanas tiesībām un tiesas varas. Politikā līdz 16. gadsimtam viņiem nav bijusi nekāda loma. Arī [[Livonijas landtāgs|Livonijas landtāgos]] viņi ieradās tikai sākot no 16. gadsimta.

=== Pilis ===
* [[Piltenes pils]]
* [[Dundagas pils]]
* [[Angermindes pils]]
* [[Ārlavas pils]]
* [[Ēdoles pils]]
* [[Sakas pils]]
* [[Aizputes domkapitula pils]]
* [[Embūtes pils]]
* [[Valtaiķu pils]]

== Kurzemes bīskapijas iekārta ==
Tikai ar 1290. gadu beidzās bīskapijas tapšanas periods, un varēja sākties normāls garīgais darbs. Kopš šī brīža Kurzemes domkapituls — līdz ar bīskapu — bija inkorporēti Vācu ordenī, un visi vēlākie domkungi un bīskapi nāca tikai no Vācu ordeņa brāļu vidus. Ordenis varēja rīkoties ar Kurzemes kara iesaukumu, bīskapa amatu (ciktāl ar ordeni nekonkurēja pāvesta provīzijas tiesības) un ar 6 domkungu vietām (prāvests, dekāns, mantzinis, ekonoms un 2 kanoniķi). Tāpat arī visa lēņu iekārta un parasti arī Kurzemes bīskapu politika atradās ordeņa ietekmē. Īstenībā tas nozīmēja, ka Kurzemes bīskapija bija tapusi par Vācu ordeņa filiāli. Domkungiem bija jādzīvo pēc Vācu ordeņa statūtiem, un viņi baudīja tās pašas tiesības kā citu domkapitulu locekļi. Lai gan, tāpat kā Rīgas arhibīskapijā, tā arī Kurzemes bīskapijā tās laicīgais un garīgais valdnieks bija Kurzemes bīskaps (''episcopus Curoniensis'', ''bischop to Curlande''), kas vismaz nomināli bija arhibīskapa sufragāns un kam bija jādod uzticības zvērests savam metropolītam, tomēr [[Rīgas arhibīskapija|Rīgas arhibīskapam]] nebija nekādas ietekmes uz Kurzemes bīskapa izraudzīšanu, jo, līdz ar domkapitula inkorporāciju Vācu ordenī, virsmestrs uzskatīja par savu privilēģiju iecelt Kurzemes domkungus un nominēt bīskapu no ordeņa brāļu vidus. Bīskapu vai nu vēlēja Kurzemes domkapituls no savu domkungu vidus un amatā investēja pāvests, vai iecēla pāvests pēc Vācu ordeņa virsmestra ieteikuma.

Ap 15. gadsimta beigām bija izveidojusies paraža, ka katram domkapitula izraudzītajam kandidātam vispirms bija jāiegūst [[Livonijas ordenis|Livonijas mestra]] apstiprinājums, un tikai pēc tā saņemšanas Vācu ordeņa virsmestrs viņu proponēja pāvestam iecelšanai. Kurzemes bīskapu pāvesta galmā pārstāvēja Vācu ordeņa prokurators, un bīskapam bija jāpiedalās viņa izdevumu segšanā. Savā zemē bīskapam bija soģis, kam par soģa dienesta pildīšanu bīskaps piešķīra lēņos zemi. Kurzemes bīskapam bez soģa vēl bija rakstvedis, notārs un dažādi kalpotāji (''familiares''). Embūtes novadā bīskapam bija amatvīrs, saukts burggrāfs. Atsevišķas fragmentāras ziņas liecina, ka Kurzemes bīskapam un domkapitulam dažkārt izraisījušas ķildas ar Livonijas ordeni atsevišķu pilsnovadu robežu dēļ, tomēr līdz militārai sadursmei šīs ķildas nekad nenonāca.

=== Nauda ===
Pēc Kurzemes bīskapijas pievienošanas Dānijai piederošajai [[Sāmsalas-Vīkas bīskapija]]i, tajā sāka lietot sudraba naudu, ko kala [[Hāpsala|Hāpsalā]], pēc tam [[Ārensburga|Ārensburgā]]. Apliecošais uzraksts uz monētām bija "Magnuss, no Dieva žēlastības Sāmsalas, Kurzemes un Rēveles bīskaps": MAG(NUS) D(EI) G(RATIA) E(PISCOPUS) O(SILIENSIS) C(VRONIENSIS) E(T) R(EVALIENSIS)

<gallery>
Bīskapa Magnusa šiliņš 1562.jpg|Bīskapa Magnusa [[Hāpsala|Hāpsalā]] kaltais [[šiliņš]] (1562)
Bīskapa Magnusa vērdiņš 1565.jpg|Bīskapa Magnusa [[Ārensburga|Ārensburgā]] kaltais [[vērdiņš]] (1565)
</gallery>

== Kurzemes bīskapi ==
{{Pamatraksts|Kurzemes bīskapu saraksts}}

== Kurzemes bīskapijas karte ==
* [https://web.archive.org/web/20160304071731/http://terramariana.du.lv/lv/images/image?id=116 Latvijas vēstures atlants. Rīga: Jāņa sēta, 1998. 16.lpp.]

== Ārējās saites ==
{{sisterlinks-inline}}
{{Enciklopēdiju ārējās saites}}
* Kurzemes bīskapija, [https://web.archive.org/web/20050308130128/http://www.historia.lv/alfabets/K/ku/kurzemes_biskapija/kurzemes_biskapija.htm Historia.lv]
* [http://www.historyfiles.co.uk/KingListsEurope/EasternLivoniaCourland.htm Kurzemes valdnieku saraksts] {{en ikona}}

{{kastes sākums}}
{{Valstiskie veidojumi Latvijas teritorijā}}
{{Valstisko veidojumu secība| pirms = 1/3 daļa no [[Ventava]]s, [[Vanema]]s, [[Piemare]]s un [[Bandava]]s zemēm | virsraksts = Kurzemes bīskapija | periods = [[1234]]—[[1585]] | pēc = [[Piltenes apgabals]]}}
{{Valstisko veidojumu secība| pirms = Daugavas un Gaujas [[Līvi|līvu]] zemju daļa (2/3) <br />[[Metsepole]] <br /> [[Jersika (valsts)|Jersikas]] daļa, [[Koknese (valsts)|Koknese]], [[Tālava]]s daļa (2/3)| virsraksts = [[Livonijas bīskapija]] | periods = [[1186]]—[[1255]]<br /> (no 1243. gada kā [[Livonijas konfederācija]]s daļa)| pēc = [[Rīgas arhibīskapija]]<br />[[Livonijas konfederācija]]s daļa}}
{{Valstisko veidojumu secība | pirms = Daugavas un Gaujas [[Līvi|līvu]] zemju daļa (1/3) <br /> [[Tālava]]s daļa (1/3)<br />[[Zemgales bīskapija]]| virsraksts = [[Livonijas ordenis]] | periods = [[1237]]—[[1561]] (no 1243. gada kā [[Livonijas konfederācija]]s daļa) | pēc = [[Kurzemes un Zemgales hercogiste]]<br />[[Pārdaugavas hercogiste]]}}

{{kastes beigas}}
{{Livonijas konfederācija}}
{{Dānijas lielvalsts}}

[[Kategorija:Latvijas vēsture|Kurzemes biskapija]]
[[Kategorija:Romas katoļu bīskapijas]]
[[Kategorija:Kurzemes bīskapija|Kurzemes bīskapija]]