{{Vērtīgs raksts}}
{{citas nozīmes|pieminekli Rīgā|Brīvības piemineklis (nozīmju atdalīšana)|Brīvības piemineklis}}
{{Militārā memoriāla infokaste
|          name = 
|   native_name = 
|          body = 
|         image = Briiviibas piemineklis.jpg
|    image_size = 300px
|       caption = 
|  commemorates = [[Latvijas brīvības cīņas|Latvijas brīvības cīņās]] kritušajiem
|   established = 
|      unveiled = {{dat|1935|11|18||bez}}
|      location = {{vieta|Latvija|Rīga}}
|  nearest_town = 
|      designer = 
* [[Kārlis Zāle]]
* [[Ernests Štālbergs]]
| total_burials = 
|      unknowns = 
|  commemorated = 
|    by_country = 
|        by_war = 
|   inscription = TĒVZEMEI<br/><small>UN</small><br/>BRĪVĪBAI
|        source = 
|   pushpin_map = Rīga
|      map_size = 300px
| latd  = 56 | latm  = 57 | lats  =  5 | latNS  = N
| longd = 24 | longm =  6 | longs = 47.5 | longEW = E
|      embedded = 
}}
'''Brīvības piemineklis''' ir [[Latvijas brīvības cīņas|Latvijas brīvības cīņās]] kritušo piemiņai celts [[piemineklis]] [[Brīvības laukums (Rīga)|Brīvības laukumā]] [[Rīga]]s centrā. Tas ir [[Latvija]]s valstiskuma, [[latvieši|latviešu tautas]] vienotības, neatkarības un brīvības simbols.

[[1935]]. gadā atklātais piemineklis ir 42 metrus augsts<ref>{{Tīmekļa atsauce|url=https://enciklopedija.lv/skirklis/131356|title=Brīvības piemineklis|website=enciklopedija.lv|access-date=2024-01-22|language=lv}}</ref> un veidots no pelēka un sarkana [[granīts|granīta]], [[travertīns|travertīna]], [[dzelzsbetons|dzelzsbetona]] un [[varš|vara]].
Pieminekļa kompozīciju veido trīspadsmit [[skulptūra]]s un [[bareljefs|bareljefi]], kuros attēlota [[Latvijas vēsture]] un [[Latvijas kultūra|kultūra]]. Pieminekļa masīvs veidots monolītām četrstūrainām formām, kas izkārtotas viena virs otras. Virzienā uz augšu pieminekļa forma sašaurinās un pāriet 19 metrus augstā [[obelisks|obeliskā]], kura galotnē atrodas 9 metrus augstais Brīvības tēls — jauna sieviete, kura rokās tur trīs zeltītas zvaigznes.

Pēc [[Otrais pasaules karš|Otrā pasaules kara]] [[Latvijas PSR]] varas iestādes apsvēra iespēju pieminekli nojaukt. Uzskata, ka pieminekli esot izglābusi [[Vera Muhina]], kura esot uzskatījusi, ka piemineklis ir mākslinieciska vērtība, kuras iznīcināšana aizskartu latviešu tautas vissvētākās jūtas. Lai gan pieminekli nenojauca, tā simbolisko nozīmi sāka interpretēt atbilstoši [[Padomju dzīvesveids|padomju ideoloģijai]]. Tomēr tautai Brīvības piemineklis joprojām palika valstiskās neatkarības simbols un 1987. gada 14. jūnijā, trīs gadus pirms Latvijas neatkarības atjaunošanas, pie tā notika pirmā pret padomju varu vērstā demonstrācija, kurā piedalījās ap 5000 cilvēku — [[Helsinki-86]] organizētā ziedu nolikšana pie Brīvības pieminekļa padomju režīma veikto [[1949. gada marta deportācijas|masu deportāciju]] upuru piemiņai.

== Vēsture ==
[[Attēls:Brivibas piemineklis 1930os gados.jpg|thumb|200px|left|Brīvības piemineklis 20. gadsimta 30. gados]]
[[Attēls:Helsinki-86 14061987.jpg|thumb|200px|right|1987. gada 14. jūnijā [[Helsinki-86]] rīkotā akcija, kuras laikā apmēram 5000 cilvēku nesankcionēti pulcējās nolikt ziedus pie pieminekļa]]

Ideja celt Brīvības cīņām veltītu pieminekli parādījās 1922. gadā, kad toreizējais Latvijas premjerministrs [[Zigfrīds Anna Meierovics]] uzdeva izstrādāt noteikumus konkursam par "piemiņas staba" celtniecību. Pēc vairākiem konkursiem tika izvēlēts [[Kārlis Zāle|Kārļa Zāles]] projekts "Mirdzi kā zvaigzne!". 
Celtniecības darbi sākās [[1931]]. gadā un tos finansēja no tautas ziedojumiem. Pieminekli atklāja 1935. gada 18. novembrī, 17. [[Latvijas valsts pasludināšana]]s gadadienā.

Pēc [[Otrais pasaules karš|Otrā pasaules kara]], atsākoties padomju okupācijai, bija plāni pieminekli nojaukt; ar šiem plāniem saistītie dokumenti ir pazuduši, lai gan iespējams, ka daži dokumenti saglabājušies vēl neatslepenotos [[Krievija]]s arhīvos, tomēr pagaidām vēsturniekiem nākas izdarīt secinājumus, tikai pamatojoties uz mutvārdu liecībām. Pirmais mēģinājums notika jau [[1945. gads|1945. gadā]], kad [[Latvijas PSR tautas komisāru padome]] izteica priekšlikumu atjaunot [[Pēteris I|Pētera Lielā]] pieminekli. Ņemot vērā, ka šis piemineklis senāk atradās turpat, kur patlaban ir Brīvības piemineklis, tā atjaunošana automātiski prasītu Brīvības pieminekļa iznīcināšanu. Nav zināms, ar ko beidzās šī plāna apspriešana, bet pastāv uzskats, ka pieminekli izglāba Rīgā dzimusī tēlniece [[Vera Muhina]] — viņas dēls apgalvo, ka Muhina piedalījusies sapulcē, kurā tika lemts pieminekļa liktenis un, kad jautāts viņas viedoklis, esot izteikusies, ka piemineklim ir izcila mākslinieciska vērtība un tā nojaukšana aizskartu latviešu tautas vissvētākās jūtas. Tomēr nav atrasti dokumenti, kas apliecinātu, ka tā tiešām bijis.

1963. gada vasarā [[Latvijas PSR]] [[Valsts drošības komiteja|VDK]] un LKP CK apsvēra iespēju pieminekli uzspridzināt, bet tika nolemts, ka pieminekļa nojaukšana tikai izraisītu sašutumu un spriedzi sabiedrībā, tomēr arī šajā gadījumā nepastāv nekādas rakstiskas liecības, ka tā tiešām noticis.<ref name="latav5506">{{Tīmekļa atsauce|url= http://www.apollo.lv/portal/news/73/articles/73539|title= Brīvības pieminekli uzspridzināt, Pēteri I vietā…|accessdate= |author= Anita Bormane|date= {{dat|2006|5|5||bez}}|publisher= Apollo.lv|archivedate= 18.05.2006|archiveurl= https://web.archive.org/web/20060518090344/http://www.apollo.lv/portal/news/73/articles/73539}}</ref> Padomju Latvijas laikos Brīvības pieminekļa nozīme tika interpretēta atbilstoši [[padomju propaganda]]i — piemēram, apgalvoja, ka trīs zvaigznes turot Māte Krievija un tās simbolizējot trīs Baltijas Padomju republikas — [[Latvijas PSR]], [[Igaunijas PSR]] un [[Lietuvas PSR]], savukārt pats piemineklis esot celts pēc Otrā pasaules kara kā tautas pateicība PSRS vadonim [[Josifs Staļins|Josifam Staļinam]] par atbrīvošanu.<ref name="latav5506"/><ref name="silins">''[http://latvians.com/en/Reading/BrivibasPiemineklis/envelope-bp.php?./Pages/bp-01.gif Brīvības Piemineklis]'' Jānis Siliņš, Rīga, 1935: Brīvības Pieminekļa Komiteja</ref> Vēlāk gan šādi apgalvojumi tika pieklusināti, piemēram, 1988. gadā izdotā enciklopēdijā tika apgalvots, ka piemineklis uzcelts, lai atzīmētu darba tautas atbrīvošanos no vācu baronu un cara patvaldības jūga.<ref name="rigaenc">{{enc riga}}</ref>

Par spīti propagandai, Brīvības piemineklis okupācijas laikā bija spēcīgs pretpadomju simbols, kļūstot par vienu no [[Atmodas kustība]]s nozīmīgākajām figūrām. 1987. gada 14. jūnijā apmēram 5000 cilvēku pie pieminekļa nesankcionēti nolika ziedus.<ref name="Latvijas Enciklopēdija">"Latvijas Enciklopēdija" (I sējums) Rīga 2002 SIA "Valērija Belokoņa izdevniecība" {{ISBN|9984-9482-1-8}}</ref>

== Pieminekļa izskats ==
<imagemap>
Image:Freedom monument Latvia plan.png|thumb|300 px|left|Brīvības pieminekļa shēma (skatā no augšas, novietojiet kursoru uz numura, lai redzētu attiecīgā elementa grupas nosaukumu, uzklikšķiniet, lai apskatītu attēlu)
rect 555 331 611 384 [[Attēls:DSCF0810-Liberty.png|1. Brīvība]]
rect 613 329 647 383 [[Attēls:DSCF0804-Latvija.png|2. Latvija]]
rect 554 385 613 424 [[Attēls:DSCF0808-Lacplesis.png|3. Lāčplēsis]]
rect 493 329 552 383 [[Attēls:DSCF0798-Chain-Breakers.png|4. Važu rāvēji]]
rect 549 290 624 329 [[Attēls:DSCF0801-Vaidelotis.png|5. Vaidelotis]]
rect 649 329 709 384 [[Attēls:DSCF0803-pc-Tevzemei-Brivibai.png|6. Uzraksts "Tēvzemei un brīvībai"]]
rect 549 425 626 497 [[Attēls:DSCF0807-pc-1905.png|7. 1905. gads]]
rect 554 213 625 290 [[Attēls:DSCF0800-pc-Dzelzs-Tilts.png|8. Cīņa pret bermontiešiem uz Dzelzs tilta]]
circle 685 249 47 [[Attēls:DSCF0802-Guards.png|9. Tēvzemes sargi]]
circle 676 461 46 [[Attēls:DSCF0805-pc-Work.png|10. Darbs]]
circle 492 459 48 [[Attēls:DSCF0784-Scholars.png|11. Gara darbinieki]]
circle 493 251 45 [[Attēls:DSCF0799-Gimene.png|12. Ģimene]]
circle 370 589 56 [[Attēls:DSCF0785-pc-Strelnieki.png|13. Latvju strēlnieki]]
circle 366 122 36 [[Attēls:DSCF0795-pc-Singers.png|14. Latvju tauta - dziedātāja]]
desc bottom-left
</imagemap>

Brīvības pieminekļa skulptūras un bareljefi izkārtoti 13 Latvijas vēsturi un kultūru attēlojošās grupās.<ref name="vecriga">[http://www.vecriga.info/index.html http://www.vecriga.info/]</ref> Pieminekļa masīvs veidots no monolītām četrstūrainām formām, kas izkārtotas viena virs otras un virzienā uz augšu sašaurinās, pārejot obeliskā. Pieminekļa aizmugures daļu apliec 1,8 metrus augstas sarkanā granīta kāpnes ar desmit pakāpieniem. Kāpnes apņem trīs metrus biezas margas, uz kurām ir divi 1,7 metrus augsti un 4,5 metrus plati travertīna bareljefi — ''Latvju strēlnieki'' (13) un ''Latvju tauta - dziedātāja'' (14).<ref name="Latvijas Enciklopēdija"/> Vēl divi pakāpieni veido platformu, uz kuras piemineklis atrodas, tās diametrs ir 28 metri; pieminekļa priekšdaļā šī platforma veido nelielu taisnstūri, kuru izmanto ziedu nolikšanai un goda sardzei. Pieminekļa pamatni veido divi sarkanā granīta bloki: apakšējais ir 3,5 metrus augsts, 9,2 metrus plats, 11 metrus garš un monolīts, bet augšējo, kurš ir 3,5 metrus augsts, 8,5 metrus plats un 10 metrus garš, rotā četras skulptūru grupas ar trim skulptūrām katrā grupā, kas atrodas ieapaļās nišās bloka stūros, savukārt tā malas klāj travertīna paneļi.<ref name="silins"/> Uz viena no travertīna paneļiem pieminekļa priekšdaļā, starp skulptūru grupām ''Tēvzemes sargi'' (9; attēlo senlatviešu karavīru, kuram līdzās ceļos nometušies divi 20. gadsimta karavīri) un ''Darbs'' (10; attēlo zvejnieku un amatnieku, starp kuriem nostājies zemnieks, kurš tur rokā ar ozollapām rotātu izkapti, kas simbolizē spēku un vīrišķību), iekalts [[Kārlis Skalbe|Kārļa Skalbes]] veltījums ''Tēvzemei un brīvībai'' (6).<ref name="Latvijas Enciklopēdija"/> Uz sānu paneļiem ir divi bareljefi — ''1905. gads'' (7; ataino [[1905. gada revolūcija Latvijā|1905. gada revolūcijas]] notikumus) un ''Cīņa pret bermontiešiem uz Dzelzs tilta'' (8; attēlo kauju pret [[bermontieši]]em uz [[Zemgales tilts|Rīgas Dzelzs tilta]]). Pieminekļa aizmugures daļā atrodas vēl divas skulptūru grupas — ''Gara darbinieki'' (11; attēlo seno latviešu [[krīvs|krīvu]], turot līku spieķi - krivuli, gadsimtos krāto gudrību viņš nodod tālāk zinātniekam un rakstniekam) un ''Ģimene'' (12; attēlo māti ar diviem bērniem).<ref name="Latvijas Enciklopēdija"/> Augstāk atrodas vēl viens, 6 metrus augsts un plats, un 7,5 metrus garš pelēkā granīta bloks, kuru aptver četras 5,5—6 metrus augstas skulptūru grupas: ''Latvija'' (2), ''[[Lāčplēsis]]'' (3), ''Važu rāvēji'' (4; attēlo trīs vīriešus, kas sakalti ķēdēs un cenšas tās pārraut) un ''Vaidelotis''<ref name="silins"/> (5; attēlo [[vaidelotis|vaideloti]] ar kokli, jaunekli ar gar sāniem nolaistu un zemē iedurtu zobenu, rādot garīguma pārākumu pār fizisko spēku. Skulptūrā ietverts arī tautas senais misticisms - zirga galvaskauss, kas simbolizē atbrīvošanos no visa ļaunā <ref>V. Apsītis. Brīvības piemineklis. Rīga: Zinātne, 1993. 136. lpp.</ref>). Virs šīs skulptūru joslas atrodas 19 metrus augsts travertīna obelisks, kurš lejasdaļā ir 2,5 metrus plats un 3 metrus garš. Obeliska priekšējā un aizmugurējā daļā pieminekļa viduslīniju uzsver stikla josla.<ref name="silins"/> Tā galā ir 9 metrus garš no vara veidots Brīvības tēls (1) jaunas sievietes, kura tur rokās trīs apzeltītas zvaigznes, kas simbolizē brīvību un [[Latvijas kultūrvēsturiskie novadi|Latvijas kultūrvēsturiskos novadus]], veidolā; arī tēla josta ir apzeltīta.<ref name="endex">{{en ikona}} [http://www.endex.com/gf/buildings/liberty/worldstatues/SOLRiga/solriga.htm Statue of Liberty] {{Webarchive|url=https://web.archive.org/web/20070210092737/http://www.endex.com/gf/buildings/liberty/worldstatues/SOLRiga/solriga.htm |date=10.02.2007 }}</ref> Viss piemineklis ir uzbūvēts ap dzelzsbetona rāmi, kas sākotnēji bija sastiprināts ar kaļķu javu un svina un bronzas kabeļiem.<ref name="silins"/> [[Restaurācija]]s laikā daļa no šiem materiāliem aizstāta ar poliuretāna saistvielu.<ref name="sidraba">{{en ikona}} {{Tīmekļa atsauce|url=http://www.arcchip.cz/w10/w10_sidraba.pdf|title=New Materials for Conservation of Stone Monuments in Latvia|last=Sudraba|first=Inese|access-date=15.07.2018|date=|titel=|archiveurl=https://web.archive.org/web/20061018003547/http://www.arcchip.cz/w10/w10_sidraba.pdf|archivedate=18.10.2006}} I</ref> Pieminekļa iekšpusē atrodas neliela tehniska telpa, kurā var iekļūt pa durvīm, kas atrodas pieminekļa aizmugurē. Tajā atrodas elektroinstalācija, piekļuves vieta kanalizācijai un kāpnes, kas ved uz pieminekļa augšdaļu. Telpu izmanto kā noliktavu un tā nav publiski pieejama, taču 2008. gada sākumā parādījās iecere šajā telpā iekārtot nelielu izstādi, kuru izrādīt augstām ārvalstu amatpersonām, kas valsts vizīšu laikā pie pieminekļa noliek ziedus.<ref>[http://www.tvnet.lv/onlinetv/lnt/zinas/article.php?id=302634 Iecere atvērt Brīvības pieminekļa iekštelpu] {{Webarchive|url=https://web.archive.org/web/20080509181805/http://www.tvnet.lv/onlinetv/lnt/zinas/article.php?id=302634 |date=09.05.2008 }} Tvnet.lv (LNT)</ref>

== Atrašanās vieta ==
{{Panorāma
|image   = Attēls:Freedom Monument Panorama.jpg
|height  = 240px
|caption = [[Brīvības laukums]]
}}
Brīvības piemineklis labi iekļaujas apkārtējā vidē, veidojot ar to vienotu arhitektonisku, ainavisku un māksliniecisku veselumu.<ref name="kv"/> Tas atrodas Rīgas centrā, Brīvības bulvāra sākumā, netālu no [[Vecrīga]]s.<ref name="endex"/> 1990. gadā ap 200 metrus gara [[Brīvības bulvāris (Rīga)|Brīvības bulvāra]] daļa starp [[Aspazijas bulvāris|Aspazijas]] un [[Raiņa bulvāris (Rīga)|Raiņa bulvāriem]] tika slēgta satiksmei, izveidojot Brīvības pieminekļa laukumu. Daļa no šī laukuma ietver tiltu pār 3,2 kilometrus garo Pilsētas kanālu, kurš vijas cauri parkiem un bulvāru loka apstādījumiem.<ref name="vecriga"/> Parkā uz ziemeļiem no pieminekļa atrodas Bastejkalns, kas izveidots 19. gadsimtā, norokot pilsētas aizsargvaļņus, bet uz dienvidiem no pieminekļa atrodas [[Latvijas Nacionālā opera]]. Savukārt Pieminekļa laukuma rietumu galā atrodas kafejnīca un [[Laimas pulkstenis]], kas ir slavenākā tikšanās vieta Rīgā. Piemineklis ir vērsts ar priekšpusi pret Vecrīgu un aiz tās esošo [[Daugava|Daugavu]]. Sākotnēji bija iecerēts ap pieminekli izbūvēt ovālu laukumu, kuru ieskautu aptuveni 1,6 metrus augsta granīta siena ar soliem iekšpusē, bet no ārpuses gar sienu bija paredzēts iestādīt tūjas. 20. gadsimta astoņdesmitajos gados tika apspriesta iespēja šo ieceri īstenot, tomēr laukuma izbūve netika uzsākta.<ref name="Latvijas Enciklopēdija"/>

== Celtniecība ==
[[Attēls:Brīvības pieminekļa celtniecība.jpg|300px|right|thumb|Brīvības pieminekļa laukums pieminekļa celtniecības laikā 1930. gados]]
[[Attēls:Brīvības pieminekļa atklāšana.jpg|thumb|300px|Brīvības pieminekļa atklāšana 1935. gada 18. novembrī]] 
Doma celt memoriālu brīvības cīņās kritušajiem parādījās jau divdesmito gadu sākumā: 1922. gada 27. jūlijā tā laika Latvijas premjerministrs [[Zigfrīds Anna Meierovics]] lika izstrādāt noteikumus konkursam par "Piemiņas staba" izveidi. 1922. gada konkursā aicināja piedalīties tēlniekus [[Burkards Dzenis|Burkardu Dzeni]], [[Emīls Melderis|Emīlu Melderi]], [[Kārlis Zāle|Kārli Zāli]], [[Teodors Zaļkalns|Teodoru Zaļkalnu]] un arhitektus [[Eižens Laube|Eiženu Laubi]] un [[Ernests Štālbergs|Ernestu Štālbergu]]. Atzinību guva Laubes projekts, kurš paredzēja celt klasiskas balustrādes aptvertu 27 metrus augstu kolonnu ar [[Krišjānis Barons|Krišjāņa Barona]] un [[Atis Kronvalds|Ata Kronvalda]], kā arī valsts varas simbolu bareljefiem, tomēr šo projektu pēc 57 kultūras darbinieku parakstīta protesta saņemšanas noraidīja. 1923. gada oktobrī sarīkoja vēl vienu konkursu, pirmoreiz izmantojot nosaukumu "Brīvības piemineklis", kurā uzvaru dalīja [[Marta Skulme|Marta Liepiņa-Skulme]] un Kārlis Zāle. 1925. gada martā atkal tika izsludināts slēgts konkurs, kurā piedalījās E. Laube, M. Liepiņa-Skulme, E. Melderis, K. Zāle, T. Zaļkalns. Par labākajiem atzina Zāles un Meldera metus, taču žūrijas nesaskaņu dēļ galīgais lēmums netika pieņemts. Visbeidzot 1929. gadā tika izsludināts vēl viens konkurss. No 32 šajā konkursā iesniegtajiem darbiem par labākajiem atzina K. Zāles, T. Zaļkalna un [[Kārlis Zemdega|K. Baumaņa (Zemdegas)]] darbus un nolēma pieminekli veidot pēc K. Zāles projekta "Mirdzi kā zvaigzne!". Brīvības pieminekli, lai gan ar uzraugošā arhitekta Ernesta Štālberga labojumiem projektā, uzsāka celt 1931. gada 18. novembrī. Brīvības tēlu izkala zviedru tēlnieka Ragnara Mīrsmēdena ({{val|sv|Ragnar Myrsmeden}}) darbnīcā Stokholmā, savukārt pieminekļa zvaigznes kala metālmākslinieki [[Arnolds Naika]] un [[Jānis Zibens]].<ref name="Latvijas Enciklopēdija"/><ref name="kv">''Latvijas kultūras vēsture'' (2. izdevums) Zvaigzne ABC 2003 {{ISBN|9984-36-448-8}}</ref>

Pieminekļa celtniecību finansēja no privātpersonu saziedotiem līdzekļiem. Celtniecībai tika izvēlēta<ref>{{Tīmekļa atsauce |url=https://periodika.lndb.lv/periodika2-viewer/view/index-dev.html#panel:pp{{!}}issue:/p_001_atpu1933n468{{!}}article:DIVL244{{!}}issueType:P |title=Brīvības pieminēkļa komitejas darbinieku foto. Atpūta Nr. 468 (20.10.1933) |access-date=05.09.2015 |archive-date=05.03.2016 |archive-url=https://web.archive.org/web/20160305141223/https://periodika.lndb.lv/periodika2-viewer/view/index-dev.html#panel:pp{{!}}issue:/p_001_atpu1933n468{{!}}article:DIVL244{{!}}issueType:P }}</ref> vieta, kur jau agrāk atradās viens no galvenajiem pilsētas pieminekļiem — Pētera I bronzas statuja.<ref name="latav5506"/> Pieminekli 1935. gada 18. novembrī atklāja toreizējais Valsts prezidents [[Alberts Kviesis]].<ref name="kv"/> Toreiz tika lēsts, ka četru celtniecības gadu laikā akmeņu laušanai un apstrādei vien patērētas 308 000 darba stundas — lai tādu darbu paveiktu viens cilvēks, pat strādājot ar vismodernāko tā laika tehniku, viņam būtu nepieciešami 130 gadi, bet izmantoto materiālu kopsvars esot bijis 2500 tonnas — lai šādu materiālu daudzumu pārvietotu pa dzelzceļu, vajadzētu 200 vagonu.<ref name="silins"/>

== Restaurācija ==
[[Attēls:Plāksne asfaltā pie Brīvības pieminekļa.JPG|thumb|left|200px|Viena no plāksnēm asfaltā pie Brīvības pieminekļa, uzstādīta 2016. gadā<ref>[https://pasvaldiba.riga.lv/LV/PostingData/News/2016/11/rigas-domes-vadiba-atklas-pie-brivibas-pieminekla-ierikotas-informativas-plaksnes.htm?WBCMODE=PresentationUnpublished Rīgas domes vadība atklās pie Brīvības pieminekļa ierīkotās informatīvās plāksnes]{{Novecojusi saite}}</ref>]]
Laika gaitā piemineklis cietis no sala un lietus, kā arī no gaisa piesārņojuma.<ref name="mez">{{en ikona}} {{Tīmekļa atsauce|url=http://www.arcchip.cz/w06/w06_mezinskis.pdf|title=Environmental Influences on Cultural Heritage of Latvia|last=|first=|access-date=15.07.2018|date=|titel=|archiveurl=https://web.archive.org/web/20061017155616/http://www.arcchip.cz/w06/w06_mezinskis.pdf|archivedate=17.10.2006}}</ref> Lai gan iela ap pieminekli 1990. gadā tika slēgta satiksmei, netālu no pieminekļa atrodas ielas ar dzīvu satiksmi.<ref name="Latvijas Enciklopēdija"/> Netālu no pieminekļa konstatēts liels gaisa piesārņojums ar [[slāpekļa dioksīds|slāpekļa dioksīdu]] un [[sēra dioksīds|sēra dioksīdu]], kas savienojumā ar ūdeni izraisa pieminekļa materiālu [[korozija|koroziju]].<ref name="mez"/> Turklāt ūdens radījis pieminekļa [[dzelzsbetons|dzelzsbetona]] karkasa plaisāšanu un tā [[tērauds|tērauda]] armatūras un pieminekļa stiprinājumu rūsēšanu, kurus piedevām bojājušas arī satiksmes radītās vibrācijas.<ref name="sidraba"/> Porainais travertīns ar laiku ir sācis drupt un tā poras aizpildījušās ar kvēpiem un smilšu daļiņām, izraisot travertīna nomelnēšanu un radot augsni sūnām un ķērpjiem. Tāpat pieminekļa stāvokli pasliktinājuši arī neregulāri vai neprasmīgi veikti restaurācijas darbi. Lai mazinātu bojājumu rašanos nākotnē, 2001. gadā restaurācijas laikā daļa pieminekļa stiprinājumu tika aizstāti ar [[poliuretāns|poliuretāna]] saistvielu un tika veikta pieminekļa hidroizolācija. Tika arī noteikts, ka pieminekļa stāvokli vajadzētu atkārtoti izvērtēt ik pēc diviem gadiem.<ref name="sidraba"/>

Piemineklis atjaunots vairākkārt, divas restaurācijas notika padomju laikā (1962. un 1981. gadā), pēc neatkarības atgūšanas pieminekli, lielā mērā par saziedotiem līdzekļiem, atjaunoja no 1998.—2001. gadam, restaurācija tika pabeigta ar oficiālu atkalatklāšanu 2001. gada 24. jūlijā.<ref name="Latvijas Enciklopēdija"/><ref>[http://notikumi.delfi.lv/archive/article.php?id=1473143&ndate=993589200&categoryID=8529646 Brīvības pieminekļa atklāšanā skanēs Zigmara Liepiņa kantāte] Delfi.lv (BNS)</ref> Šīs restaurācijas laikā Brīvības tēlu un tā zvaigznes notīrīja, restaurēja un no jauna apzeltīja. Atjaunoja arī pieminekļa pamatni, obelisku, kāpnes un iekšdaļu, bet akmens materiālus notīrīja un pāršuvoja. Tika arī nostiprināti pieminekļa pamati, lai nodrošinātos pret to grimšanu. Dažus gadus pēc restaurācijas atklājās, ka nepareizi izvēlētas restaurācijas tehnikas dēļ sācis bojāties zvaigžņu zeltījums. Zvaigznes atjaunoja 2006. gada pavasarī veiktās pieminekļa restaurācijas laikā.<ref>[http://www.vietas.lv/index.php?p=10&id=816 Apzeltī bez garantijas] Vietas.lv (Neatkarīga)</ref>

== Izgaismošana ==
Pēc bijušā Latvijas Valsts prezidenta [[Valdis Zatlers|Valda Zatlera]] iniciatīvas 2018. gada 4. oktobrī tika dibināts [http://brivibaspiemineklis.lv/ Brīvības pieminekļa izgaismošanas fonds], kura misija ir organizēt Brīvības pieminekļa izgaismošanas projekta izstrādi, saskaņošanu un realizēšanu. Ar akciju "[https://www.youtube.com/watch?v=3I2-Yd0ANj0 Gaisma mūsu brīvībai]" fonds publiski vāc ziedojumus, lai īstenotu pieminekļa izgaismošanu. Lai veicinātu ziedojumu vākšanu, fonds ir oficiāli ieguvis sabiedriskā labuma organizācijas statusu, nodrošinot iespēju ziedotājiem saņemt nodokļu atvieglojumus.

Konceptuāli projektu paredzēts īstenot trīs līmeņos: ikdienas apgaismojums izgaismos pieminekli diennakts tumšajā laikā; svētku apgaismojums izgaismos pieminekli un tā laukumu valsts svētkos un citos svinīgos gadījumos, savukārt īpašais apgaismojums iecerēts kā gaismas mākslas darbs, ko īpašās svētku reizēs realizēs ar jaunākajām apgaismojuma tehnoloģijām.

Projekta realizēšanas nolūkos Brīvības pieminekļa izgaismošanas fonds ir noslēdzis trīspusēju sadarbības līgumu ar pieminekļa juridisko valdītāju – [https://web.archive.org/web/20191110100115/http://www.rigaspieminekli.lv/ Rīgas pieminekļu aģentūru] un [https://web.archive.org/web/20200602052942/https://mantojums.lv/lv/ Nacionālā kultūras mantojuma pārvaldi]. Rīgas pieminekļu aģentūrai ir uzticēts veikt būvdarbu realizāciju, bet Nacionālā kultūras mantojuma pārvaldei – vispārējo projekta uzraudzību kultūras pieminekļu aizsardzības jomā.

Brīvības pieminekļa izgaismošanas projekta pirmā posma ietvaros pirmo reizi vēsturē jau ir veikta pieminekļa fotometriskā uzmērīšana un izveidots pieminekļa elektronisks 3D modelis. Šī modeļa izveide ne tikai ir pamats turpmākajam darbam pie izgaismojuma ieceres izstrādes, bet arī nodrošina augstas precizitātes pieminekļa modeļa atveidi kultūrvēsturiskā mantojuma saglabāšanas interesēs.

Izgaismojuma modeļa izstrādē ir iesaistīts starptautisku atzinību ieguvušais latviešu arhitekts [https://www.delfi.lv/temas/austris-mailitis/ Austris Mailītis], gaismu mākslinieks un gaismu iekārtu inženieris Normunds Bļasāns, kā arī gaismu un videoprojekciju mākslinieks Māris Kalve. Fonda organizatorisko vadību ir uzņēmies [[Valdis Zatlers]], Pēteris Cielavs un Sandis Bērtaitis, bet fonda uzraudzību īsteno [[Rūta Dimanta]], [[Raimonds Graube]] un Kristīne Saulīte.

== Goda sardze ==
[[Attēls:Monument of freedom honour guard.jpg|thumb|200px|Brīvības pieminekļa pakāje ar goda sardzi]]

[[Goda sardze]] pie Brīvības pieminekļa atradās kopš tā atklāšanas līdz 1940. gada jūlijam, kad pēc PSRS okupācijas to noņēma.<ref>[http://www.archiv.org.lv/brivibas_piemineklis/6/L_6.2_Latvijas%20Kareivis,%20Nr.161%20%2819.07.1940%29,%203.lpp.jpg Latvijas Kareivis. 1940.07.19., Nr.161, 3.lpp.]</ref> 1992. gada 11. novembrī tā tika atjaunota<ref name="Latvijas Enciklopēdija"/> Goda sardzi mūsdienās veic Nacionālo Bruņoto spēku Štāba bataljona Goda sardzes rota. Godasardzes kareivjiem jābūt vismaz 1,82 metrus gariem un ar ļoti labu veselību, jo jāspēj izturēt liela slodze.<ref>{{Tīmekļa atsauce|url=http://www.dialogi.lv/article.php?id=444&t=&rub=|title=Bruņoto spēku seja|last=|first=|access-date=15.07.2018|date=|titel=|archiveurl=https://web.archive.org/web/20070930224659/http://www.dialogi.lv/article.php?id=444&t=&rub=|archivedate=30.09.2007}}</ref> Goda sardze pie pieminekļa atrodas katru dienu no 10:00 līdz 16:00, izņemot gadījumus, kad ir ļoti slikti laika apstākļi, kā arī, ja ir aukstāks par mīnus desmit grādiem, vai karstāks par plus divdesmit pieciem grādiem.<ref>[http://www.staburags.lv/?s=93114&det=1537&SESSIJA=a386bc62e576a327419674ab8f9f0a64 Brīvības simbola sargs] staburags.lv</ref><ref name="bdaug"/> Godasardze strādā divās maiņās, kuras viena otru nomaina reizi nedēļā, katrā maiņā ir trīs goda sargu pāri, komandējošais virsnieks un divi apsargi. Pēc stundu ilgas stāvēšanas goda sardzē kareivji divas stundas atpūšas viņiem iekārtotajās atpūtas telpās [[Latvijas Republikas Aizsardzības ministrija|Aizsardzības ministrijā]].<ref name="bdaug">[http://www.bdaugava.lv/?kat=68&news_id=3401 Dienests kā atbildīgs un interesants darbs] {{Webarchive|url=https://web.archive.org/web/20071008220713/http://www.bdaugava.lv/?kat=68&news_id=3401 |date={{dat|2007|10|08||bez}} }} bdaugava.lv</ref> Kopš 2004. gada septembra goda sardze reizi pusstundā patrulē gar pieminekli — kareivji no pieminekļa pakājes divas reizes soļo gar katru pieminekļa pusi un atkal atgriežas pieminekļa pakājē.<ref>[http://www.apollo.lv/portal/news/73/articles/29441/0?sid=d14e9c297d855fd83ee16956bad1d221 Godasardze pie Brīvības pieminekļa veiks ceremoniālu patrulēšanu]{{Novecojusi saite}} apollo.lv (BBI)</ref>

== Goda telpa ==
2011. gada novembrī tika atklāta Brīvības pieminekļa goda telpa, kas atrodas pieminekļa iekšienē, kur iepriekš atradās saimniecības telpa.<ref>{{ziņu atsauce|title=Atklāta Brīvības pieminekļa Goda telpa|url=http://www.lsm.lv/raksts/zinas/latvija/atklata-brivibas-pieminekla-goda-telpa.a33693/|accessdate={{dat|2017|10|25||bez}}|work=[[lsm.lv]]|date={{dat|2011|11|17||bez}}}}</ref> Tā tiek izmantota svētku reizēs, ar ziedu nolikšanu saistītās ceremonijās, kā arī ārvalstu viesu apmeklējumu laikā.

== Skatīt arī ==
* [[Kārlis Zāle]]
* [[Latvijas brīvības cīņas]]

== Literatūra ==
{{refbegin}}
* Māra Caune ''"Brīvības piemineklis: tautas celts un aprūpēts"'' izd. Brīvības pieminekļa atjaunošanas fonds (Rīga, 2002) {{ISBN|9984-19-253-9}}
{{refend}}

== Atsauces ==
{{atsauces|colwidth=30em}}

== Ārējās saites ==
{{Commonscat|Freedom monument (Riga)|Brīvības piemineklis}}

* [http://www.brivibaspiemineklis.lv/ Brīvības pieminekļa izgaismošanas fonds]
* [http://www.citariga.lv/lat/rigas-apskates-vietas/rigas-centrs/brivibas-piemineklis/ Brīvības piemineklis portālā "Cita Rīga"]
* [http://lv.lv/index.php?menu_body=DOC&id=37977&menu_left=LAIDIENS&PHPSESSID=d3c6074cb815d1d269f0d36141afc138&print=on&PHPSESSID=d3c6074cb815d1d269f0d36141afc138Latvijas Latvijas brīvības dižākajam simbolam - jau 60]
* [https://www.youtube.com/watch?v=93OggqhEhlk Brīvības pieminekļa atklāšana]
* [http://www.vecriga.info/ Virtuālā ekskursija pa Vecrīgu (satur pieminekļa attēlus un panorāmas)]
* [http://briviba.org/2015/10/15/brivibas-pieminekla-sacensibu-vesture/ "Brīvības pieminekļa sacensību vēsture", Jānis Siliņš. No žurnāla “Senatne un Māksla”, 1936.12.01.]{{Novecojusi saite}}
* [https://balticlivecam.com/lv/cameras/riga/the-freedom-monument-square/ Skats uz Brīvības pieminekļa laukumu (WebCam)], balticlivecam.com
* [http://www.archiv.org.lv/brivibas_piemineklis/ Virtuālā izstāde "Brīvības piemineklis. 1935-2015"]

{{Rīgas augstceltnes}}

{{autoritatīvā vadība}}

[[Kategorija:Pieminekļi Rīgā]]
[[Kategorija:Latvijas simboli]]
[[Kategorija:Brīvības iela]]
[[Kategorija:Latvijas brīvības cīņu pieminekļi]]