[[Attēls:Mona Lisa, by Leonardo da Vinci, from C2RMF retouched.jpg|thumb|[[Leonardo da Vinči]]. "[[Mona Liza]]", viena no pazīstamākajām gleznām. Portrets. Eļļas krāsu tehnika.]]
[[Attēls:Giovanna Garzoni (Italian) - Still Life with Bowl of Citrons - Google Art Project.jpg|thumb|Džovanna Garzonī. Klusā daba ar citronu bļodu. Tempera.]]
[[Attēls:Frauenburg-brunhilde.m.JPG|thumb|Brunhilde Maijere "Frauenburga". Pilsētas ainava. Akvareļa tehnika.]]
[[Attēls:August Holmberg Zwei Kakadus.jpg|thumb|Augusts Holmbergs "Divi [[kakadū]]" Animālistikas žanrs. Pastelis.]]

'''Glezniecība''' ir [[tēlotāja māksla|tēlotājas mākslas]] veids, kurā [[māksla]]s tēli ar krāsu, līniju un gaismēnu palīdzību tiek atveidoti uz plaknēm, kas var būt, piemēram, [[papīrs]], [[audums]], [[kartons]], [[koks]] vai sienas apmetums.<ref>Latviešu literārās valodas vārdnīca. 1.—8. Rīga, Zinātne, 1972.—1996.</ref><ref>[https://web.archive.org/web/20120301214231/http://www.liis.lv/latval/vardnica/l2/g-2.htm Latviešu - krievu skaidrojošā vārdnīca] (liis.lv)</ref>

Glezniecību daudzi uzskata par vienu no nozīmīgākajiem [[tēlotāja māksla|tēlotājas mākslas]] veidiem.
Glezniecības galvenais izteiksmes līdzeklis ir [[krāsa]]s, taču būtiska loma ir arī līnijām un gaismēnām. Mākslas tēla izteiksmīgumu var kāpināt ar krāsu slāņa klājumu un gleznojuma virsmas [[faktūra|faktūru]] jeb apdari.

== Glezniecības tehnikas ==

Lai radītu stājglezniecības darbus jeb [[glezna]]s, [[gleznotājs]] izmanto dažādas glezniecības tehnikas. Atkarībā no [[krāsas]] veida izvēles tiek izšķirtas šādas glezniecības tehnikas: [[eļļas glezniecība|eļļas krāsu tehnika]], [[tempera]], [[akvarelis]], [[enkaustika]], [[emaljas krāsu tehnika]], [[pastelis]], [[freska]], [[akrila krāsu tehnika]], [[līmes krāsu glezniecība|līmes krāsu tehnika]], [[guaša tehnika]].
Glezniecības tehnikas tiek izšķirtas arī pēc [[kompozīcija]]s veida ([[kolāža]], [[mozaīka]]) un pēc krāsu uzlikšanas veida ([[puantilisms]]).

== Glezniecības uzdevums ==
Atkarībā no izvirzītā [[mērķis|mērķa]] un [[uzdevums|uzdevuma]] attiecībā pret glezniecības mākslas darbu, glezniecība tiek iedalīta [[stājglezniecība|stājglezniecībā]], [[monumentālā glezniecība|monumentālajā glezniecībā]], ar ko saprot plafonus, panno un sienas gleznojumus, kā arī [[miniatūru glezniecība|miniatūru glezniecībā]] un [[svētbilžu glezniecība|svētbilžu glezniecībā]].

== Glezniecības žanri ==

Žanrs ir [[māksla|mākslā]] vēsturiski izveidojusies [[daiļrade]]s forma, kas raksturo katra mākslas veida savdabīgās [[kompozīcija]]s [[struktūra]]s. Glezniecībā žanrus var iedalīt divējādi, tas ir, pēc tās [[saturs|satura]] un attēlojamā [[Fizikāls ķermenis|objekta]].
Glezniecības žanrus pēc satura iedala [[sadzīves žanrs|sadzīves]] glezniecībā, [[klusā daba|klusajā dabā]], [[akts|aktos]], [[ainava (žanrs)|ainavās]], [[portrets|portretos]], [[vēsturiskais žanrs|vēsturiskajos]] (vēsturiskā, dokumentālā, batālā glezniecība), [[kults|kulta]] žanros ([[mitoloģija|mitoloģiskā]] un [[reliģija|reliģiskā]] glezniecība), [[animālija|animālistiskajos]], [[arhitektūra]]s, dekoratīvajos (dekoratīvā, monumentālā, [[alegorija|alegoriskā]] glezniecība) [[abstrakcija|abstraktajā]] žanrā.

Tā kā tēlotājmākslā žanru [[sistēma|sistēmu]] nosaka attēlojamais objekts, tad arī glezniecības žanri ir aplūkojami un izdalāmi atkarībā no objekta, kas ir attēlots un redzams. Pēc šī iedalījuma pastāv šādi glezniecības žanri: ainava, kas atkarībā no vietas, kas ir darbā attēlota, var būt [[lauki|lauku]] ainava, [[pilsēta]]s ainava, rūpnieciskā ainava vai [[jūra]]s ainava, kurai tiek lietots apzīmējums ''marīna''. Cits žanra veids ir [[portrets]], kas, ņemot vērā nosacījumu, tas ir, attēloto personu skaitu, paša vai citu personu atainojumu gleznā, var būt pašportrets, portrets, dubultportrets, kā arī grupas portrets. Vēl cits žanra veids ir [[klusā daba]], kas ir nedzīvās dabas, sadzīves priekšmetu vai [[medības|medību]] [[trofeja|trofeju]] atspoguļojums. Vēl viens žanra veids ir [[figurālā kompozīcija]], kas izpaužas sakrālajā attēlojumā (reliģisks motīvs), mitoloģiskajā attēlojumā ([[mīts|mītu]], [[leģenda|leģendu]] un [[teika|teiku]] [[motīvs]]), [[batālais žanrs|batāliju]] attēlojumā ([[kauja]]s ainu motīvs), animālistiskajā attēlojumā ([[dzīvnieks|dzīvnieku]] motīvs), tematiskajā attēlojumā (sadzīves un vēsturisks motīvs). Kā vēl divi atšķirīgi žanri ir minami [[akts]], respektīvi, kaila cilvēka attēlojums un [[analītika|analītiskais]] žanrs.

Mūsdienu tēlotājmākslā ir saskatāma žanru savstarpēja mijiedarbība un [[sintēze]], tāpēc nereti pēc gleznām ir grūti klasificēt kādu vienu noteiktu žanru, jo [[mākslinieks]] var pēc savas iedvesmas gleznot jebko, sākot no ainavas un beidzot ar iedomām un [[fantāzija|fantāzijām]].

== Latviešu gleznotāji ==

* [[Jūlijs Feders]]
* [[Kārlis Hūns]]
* [[Vilhelms Purvītis]]
* [[Janis Rozentāls]]
* [[Konrāds Ubāns]]
* [[Jānis Valters]]
* [[Voldemārs Matvejs]]
* [[Jēkabs Kazaks]]
* [[Jāzeps Grosvalds]]
* [[Romans Suta]]
* [[Aleksandra Beļcova]]
* [[Konrāds Ubāns]]
* [[Niklāvs Strunke]]
* [[Uga Skulme]]
* [[Rūdolfs Pinnis]]
* [[Līvija Endzelīna]]
* [[Jānis Pauļuks (mākslinieks)|Jānis Pauļuks]]
* [[Felicita Pauļuka]]
* [[Biruta Baumane]]
* [[Džemma Skulme]]
* [[Ojārs Ābols]]
* [[Bruno Bērziņš]]
* [[Maija Tabaka]]
* [[Bruno Vasiļevskis]]
* [[Miervaldis Polis]]
* [[Līga Purmale]]
* [[Juris Utāns]]
* [[Dace Lielā]]
* [[Aija Zariņa]]
* [[Sandra Krastiņa]]
* [[Jānis Mitrēvics]]
* [[Ieva Iltnere]]
* [[Ritums Ivanovs]]
* [[Andris Eglītis]]
* [[Atis Jākobsons]]
* [[Amanda Ziemele]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
{{portāls2|Māksla}}

{{autoritatīvā vadība}}

[[Kategorija:Glezniecība| ]]
[[Kategorija:Tēlotāja māksla]]