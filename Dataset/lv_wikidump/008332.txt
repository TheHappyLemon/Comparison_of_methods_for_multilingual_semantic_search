[[Attēls:SaintDominic.jpg|right|thumb|200px|[[Sv. Dominiks]]]]
'''Sprediķotāju ordenis''', arī '''Brāļu Dominikāņu (Sprediķotāju) ordenis''' ({{val-la|Ordo Praedicatorum}}; pēc 15. gadsimta vairāk pazīstami kā '''Dominikāņu ordenis''' jeb '''Dominikāņi''', saīsinājums: ''OP''), bija [[sv. Dominiks|sv. Dominika]] dibināts garīgais ordenis. Tā kā brāļi virs baltā habita valkāja melnu mēteli un kapuci, tos sauca arī par ''melnajiem brāļiem''.

== Ordeņa struktūra ==

1216. gadā [[pāvests]] [[Honorijs III (pāvests)|Honorijs III]] deva atļauju jauna ordeņa dibināšanai. Tā kā [[sv. Dominiks]] pats bija [[augustīnieši|augustīniešu]] [[kanoniķis]], tad viņš savam ordenim pieņēma [[Svētais Augustīns|sv. Augustīna]] reglamentu, ko 1221. g. ģenerālkapituls papildināja ar [[premonstrieši|premonstriešu]] ordeņa regulu.

Ordeņa galva ir uz visu mūžu ievēlēts ģenerālmaģistrs ar sēdekli [[Roma|Romā]]. Ordenis ir sadalīts provincēs, ko pārvalda uz četru gadu termiņu ievēlēts [[provinciāls]]. Katram [[klosteris|klosterim]] ir savs ik pa četriem gadiem brālības vēlēts [[priors]]. Tāpat 1221. g. [[ģenerālkapituls]] nolēma, ka dominikāņu ordenim līdzīgi [[franciskāņi|fransiskāņiem]] nevar piederēt nekādi īpašumi, izņemot [[klosteris|klostera]] ēkas un baznīcas, bet dominikāņiem jādzīvo nabadzībā no žēlastības dāvanām.

== Vēsture ==

Neilgā laikā pēc [[sv. Dominiks|Dominika]] nāves dominikāņi iespiedās [[Dānija|Dānijā]], [[Zviedrija|Zviedrijā]], [[Prūsija|Prūsijā]], [[Polija|Polijā]], kristīdami pagānus un sprediķodami; sv. Hiacints 35 gadu ilgā misijas ceļojumā devās pāri [[Ziemeļeiropa]]i uz [[Tatārija|Tatāriju]], [[Tibeta|Tibetu]] un [[Ķīna|Ķīnu]]. Tāpēc jau 1252. gadā [[pāvests]] varēja kādā vēstulē teikt, ka dominikāņi sprediķo "saracēņiem, grieķiem, bulgāriem, sīriešiem, gotiem, armēņiem, žīdiem, tatāriem, ungāriem". Ordenis ātri izplatījās visās katoliskajās zemēs, tam bija liela loma Baznīcas uzplaukumā. Ordeņa brāļi darbojās kā Dieva Vārda sludinātāji, augstskolu pasniedzēji, misionāri. Viņu vidū ir tādi izcili teologi kā sv. [[Alberts Lielais]], sv. [[Akvīnas Toms]] un vairāki pāvesti.

1425. gadā [[pāvests]] piešķīra dominikāņiem tiesības iegūt nekustamo īpašumu un nodrošinātus ienākumu avotus.

No 14. gadsimta līdz 17. gadsimta vidum dominikāņiem bija daudz misiju [[Persija|Persijā]], [[Indija|Indijā]], [[Ķīna|Ķīnā]] un [[Āfrika|Āfrikā]]. Dominikāņi sekoja spāņu un portugāļu iekarotājiem [[Jaunā pasaule|Jaunajā pasaulē]].

Dominikāņi ietekmēja arī [[viduslaiki|viduslaiku]] [[teoloģija|teoloģiju]], dominikāņi bija arī pazīstamie [[sholastika|sholastiķi]] [[Alberts Lielais]] un [[Akvīnas Toms]], dominikāņu rokās atradās arī daudzas katedras [[Parīze]]s, [[Oksforda]]s, [[Boloņa]]s, [[Vīne]]s, [[Prāga]]s, un citās universitātēs. Tāpat dominikāņiem ir lieli nopelni Baznīcas mākslas attīstībā, [[Fra Bartolomeo]] un [[Fra Andželiko]] bija šī ordeņa brāļi.

Sākot ar 17. gadsimtu izglītības jomā dominikāņus sāk izspiest [[jezuīti]]. No abiem lielajiem ubagotāju ordeņiem — [[franciskāņi]]em un dominikāņiem — vispirms [[Latvija|Latvijā]] parādījās dominikāņi, jo [[Alberts fon Bukshēvdens|Bīskaps Alberts]] jau 1215. gadā [[Roma|Romā]] iepazinās ar [[sv. Dominiks|sv. Dominiku]] IV Laterānas [[koncils|koncila]] laikā.

== Zināmākie dominikāņi kultūras vēsturē ==

* filozofs un teologs brālis [[Akvīnas Toms]] (1227.-1271.)
* [[misticisms|mistiķis]] un sludinātājs [[Meistars Ekharts]] ({{val-de|Eckhart von Hochhelm}}) (1200.-1327.)<ref>Introducing Meister Eckhart, Michael Demkovich, OP, {{ISBN|978-0-7648-1507-2}}</ref><ref>[http://plato.stanford.edu/entries/meister-eckhart/ Stenfordas universitātes Filozofijas enciklopēdija] {{en ikona}}</ref><ref>[http://vesture.eu/index.php/Misticisms Misticisms] {{Webarchive|url=https://web.archive.org/web/20120418151323/http://vesture.eu/index.php/Misticisms |date={{dat|2012|04|18||bez}} }} {{lv ikona}}</ref>

== Dominikāņi Latvijas teritorijā ==

Arī [[pāvesta legāts]] [[Livonija|Livonijā]] 1225. g., bīskaps [[Vilhelms no Modenas]], bija dedzīgs dominikāņu ordeņa atbalstītājs. Laikam Vilhelma ierosināts, bīskaps Nikolajs jau 1234. gadā piešķīra dominikāņiem [[Rīga|Rīgā]] pili, un vēlāk Vilhelms iecēla dominikāņu ordeņa brāli Heinrihu par [[Sāmsalas-Vīkas bīskapija]]s bīskapu. Dominikāņus Rīgā atbalstīja arī [[Rīgas domkapituls]], kam 1210. — 1373. g. bija tie paši [[premontieši|premonstriešu]] ordeņa statūti, kas dominikāņiem.

Pēc dominikāņu [[klosteris|klostera]] dibināšanas [[Rīga|Rīgā]] 13. gadsimta pirmajā pusē dominikāņi cēla arī savu [[Rīgas Svētā Jāņa evaņģēliski luteriskā baznīca|Svētā Jāņa baznīcu]], kas gan rakstos pirmoreiz minēta tikai 1312. gadā. Tāpat dominikāņiem bija savi klosteri arī [[Igaunija|Igaunijā]], kas kopā ar pārējiem Livonijas dominikāņiem piederēja [[Dānija]]s, bet sākot ar 1476. gadu pamazām pieslējās Holandes [[kongregācija]]i.

Rīgas Svētā Jāņa baznīcas [[klosteris|klosteri]] dominikāņi bija spiesti atstāt 1524. gada [[reformācija]]s [[Protestanti|protestantu]] īstenotās katoļu vajāšanas laikā. Vēl 1521. gadā dominikāņu klosteri atvēra [[Narva|Narvā]], kur paglābās no Rīgas, [[Tērbata]]s un [[Rēvele]]s [[konventi]]em padzītie brāļi.

Dominikāņi atgriezās Latvijas teritorijā 17. gadsimta beigās un apmetās [[Latgale|Latgalē]] - [[Aglona|Aglonā]] (1688. gadā), [[Pasiene|Pasienē]] (1694. gadā) un [[Rušona|Rušonā]] (1766. gadā). 1822. gadā tie atgriezās arī Rīgā, lai kalpotu [[Rīgas Sāpju Dievmātes baznīca|Sāpju Dievmātes baznīcā]]. 1868. gadā dominikāņu brāļi atkal tiek padzīti no Rīgas, bet 1893. gadā Aglonā bija palicis vairs tikai viens dominikānis.

Trešais dominikāņu ordeņa vēstures posms Latvijā sākās 1985. gada augustā, kad toreizējais [[Rīgas Katoļu garīgais seminārs|Rīgas Garīgā semināra]] audzēknis [[Vilhelms Lapelis]] salika savus pirmos svētsolījumus.

== Atsauces ==
{{atsauces}}

== Ārējās saites ==
* [http://www.op.org/ Ordeņa centrālā mājas lapa]
* [https://web.archive.org/web/20080517005726/http://www.catholic.lv/liepaja/nac/12/nac1205.htm Dominikāņi (Kurzemes Katoļu bīskapijas informatīvais izdevums)]

{{autoritatīvā vadība}}

[[Kategorija:Dominikāņu ordenis| ]]
[[Kategorija:Romas katoļu ordeņi un kongregācijas]]