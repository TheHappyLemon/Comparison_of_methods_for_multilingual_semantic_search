[[Attēls:Meissner effect p1390048.jpg|thumb|235px|Meisnera efekts — [[magnēts]] [[levitācija|levitē]] virs zemas [[temperatūra]]s [[Supravadītspēja|supravadītāja]]]]
[[Attēls:Military laser experiment.jpg|thumb|235px|Eksperiments, kurā tiek izmantots lāzers]]
'''Fizika''' ({{val|el|φύσις}}, ''physis'' — ‘daba’) ir [[dabaszinātne]], kurā tiek pētītas [[matērija]]s un [[enerģija]]s īpašības, to [[mijiedarbība]] [[laiks|laikā]] un [[telpa|telpā]]. Šī [[zinātne]] aplūko tādus jēdzienus kā, piemēram, [[spēks]], [[enerģija]], [[masa]] un [[lādiņš]]. Kā [[eksperiments|eksperimentālai]] zinātnei, tās mērķis ir izprast [[daba]]s likumus.

Fizika ir viena no vecākajām zinātnēm. Viena no fizikas nozarēm ir [[astronomija]], tādēļ fiziku var saukt arī par pašu vecāko zinātni.<ref>{{Grāmatas atsauce|last=Krupp|first=E.C.|year=2003|title=Echoes of the Ancient Skies: The Astronomy of Lost Civilizations|publisher=[[Dover Publications]]|isbn=0-486-42882-6|url=https://books.google.com/books?id=7rMAJ87WTF0C|accessdate=31 March 2014|ref=harv}} {{en ikona}}</ref> Fizika ir cieši saistīta arī ar citām zinātnēm, piemēram, ar [[ķīmija|ķīmiju]], [[bioloģija|bioloģiju]], [[matemātika|matemātiku]] un pat ar [[filozofija|filozofiju]]. Ķīmijā it sevišķi izmanto atklājumus [[kvantu mehānika|kvantu mehānikā]], [[elektromagnētisms|elektromagnētismā]] un [[termodinamika|termodinamikā]]. 17. gadsimtā, kad sākās [[zinātniskā revolūcija]], fiziku vairs nevarēja strikti atdalīt no citām zinātnēm.

Fizikas atklājumi bieži tiek izmantoti [[tehnoloģija|tehnoloģiju]] jomā. Piemēram, [[elektromagnētisms|elektromagnētisma]] izprašana ļāva izgudrot dažādas sadzīvē noderīgas elektriskas ierīces ([[televizors|televizorus]], [[dators|datorus]], [[elektroprece]]s utt.). Savukārt [[termodinamika]]s atklājumi ļāva izveidot motorizētus transportlīdzekļus. Fizikas atklājumi ietekmē arī citas zinātnes, piemēram, [[matemātika|matemātiku]] un [[filozofija|filozofiju]]. [[Mehānika]]s atklājumi pilnveidoja [[aprēķini|rēķināšanas]] metodes, [[kvantu ķīmija]] un [[mikrobioloģija]] pilnveidojās, tiklīdz tika izgudrots [[elektronmikroskops]].

== Etimoloģija ==
Vārds ''fizika'' ir radies no [[grieķu valoda|grieķu]] vārda ''physis'' (φύσις), kas latviski nozīmē "[[daba]]". Pirmoreiz šis vārds rakstiskajos avotos ir parādījies [[Homērs|Homēra]] rakstītajā [[eposs|eposā]] "[[Odiseja]]". Šajā darbā šis vārds ir uzrakstīts tikai vienu reizi, saistot to ar [[augi|augu]] augšanu. Tikai pirms[[Sokrats|sokrata]] filozofi šo vārdu sāka saistīt ar citām lietām, ne tikai ar augiem un [[dzīvnieki]]em; un kopš [[Aristotelis|Aristoteļa]] laikiem šo vārdu sāka izmantot, lai apzīmētu procesus un parādības, kuras mūsdienās izskaidro fizikas zinātne.

== Vēsture ==
[[Attēls:(Venice) Aristide - Francesco Hayez - gallerie Accademia Venice.jpg|thumb|175px|Frančesko Ajeza (''Francesco Hayez'') glezna — "Aristotelis"]]
Jau [[aizvēsture|aizvēsturiskajos]] laikos cilvēki mēģināja izprast dažādu [[dabas parādība|parādību]] cēloņus, kuras bija novērojamas [[daba|dabā]], piemēram, kāpēc [[priekšmets|priekšmeti]] vienmēr krīt uz zemes, kāpēc dažādām [[viela|vielām]] ir atšķirīgas īpašības un tā tālāk. Bija neskaidra arī [[Visums|Visuma]] ietekme uz procesiem, kas norisinājās uz [[Zeme]]s, piemēram, kā Zemes uzvedību iespaido [[debess ķermenis|debess ķermeņi]], tas ir, [[Saule]] un [[Mēness]]. Tika piedāvātas vairākas [[teorija]]s dažādu parādību izskaidrošanai, bet vairākums no tām netika pierādītas. Lielākā daļa teoriju bija pilnas ar [[filozofija|filozofiskiem]] terminiem un netika sistemātiski pierādītas ar eksperimentu palīdzību, kā to dara mūsdienās. No otras puses skatoties, pirmo lielo domātāju ([[Ptolemajs|Ptolemaja]] un [[Aristotelis|Aristoteļa]]) darbi nebija vienkārši ikdienas cilvēka [[novērojums|novērojumi]]. Bija protams arī daži izņēmumi, piemēram, [[Indija]]s filozofi un astronomi deva ļoti precīzus aprakstus [[atomisms|atomismā]] un [[astronomija|astronomijā]], grieķu domātājs [[Arhimēds]] pierādīja vairākus likums [[mehānika|mehānikā]] un [[hidrodinamika|hidrodinamikā]] un tā tālāk.

16. gadsimta beigās [[Galileo Galilejs]] sāka izmantot [[eksperiments|eksperimentus]], lai apstiprinātu zinātniskas [[teorija]]s. Šāds eksperimentu izmantojums ir zinātniskās metodes pamatā. Galilejs veiksmīgi pētīja [[dinamika (mehānika)|dinamiku]], īpaši [[inerce|inerci]]. 1687. gadā [[Īzaks Ņūtons]] publicēja darbu "[[Matemātikas principi]]" (''Principia Mathematica''), kurā aprakstītas divas būtiskas fizikas teorijas: [[Ņūtona kustības likumi]], uz kuriem balstās [[klasiskā mehānika]], un [[Ņūtona gravitācijas likums]], kas apraksta vienu no četrām [[mijiedarbības|mijiedarbībām]] [[gravitācija|gravitāciju]]. Gravitācijas likuma formulēšana aizsāka [[astrofizika]]s nozari, kas apraksta astronomiskus fenomenus, izmantojot fizikas teorijas.

Sākot ar 17. gadsimtu, veiksmīgi tika pētīta [[termodinamika]]. 1798. gadā Tompsons demonstrēja [[mehāniskais darbs|mehāniskā darba]] pārvēršanos [[siltums|siltumā]], un 1847. gadā Džouls formulēja [[enerģijas nezūdamības likums|enerģijas nezūdamības likumu]].

[[Maikls Faradejs]], Oms un citi pētīja [[elektrība|elektrību]] un [[magnētisms|magnētismu]]. 1855. gadā [[Džeimss Maksvels|Džeimss Klārks Maksvels]] abas teorijas apvienoja vienā — [[elektromagnētisma teorija|elektromagnētisma teorijā]], ko apraksta [[Maksvela vienādojumi]]. Šī teorija paredzēja, ka [[gaisma]] ir [[elektromagnētisks vilnis]].

1895. gadā Rentgens atklāja [[rentgenstari|rentgenstarus]], kas izrādījās esam augstas frekvences [[elektromagnētiskā radiācija]]. [[Radioaktivitāte|Radioaktivitāti]] 1896. gadā atklāja [[Anrī Bekerels]] un vēlāk pētīja [[Pjērs Kirī|Pjērs]] un [[Marija Sklodovska-Kirī]], kā arī citi. Šādi aizsākās [[kodolfizika]]s nozare.

1897. gadā Tomsons atklāja [[elementārdaļiņas]] [[elektrons|elektrona]] eksistenci. 1904. gadā viņš piedāvāja pirmo [[atoma modeļi|atoma modeli]].

1905. gadā [[Alberts Einšteins]] formulēja savu [[speciālā relatvivitātes toerija|speciālo relativitātes teoriju]], kas [[laiks|laiku]] un [[telpa|telpu]] apvienoja [[laiktelpa|laiktelpā]]. [[Relativitātes teorija]] piedāvā no [[klasiskā mehānika|klasiskās mehānikas]] būtiski atšķirīgu fizikālās pasaules struktūras ideju. 1915. gadā Einšteins formulēja savu [[vispārīgā relativitātes toerija|vispārīgo relativitātes teoriju]], kas izskaidroja arī [[gravitācija|gravitāciju]], tā nomainīdama [[Ņūtona gravitācijas likums|Ņūtona gravitācijas likumu]]. Abas teorijas sakrīt, kad runa ir par nelieliem [[Fizikāls ķermenis|ķermeņiem]] un enerģijas daudzumiem.

1911. gadā [[Ernests Rezerfords]] atklāja [[atoma kodols|atoma kodola]] un [[protons|protonu]] eksistenci. [[Neitrons|Neitronu]] eksistenci 1932. gadā atklāja [[Čedviks]].

Sākot ar 1900. gadu, [[Makss Planks]], Alberts Einšteins un [[Nilss Bors]] attīstīja [[kvanti|kvantu]] teorijas, lai izskaidrotu dažādus neparastus eksperimentu rezultātus, ieviešot [[diskrētie enerģijas līmeņi|diskrētos enerģijas līmeņus]]. 1925. gadā [[Verners Heizenbergs]] un 1926. gadā [[Šrēdingers]] un [[Diraks]] formulēja [[kvantu mehānika|kvantu mehāniku]], kas izskaidroja iepriekšējās kvantu teorijas. [[Kvantu mehānika|Kvantu mehānikā]] fizisko mērījumu rezultāti ir būtībā nenoteikti; teorija apraksta ar šo nenoteiktību saistītos aprēķinus. Tā veiksmīgi apraksta matērijas uzvedību, kad runa par ļoti sīkiem lielumiem.

[[Otrais pasaules karš|Otrā pasaules kara]] laikā gan ASV, gan Vācija aktīvi nodarbojās ar [[kodolfizika]]s pētniecību ar nolūku radīt [[atombumba|atombumbu]]. Vāciešiem [[Verners Heizenbergs|Heizenberga]] vadībā šo mērķi sasniegt neizdevās, savukārt amerikāņu [[Manhetenas projekts]] vainagojās ar panākumiem. 1945. gadā Trīsvienībā netālu no [[Alamogordo]], [[Ņūmeksika]]s, tika detonēts pirmais atomspridzeklis.

[[Kvantu lauku teorija]] tika attīstīta, lai paplašinātu kvantu teoriju un tā nebūtu pretrunā ar speciālo relativitātes teoriju. To 1940. gados attīstīja tādi zinātnieki kā [[Ričards Fainmens|Fainmens]], [[Džulians Švingers|Švingers]], [[Sins-Itiro Tomonaga|Tomonaga]] un [[Frīmans Daisons|Daisons]]. Viņi formulēja [[kvantu elektrodinamikas teorija|kvantu elektrodinamikas teoriju]], kas apraksta elektromagnētisko [[mijiedarbības|mijiedarbību]].

Kvantu lauku teorija kļuva par pamatu [[modernā daļiņu fizika|modernajai daļiņu fizikai]], kas pētī [[mijiedarbības|fundamentālās mijiedarbības]] un [[elementārdaļiņas]]. Līdz 1970. gadiem tika izveidots tā dēvētais [[standartmodelis]], kas veiksmīgi apraksta gandrīz visas līdz šim novērotās elementārdaļiņas.

Mūsdienās ikvienam skolēnam, beidzot [[skola|skolu]], ir jāapgūst fizikas pamati. Fizika tiek pasniegta vispārizglītojošajās skolās, sākot ar 8. klasi, un fizikas kurss noslēdzas, 12. klasi beidzot.

== Fizikas nozares ==
Fizikas nozares var izšķirt pēc pētāmo objektu veida (piemēram, cieta ķermeņa fizika) vai pēc pētāmo norišu veida (piemēram, nepārtrauktas vides mehānika).
{| class="wikitable"
|+Dažas fizikas nozares
|-
| [[Astrofizika]] || [[Astronomija]] || [[Cietvielu mehānika]] || [[Daļiņu fizika]] || [[Elektrodinamika]]
|-
| [[Elektronika]] || [[Elektromagnētisms]] || [[Fotonika]] || [[Hidrodinamika]] || [[Kodolfizika]]
|-
| [[Kristālisko vielu fizika]] || [[Kvantu mehānika]] || [[Lāzeru fizika]] || [[Mehānika]] || [[Mikropasaules fizika]]
|-
| [[Molekulārfizika]] || [[Nekristālisko vielu fizika]] || [[Optika]] || [[Relativitātes teorija]] || [[Siltumfizika]] 
|-
| [[Skaitļošanas fizika]] || [[Statistiskā fizika]] || [[Teorētiskā mehānika]] || [[Termodinamika]] || [[Vielas uzbūve]]
|}

== Fizikas saistība ar citām zinātnēm ==
Tā kā nav iespējams uzstādīt noteiktas robežas starp fiziku un citām zinātnēm, pastāv daudzas starpdisciplinārās zinātnes, kuru sastāvdaļa ir fizika: [[fizikālā ķīmija]], [[biofizika]] un citas.

== Fizikas izziņa ==
Pirmā fizikas pētīšanas pakāpe ir novērojums — kādas parādības pētīšana dabiskos apstākļos. Nākamā pakāpe ir eksperiments — kādas parādības novērošana mākslīgos apstākļos, kas sniedz iespēju izslēgt atsevišķus faktorus, izpētīt noteiktu faktoru ietekmi uz parādību. Pēc eksperimanta ir [[Abstrakcija|abstraktā]] domāšana, ar kuru tiek izvirzītas [[hipotēze]]s un radīti abstraktie modeļi (piemēram, materiāls punkts, absolūti ciets ķermenis, punktveida lādiņš, matemātiskais svārsts, absolūti elastīgs ķermenis, elektronu gāze, absolūti melns ķermenis, ideāla gāze). Hipotēžu atbilstība īstenība tiek pārbaudīta kārtējos eksperimentos, ja šī atbilstība tiek pierādīta, hipotēze kļūst par teoriju vai fizikas likumu.

== Attīstība mūsdienās ==
Par vienu no mūsdienu izcilākajiem fiziķiem tiek uzskatīts [[Stīvens Hokings]], kura ievērojamākie darbi saistīti ar [[melnie caurumi|melnajiem caurumiem]] un [[termodinamika|termodinamiku]].{{Nepieciešama atsauce}}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://marcisauzins.lv/content/fizika-raksts-latvijas-nacionalajai-enciklopedijai-neredigets | title= Fizika (Raksts Latvijas Nacionālajai enciklopēdijai, nerediģēts) | author= Mārcis Auziņš | date= 2016. gada 21. marts | access-date= 2018. gada 25. Novembris | archiveurl= https://web.archive.org/web/20190410080956/http://marcisauzins.lv/content/fizika-raksts-latvijas-nacionalajai-enciklopedijai-neredigets | archivedate= 2019. gada 10. Aprīlis }} {{Webarchive|url=https://web.archive.org/web/20190410080956/http://marcisauzins.lv/content/fizika-raksts-latvijas-nacionalajai-enciklopedijai-neredigets |date=2019. gada 10. Aprīlis }}
* [https://web.archive.org/web/20191218093653/http://fizmati.lv/ Latvijas Universitātes Fizikas un matemātikas fakultātes vortāls]
* [http://www.dienasgramata.id.lv/2010/12/fizikas-formulu-lapa.html Fizikas formulu lapa]{{Novecojusi saite}}

{{autoritatīvā vadība}}

[[Kategorija:Fizika| ]]
[[Kategorija:Dabaszinātnes]]
[[Kategorija:Fizikālas zinātnes]]