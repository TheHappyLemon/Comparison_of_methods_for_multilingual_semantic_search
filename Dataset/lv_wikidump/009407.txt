'''Lāzerprinteris''' — viens no [[dators|datora]] [[printeris|printera]] veidiem, kas spēj uz [[papīrs|papīra]] ātri un augstā kvalitātē izdrukāt tekstu un grafiskus attēlus, izmantojot [[elektrostatiskā reprodukcija|elektrostatiskās reprodukcijas]] tehnoloģiju.

[[Attēls:Printermarkrp.jpg|thumb|right|Palielināts attēls, kur redzami lāzerprintera izveidotie punktiņi uz 1 mm (dzeltenā krāsā).]]

== Pārskats ==
Lāzerprinteris pieder pie [[Elektrostatika|elektrostatiskajiem]] printeriem, jo informācija uz papīra tiek atveidota ar [[lāzers|lāzera]] stara palīdzību, izmantojot elektrostatiskās reprodukcijas tehnoloģiju. 
Tāpat kā [[kopētājs|kopētāji]], lāzerprinteri izmanto [[kserogrāfija|kserogrāfisko]] drukāšanu, taču atšķiras ar to, ka attēls tiek ģenerēts ar lāzera stara tiešo skenējumu, kas atrodas aiz printera [[fotoreceptors|fotoreceptora]].

Lāzerprinteriem ir lielas priekšrocības pār cita veida printeriem. Atšķirībā no [[sitienprinteris|sitienprinteriem]], lāzerprinteri spēj viena lapā izdrukāt tekstu ar attēliem, iekļaujot daudzveidīgus [[fonts|fontus]] un burtu izmērus, kā arī pustoņa attēlus. Pretēji [[termoprinteris|termoprinteriem]], kuru attēli var tikt bojāti saskarsmē ar kādu siltuma avotu, lāzerprinteriem nav nepieciešams īpašs papīrs. Ja [[tintes printeris|tintes printeri]] lieto šķidru [[tinte|tinti]], tad lāzerprinteri izmanto [[toneris|toneri]] - melnu vai krāsainu pulveri, kas sastāv no elektriski pretēji lādētām krāsvielas daļiņām. Šī veida printera priekšrocība pār tintes printeri ir tāda, ka par katru lapu ir mazāk izdevumu, drukāšanas ātrums ir lielāks, un attēls (vai teksts) tiek uzklāts vienlaicīgi, nevis pa atsevišķām strīpām. Lāzerprinteris vienmēr veido rastra bildes un, izņemot augstas kvalitātes modeļus, nav spējīgs izveidot nepārtrauktu toņu attēlus, kā, piemēram, [[fotogrāfija]]s.

Lēnākie lāzerprinteri drukā ap 4 lappusēm minūtē ('''ppm''' - {{val-en|pages per minute}}) un ir relatīvi lēti. Printera ātrums var krasi atšķirties, lai gan parasti tas ir atkarīgs no daudziem faktoriem, ieskaitot apstrādātā darba grafisko intensitāti. Ātrākie modeļi spēj izdrukāt vairāk nekā 200 melnbalto [[A4 formāts|A4]] lapu minūtē (12 000 lapu stundā). Ātrākais krāsainais lāzerprinteris spēj drukāt vairāk nekā 100 lapu minūtē (6000 lapu stundā). Ļoti augstas kvalitātes printeri tiek izmantoti personalizētu dokumentu masveida izveidei, piemēram, [[kredītkarte]]s vai uzņēmumu rēķini, un pat spēj konkurēt ar [[fotolitogrāfija|fotolitogrāfiju]]. Šīs tehnoloģijas izmaksas ir atkarīgas no papīra izmaksām, tonera, ruļļa, kā arī citu detaļu nomainīšanas vai, piemēram, attēla fiksētāja un lapu pārneses montāžas.

'''Printeris ar dupleksoru''' (''Dubultprinteris, dupleksprinteris'') spēj apdrukāt lapu no abām pusēm, kas samazina uz pusi lapu patēriņu, samazina ietilpību paredzētajai vietai lapām un kopējo masu. Šie printeri ir lēnāki lapas sarežģītā veiktā ceļa dēļ.

== Priekšrocības ==
* Liels drukāšanas ātrums
* Ērtība un drošība darbā (printera remonts reti nepieciešams)
* Viegli pieejami izmantojamie materiāli
* Zemas ekspluatācijas izmaksas
* Neaizņem īpaši daudz vietas
* Iespēja drukāt uz bieza (blīva) papīra
* Diezgan kluss
* Ir iespējams drukāt uz plēvēm
* Augsts pastāvīgs attēla pārneses koeficients

== Trūkumi ==
* Augstas aparatūras izmaksas
* Ierobežots papīra biezums
* Izdala [[ozons|ozonu]]

Liela daļa mūsdienu lāzerprinteru izdala nelielu daudzumu ozona, jo, lai uzlādētu daļiņas, rulli uzlādē ar augstspriegumu, kas izraisa nelielu koronas izlādi gaisā, kas veido ozonu (tāpat kā rūpnieciskos ozona ģeneratoros). Lai izvairītos no pastāvīgas ozona izdalīšanas, dažiem printeriem ir [[filtrs|filtri]], kas daļēji aiztur ozonu. Tāpēc nepieciešams novietot printeri labi vēdināmās un plašās telpās. Lāzerprinteriem ir arī visai liels elektrības patēriņš (krāsnij), it īpaši tiem, kas spēj sākt drukāt (uzsilt) ātrāk (jaudīga, ātri uzkarstoša krāsns).

== Vēsture ==
* '''1938.gadā''' Česters Karlsons izgudro sausās drukāšanas principu, ko nosauc par kseroksu (Xerox)
* '''1971.gadā''' Garijs Starkvezers uzbūvē pirmo lāzerprinteri
* '''1976.gadā''' IBM izveido pirmo sērijveida modeli 3800, kurš burtiskā nozīmē aizņēma veselu telpu
* '''1981.gadā''' izveido pirmo lāzerprinteri personālajam datoram — Xerox Star 8010, kura cena bija ap $17,000
* '''1984.gadā''', kad datori kļuva daudz populārāki, HP izveidoja LaserJet 8ppm
* '''1985.gadā''' tika izveidota programmatūra, ar kuras palīdzību kādreizējos salikumus parasts lietotājs nebūtu spējīgs izdarīt, kas ievērojami atviegloja printēšanu
* '''1993.gadā''' pārdošanā iznāk pirmais krāsainais lāzerprinteris — firmas QMS printeris ColorScriptLaser 1000. Tā cena — 12499$

== Kā tas darbojas ==
# Ruļļa uzlādēšana ar elektrostatistisko lādiņu
# Rastra attēlu procesors konvertē ienākošo attēlu skenēšanai uz fotoreceptora, izveidojot slēptu, apgrieztu attēlu
# Pie virsmas ar slēpto attēlu tiek pievilktas tonera daļiņas
# Fotoreceptors tiek ripināts pa papīru, pārnesot uz tā attēlu
# Papīrs tiek laists caur fūzeri (attēla termonostiprinātājs)(krāsns)(''fuser''), kur zem liela spiediena un augstā temperatūrā (līdz pat 200 grādiem pēc Celsija) pulveris tiek piekausēts pie papīra
# Pēc printēšanas beigām elektriski neitrāls gumijas asmens notīra atlikušās (nevajadzīgās) tonera daļiņas, kuras aizvada uz īpašu rezervuāru.

== Parametri ==
[[Attēls:Parallel male (1).JPG|thumb|right|[[paralēlais ports|Paralēlais datora printera ports]]]]
[[Attēls:Type A USB connector.jpg|thumb|right|USB]]
Printeri var apskatīt (vai iedalīt) pēc:
* ražotāja,
** modeļa,
* izšķirtspējas (uz [[2007. gads|2007]]. gadu kvalitatīvākie ir 3000x6000),
* [[procesors|procesora]] (uzrāda MHz),
* lapu skaita minūtē (ppm),
* saskarnes ar datoru ([[USB]] 2.0, [[paralēlais ports|paralēlais]]),
* (iebūvētās vai maksimālās) [[RAM|atmiņas]],
* atbalstītās vides ([[Microsoft Windows|Windows]], [[GNU/Linux|Linux]], [[MacOS]]),
* standarta papīra padeves daudzuma (parasti ap 250 lpp),
* pirmās lapas izdrukas ātruma (~10 sekundēm),
* dupleksiera (ir, nav),
* izmēriem un masas,
* printera valodas (piemēram, PCL6, BR-Script3, IBM ProPrinter, EPSON FX850...),
* lapaspušu skaita mēnesī (~ 20 000)


{{autoritatīvā vadība}}

[[Kategorija:Printeri]]