{{Budisms}}
'''Budisma vēsture''' attiecas uz [[budisms|budisma]] attīstību kopš 5. gadsimta [[p.m.ē.]] līdz mūsdienām. 

Sākotnēji budisms radās [[Indija]]s ziemeļos kā [[Sidhārta Gautama|Sidhārtas Gautamas]] mācībā balstīta filozofiska uzskatu sistēma,<ref>The Dhammapada, Gil Fronsdal, {{ISBN|978-1-59030-641-3}}</ref> vēlāk izveidojās budisma pamatvirzieni: [[teravādas budisms]], [[mahājānas budisms]] un [[tantriskais budisms]]. 

Mūsdienās mahājānas budismu praktizē [[Ķīna|Ķīnā]], [[Japāna|Japānā]], [[Koreja|Korejā]] un [[Vjetnama|Vjetnamā]], teravādas — [[Birma|Birmā]], [[Kambodža|Kambodžā]], [[Laosa|Laosā]] un [[Taizeme|Taizemē]], vajrajānas — [[Tibeta|Tibetā]], atsevišķās vietās [[Sibīrija|Sibīrijā]] un [[Indija|Indijā]].

== Budisma attīstībā nozīmīgākās sanāksmes ==
[[Attēls:Gandhara Buddha (tnm).jpeg|thumb|150px|Viens no pirmajiem Budas atveidiem [[helēnisms|helēnisma]] laikmetā (1.-2. gadsimts m.ē.).]]
Pirmo budistu mūku kopienu izveidoja pats Buda pēc [[apskaidrība]]s sasniegšanas.
# padome (3 mēnešus pēc Gautamas nāves). Tajā postulēja, ka viss, ko mācījis Gautama, ir absolūts, nemaināms un nepaplašināms. Tika sadalīta Budas mācība, un dažādas mūku grupas to iemācījās no galvas.
# padome (aptuveni 100 gadus pēc Gautamas nāves). Tajā neapsprieda [[darma|darmu]], bet gan mūku uzvedības principus; vieni uzskatīja, ka otri pienācīgi nepilda budisma rituālus, bet otri — ka Buda nav paredzējis burtisku nosacījumu izpildi. Sākotnējās budistu skolas bieži strīdējās par doktrīnu, taču dalījās tikai tad, ja atšķīrās prakse. Šajā laikā sāka pierakstīt doktrīnu.
# padome (3. gadsimtā p.m.ē.). To organizēja [[Maurju dinastija]]s imperators [[Ašoka]], izveidojot oficiālu ortodoksiju, pēc tam to padarīja par savas impērijas oficiālo reliģiju.
# padome (1. gadsimtā m.ē.). To organizēja [[Kušānu valsts]] imperators [[Kaniška]], to saista ar mahājānas budisma parādīšanos. Teravādas budisms to neatzīst un dažkārt sauc par “ķecerīgo mūku padomi”.

== Ģeogrāfiskā izplatība ==
[[Attēls:Asoka Kaart.png|thumb|270px|Budisma izplatīšanās [[Maurju dinastija]]s imperatora [[Ašoka]]s laikā.]]
Uzskata, ka jau pirms 1. gadsimta budisms ar tirgoņiem un svētceļniekiem izplatījās no Indijas uz apkārtesošajām zemēm. Rietumos tas sasniedza [[Arābija|Arābiju]], austrumos — Dienvidrietumāziju, kur pirmās liecības par budismu atrodamas ap 400. gadu p.m.ē.

Līdz 3. (Ašokas) padomes laikam budisms Indijā izplatījās lēni, pēc tam strauji izplatījās [[Senā Indija|Senās Indijas]] valstīs.
Par [[Mahājānas budisms|Mahājānas budisma]] reģionālo centru kļuva tagadējā [[Afganistāna]], un no turienes tas izplatījās uz [[Ķīna|Ķīnu]], [[Koreja|Koreju]], [[Mongolija|Mongoliju]] un [[Japāna|Japānu]]. 475. gadā indiešu mūks [[Bodhidharma]] devās uz Ķīnu un tur izveidoja [[dzenbudisms|Čana]] (ķīniski; japāniski: [[dzen]]) skolu<ref>The Zen Teachings of Bodhidharma, Red Pine, {{ISBN|978-0-86547-399-7}}</ref>. Pirmās tūkstošgades laikā ķīniešu mūki devās svētceļojumos uz Indiju.
Mahājānas budisms ievērojami paplašinājās līdz ar nokļūšanu Ķīnā, kad ķīniešu valodā tika iztulkoti jau esošie teksti un radīti jauni, lai piemērotos Austrumāzijas filozofiskajai domai.<ref>Buddhism in China, Kenneth Chēn, {{ISBN|0-691-00015-8}} Budisms Ķīnā (angliski)</ref> Daudzi jauni budisma teksti radās arī, izveidojoties Japānas un Korejas budismam.
Joprojām notiek strīdi par to, vai [[tantrisms]] sākotnēji izveidojās budismā vai [[hinduisms|hinduismā]]. Daudzi uzskata, ka tas sakņojas agrīnajā mahājānas budismā. Citi savukārt uzskata, ka meditatīvās [[Šiva]]s sektas pastāv jau kopš pirmsvēdu laikiem. Vēl citi domā, ka [[tantra]]s pirmsākumi meklējami tieši [[vēdas|vēdās]] un [[upanišadas|upanišadās]].{{fact}}
Ap 800. gadu vajrajānas jeb [[tantriskais budisms]] no Indijas nokļuva [[Tibeta|Tibetā]], kur sākumā pastāvēja līdzās vietējām reliģijām, bet pēc tam tās izspieda. Kāda vajrajānas budisma forma nokļuva arī Japānā, kur to turpina praktizēt arī mūsdienās. Uzskata, ka Tibetā ir visprecīzākais mahājānas budisma rakstu kanons.{{fact}}

Pēc 5. gadsimta budisma ietekme Indijā samazinājās un gandrīz pilnīgi izzuda 12. gadsimtā musulmaņu invāzijas un hinduisma atdzimšanas dēļ. 
[[Centrālāzija|Centrālāzijā]] un [[Indonēzija|Indonēzijā]] to nomainīja islāms. Ķīnā un Japānā tas plaši sajaucās ar [[daoisms|daoismu]], [[sintoisms|sintoismu]] un [[konfūcisms|konfūcismu]]. Tibetā saglabājies tantriskais budisms.
Līdz apmēram 1000. gadam arī [[Turkestāna]]s austrumu daļā bija izplatīts nikājas (teravādas) budisms, vēlāk budismu nomainīja [[islāms]]. 

== Budisms rietumos ==
[[Attēls: 1893parliament.jpg|thumb|270px|Pasaules reliģiju parlaments ([[Čikāga]], 1893).]]
Vēsturisks notikums bija "Pasaules reliģiju parlaments" ({{val-en|Parliament of World Religions}}) 1893. gadā [[Čikāga|Čikāgā]], [[Amerikas Savienotās Valstis|ASV]]. <ref>How the Swans Came to the Lake - A Narrative History of Buddhism in America, Rick Fields, {{ISBN|0-87773-631-6}}</ref> Budistu zemes [[Ķīna]], [[Japāna]], [[Taizeme]] un [[Šrilanka]] aizsūtīja pārstāvus. Šī bija pirmā vide, kur budistu vadītāji uzrunāja [[rietumi|rietumu]] klausītājus. Japānu pārstāvēja dzenbudistu [[abats]] [[Sojens Šaku]] (jap. 釈 宗演, ''Soyen Shaku''). <ref>The New Buddhism, The Western Transformation of an Ancient Tradition, James William Coleman, {{ISBN|0-19-513162-2}}</ref>

== Piezīmes un atsauces ==

== Piezīmes ==
{{atsauces|group=P}}

== Atsauces ==
{{atsauces}}

== Ārējās saites ==

[http://www.thezensite.com The Zen Site]
[http://www.e-mistika.lv/?txt=377 Dzenbudisms]

[[Kategorija:Budisms|Vesture]]
[[Kategorija:Dzenbudisms]]
[[Kategorija:Reliģijas vēsture]]