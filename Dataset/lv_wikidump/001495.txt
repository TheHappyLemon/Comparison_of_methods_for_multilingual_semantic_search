{{cita nozīme|sauszemes bruņotajiem spēkiem|bruņotajiem spēkiem, kuros ietilpst arī flote un gaisa spēki,|karaspēks}}
'''Sauszemes bruņotie spēki''', arī '''armija''' (no {{val|la|armare}} — 'apbruņot'), ir kādas [[valsts]] [[bruņotie spēki|bruņoto spēku]] daļa, kas paredzēta [[karadarbība]]i uz sauszemes, pārsvarā pret ārēju pretinieku. Lielākajā daļā bruņoto spēku vēsturiski izveidojusies sauszemes bruņoto spēku strikta nodalīšana no [[kara flote]]s un [[gaisa spēki]]em, parasti uzturot trīs neatkarīgas organizācijas.

Ar jēdzienu armija dažreiz mēdz apzīmēt visu kādas valsts bruņoto spēku kopumu, ar to apzīmējot jebkāda veida karaspēku.

== Formācijas ==
Daudzu valstu bruņotajos spēkos armija ir arī liela [[militāra formācija|formācija]], kas sastāv no diviem vai vairāk [[armijas korpuss|korpusiem]]. Atsevišķai armijai tiek dots vārds vai numurs, lai atšķirtu to no bruņotajiem spēkiem kopumā. Piemēram, [[ASV Pirmā armija]], [[Ziemeļvirdžīnijas armija]].

Armijas ir lielas formācijas, kas var stipri atšķirties lieluma, sastāva un atbildības atkarībā no valsts, bruņoto spēku atzara un izveidošanas mērķa. Piemēram, [[Padomju Savienība|Padomju Savienībā]] [[Otrais pasaules karš|Otrā pasaules kara]] laikā armijas bija [[armijas korpuss|korpusa]] lieluma formācijas, kas bija pakļautas armijas lieluma [[fronte (formācija)|frontēm]]. Miera laikā PSRS armija parasti bija pakļauta [[kara apgabals (PSRS)|kara apgabalam]].

== Skatīt arī ==
* [[Karš]]
* [[Zemessardze]]
* [[Latvijas Nacionālie bruņotie spēki]]

{{autoritatīvā vadība}}

[[Kategorija:Militārā organizācija]]