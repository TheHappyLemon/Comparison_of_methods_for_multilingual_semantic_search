{{ezera infokaste
|ezers=Bolsēnas ezers
|attēls=Panoramica lago bolsena.jpg
| map = Itālija
| plat_d=42 | plat_m=36 | plat_s= | plat_NS=N
| gar_d=11 | gar_m=56 | gar_s= | gar_EW=E
|vieta={{ITA}}
|platība=113,5
|garums=
|Vid_dziļums=81
|Max_dziļums=151
|tilpums=9,2
|augstums_vjl=305
|izteka=[[Marta (upe)|Marta]]
|baseins=273
|valstis=
|salas=2
|pilsētas=
}}
'''Bolsēnas ezers''' ({{val|it|Lago di Bolsena}}) ir [[krāterezers]] [[Itālija]]s centrālajā daļā, [[Lacio]] reģionā. Ezeram ovāla, tipiska krāterezeru forma. Ūdens apmaiņas periods — 120,6 gadi. Ūdens ļoti dzidrs. Populārs tūrisma objekts.

== Vēsture ==
[[Attēls:Lago bolsena tramonto.jpg|200px|thumb|left|Saulriets Bolsēnas ezerā]]
Izveidojies pirms aptuveni {{nobr|370 000}} gadiem, iebrūkot Vulsīni vulkāniskā kompleksa [[kaldera (ģeomorfoloģija)|kaldera]]i. [[Senā Roma|Romiešu]] vēsturnieki piemin, ka Vulsīni bijis aktīvs vēl 104. gadā p.m.ē., taču kopš tā laika šis vulkāns ir snaudošs. Abas salas ezera dienvidu daļā radušās no vulkāna izvirdumiem, kas notikuši jau pēc kalderas iebrukuma. Ezera nosaukums ir pārveidots romiešu ''Lacus Volsinii''. Šis nosaukums savukārt cēlies no [[etruski|etrusku]] vietvārda ''Velzna'', kā sauca pēdējo romiešu neieņemto etrusku pilsētu. 264. gadā p.m.ē. pilsētu ieņēma, tās iedzīvotājus izsūtīja un pilsētu iznīcināja tik pilnīgi, ka tās atrašanās vieta vairs nav zināma.

Vienu trešo daļu ezera baznīcai dāvinājusi Orvjeto Alberiči ģimene. Par šo dāvanu Alberiči ģimene trīs reizes gadā no Orvjeto bīskapa saņem 5,5 kg labākās ezerā noķertās zivis.

1990. gados tika pieņemti stingri ierobežojumi ezera krastu apbūvēšanai, savukārt pieeja ezeram gandrīz visur ir brīva.

== Ezera salas ==

=== Bisentīna ===
[[Attēls:Isola Bisentina, Lago di Bolsena.JPG|thumb|left|300px|Bisentīnas sala]]
Bisentīnas salas (''Bisentina'') platība ir 17 ha, lielākā ezera sala. Interesants tūrisma objekts, pieejama ar prāmi. Uz salas aug pirmatnējs mūžzaļu ozolu mežs, taču šeit ir arī iekopti skaisti dārzi un parki, arhitektūras un kultūrvēstures pieminekļi. Uz salas atrodas vairākas vērtīgas baznīcas, templis, 5. gadsimta kapela un ''Malta dei Papi'' — mūža cietums zaimošanā apvainotiem garīdzniekiem, kas sastāv no mazas, gandrīz tumšas alas, kuru izgaismo tikai šaura ieeja 20 metrus augstāk. 9. gadsimtā sala kalpoja kā vietējo iedzīvotāju patvērums no [[saracēņi]]em.

=== Martāna ===
Martānas sala (''Martana'') reiz kalpoja kā kristiešu [[relikvija|relikviju]] glabātuve [[barbari|barbaru]] iebrukumu laikā. Tagad sala ir privātīpašums un parastiem tūristiem nepieejama.

== Ārējās saites ==
* [https://web.archive.org/web/20061102120825/http://www.lagodibolsena.org/en/ Bolsēnas ezera mājaslapa]
* [https://web.archive.org/web/20061105141734/http://www.lago-bolsena.it/modules/bdnews/ Bolsēnas ezera mājaslapa (cita)]

{{autoritatīvā vadība}}

[[Kategorija:Itālijas ezeri]]