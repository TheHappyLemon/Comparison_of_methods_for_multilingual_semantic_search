[[Attēls:Clostridium botulinum.jpg|thumbnail|235px|[[Klostrīdijas]] — [[botulisms|botulisma]] izraisītājas]]
'''Mikroorganismi''' ({{val|el|μικρός}} (''mikros'') — ‘mazs’ + ‘organismi’), '''mikrobi''' jeb '''sīkbūtnes'''<ref>{{tīmekļa atsauce |url= http://termini.lza.lv/term.php?term=s%C4%ABkb%C5%ABtne&list=s%C4%ABkb%C5%ABtne&lang=LV |title= sīkbūtne |publisher= Akadēmiskā terminu datubāze |accessdate= 2020. gada 22. jūnijā}}</ref> ir tik ļoti mazi [[organisms|organismi]], ka tos nav iespējams saskatīt ar [[neapbruņota acs|neapbruņotu aci]], bet tikai ar [[mikroskops|mikroskopu]]. Mikroorganismi kļūst saredzami ar neapbruņotu aci tikai tad, ja tie ļoti savairojas, piemēram, [[raugs|raugi]] nefiltrētā [[alus|alū]], [[tējas sēne]] (kas patiesībā ir raugu un [[baktērijas|baktēriju]] simbiotiska sabiedrība, nevis atsevišķa sēņu suga) vai [[Gļotas|gļotu]] slānis uz kanalizācijas caurulēm. No šo būtņu mazajiem izmēriem arī cēlies to nosaukums. Ikdienas valodā tas ir sinonīms [[vienšūnas organisms|vienšūnas organismiem]]. Mikroorganismu pasaule ir ārkārtīgi daudzveidīga. Pie tiem pieder [[baktērijas]], [[aktinomicētes]], mikroskopiskās [[sēnes]], mikroskopiskās [[aļģes]], [[vienšūņi]] un [[vīruss|vīrusi]].

Mikroorganismi dabā ir sastopami visur, tas ir, [[gaiss|gaisā]], [[ūdens|ūdenī]], [[augsne|augsnē]], [[cilvēka ķermenis|cilvēka ķermenī]] un citos [[organisms|organismos]]. Mikroorganismiem ir liela nozīme dabā. Tie piedalās vielu apritē, noārda sarežģītus ķīmiskos savienojumus, kas veidojas augu un dzīvnieku organismos, kā arī sintezē dažnedažādas vielas. Mikroorganismi ir nozīmīgi arī cilvēka [[uzturs|uztura]] veidošanā, piemēram, [[pienskābes baktērijas|pienskābes baktēriju]] darbības rezultātā veidojas skābie [[piena produkti]] kā [[rūgušpiens]], [[kefīrs]], [[siers]]. Arī dabas resursi kā [[akmeņogles]], [[nafta]], [[dabasgāze]] ir veidojušies mikroorganismu darbības rezultātā.

Ar mikroorganismu pētniecību nodarbojas zinātnes nozare [[mikrobioloģija]].

== Mikroorganismu klasifikācija ==
Vairums mikroorganismu ir [[vienšūnas organisms|vienšūnas organismi]]. Līdzīgi kā visus organismus, arī mikroorganismus iedala [[eikarioti|eikariotos]] un [[prokarioti|prokariotos]]. Eikariotos šūnā ir ar [[šūnas membrāna|membrānu]] atdalīts [[šūnas kodols|kodols]]. Prokarioti ir primitīvāki, tiem šūnā kodolviela ir [[nukleoīds|nukleoīda]] veidā.

Vēl sīkāk mikroorganismi dalās [[baktērijas|baktērijās]], [[aktinomicētes|aktinomicētēs]], mikroskopiskās [[aļģes|aļģēs]] ([[zilaļģes|zilaļģēs]]), mikroskopiskās [[sēnes|sēnēs]] ([[pelējuma sēnes|pelējuma sēnēs]]), [[vienšūņi|vienšūņos]] un [[vīruss|vīrusos]]. Mikroskopiskās sēnes un vienšūņi ir eikarioti, bet pārējie pieder pie prokariotiem, savukārt vīrusu piederība organismu grupai ir neskaidra.

== Mikroorganismu atklāšana ==
Vēl pirms mikroorganismu atklāšanas cilvēcei bija zināmi dažādi procesi, kurus izraisa mikroorganismi, piemēram, [[vīns|vīna]] rūgšana, [[piens|piena]] sarūgšana, [[maize]]s cepšana. Mikroorganismi izraisīja arī dažādas [[infekcijas slimība]]s kā [[lepra|lepru]], [[bakas]], [[mēris|mēri]]. Sengrieķu un romiešu ārsti [[Hipokrats]], [[Plīnijs Vecākais]], [[Galēns]] un citi autori izteica minējumu, ka infekciju slimību izraisītāji ir neredzamas būtnes (''contagium vivum''). 11. gadsimtā arī persiešu zinātnieks [[Avicenna]] pievienojās domai, ka [[tuberkuloze|tuberkulozi]] un citas slimības izraisa neredzamas būtnes.

Pirmo reizi 1676. gadā [[mikroskops|mikroskopā]] mikroorganismus izdevās ieraudzīt nīderlandiešu pētniekam [[Antonijs van Lēvenhuks|Antonijam van Lēvenhukam]]. Viņš tiek uzskatīts par [[mikrobioloģija]]s “tēvu”. 19. gadsimta otrajā pusē ievērojamus pētījumus veica [[Luijs Pastērs]], [[Roberts Kohs]] un [[Sergejs Vinogradskis]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.neslimo.lv/pme/?name=mikroorganismi | title= Mikroorganismi: medicīnas termins | publisher= Populārā medicīnas enciklopēdija}}


{{bioloģija-aizmetnis}}

{{autoritatīvā vadība}}

[[Kategorija:Mikrobioloģija]]
[[Kategorija:Organismi]]