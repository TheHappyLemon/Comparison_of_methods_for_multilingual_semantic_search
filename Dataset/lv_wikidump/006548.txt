{{Valsts amatpersonas infokaste | vārds = Helēna Demakova
| attēls              = Helena Demakova.jpg
| mazs_att            =
| apraksts            = Helēna Demakova 2007. gadā
| amats               = [[Latvijas Republikas Kultūras ministrs|Latvijas Republikas kultūras ministre]]
| term_sākums         = {{dat|2004|03|09|N}}
| term_beigas         = {{dat|2009|01|12|N}}
| prezidents          = [[Valdis Zatlers]]
| premjers            = [[Indulis Emsis]]<br />[[Aigars Kalvītis]]<br />[[Ivars Godmanis]]
| priekštecis         = [[Inguna Rībena]]
| pēctecis            = <small>no {{dat|2009|03|12}}</small> <br /> [[Ints Dālderis]]
| amats5 = [[9. Saeima]]s deputāte
| term_sākums5 = {{dat|2007|11|7|N}}
| term_beigas5 = {{dat|2010|11|16|N}}
| viceprezidents5 = 
| vicepremjers5 = 
| vietnieks5 = 
| prezidents5 = [[Valdis Zatlers]]
| premjers5 = 
* [[Aigars Kalvītis]]
* [[Ivars Godmanis]] 
* [[Valdis Dombrovskis]]
| priekštecis2 = 
| amats6 = [[8. Saeima]]s deputāte
| term_sākums6 = {{dat|2004|12|16|N}}
| term_beigas6 = {{dat|2004|12|22|N}}
| viceprezidents6 = 
| vicepremjers6 = 
| vietnieks6 = 
| prezidents6 = 
* [[Vaira Vīķe-Freiberga]] 
* [[Valdis Zatlers]]
| premjers6 = 
* [[Einars Repše]] 
* [[Indulis Emsis]] 
* [[Aigars Kalvītis]]
| priekštecis6 = 
| pēctecis6 = 
| amats7               = [[7. Saeima]]s deputāte
| term_sākums7         = {{dat|1998|11|3|N}}
| term_beigas7         = {{dat|2002|11|5|N}}
| viceprezidents7      =
| vicepremjers7        =
| vietnieks7           =
| prezidents7          =
* [[Vaira Vīķe-Freiberga]]
* [[Guntis Ulmanis]]
| premjers7            = 
* [[Guntars Krasts]]
* [[Vilis Krištopans]]
* [[Andris Šķēle]]
* [[Andris Bērziņš (politiķis, 1951)|Andris Bērziņš]]
| priekštecis7         =
| pēctecis7            = 
| dzim_dati           = {{dat|1959|09|03|N}}
| dzim_vieta          = [[Rīga]], [[Latvija]]
| mir_dati            =
| mir_vieta           =
| partija             = [[Tautas partija]] <small>(1998—2011)</small>
| dzīvesb             =
| profesija           = Mākslas zinātniece, docente, izstāžu kuratore
| alma_mater          = [[Latvijas Universitāte]]<br /> [[Latvijas Mākslas akadēmija]]<br /> [[Latvijas Kultūras akadēmija]]
| reliģija            =
| paraksts            =
| piezīmes            =
}}
'''Helēna Demakova''' (dzimusi {{Dat|1959|9|3}} [[Rīga|Rīgā]]) ir latviešu mākslas zinātniece, mākslas izstāžu kuratore, [[Latvijas Kultūras ministrs|Latvijas Kultūras ministre]] (2004—2009) un [[Latvijas Mākslas akadēmija]]s docente.

== Izglītība un darba gaitas ==
1977. gadā beigusi Rīgas 3. vidusskolu, 1987. gadā — [[Latvijas Universitāte|Latvijas Valsts universitātes]] filoloģijas fakultātes vācu valodas nodaļu. No 1978. līdz 1982. gadam bijusi gleznotājas Marinas Ainbinderes privātskolniece, beigusi Latvijas Mākslas akadēmijas trīsgadīgos sagatavošanas kursus. Strādājusi [[Latvijas Nacionālā bibliotēka|Latvijas Nacionālajā bibliotēkā]], bijusi [[Latvijas Universitāte|LU]] pasniedzēja. No 1996. līdz 1997. gadam Demakova bija [[Latvijas Ministru prezidents|Ministru prezidenta]] padomniece kultūras jautājumos. 2007. gadā [[Latvijas Kultūras akadēmija|Latvijas Kultūras akadēmijā]] ieguvusi maģistres grādu.

Iesākusi kuratores darbu 1990.&nbsp;gadā ar izstādi “Latvija. 20.&nbsp;gadsimta kūlenis. 1940–1990. gads”. Kopš tā laika galvenā kuratoriskā darbība aptver Latvijas un Baltijas reģiona laikmetīgo mākslu, tās neseno vēsturi padomju laikā un mākslu publiskajā telpā.

== Politiskā darbība ==
Bijusi organizācijas "Klubs-21" biedre, 1998. gadā parakstījusi [[Tautas partija]]s manifestu. No Tautas partijas saraksta ievēlēta [[7. Saeima|7.]] un [[8. Saeima|8. Saeimā]]. 2004. gada 9. martā Helēna Demakova kļuva par Kultūras ministri [[Indulis Emsis|Induļa Emša]] valdībā, un šo pašu amatu viņa saglabāja arī [[Aigars Kalvītis|Aigara Kalvīša]] ministru kabinetā. 2006. gada oktobrī Demakova tika ievēlēta [[9. Saeima|9. Saeimā]] un palika Kultūras ministres amatā arī Kalvīša otrajā valdībā un pēcāk arī [[Ivars Godmanis|Godmaņa]] vadītajā valdībā. {{Dat|2009|1|12}} viņa atkāpās no amata, par iemeslu minot veselības problēmas.<ref>[http://www.tvnet.lv/zinas/latvija/article.php?id=577052 No amata atkāpjas kultūras ministre Demakova]</ref>

Politiskajā darbībā nozīmīgākās iniciatīvas, kas vainagojušās ar rezultātiem, ir [[Latvijas Nacionālās bibliotēkas galvenā ēka|Latvijas Nacionālās bibliotēkas]] celtniecības uzsākšana (2008); programmas “Mantojums 2018” iesākšana, kas paredz savest kārtībā visas valstij piederošās kultūras celtnes ar kultūras pieminekļu funkciju (2006); reģionālo koncertzāļu programmas iesākšana (2007), kuras rezultāts ir Rēzeknes (2013), Cēsu (2014) un Liepājas (2015) koncertzāles uzbūvēšanā; konkursa novadīšana pieminekļa Padomju okupācijas režīma upuriem (2007) izveidei.

Tāpat novadīti vairāki lielizmēra festivāli&nbsp;— “Pārsteidzošā Latvija” (2005, Francija), “Francijas pavasaris” (2007, Latvija), “O!Vācija” — Vācijas kultūras festivāls Latvijā (2008), Latvijas Kultūras festivāls Krievijā (2007./2008.) un Krievijas kultūras festivāls Latvijā (2008).

Kā kultūras ministre noslēgusi līgumu ar "ABLV Bank" par topošā [[Latvijas Laikmetīgās mākslas muzejs|Laikmetīgās mākslas muzeja]] kolekcijas izveidi (2005), tajā pašā periodā izveidots kamerorķestris “[[Sinfonietta Rīga]]” (2006), nodibināta Ventspils Rakstnieku un tulkotāju māja (2006); projektā "Trešais tēva dēls" iegūts 16,2 miljonu dolāru liels līdzfinansējums Latvijas publiskajām pašvaldību bibliotēkām informācijas tehnoloģiju un interneta pieejamības apmeklētājiem uzlabošanai no Bila un Melindas Geitsu fonda (2006)<ref>{{Ziņu atsauce|url=http://www.la.lv/tresais-teva-dels-nosvinejis-desmit-gadu-jubileju|title=“Trešais tēva dēls” nosvinējis desmit gadu jubileju|publisher=|work=LA.lv|access-date=2018-10-30|date=2016. gada 5. novembrī|last=|first=|language=lv-LV}}</ref>; uzsākta [[Latvijas kultūras kanons|Latvijas kultūras kanona]] izveide (2007); nodibināta un atklāta [[Latvijas Nacionālais mākslas muzejs|Latvijas Nacionālā mākslas muzeja]] filiāle [[Romana Sutas un Aleksandras Beļcovas muzejs]] (2008); uzsākta laikmetīgās kultūras finansēšana Rīgas [[Maskavas forštate|Spīķeru kvartālā]]&nbsp;— Spīķeru koncertzālei un Laikmetīgās mākslas centram ''kim?'' (2008); uzsākta un pabeigta [[Dailes teātris|Dailes teātra]] rekonstrukcija.

Globālā finanšu krīze 2008. gadā uz laiku apturēja Rīgas koncertzāles un Laikmetīgās mākslas muzeja projekta virzību, taču pēc tās pārvarēšanas projektu attīstība turpinās. 2014. gadā Demakova [[Latvijas Televīzija|LTV]] raidījumā [[Panorāma (raidījums)|Rīta Panorāma]] sacīja, ka politikā neplāno atgriezties "nekādā gadījumā".<ref>{{Ziņu atsauce|url=http://www.delfi.lv/kultura/news/culturenvironment/demakova-gaismas-pili-nekaro-atklat-velas-atrak-aizmirst-ar-to-saistitas-negacijas.d?id=44904740|title=Demakova Gaismas pili nekāro atklāt; vēlas ātrāk aizmirst ar to saistītās negācijas|work=DELFI|access-date=2018-10-30|date=2014-08-29|last=DELFI|language=lv}}</ref>

== Cita darbība ==
Pēc aiziešanas no politikas Demakova strādājusi [[airBaltic]] un Rīgas Tūrisma attīstības birojā, bijusi docētāja [[Latvijas Mākslas akadēmija|Latvijas Mākslas akadēmijā]]. Pēdējā laikā darbojusies kā mākslas zinātniece un izstāžu kuratore.<ref>{{Ziņu atsauce|url=http://www.delfi.lv/news/national/politics/skeles-mantinieki-ko-tagad-dara-kalvisa-komanda.d?id=48145237|title=Šķēles mantinieki – ko tagad dara Kalvīša komanda?|work=DELFI|access-date=2018-10-30|date=2016-11-12|last=DELFI|language=lv}}</ref>

== Apbalvojumi ==
* [[Triju Zvaigžņu ordenis|Triju Zvaigžņu ordeņa]] komandiere (2014. gada 23. oktobris)<ref>{{Tīmekļa atsauce|url=https://www.vestnesis.lv/op/2014/215.19|title=Par Triju Zvaigžņu ordeņa piešķiršanu un apbalvošanu ar goda zīmi - Latvijas Vēstnesis|last=|first=|website=www.vestnesis.lv|access-date=2020-08-14|date=2014. gada 30. oktobrī|language=lv}}</ref>
* Francijas valdības visaugstākais apbalvojums kultūras jomā&nbsp;— [[Francija]]s komandora pakāpes Ordenis mākslā un literatūrā (''Ordre des Arts et des Lettres'', 2007)<ref>{{Tīmekļa atsauce|url=http://www.leta.lv/photo/printpreview/132678E7-B957-DA9A-9090-9E27370B9BC8/|title=Latvijas kultūras ministre Helēna Demakova saka pateicības vārdus par saņemto apbalvojumu - Francijas Komandora pakāpes ordeni. Foto {{!}} LETA|last=|first=|website=www.leta.lv|access-date=2020-08-14|date=2008-06-25|archive-date=2020-11-27|archive-url=https://web.archive.org/web/20201127024451/http://www.leta.lv/photo/printpreview/132678E7-B957-DA9A-9090-9E27370B9BC8/}}</ref><ref>[https://www.km.gov.lv/uploads/ckeditor/files/parskati_files/KM_parskats_2007.pdf KULTŪRAS MINISTRIJAS GADA PUBLISKAIS PĀRSKATS 2007, 37. lpp.]{{Novecojusi saite}}</ref>
* [[Polija]]s valdības kultūras medaļa "Gloria Artis", sudraba (kā ''Helena Demakowa'', 2005)<ref>[https://www.km.gov.lv/uploads/ckeditor/files/parskati_files/parskats2005.pdf Gada pārskats 2005, Latvijas Republikas Kultūras ministrija, 29. lpp.]{{Novecojusi saite}}</ref><ref>{{Atsauce|title=MKiDN - Medal Zasłużony Kulturze - Gloria Artis|url=http://mkidn.gov.pl/pages/strona-glowna/ministerstwo/odznaczenia/medal-zasluzony-kulturze---gloria-artis.php|accessdate=2020-08-15|language=pl|archivedate=2021-10-04|archiveurl=https://web.archive.org/web/20211004201826/http://mkidn.gov.pl/pages/strona-glowna/ministerstwo/odznaczenia/medal-zasluzony-kulturze---gloria-artis.php}}</ref>

== Nozīmīgākās kūrētās izstādes ==
* Sapnis vasaras naktī. ''Rauma biennale Balticum 94’'', Raumas pilsētas muzejs, Somija;
* Piemineklis. Starptautiska izstāde Rīgas pilsētvidē, 1995.;
* ''Port of Art''. Starptautiska izstāde Kotkas pilsētvidē, Somija, 1995.;
* Latvijas daļas kuratore izstādē “Personīgais laiks. Latvijas, Igaunijas un Lietuvas māksla 1945.–1996.” Laikmetīgās mākslas galerija, Zacheta, Varšava un Manēža, Sanktpēterburga, 1996.;
* Latvijas līdzdalības Venēcijas biennālē kuratore: Stāsti, stāstītāji, 1999.; Rīgas astoņsimtgades Burvju flauta, 2001.;
* ''Baltic security!'' Āladas lidosta, Stokholma, 2000.;
* ''2 SHOW'', Latvijas un Lietuvas jauno mākslinieku izstāde (kopā ar Kestuti Kuizinu), Viļņa, CAC, 2003.;
* Patstāvīgās mākslas ekspozīcijas kuratore [[Rīgas Ekonomikas augstskola|Rīgas Ekonomikas augstskolā]], 2005.;
* Dmitrija Gutova lielformāta patstāvīgās instalācijas kuratore, Mākslas muzejs “Rīgas Birža”, 2012., www.rigasbirza.lv
* Tests. Darbi no topošā Laikmetīgās mākslas muzeja kolekcijas, [[Latvijas Nacionālais mākslas muzejs]]. 2012.;
* Sveika, galva! Latvijas laikmetīgās mākslas izstāde, Latvijas dzelzceļa vēstures muzejs, 2014.;
* Patība. Latvijas laikmetīgās mākslas vēsture, [[Latvijas Nacionālā bibliotēka]], 2014.–2015.;
* Uzsākta ilgtermiņa publiskās mākslas programma [http://www.artinpublicspace.lv/lv/ "Māksla publiskā telpā"] {{Webarchive|url=https://web.archive.org/web/20150303013837/http://www.artinpublicspace.lv/lv/ |date={{dat|2015|03|03||bez}} }} Rīgas pilsētvidē sadarbības ar Borisa un Ināras Teterevu fonda ietvaros.

== Nozīmīgākās publikācijas ==
* Demakova, Helēna. Gleznotāja [[Bruno Vasiļevskis|Bruno Vasiļevska]] ideālā pasaule. Rīga: [[Neputns]], 2017.
*Patība. Personības ceļā uz laikmetīgo mākslu&nbsp;— Padomju Latvijas 60.–80. gadi; sast. un galv. red. Helēna Demakova. Rīga: [[Latvijas Republikas Kultūras ministrija]], 2011.
* Demakova, Helēna. Nepamanīs. Latvijas laikmetīgā māksla un starptautiskais konteksts/''They wouldn’t notice. Latvian contemporary art and the international context.'' Rīga: Satori, 2010. Latviešu un angļu val.
* Demakova, Helēna. Citas sarunas: raksti par mākslu un kultūru = ''Different conversations: writings on art and culture''. Rīga: Vizuālās komunikācijas nodaļa, [[Latvijas Mākslas akadēmija|LMA]], 2002. Latviešu un angļu val.
* Rīgas astoņsimtgades Burvju flauta = ''Riga 800 Magic Flute:'' (Venēcijas biennāles, 49. Starptautiskās mūsdienu mākslas izstādes katalogs); kataloga sast., galv. red. Helēna Demakova. Rīga: Latvijas Laikmetīgās mākslas centrs, 2001. Latv. un angļu val.
* ''Raimonds Staprans: Art of Tranquility and Turbulence''. Paul J.&nbsp;Karlstrom; with essays by Helena Demakova, Peter Selz. Seattle. London: University of Washington Press, 2005.
* Demakova, Helēna. Monument revisited. ''In: Primary documents: a sourcebook for Eastern and Central European art since the 1950s''. Ed. by Laura Hoptman, Tomáš Pospiszyl. New York: The Museum of Modern Art, 2002.
* Demakova, Helēna. Apple Harvest or Art in Latvia 1945–1995: Between Personal and Ideological Time. ''In: Personal Time: Art of Estonia, Latvia and Lithuania 1945–1996.'' Warsaw; Riga: The Zacheta Gallery; Centrefor Contemporary Art Ujazdowski Castle; Soros Center for Contemporary Arts, 1996.

== Sabiedriskā darbība ==
* Rīgas Marsela Prusta biedrības prezidente (kopš 2010);
* Biedrības “Rīgas Laikmetīgās mākslas satura veidošanai” valdes priekšsēdētāja (kopš 2014);
* Biedrības “Baltijas-Melnās jūras alianse” dibinātāja (2008);
* [[Latvijas Nacionālais mākslas muzejs|Latvijas Nacionālā mākslas muzeja]] zinātniskās padomes locekle (kopš 2010);
* Topošā Laikmetīgās mākslas muzeja Starptautiskās ekspertu padomes locekle (kopš 2005);
* Topošā Laikmetīgās mākslas muzeja izveides ekspertu padomes locekle (kopš 2014);
* [[Latvijas Okupācijas muzejs|Latvijas okupācijas muzeja]] biedrības Goda padomes locekle (kopš 2008);
* [[Latvijas Mākslinieku savienība]]s biedre (kopš 1989).

== Atsauces ==
{{atsauces}}

{{kastes sākums}}
{{s-amati}}
{{Amatu secība | pirms = [[Inguna Rībena]]  | virsraksts = [[Latvijas Kultūras ministrs|Latvijas Kultūras ministre]] | periods = {{Dat|2004|3|9|N}} — {{Dat|2009|1|12|N}} | pēc = [[Ints Dālderis]] }}
{{kastes beigas}}

{{navboxes
|title=Latvijas valdības
|list=
{{Godmaņa Ministru kabinets}}
{{Kalvīša 2. Ministru kabinets}}
{{Kalvīša 1. Ministru kabinets}}
{{Emša Ministru kabinets}}
}}
{{navboxes
|title=Latvijas parlamenti
|list=
{{9. Saeima}}
{{8. Saeima}}
{{7. Saeima}}
}}

{{autoritatīvā vadība}}

{{DEFAULTSORT:Demakova, Helēna}}
[[Kategorija:1959. gadā dzimušie]]
[[Kategorija:Rīgā dzimušie]]
[[Kategorija:Tautas Partijas politiķi]]
[[Kategorija:Latvijas kultūras ministri]]
[[Kategorija:7. Saeimas deputāti]]
[[Kategorija:8. Saeimas deputāti]]
[[Kategorija:9. Saeimas deputāti]]
[[Kategorija:Latvijas mākslas zinātnieki]]
[[Kategorija:Triju Zvaigžņu ordeņa komandieri]]