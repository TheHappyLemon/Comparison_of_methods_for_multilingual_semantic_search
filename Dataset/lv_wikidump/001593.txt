{{Apdzīvotas vietas infokaste
 | name                     = Jaunjelgava
 | settlement_type          = Novada pilsēta
 | image_skyline            = Jaunjelgavas pasvaldiba.JPG
 | imagesize                = 
 | image_caption            = Jaunjelgavas novada domes ēka
 | image_flag               = 
 | flag_link                = Jaunjelgavas karogs
 | image_shield             = Jaunjelgava COA.svg
 | shield_link              = Jaunjelgavas ģerbonis
 | shield_size              = 70px
 | pushpin_map              = Latvija
 | pushpin_label_position   = <!-- left/right -->
| latd  = 56 | latm  = 37 | lats  = 03 | latNS  = N
| longd = 25 | longm = 05 | longs = 00 | longEW = E
 | subdivision_type         = Valsts
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Aizkraukles novads]]
 | established_title        = Pilsētas tiesības
 | established_date         = kopš [[1647]]. gada
 | established_title2       = 
 | established_date2        = 
 | seat_type                = Vēsturiskie<br />nosaukumi
 | seat                     = {{val|de|Friedrichstadt}}
 | area_total_km2           = 6.1
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Jaunjelgava}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | elevation_m              = 35
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-5134
 | website                  = {{URL|www.jaunjelgava.lv}}
 | footnotes                = 
}}
'''Jaunjelgava''' ir [[pilsēta]] [[Daugava]]s kreisajā krastā [[Sēlija]]s [[Latvijas kultūrvēsturiskie novadi|kultūrvēsturiskajā novadā]], [[Aizkraukles novads|Aizkraukles novadā]]. Pilsētai ir sena vēsture. 1590. gadā tai piešķirtas miesta tiesības, bet 1647. gadā — pilsētas tiesības. Cauri pilsētai iet [[Reģionālie Latvijas autoceļi|autoceļš]] [[P87]] ([[Bauska]]—[[Aizkraukle]]). Attālums pa ceļiem līdz novada centram Aizkrauklei ir {{nobr|15 km}}, līdz [[Rīga]]i — {{nobr|79 km}}.

== Nosaukums ==
Jaunjelgavas nosaukums ir daudzkārt mainījies. Tā tika saukta par Sēreni (13. gadsimts), Jaunpilsētiņu vai Jaunpilsētu (16. gadsimts), pieaugot tās administratīvajai nozīmei, tautā to sāka dēvēt par Jelgaviņu, Jauno Jelgavu, Lubu Jelgavu (17.—19. gadsimts).<ref>http://turisms.jaunjelgava.lv/index.php/en/2-uncategorised/62-jaunjelgava-un-pagasti{{Novecojusi saite}}</ref> Pilsētas ebreju iedzīvotāji to dēvēja arī par "Jauno Rīgu" jeb Nairi (saīsinājums no [[Jidišs|jidiša]] ''Nai Riga'').<ref name="nosaukums-1">[http://www.lu.lv/jsc/pilsetas/zemgale/bija-tada-pilseta-fridrihstates-jaunjelgavas-ebreju-kopienas-vestures-lappuses/ Viktors Šacs. Bija tāda pilsēta. Fridrihštates-Jaunjelgavas ebreju kopienas vēstures lappuses. LU Jūdaikas centrs www.lu.lv]</ref>

== Vēsture ==
{{Pamatraksts|Jaunjelgavas vēsture}}
[[Attēls:Jaunjelgavas luterāņu baznīca.jpg|thumb|180px|left|[[Jaunjelgavas luterāņu baznīca]] (17. gadsimts, iznīcināta 1947. gadā)]]

13. gadsimtā [[Sērenes pilskalns|Sērenes pilskalnā]], apmēram 5 km no mūsdienu Jaunjelgavas atradās sena [[sēļi|sēļu]] pils. Ap 1450. gadu izveidojās [[Vecsērene|Vecsērenes muiža]] (apmēram 3 km no Jaunjelgavas). Rīgas tirdzniecībā pa Daugavas ūdensceļu šeit veidojās viena no preču pārkraušanas vietām, jo tālāk uz augšu sākās krāces, un lielu daļu no precēm pārvadāja pa zemesceļu līdz [[Sēlpils pils|ordeņa pilij Sēlpilī]].

[[1567|1567. gadā]] [[Kurzemes un Zemgales hercogs]] [[Gothards Ketlers]] ostu pie Daugavas nosauca par '''Neištati''' ({{val|de|Neustadt}} — 'Jaunā pilsēta'), ko latvieši dēvēja par '''Jauno Jelgavu'''. 1590. gadā Kurzemes hercogs [[Frīdrihs Ketlers]] tai piešķīra miesta tiesības. 1646. gadā hercoga Frīdriha atraitne [[Elizabete Magdalēna (Kurzemes hercogiene)|Elizabete Magdalēna]] to pārdēvēja par '''Frīdrihštati''', un 1647. gada 14. jūlijā [[Polija—Lietuva|Polijas—Lietuvas]] valdnieks [[Vladislavs IV Vāsa|Vladislavs IV]] apstiprināja Frīdrihštatei pilsētas privilēģijas un ģerboni. Savukārt par [[hercogs Jēkabs|hercoga Jēkaba]] līdzekļiem apmēram 1652. gadā uzcēla [[Jaunjelgavas luterāņu baznīca|Jaunjelgavas luterāņu baznīcu]].

Pēc [[Kurzemes guberņa]]s izveides Jaunjelgava bija apriņķa pilsēta. 1861. gadā pēc [[dzelzceļa līnija Rīga—Daugavpils|Rīgas—Daugavpils dzelzceļa līnijas]] atklāšanas Daugavas ūdensceļa piestātne un preču noliktavas zaudēja savu nozīmi. Jaunjelgavai bija nozīmīga vieta [[Ebreju vēsture Latvijā|ebreju vēsturē Latvijā]]. 19. gadsimta sākumā Jaunjelgavas ebreji bija starpnieki [[Krievija]]s preču (graudu, linu, baļķu, kažokādu, ādu) eksportēšanā uz [[Anglija|Angliju]] un [[Vācija|Vāciju]]. 20. gadsimta sākumā daudzi Jaunjelgavas ebreji pārcēlās uz dzīvi [[Rīga|Rīgā]] vai arī caur [[Liepāja]]s ostu emigrēja uz ārzemēm, galvenokārt uz [[Amerikas Savienotās Valstis|ASV]].

No 1919. gada 17. oktobra līdz 15. novembrim pie Jaunjelgavas notika [[4. Valmieras kājnieku pulks|4. Valmieras kājnieku pulka]] [[Bermontiāde|kaujas ar Bermonta karaspēku]], kuru laikā tika sagrauta liela daļa no pilsētas ēkām. 1935. gadā Jaunjelgavā pārsvarā dzīvoja latvieši, bet ebreju bija 25%. Pēc [[Latvijas okupācija (1940)|Latvijas padomju okupācijas]] [[1941. gada jūnija deportācijas|1941. gada jūnija deportācijā]] izsūtīja arī ebreju ģimenes, bet pēc [[Latvijas vācu okupācija (1941—1945)|Latvijas vācu okupācijas]] [[Holokausts Latvijā|holokaustā]] 1941. gada 2. augustā nogalināja gandrīz visus pilsētas ebrejus.

== Iedzīvotāji ==

=== Iedzīvotāju skaita izmaiņas ===
{{Historical populations
| title= Iedzīvotāju skaita izmaiņas
| align = none
| cols = 3
| graph-pos = bottom
| source = Enciklopēdija "Latvijas pilsētas". Rīga 1999., PMLP iedzivotaju registra statistika.
|1800|370
|1840|1280
|1881|5820
|1897|5830
|1914|7300
|1920|1577
|1935|2153
|1959|2035
|1970|2402
|1979|2228
|1989|2417
|1997|2070
|2000|2330
|2010|2265
|2011|2245
|2012|2221
|2013|2202
|2014|2183
|2015|2159
|2016|2127
|2017|2068
|2018|1999
|2019|1965
|2020|1915
|2021|1900
|2022|1867
}}

=== Jaunjelgavas ebreji ===
[[Attēls:Heimaņa sinagoga.jpg|thumb|250px|Heimaņa sinagoga Rīgas ielā 62 pēc Pirmā pasaules kara (celta 1883).]]

[[Attēls:Jaunjelgavas ebreju kapi Pirmā pasaules kara laikā.jpg|thumb|250px|Jaunjelgavas ebreju kapi Pirmā pasaules kara laikā.]]

Jaunjelgavai ir nozīmīga vieta [[Ebreju vēsture Latvijā|ebreju vēsturē Latvijā]]. Jaunjelgavā dzimušais publicists Hermanis Rozentāls uzskatīja, ka Frīdrihštates ebreju kopiena radās 18. gadsimta beigās no Lietuvas un Baltkrievijas izceļotājiem. [[Ernests Johans Bīrons|Ernesta Johana Bīrona]] valdīšanas laikā hercogistes ebrejiem piešķīra dažādas tiesības un pārvietošanās brīvību. 19. gadsimta sākumā Jaunjelgavas ebreji bija starpnieki [[Krievija]]s preču (graudu, linu, baļķu, kažokādu, ādu) eksportēšanā uz [[Anglija|Angliju]] un [[Vācija|Vāciju]]. Tajā laikā no importētajām izejvielām Jaunjelgavā ražoja cigārus, ziepes, adatas un šokolādi. 1858. gadā tika atklāta pirmā valsts ebreju skola.
 
Pēc dzelzceļa līnijas Rīga-Daugavpils atklāšanas un Daugavas ūdensceļa tirdzniecības nozīmes zuduma daudzi [[ebreji]] pārcēlās uz dzīvi Rīgā vai arī caur [[Liepāja]]s ostu emigrēja uz ārzemēm, galvenokārt, [[Amerikas Savienotās Valstis|ASV]]. 1881. gadā no pilsētas 5820 iedzīvotājiem 71% (4128) bija [[ebreji]]. 1891. gadā no pilsētas domes 28 deputātiem 11 bija ebreji, pārvaldē strādāja 6 cilvēki, no tiem 2 bija ebreji. Pilsētas rabīns 1891. gadā bija Levins Kāns, pilsētā darbojās Lielā sinagoga, "vecais siltais" lūgšanu nams, "stingri ticīgo" sinagoga, Heimaņa sinagoga. Saimnieciskās depresijas dēļ 1897. gadā ebreju īpatsvars Jaunjelgavā jau bija samazinājies līdz 63% (3256).

1912. gadā no 19 pilsētas domes deputātiem vairums bija [[vācieši]] un [[latvieši]], un vairs tikai viens ebrejs. Pirmā Pasaules kara sākumā 1915. gadā visiem Jaunjelgavas ebrejiem Krievijas valdība pavēlēja atstāt pilsētu, daudz bēgļu pārcēlās uz Rīgu. Pēc kara 1926.—1927. gados ar emigrējušo ASV dzīvojošo ebreju finansiālu palīdzību Jaunjelgavā uzcēla jaunu ebreju reliģisko skolu.

1935. gadā Jaunjelgavā pārsvarā dzīvoja latvieši, bet ebreju bija 25% (530). [[1941. gada jūnija deportācijas|1941. gada jūnija deportāciju]] laikā tika izsūtītas četras ebreju ģimenes, bet sekojošā [[holokausts|holokausta]] laikā gandrīz visi pilsētas ebreji tika nogalināti 1941. gada 2. augustā. Pēc [[Otrais pasaules karš|Otrā pasaules kara]] beigām viņu mirstīgās atliekas tika pārapbedītas ebreju kapsētā un pārapbedījumu vieta iezīmēta ar pieminekli upuriem.<ref>[http://www.lu.lv/jsc/pilsetas/zemgale/bija-tada-pilseta-fridrihstates-jaunjelgavas-ebreju-kopienas-vestures-lappuses/ Viktors Šacs. Bija tāda pilsēta. Fridrihštates-Jaunjelgavas ebreju kopienas vēstures lappuses]</ref>

Pēc Latvijas neatkarības atjaunošanas Jaunjelgavas pašvaldība kopā ar ebreju reliģisko biedrību ''Šamir'' veica ebreju kapsētas teritorijas uzkopšanu. 2000.—2008. gados par jaunu tika uzlikti apmēram 90 nokritušu, sašķiebušos, vai zemē iegrimušu pieminekļu.<ref>[http://www.shamir.lv/lv/menu/6-ebreju_kapsetas_latvija_.html Jaunjelgavas ebreju kapi]</ref>

== Valsts aizsargājamie kultūras pieminekļi ==
Valsts nozīmes pilsētbūvniecības kultūras piemineklis (nr. 7423.) — Jaunjelgavas pilsētas vēsturiskais centrs (17.-19.gs.) šādās robežās:
* Daugavas pieteka Rīgas ielas pāra numuru puses apbūves ziemeļaustrumu pusē, strauts Rīgas ielas 28. un 17. nama dienvidaustrumu pusē, strauts Jelgavas ielas nepāra numuru puses apbūves dienvidu pusē, strauts Jelgavas ielas 1. nama austrumu pusē.
* Daugavas kreisais krasts pret straumi līdz pietekai Rīgas ielas apbūves ziemeļaustrumu pusē<ref>[http://www.likumi.lv/doc.php?id=33373 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu] {{Webarchive|url=https://web.archive.org/web/20131110005734/http://likumi.lv/doc.php?id=33373 |date={{dat|2013|11|10||bez}} }} ([[Aizkraukles rajons]] — [[Liepājas rajons]])</ref>

== Ievērojamas personības ==

* [[Jakobs Lipmans]] (1874—1939), mikrobiologs un augsnes speciālists
* [[Teodors Hermanovskis]] (1883—1964), inženieris un valstsvīrs
* [[Maksis Šacs-Aņins]] (1885—1975), jurists, filozofs un rakstnieks
* [[Roberts Plūme]] (1897—1956), sportists
* [[Vaironis Jakāns]] (1927—2008), aktieris
* [[Jānis Skanis]] (1951), aktieris

== Interesantas vietas ==
* Aptiekas noliktava Jelgavas un Uzvaras ielu stūrī (19. gadsimts) — vecākā pilsētas ēka.
* Pareizticīgo baznīca (1896—1897).
* Pilsētas valdes nams (bijušais rātsnams, tagad Aizkraukles novada Jaunjelgavas apvienības pārvaldes ēka) [[jūgendstils|jūgendstilā]] (1912). Parkā pie ēkas atrodas gulošs zelta krāsas [[lauva]] — pilsētas simbols.
* Piemineklis Brīvības cīnītājiem (1926) Jaunjelgavas kapos.
* Brunavu (arī Brunava, Hibšberga<ref>[http://www.pilis.lv/a_pnm/view.php?id=8954&prop_id=168 Brunava (Hibšberga) muiža] {{Webarchive|url=https://web.archive.org/web/20160305202158/http://pilis.lv/a_pnm/view.php?id=8954&prop_id=168 |date={{dat|2016|03|05||bez}} }} Pilis.lv</ref>) muižas ēkas Liepu ielā 1.
* Pārceltuve pāri Daugavai — uz Skrīveriem.<ref>{{Tīmekļa atsauce |url=http://www.jaunjelgava.lv/lv/novads/jaunjelgava |title=Jaunjelgavas novada dome — Jaunjelgava |access-date={{dat|2012|08|12||bez}} |archiveurl=https://web.archive.org/web/20120419095028/http://www.jaunjelgava.lv/lv/novads/jaunjelgava |archivedate={{dat|2012|04|19||bez}} }}</ref><ref>[http://skriveri.lv/index.php?option=com_content&view=article&id=101&Itemid=120 Skrīveru novada pašvaldības portāls — Transports]</ref>

== Attēlu galerija ==
<center><gallery widths="200px" heights="150px" perrow="3">
Attēls:Jaunjelgavas pareiztic baznica.JPG|<center><small>Pareizticīgo baznīca</small></center>
Attēls:Jaunjelgavas katolu baznica.jpg|<center><small>[[Jaunjelgavas Svētā Krusta Romas katoļu baznīca|Katoļu baznīca]]</small></center>
Attēls:Jaunjelgavas pilsētas dome 2000-03-05.jpg|<center><small>Jaunjelgavas novada pašvaldība</small></center>
Attēls:jaunjelgavas lauva.JPG|<center><small>Lauvas skultptūra - Jaunjelgavas simbols</small></center>
Attēls:Jelgavas brāļu kapi.jpg|<center><small>Padomju karavīru kapi</small></center>
Attēls:Jaunjelgavas autoosta.jpg|<center><small>Autoosta</small></center>
Attēls:jelgavas iela.JPG|<center><small>Jelgavas iela</small></center>
Attēls:Jaunjelgavas pilsetas karte.jpg|<center><small>Pilsētas karte</small></center>
Attēls:Daugava pie Jaunjelgavas.JPG|<center><small>Daugava pie Jaunjelgavas</small></center>
</gallery></center>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Aizkraukles novads}}
{{Latvijas pilsētas}}
{{Latvijas novadu centri}}
{{navboxes|title=Vēsturiskā administratīvā piederība|list1=
{{Aizkraukles rajons}}
{{Jaunjelgavas novads}}
{{Jēkabpils apriņķis}}
{{Kurzemes un Zemgales hercogiste}}
}}
{{autoritatīvā vadība}}

[[Kategorija:Jaunjelgavas apriņķis]]
[[Kategorija:Sēlija]]
[[Kategorija:Jaunjelgava| ]]