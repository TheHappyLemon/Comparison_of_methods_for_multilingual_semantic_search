{{Sporta infokaste
|attēls      = Table hockey playing.JPG
|att_izm     = 250px
|paraksts    = Galda hokeja spēle
|savienība   = ITHF - [[Starptautiskā Galda hokeja federācija]]
|pirmais     = [[1932]]. gads, Ziemeļamerika
|reģistrētie = Pasaules reitingā virs 12 000 reģistrētu spēlētāju
|klubi       = BJC "Laimīte", [[Rīgas GHK]], Inčukalna GHK, Burtnieku MJIC, Ventspils JN u.c.
|kontakts    = Nē
|komanda     = 3-5 spēlētāju katrā komandā
|jdzimums    = Jā
|ekipējums   = Galda hokeja laukums
|vieta       = Sporta zāle
}}
[[Attēls:ITHF World Ranking of countries, 2019.VII.png|thumb|250px|Valstis ar vismaz vienu spēlētāju ITHF Pasaules reitingā. Sarkanas ir Top 8 valstis, ieskaitot Latviju.
{{legend|#FF0000|15000+ punktu}}{{legend|#FFA500|10000+ punktu}}{{legend|#FFFF00|1000+ punktu}}{{legend|#FFFDD0|-1000 punktu}}
<br />Laiks: 2019. gada jūlijs]]
'''Galda hokejs''' ir [[galda spēle]], kas cēlusies no [[Hokejs|ledus hokeja]]. Spēle norisinās uz miniatūra hokeja laukuma ar kustīgām hokejistu figūriņām, kuras ar [[stienis|stieņiem]] vada divi spēlētāji, tādējādi cenšoties gūt vairāk vārtu kā pretinieks.

== Vēsture ==
[[Attēls:European Table Hockey Championship in Eskilstuna (SE), 2018.jpg|250px|thumb|Spēles Eiropas čempionātā 2018. gadā [[Eskilstūna|Eskilstūnā]] Zviedrijā.]]
Pirmā pārbaudāmā informācija par spēli, kas imitē ledus hokeju, attiecas uz [[1932]]. gadu, kad kanādietis Manro mājās izgatavoja vēl visai primitīvu spēles galdiņu no koka.<ref>{{Tīmekļa atsauce |url=http://wowgoodstuff.com/munro-hockey-game |title=The first table hockey |access-date={{dat|2015|09|22||bez}} |archiveurl=https://web.archive.org/web/20160304194412/http://wowgoodstuff.com/munro-hockey-game |archivedate={{dat|2016|03|04||bez}} }}</ref> Viņa paraugam sekoja entuziasti un ražotāji citās valstīs, kurās plaši spēlēja ledus hokeju, taču nopietnu popularitāti izdevās sasniegt tikai tad, kad laukumu un figūriņu koku, dzelzi un kartonu 50. gados sāka aizstāt plastmasa.<ref>{{Tīmekļa atsauce |url=http://tablehockeygames.com/frmhist.htm |title=From history of table hockey |access-date={{dat|2015|09|22||bez}} |archiveurl=https://web.archive.org/web/20150627111413/http://tablehockeygames.com/frmhist.htm |archivedate={{dat|2015|06|27||bez}} }}</ref> [[1957]]. gadā galda hokeju sāka izgatavot zviedru uzņēmums Stiga,<ref>{{Tīmekļa atsauce |url=https://www.tablehockey.net/stiga-history |title=Stiga Table Hockey Game History - Table Hockey Shop |publisher=Tablehockey.net |date=2014-02-01 |accessdate=2015-10-28 |archiveurl=https://web.archive.org/web/20160308014434/https://www.tablehockey.net/stiga-history/ |archivedate=2016-03-08 }}</ref> kurš mūsdienās ieņēmis monopolstāvokli standarta inventāra ražošanā [[ITHF]] sacensībām.

Tomēr līdz pirmajiem mēģinājumiem kaut kur organizēties valsts līmenī bija jāgaida līdz [[1982]]. gadam, kad notika pirmais [[Zviedrija]]s čempionāts. Arī turpmākajos 20 gados Zviedrija palika līdere visā, kas attiecas uz galda hokeju. [[1989]]. gadā [[Stokholma|Stokholmā]] tika organizēts pasaules čempionāts ar 7 valstu spēlētāju dalību, kurā uzvarēja, protams, zviedri. Turpmākie pasaules čempionāti tika organizēti dažādās valstīs ik pēc diviem gadiem, ar vienu nobīdi.<ref>{{Tīmekļa atsauce |url=http://www.ithf.info/stiga/ithf/wch.asp |title=List of world championships |access-date={{dat|2015|09|22||bez}} |archiveurl=https://web.archive.org/web/20151016031625/http://www.ithf.info/stiga/ithf/wch.asp |archivedate={{dat|2015|10|16||bez}} }}</ref> Bet tikai 2005. gadā [[Rīga|Rīgā]] pirmoreiz zviedrus no pirmās vietas nostūma somu izlase, un 2007. gadā soms Nutunens kļuva par pirmo individuālo pasaules čempionu ne no Zviedrijas. Pašlaik vadošās galda hokeja lielvalstis ir [[Latvija]], [[Krievija]], [[Ukraina]] un Zviedrija, viņām seko [[Somija]], [[Čehija]], [[Norvēģija]] un [[Igaunija]]. Gados, kad nenotiek pasaules čempionāts, tiek aizvadīts Eiropas čempionāts, kurš maz atšķiras pēc dalībnieku sastāva. Abus šos turnīrus parasti aizvada jūnijā.

2020. gadā ieplānotais Eiropas čempionāts [[Kraņa|Kraņā]], [[Slovēnija|Slovēnijā]], tika pārcelts uz 2022. gadu [[COVID-19 pandēmija|epidemioloģisku iemeslu dēļ]], Krievijas un Baltkrievijas spēlētājiem kopš 2022. gada marta sakarā ar [[Krievijas 2022. gada iebrukums Ukrainā|Krievijas iebrukumu Ukrainā]] līdz turpmākam lēmumam tika liegta dalība starptautiskos galda hokeja turnīros. Aizliegumu kaujasspējīgajiem vīriešiem izbraukt no valsts dēļ arī Ukrainas izlase bija vājinātā sastāvā. Par čempionu kļuva Latvijas pārstāvis [[Edgars Caics]], kurš finālā pārspēja astoņkārtējo pasaules čempionu Hansu Estermanu no Zviedrijas. Arī komandu sacensībās uzvarēja Latvija, finālā uzvarot zviedrus.<ref>{{Tīmekļa atsauce|url=https://www.delfi.lv/a/54450348|title=Latvijas galda hokeja izlase triumfē Eiropas čempionāta medaļu kopvērtējumā|last=Sports|first=Delfi|website=delfi.lv|access-date=2022-06-22|date=2022-06-13|language=lv}}</ref>

Pēdējais no līdz šim notikušajiem pasaules čempionātiem risinājās 2023. gada jūnijā Norvēģijas pilsētā [[Brīne|Brīnē]], tajā uzvarēja Ukrainas pārstāvis Jevhens Matancevs. Otro vietu ieguva Rainers Kalniņš (Latvija), trešo — Oskars Henriksons (Zviedrija).<ref>{{Tīmekļa atsauce|url=https://th.sportscorpion.com/rus/tournament/stage/16917/matches/|title=Расписание и результаты - Play-Off - World Championship 2023 - OPEN - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> Sacensībās piedalījās spēlētāji no 16 valstīm. Komandu sacensībās uzvarēja Latvija, pārspējot Ukrainu, Somijas izlase ieguva 3. vietu.<ref>{{Tīmekļa atsauce|url=https://th.sportscorpion.com/rus/tournament/id/5861/|title=World Championship 2023 - OPEN TEAMS - 17.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> Vēl 2023. gadā pasaules čempionātā zeltu bērnu grupā (līdz 13 gadu vecumam) izcīnīja Rainers Neija (Latvija),<ref>{{Tīmekļa atsauce|url=https://th.sportscorpion.com/rus/tournament/id/5865/|title=World Championship 2023 - KIDS - 17.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> junioru grupā pārākais bija jaunais pasaules čempions Jevhens Matancevs.<ref>{{Tīmekļa atsauce|url=https://th.sportscorpion.com/rus/tournament/id/5859/|title=World Championship 2023 - JUNIORS - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> Sieviešu kategorijā zeltu izcīnīja Krista Annija Lagzdiņa no Latvijas, aiz viņas palika Anna Ivancova no Ukrainas un [[Marija Saveļjeva]] no Igaunijas.<ref>{{Tīmekļa atsauce|url=https://th.sportscorpion.com/rus/tournament/id/5858/|title=World Championship 2023 - WOMEN - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> Veterānu grupā (no 40 gadiem) uzvarēja  Hanss Estermans (Zviedrija),<ref>{{Tīmekļa atsauce|url=https://th.sportscorpion.com/rus/tournament/id/5866/|title=World Championship 2023 - SUPER VETERANS - 17.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> senioru grupā (no 55 gadiem) — [[Igors Saveļjevs]] no Igaunijas.<ref>{{Tīmekļa atsauce|url=https://th.sportscorpion.com/rus/tournament/id/5860/|title=World Championship 2023 - VETERANS - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> Komandās junioriem uzvarēja Latvija,<ref>{{Tīmekļa atsauce|url=https://th.sportscorpion.com/rus/tournament/id/5863/|title=World Championship 2023 - JUNIORS TEAMS - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> veterāniem — Zviedrija (Latvija — 5.),<ref>{{Tīmekļa atsauce|url=https://th.sportscorpion.com/rus/tournament/id/5864/|title=World Championship 2023 - VETERANS TEAMS - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref> bet sievietēm — Ukraina (Latvija — 2.).<ref>{{Tīmekļa atsauce|url=https://th.sportscorpion.com/rus/tournament/id/5862/|title=World Championship 2023 - WOMEN TEAMS - 16.06.2023 - Турниры - Scorpion - Настольный хоккей|website=th.sportscorpion.com|access-date=2023-06-18}}</ref>

=== Vēsture Latvijā ===
[[Attēls:Hockeychik.jpg|250px|thumb|PSRS ražots galda hokejs ar vārtu guvuma elektrisku fiksāciju]]
60. gados galda hokejs kļuva populārs arī [[Padomju Savienība|PSRS]] un Latvijā, taču šeit to izplatīja vairāk kā bērnu rotaļlietu. Vairums PSRS ražoto modeļu arī ārēji bija attiecīgi noformēti, un kā sekas parastie spēlētāji bija skolnieki un tie vecāki, kurus viņiem izdevās ievilkt savās aktivitātēs. Reizēm bija arī citi apstākļi, tā, Rīgas turnīru sērija "Favorīts-1981" tika izmantota kā formāls aizsegs politiski [[disidents|citāddomājošo]] kontaktiem.<ref>{{Tīmekļa atsauce |url=https://sites.google.com/site/belshewitz/home/galda-hokejs/vesture |title=Galda hokeja pirmssākumi Latvijā un pasaulē |access-date={{dat|2015|09|22||bez}} |archive-date={{dat|2016|06|24||bez}} |archive-url=https://web.archive.org/web/20160624211619/https://sites.google.com/site/belshewitz/home/galda-hokejs/vesture }}</ref> 90. gadu beigās Latvijā parādījās tolaik jau pasaulē par standartu atzītie Zviedrijā ražotie laukumi, kuru iespējas bija krietni lielākas kā līdz tam Latvijā spēlētajām versijām, un [[1998]]. gadā [[Ēriks Loks]] organizēja pirmo turnīru sēriju uz tiem.<ref>{{Tīmekļa atsauce |url=http://www.galdahokejs.lv/index.php/vesture |title=Kas Ir Galda Hokejs? |publisher=www.galdahokejs.lv |date=2015-10-17 |accessdate=2015-10-28 |archiveurl=https://web.archive.org/web/20151209051954/http://galdahokejs.lv/index.php/vesture |archivedate=2015-12-09 }}</ref> Uz tālāku attīstību pamudināja arī zviedru meistara Jērana Agdura vizīte Latvijā [[1999]]. gada oktobrī,<ref>{{Tīmekļa atsauce |author=1999. gada 27. oktobris 00:00 |url=http://www.db.lv/laikraksta-arhivs/citas/popularizes-galda-hokeju-368216 |title=Popularizēs galda hokeju |publisher=db.lv |date= |accessdate=2015-10-28 }}{{Novecojusi saite}}</ref> pēc kuras tika nodibināts Rīgas galda hokeja klubs<ref>{{Tīmekļa atsauce |url=http://www.bf.rtu.lv/documents/sport/rghk/dib_prot.doc |title=Rīgas GHK dibināšanas protokols |access-date={{dat|2015|09|22||bez}} |archiveurl=https://web.archive.org/web/20160304133525/http://www.bf.rtu.lv/documents/sport/rghk/dib_prot.doc |archivedate={{dat|2016|03|04||bez}} }}</ref> un sāktas regulāras sacensības.<ref>{{Tīmekļa atsauce |url=http://www.bf.rtu.lv/documents/sport/sac/1999/1rc.xls |title=Rīgas GHK pirmā sezona |access-date={{dat|2015|09|22||bez}} |archiveurl=https://web.archive.org/web/20160304133444/http://www.bf.rtu.lv/documents/sport/sac/1999/1rc.xls |archivedate={{dat|2016|03|04||bez}} }}</ref> 2000. gadā tika nodibināta [[Latvijas Galda hokeja federācija]] (LGHF).<ref>{{Tīmekļa atsauce |url=http://www.bf.rtu.lv/documents/sport/lghf/dib_prot.doc |title=LGHF dibināšanas protokols |access-date={{dat|2015|09|22||bez}} |archiveurl=https://web.archive.org/web/20160304134938/http://www.bf.rtu.lv/documents/sport/lghf/dib_prot.doc |archivedate={{dat|2016|03|04||bez}} }}</ref> Tai pašā gadā tika novadīts pirmais [[Rīgas kauss (galda hokejs)|Rīgas Kauss]], kurš pulcēja 55 dalībniekus.<ref>[http://www.galdahokejs.lv/index.php/zinas/355-20131020 Pirmais Rīgas kauss 2000. g. 10. jūnijā]</ref> Ik [[sezona|sezonu]] Latvijā notiek 6—8 lielas sacensības izlases atlasei uz pasaules un Eiropas čempionātiem, kuras parasti apmeklē arī ārzemju spēlētāji.

2001. gadā Latvijas izlase pirmoreiz piedalījās pasaules čempionātā [[Plzeņa|Plzeņā]] Čehijā, kur ieņēma 5. vietu starp 13 izlasēm. Individuāli labākais bija M. Zirnis — 31. vieta.

Kopš 2003. gada Rīgas kauss tiek iekļauts pasaules galveno sezonas daudzposmu sacensību sērijā — Eirolīgā (kopš 2005 — [[Pasaules tūre (galda hokejs)|Pasaules tūre]]).

2006. gada [[16. marts|16. martā]] [[Latvijas Nacionālā Sporta padome]] oficiāli atzina galda hokeju par [[sporta veids|sporta veidu]] un LGHF kā vadošo organizāciju,<ref>{{Tīmekļa atsauce|author=DELFI |url=http://www.delfi.lv/sports/news/other_kinds/other/notiks-latvijas-cempionats-galda-hokeja.d?id=14460142 |title=Notiks Latvijas čempionāts galda hokejā - DELFI |publisher=Delfi.lv |date=2006-05-16 |accessdate=2015-10-28}}</ref> tai pašā gadā LGHF tika uzņemta [[Latvijas Sporta federāciju padome|Latvijas Sporta federāciju padomē]]. 2006. gadā Latvijas izlase arī pirmoreiz tika pie [[medaļa|medaļām]] Eiropas čempionātā, izcīnot trešo vietu izlasēm un trešo vietu individuāli (E. Caics). Tomēr šai gadā praktiski nepiedalījās spēcīgākie zviedri un somi, un līdz pasaules čempionāta medaļām nācās gaidīt līdz 2009. gadam, kad [[Budapešta|Budapeštā]] Latvija ieguva sudrabu.<ref>{{Tīmekļa atsauce |url=http://www.galdahokejs.lv/jaunumi/20090719.html |title=Budapeštas sudrabs |access-date={{dat|2015|09|22||bez}} |archiveurl=https://web.archive.org/web/20160304225406/http://www.galdahokejs.lv/jaunumi/20090719.html |archivedate={{dat|2016|03|04||bez}} }}</ref> Pirmais zelts nāca 2013. gada pasaules čempionātā [[Stavangera|Stavangerā]], kad A.Sīlis un E.Caics savā starpā sadalīja pirmās divas vietas individuālajās sacensībās. Komandu zelts iegūts četrreiz — Eiropas čempionātos Rīgā 2014. gadā<ref>{{Tīmekļa atsauce |url=http://www.skrunda.lv/?fn_mode=fullnews&fn_id=1700 |title=Latvija pirmoreiz iegūst komandu zeltu galda hokejā |access-date={{dat|2015|09|22||bez}} |archiveurl=https://web.archive.org/web/20160304225357/http://www.skrunda.lv/?fn_mode=fullnews&fn_id=1700 |archivedate={{dat|2016|03|04||bez}} }}</ref> un [[Kraņa|Kraņā]] 2022. gadā, un pasaules čempionātos Tallinā 2021. gadā un Brīnē 2023. gadā.<ref>[https://www.ventasbalss.lv/zinas/sports/44111-galda-hokejisti-palidz-latvijas-izlasei-iegut-pasaules-cempionu-titulu Ventas Balss. Galda hokejisti palīdz Latvijas izlasei iegūt Pasaules čempionu titulu]</ref>

== Organizācijas ==

[[Attēls:ITHF countries at 2019.VII.png|thumb|280px|ITHF 2019. gadā. Zaļā krāsā dalībvalstis kopš 2005. gada (nav redzamas Kanāda un ASV), dzeltenīgi zaļā — vēlāk pieņemtās.<ref name="org">[http://www.ithf.info/stiga/ithf/ithf.asp International Table Hockey Federation: Organization]</ref>]]
Galda hokeja starptautisko pārraudzību veic [[Starptautiskā Galda hokeja federācija]] (ITHF), kura nosaka spēles un turnīru organizācijas noteikumus un veido starptautisko [[reitings|reitingu]], kopīgi ar tajā ietilpstošajām valstu federācijām rīko pasaules un Eiropas čempionātus, kā arī Pasaules tūres sacensības. Kopš 2018. gada tās prezidents ir Bjarne Akselsens ([[Dānija]]), izpildkomitejā no Latvijas iekļauts E. Caics un juridiskajā komitejā I. Žubeckis.<ref>{{Tīmekļa atsauce |url=http://ithf.info/stiga/ithf/ithf.asp |title=ITHF information page |access-date={{dat|2015|09|22||bez}} |archiveurl=https://web.archive.org/web/20151016031522/http://www.ithf.info/stiga/ithf/ithf.asp |archivedate={{dat|2015|10|16||bez}} }}</ref> Galvenā lēmumu pieņemšanas metode ir ietilpstošo valstu federāciju balsojums.

Latvijā galda hokeju organizē [[Latvijas Galda hokeja federācija]] ar sākotnēji pašievēlētu, bet tagad oficiāli reģistrētu galda hokeju klubu ievēlētu valdi un kopš paša sākuma nemainīgu prezidentu R. Blūmentālu, un vairākiem klubiem Rīgā, Inčukalnā, Ventspilī, Valmierā, Burtniekos u.c. Nekāda konkurence šai unitārajai sistēmai Latvijā nav veidojusies, atšķirībā no dažām citām valstīm (piem., Krievijā un Ukrainā).

=== Rezultatīvākie galda hokeja klubi Latvijā ===

* [[Bērnu un jauniešu centrs "Laimīte"]],<ref name="Laimīte">{{Tīmekļa atsauce |url=http://www.laimite.lv/lv/pulcini/galda-hokejs |title=BJC "Laimīte" galda hokeja pulciņš |access-date={{dat|2015|09|22||bez}} |archiveurl=https://web.archive.org/web/20160304222322/http://www.laimite.lv/lv/pulcini/galda-hokejs |archivedate={{dat|2016|03|04||bez}} }}</ref> Rīga
* [[Ventspils Jaunrades nams]]<ref>{{Tīmekļa atsauce |url=http://www.jaunradesnams.lv/lv/galda_hokejs |title=VJN galda hokeja pulciņš |access-date={{dat|2015|09|22||bez}} |archiveurl=https://web.archive.org/web/20160124233609/http://www.jaunradesnams.lv/lv/galda_hokejs/ |archivedate={{dat|2016|01|24||bez}} }}</ref>
* [[Inčukalns|Inčukalna]] GHK
* [[Burtnieki|Burtnieku]] MJIC
* [[Skrunda]]s GHK
* [[Rīgas GHK]]
* [[Valmiera]]s JC "Vinda"
* [[Jēkabpils]] GHK

=== Vadošie spēlētāji Latvijā ===
[[Attēls:Borisov (RU) - third winning of European Championship.jpg|250px|thumb|2018. gada Eiropas čempionāta uzvarētāji. No kreisās — [[Atis Sīlis]] (3. vieta), Maksims Borisovs (Krievija, 1. vieta) un [[Edgars Caics]] (2. vieta).]]
Dati saskaņā ar pasaules reitingu 2023. gada 23. jūnijā.<ref>{{Tīmekļa atsauce|url=https://stiga.trefik.cz/ithf/ranking/nation.aspx?id=20|title=World Ranking - Latvians|website=stiga.trefik.cz|access-date=2023-06-18}}</ref>

{| class="wikitable"
|-
!Kopvērtējumā
!Sievietes
!Juniori (18-)
!Veterāni (40+)
!Bērni (13-)
!Seniori (55+)
|-
| Rainers Kalniņš || Krista Annija Lagzdiņa || Regnārs Vazolinš || Aleksandrs Žernovojs || Roberts Verbičs || Salvis Skarainis
|-
| Edgars Caics || Elēna Rācenāja || Toms Baumanis || Sandis Kalniņš || Henrijs Prokuratovs || Egīls Belševics
|-
| Raivis Miglinieks || [[Laima Kamzola]] || Lūkass Jurka || Sergejs Mihejevs || Rainers Neija || Gunārs Buls
|}

== Sacensības ==

Apmēram 15 valstu federācijas visas sezonas gaitā organizē nacionālu sacensību sēriju izlases atlasei. Parasti šie turnīri ir brīvi pieejami jebkuram gribētājam no jebkuras valsts, bieži vēlama pieteikšanās dažas dienas iepriekš. Lielākās sacensības tiek iekļautas Pasaules tūrē, kuras labākie spēlētāji saņem ārpuskārtas ceļazīmes uz attiecīgo sezonu noslēdzošo pasaules vai Eiropas čempionātu jūnija sākumā.

=== Sacensības Latvijā ===

Izņemot karantīnas pārtraukuma periodu 2020.—2021. gadā, Latvijā tiek organizētas četru veidu sacensības:
* LGHF lielturnīri ar pietiekami augstu reitingu izlases atlasei (Rīgas kauss decembrī, Latvia Open septembrī, Latvijas čempionāts pavasarī un četru posmu Latvijas kauss no rudens līdz pavasarim), kuros visos ir atklāta piedalīšanās, kā arī speciāli čempionāti sievietēm, junioriem un veterāniem aprīlī.<ref>{{Tīmekļa atsauce |url=http://www.galdahokejs.lv/index.php/kalendars |title=LGHF pieteikto sacensību kalendārs |access-date={{dat|2015|09|22||bez}} |archiveurl=https://web.archive.org/web/20151212000718/http://galdahokejs.lv/index.php/kalendars |archivedate={{dat|2015|12|12||bez}} }}</ref>
* Vietējo klubu rīkotās sacensības un treniņturnīri. Bieži grūti atšķirt vienu no otra, lai gan daļa no tiem tiek ierakstīta LGHF sacensību kalendārā. Labākā vieta iesācējiem.
* Masveidīgi reklāmas vai komerciāli pasākumi. Īsi pirms Rīgas kausa regulāri tiek organizēts skolnieku turnīrs, kurā 2017. gadā piedalījās vairāk kā 580 skolnieku.<ref>[http://www.iksd.riga.lv/public/89905.html Rīgas Domes IKSD: Novadīts Rīgas bērnu un jauniešu galda hokeja turnīrs “Sarauj 2017”]{{Novecojusi saite}}</ref> LGHF un vietējie klubi tāpat ar saviem galdiem piedalās dažādos publiskos pasākumos un vada turnīrus korporatīvajai atpūtai.<ref>[https://www.facebook.com/tablehockeylatvia LGHF un vadošo sportistu atskaites par notikušajiem amatieru turnīriem]</ref>
* Kopš 2016. gada — Amatieru Līga vienlaikus un vienuviet ar LGHF lielturnīriem, priekš iesācējiem un vājākajiem spēlētājiem.<ref>{{Tīmekļa atsauce |url=http://www.galdahokejs.lv/index.php/turniri/al |title=Amatieru Līga |access-date={{dat|2016|01|23||bez}} |archiveurl=https://web.archive.org/web/20160128224708/http://galdahokejs.lv/index.php/turniri/al |archivedate={{dat|2016|01|28||bez}} }}</ref>

=== Turnīru organizācija ===

Mazos treniņturnīrus parasti organizē bez sevišķa plāna, korporatīvos — pēc pasūtītāja vēlmēm. Jo vairāk dalībnieku treniņturnīrā, jo vairāk tā organizācija atgādina LGHF reitinga lielturnīru.

Lielturnīrs parasti notiek sporta zālē (Rīgā — pēdējos gados [[Rīgas Kultūru vidusskola|Kultūru vidusskolā]], biežāk gan [[Inčukalns|Inčukalna]] sporta kompleksā), pirms turnīra dalībnieki tiek piereģistrēti (tiek veikta arī iepriekšēja reģistrācija caur Internetu), un datorprogramma pēc reitinga sadala ieradušos spēlētājus pa 3—6 atlases apakšgrupām atkarībā no dalībnieku skaita. Normāli apakšgrupās ir pa 15-20 cilvēku, kuri izspēlē riņķa turnīru. Katras apakšgrupas galdiņi ir nostādīti vienā rindā. Pēc katras spēles dalībnieks pāriet pie nākamā galdiņa labajā pusē no sevis, tā saņemot sev pretī jaunu pretinieku, rindas galā pārejot otrā pusē. Uzvarētāji pieraksta spēles rezultātu apakšgrupas kopīgajā rezultātu lapā, no kuras to tiesneši ievada datorā.<ref>{{Tīmekļa atsauce |url=https://sites.google.com/site/belshewitz/home/galda-hokejs/turniri |title=Turnīru norises kārtība |access-date={{dat|2015|09|22||bez}} |archive-date={{dat|2016|06|29||bez}} |archive-url=https://web.archive.org/web/20160629170537/https://sites.google.com/site/belshewitz/home/galda-hokejs/turniri }}</ref>

Rīgas kausā lielā dalībnieku pieplūduma dēļ pirms apakšgrupu sacensībām tiek organizētas kvalifikācijas grupas dalībniekiem ar zemu reitingu un nepiereģistrētajiem. 2017. gadā Rīgas kausā, ieskaitot kvalifikācijas grupas, pavisam piedalījās 257 spēlētāji, no kuriem 190 iekļuva pamatturnīrā pēc reitinga vai kvalifikācijas rezultātiem.

Pēc apakšgrupām seko tehnisks pārtraukums rezultātu apkopošanai, galdu pārbīdei un pusdienām, pēc kura labākie — šai sezonā parasti 16 — saskaņā ar apakšgrupās ieņemtajām vietām izspēlē riņķa turnīrā pirmo (augstāko) [[līga|līgu]], bet pārējie — zemākas līgas. Orientējoši tajās, izņemot zemāko, cenšas ielikt pa 20-24 spēlētājiem.

Pēc līgu izspēles bieži vēl tiek rīkotas [[Izslēgšanas sistēma|izslēgšanas spēļu]] sērijas starp līgu pirmajiem un pēdējiem spēlētājiem, kā arī starp 8-16 labākajiem pirmās līgas spēlētājiem. Tas ir visai laikietilpīgs process — tā, 2015. g. septembra sacensībās Jēkabpilī vairums dalībnieku bija beiguši spēles pēc septiņām stundām, kamēr labākie spēlēja visas 12.<ref>[http://klab.lv/users/kaszczejs/77399.html Latvia Open-2015 subjektīvs apraksts]</ref>

Pēc turnīriem seko apbalvošana, lai gan tos dalībniekus, kuru vietas vairs nevar mainīties, parasti apbalvo izslēgšanas spēļu laikā. Apbalvo labākos gan kopīgā vērtējumā, gan atsevišķi starp junioriem (līdz 18 g. v.), veterāniem (no 40 g. v.) un sievietēm. Pēdējā laikā bieži izdala un atsevišķi apbalvo arī labākos bērnus līdz 13 un seniorus no 55.

== Spēles laukums ==
[[Attēls:Table hockey player with puck.jpg|thumb|Galda hokeja figūriņas ar ripu.]]
[[Attēls:Table hockey mechanics.jpg|thumb|Galda hokeja figūriņas vadības mehānisms.]]
Visās ITHF sacensībās Eiropā tiek lietoti "''Stiga play-off''", kopš 2019. gada arī "Stiga 21" standarta laukumi. Ziemeļamerikā bieži lieto "''Stiga Stanley cup''" standartu, kura vienīgā atšķirība ir figūriņu formā.

Spēles laukums ir apmēram metru reiz pusmetru liela ar [[apmale|apmalēm]] ierobežota horizontāla virsma ar noapaļotiem stūriem, kurā izgrieztas renītes figūriņu vadīšanai un vārtu atveres. Renīšu un attiecīgi figūriņu katram spēlētājam ir pa sešām — viens vārtsargs, divi aizsargi un trīs uzbrucēji. Katra figūriņa caur [[zobrats|zobrata]] mehānismu (citos standartos tā vietā var būt [[atspere]]s mehānisms) zem laukuma savienota ar vadības stieni, kura otrs gals iznāk ārā no laukuma apakšas pie spēlētāja. Katrs stienis var virzīties turp un atpakaļ pa renīti un griezties ap savu asi, tādējādi ļaujot šīs pašas kustības izdarīt figūriņai.

Spēlē lieto relatīvi lielu plastmasas [[ripa (sports)|ripu]]. Renītes izvietotas tā, lai jebkura vieta uz laukuma būtu aizsniedzama kādai figūriņai (lai gan Stigas standartā problemātiska paliek vārtu līnija, par kuru ir īpaša atruna noteikumos). Pretinieki, vadīdami savas figūriņas ar stieņiem, cenšas iemest ripu pretinieka vārtos. Atšķirībā no ledus hokeja, šeit nav "[[aizmugure (sports)|aizmugures]]" noteikuma un visi [[iemetiens (sports)|iemetieni]] notiek laukuma centrā.

Laukums tiek nostiprināts uz speciāla galdiņa vai jebkuras citas horizontālas virsmas 70-80 cm augstumā vai nu pielīmējot kājiņas ar divpusēju [[līmlente|līmlenti]], vai izmantojot speciālus stiprinājumus. Citu atšķirību starp veikalos pārdodamajiem "Stiga 21" laukumiem un sacensībām sagatavotajiem nav.<ref>{{Tīmekļa atsauce |url=http://www.galdahokejs.lv/TournamentRulesLVv201706.pdf |title=ITHF turnīru organizācijas noteikumi, p. 3 — Noteikumi organizatoriem |access-date={{dat|2018|09|07||bez}} |archiveurl=https://web.archive.org/web/20180820125937/http://www.galdahokejs.lv/TournamentRulesLVv201706.pdf |archivedate={{dat|2018|08|20||bez}} }}</ref>

=== Nestandarta laukumi ===

==== Luč ====
Neraugoties uz to, ka padomju galda hokeja standarts "Luč" pa pusgadsimtu ir mazliet atpalicis no pasaules līmeņa, tas ar nebūtiskām izmaiņām līdz 2010. gadu beigām joprojām tika pārdots un uz tā rīkoja čempionātus. Pirmais pasaules čempionāts, kurā šis standarts tika lietots, notika 2008. gadā [[Mosta|Mostā]], Čehijā,<ref>{{Tīmekļa atsauce |url=http://www.billiard-hockey.com/other_disciplines.php?id_tur=44 |title=WTHA World Championship-2008 |access-date={{dat|2015|09|22||bez}} |archiveurl=https://web.archive.org/web/20160309023503/http://www.billiard-hockey.com/other_disciplines.php?id_tur=44 |archivedate={{dat|2016|03|09||bez}} }}</ref> tomēr tagad toreizējā rīkotāja organizācija pārgājusi uz mazizmēra "Chemoplast".<ref>{{Tīmekļa atsauce |url=http://www.billiard-hockey.com/wp-content/uploads/2016/07/WTHA_news_2_2016.pdf |title=WTHA news 2/2016 |access-date={{dat|2019|07|23||bez}} |archiveurl=https://web.archive.org/web/20190723054751/http://www.billiard-hockey.com/wp-content/uploads/2016/07/WTHA_news_2_2016.pdf |archivedate={{dat|2019|07|23||bez}} }}</ref><ref>{{Tīmekļa atsauce |url=http://www.tahlovyhokej.cz/fotogalerie/praha-prazsky-turnaj |title=Praha – Pražský turnaj fotogalerie |access-date={{dat|2019|07|23||bez}} |archiveurl=https://web.archive.org/web/20190723054752/http://www.tahlovyhokej.cz/fotogalerie/praha-prazsky-turnaj |archivedate={{dat|2019|07|23||bez}} }}</ref> Kopš 2012. gada rūpnīcas finansiālo problēmu dēļ tā ražošana tiek periodiski apturēta un atkal atjaunota,<ref>{{Tīmekļa atsauce |url=https://news.ngs.ru/more/1814641/ |title=Novosibirskas portāls par situāciju ap "Luč" 2014. gadā |access-date={{dat|2018|05|27||bez}} |archiveurl=https://web.archive.org/web/20180515224018/http://news.ngs.ru/more/1814641/ |archivedate={{dat|2018|05|15||bez}} }}</ref> pēdējos gados vairs nav ziņu par ražošanas atjaunošanu.

==== Burbuļhokejs ====
Šis galda hokeja paveids atšķiras pirmām kārtām ar to, ka to pārklāj caurspīdīgs [[kupols]], kas neļauj ripai izlidot no laukuma, bet spēlētājiem — piekļūt tam. Attiecīgi hokejam ir speciāls mehānisms ripas ievadei spēlē pēc gūtiem vārtiem, citas atšķirības no standarta nav principiālas. Burbuļhokejs ir īpaši populārs Ziemeļamerikā un bieži tiek uzstādīts priekš līdzjutējiem sporta arēnās kopā ar līdzīgām sporta spēlēm un spēļu automātiem un parasti ir ar naudas pieņemšanas mehānismu par nospēlēto laiku. Šim paveidam bija pašam sava federācija IBHF un notiek savas sacensības.<ref>{{Tīmekļa atsauce |url=http://www.chexxfan.com/ |title=Bubble hockey |access-date={{dat|2019|05|11||bez}} |archiveurl=https://web.archive.org/web/20180313215152/http://chexxfan.com/ |archivedate={{dat|2018|03|13||bez}} }}</ref> Standarta popularitātei traucē tā dārgums. Pašlaik [[Facebook]] atrodama Nacionālā Burbuļhokeja asociācija, kura savas sacensības sauc par burbuļhokeja pasaules čempionātu.<ref>[https://www.facebook.com/groups/311587888906261/permalink/2838888929509465/ World Championship Tournament of Bubble Hockey will be held in Buffalo]</ref>

==== Citi galda hokeju varianti ====
Dažādu ražotāju piedāvātās versijas ir daudzskaitlīgas, taču Eiropā mazpopulāras. Citādi tas ir Ziemeļamerikā, kur vairāku firmu ražojumu cienītāji organizējušies savos klubos (piemēram, uz ''Coleco'' galdiem spēlējošā NTHL) un dažādi galda hokeja paveidi tiek plaši lietoti — tā, uz viena no tiem 2015. gada 18. septembrī [[Kanāda]]s premjerministrs [[Stīvens Hārpers]] nospēlēja reklāmas spēli pret [[Veins Greckis|Veinu Grecki]].<ref>[http://t.thestar.com/#/article/news/federal-election/2015/09/18/wayne-gretzky-assists-on-stephen-harpers-goal.html Wayne Gretzky assists on Stephen Harper's goal]</ref> Ziemeļamerikā darbojas vairākas savienības, līgas un federācijas, kuras vienlaikus atzīst dažādu ražotāju stieņu galda hokejus — tā, [[Vinipega]]s GHL savos turnīros lieto vienlaikus 20 ražotāju galda hokeja laukumus, ieskaitot "Stigu", un tās prezidents vienlaikus ilgstoši ieņēma amatu arī ITHF.<ref>{{Tīmekļa atsauce |url=https://usthactha.wordpress.com/2015/12/11/new-ctha-president-sal-capizzis-unique-league/ |title=New CTHA President Sal Capizzi’s unique league |access-date={{dat|2019|07|23||bez}} |archiveurl=https://web.archive.org/web/20190723225249/https://usthactha.wordpress.com/2015/12/11/new-ctha-president-sal-capizzis-unique-league/ |archivedate={{dat|2019|07|23||bez}} }}</ref>

Pārējos kontinentos šis sporta veids ir gandrīz nepazīstams, un to iedzīvotāji ar viņu pamatā sastopas emigrācijā — piemēram, Dānijā viņiem organizē speciālus turnīrus "''Welcome to Denmark!''".<ref>{{Tīmekļa atsauce |url=http://stiga.trefik.cz/ithf/ranking/serial.aspx?ID=80036 |title=Eagles development tournaments |access-date={{dat|2015|09|22||bez}} |archiveurl=https://web.archive.org/web/20160827152751/http://stiga.trefik.cz/ithf/ranking/serial.aspx?ID=80036 |archivedate={{dat|2016|08|27||bez}} }}</ref>

==== Citas spēles ====
Reizēm aiz komerciāliem iemesliem par galda hokeju tiek nosauktas spēles, kas to galīgi neatgādina, lai izmantotu populāru brendu. Reizēm atšķirība ir acīmredzama, kā [[gaisa hokejs|gaisa hokeja]] vai [[biljardhokejs|biljardhokeja]] gadījumos, reizēm jautājums ir strīdīgs, kā ar magnētisko hokeju bez vadības renītēm, bet ar stieņiem.<ref>[https://vk.com/club5775511 Мурманский магнитный хоккей]</ref> Ir bijuši mēģinājumi visus tos apvienot zem viena organizatoriska jumta, kā [[WTHA]],<ref>{{Tīmekļa atsauce |url=http://www.billiard-hockey.com/index.php |title=WTHA - about WTHA |publisher=Billiard-hockey.com |date=2010-10-03 |accessdate=2015-10-28 |archiveurl=https://www.webcitation.org/6FBtPWE1O?url=http://www.billiard-hockey.com/index.php |archivedate=2013-03-17 }}</ref> par kuru veiksmīgumu ir pretēji viedokļi.

== Galvenie spēles noteikumi ==
[[Attēls:HandshakeAfterGame.JPG|thumb|250px|Pēc katras spēles galda hokejā pieņemts paspiest roku pretiniekam]]
# Spēli tiesā paši spēlētāji, kas prasa no viņiem ētikas normu ievērošanu.
# Spēle ilgst piecas minūtes. Laiks spēles gaitā netiek apturēts, ripai paliekot vārtos vai izejot ārpus laukuma. Spēles laiku var apturēt, ja jālabo galdiņš vai pēc spēlētāju vienošanās neparedzētā situācijā.
# Spēle notiek uz firmas "Stiga" galdiņiem, kas nekustīgi piestiprināti pamatnei. Vārtos nelieto reizēm komplektā iekļauto plastmasas tīkliņu. Vārtu apakšdaļa var būt modificēta, izzāģējot plastmasas apakšu un aizvietojot to ar drēbes tīkliņu.
# Iemetienu laukuma centrā spēles sākumā veic, noliekot ripu laukuma centrā un sākot spēli līdz ar skaņas signālu. Visi citi iemetieni arī tiek izdarīti laukuma centrā, bet no augšas, turot ripu 5 cm centimetru virs figūriņu galvām. Abiem centra uzbrucējiem iemetiena brīdī jābūt atvilktiem līdz galam savās laukuma pusēs, aizsargiem atvilktiem pirms zilās līnijas un pretiniekiem jābūt gataviem iemetienam.
# Spēles neparedzēta pārtraukuma gadījumā iemetiens notiek, ja abi spēlētāji pārtraukuma mirklī varēja sasniegt ripu. Ja to kontrolēja viens no spēlētājiem, tad ripa paliek pie viņa.
# Vārti neskaitās:
## ja ripa nav palikusi vārtos, bet izlekusi atpakaļ;
## ja sists ar kāju pa stāvošu ripu, kuru pirms tam uz renītes nostādījusi tā pati figūriņa (taču tiek skaitīts metiens ar pacelto kāju, kad to lieto kā nūju);
## ja kopš iemetiena brīža pagājis mazāk par 3 sekundēm jeb vai ripa pēc tām vēl nav skārusi citas figūriņas, izņemot centru un pretinieka vārtsargu;
## ja ripa iemesta vienlaikus ar spēles beigu signālu (šaubu gadījumā vārti netiek ieskaitīti);
## ja ripa iemesta laikā, kad galds nav bijis stabils uzbrūkošā spēlētāja dēļ.
# Gūtie vārti skaitās, arī ja figūriņa salūzusi vai nokritusi vārtu gūšanas laikā.
# Viena figūriņa var turēt ripu ne ilgāk kā 5 sekundes, neizdarot piespēli vai metienu. Ja šis laiks tiek pārsniegts, seko iemetiens.
# Figūriņas, kas spēles gaitā pacēlušās uz augšu, var nospiest uz leju laikā, kad spēle ir pārtraukta vai kad nospiedējs pats kontrolē ripu. Pēdējā gadījumā jāievēro "5 sekunžu noteikums". Veicot nospiešanu, spēlētājs nevar vienlaikus spēlēt.
# Ja ripa nonākusi uz spēlētāja vārtu līnijas un viņš nav drošs, ka spēs to paņemt ar nūju, viņš drīkst paziņot "Bloks" un izdarīt iemetienu.
# Ja spēlētājs 30 sekunžu laikā pēc sākuma signāla vēl nav ieradies uz spēli, viņš saņem zaudējumu 0:10.<ref>{{Tīmekļa atsauce |url=https://sites.google.com/site/belshewitz/home/galda-hokejs/noteikumi |title=Saīsināta noteikumu versija |access-date={{dat|2015|09|22||bez}} |archive-date={{dat|2016|06|30||bez}} |archive-url=https://web.archive.org/web/20160630042109/https://sites.google.com/site/belshewitz/home/galda-hokejs/noteikumi }}</ref>

Turnīros sportistiem tiek lietoti sīkāk izstrādāti noteikumi, kuri ietver situācijas, kādas amatieru spēlēs parasti nerodas.<ref>{{Tīmekļa atsauce |url=http://www.ithf.info/stiga/ithf/docs/PlayingRulesLAT.htm |title=Pilna noteikumu versija |access-date={{dat|2015|09|22||bez}} |archiveurl=https://web.archive.org/web/20151016031502/http://www.ithf.info/stiga/ithf/docs/PlayingRulesLAT.htm |archivedate={{dat|2015|10|16||bez}} }}</ref>

== Praktiskā nozīme ==

Galda hokeju daži sauc par pasaules ātrāko sportu, jo tas prasa ļoti ātru [[reakcija|reakciju]].<ref>{{Tīmekļa atsauce |url=http://www.loumarinoff.com/table-hockey/about-table-hockey |title=About Table Hockey |publisher=Lou Marinoff |date= |accessdate=2015-10-28 |archiveurl=https://web.archive.org/web/20151001083458/http://www.loumarinoff.com/table-hockey/about-table-hockey/ |archivedate=2015-10-01 }}</ref> Vienlaikus daudzi to vispār neatzīst par sportu, uztverdami kā rotaļlietu. Dažādās valstīs pret to ir dažāda attieksme, tā, Krievijā 2015. gada rudenī tika apspriests likumprojekts par visu neatzīto sporta veidu sacensību faktisku aizliegšanu, kas būtu skāris arī galda hokeju. Likumprojekts netika pieņemts sporta sabiedrības protestu dēļ.<ref>[https://www.championat.com/other/article-3277151-popravki-k-zakonu-o-sporte-ne-doshli-do-gosdumy.html Чемпионат — это звучит гордо. Как чиновников поставили на место]</ref> Citāda pozīcija ir Igaunijā, kur starptautiskā Tallinas kausa atklāšanā piedalījās kultūras ministrs.<ref>[https://www.facebook.com/sotsdemru/posts/1848660201843804 В субботу в Таллинне прошел этап Кубка мира по настольному хоккею]</ref>

Latvijā galda hokeju sporta pedagogi ieteic, lai attīstītu kustību koordināciju, veiklību, [[mugura]]s un [[kāja|kāju]] [[muskulatūra]]s nostiprināšanai. Attīstās mazā [[pirkstu motorika]] un loģiskā domāšana, jo spēle ir dinamiska un mainošās situācijas prasa citādu reakciju katru sekundi.<ref name="Laimīte"/>

== Galveno starptautisko turnīru statistika ==

=== Pēdējā pasaules čempionāta rezultāti ===
{{pamatraksts|Pasaules čempionāts galda hokejā}}
'''2023. gada jūnijs, Norvēģija, Brīne'''
{| class="wikitable"
|-
!Kategorija
!Uzvarētājs
!Dalībnieku skaits
|-
|Individuālā||{{flagicon|Ukraina}} Jevhens Matancevs ||112 (16 valstis)
|-
|Sievietes||{{flagicon|Latvija}} Krista Annija Lagzdiņa ||25 (7 valstis)
|-
|Juniori||{{flagicon|Ukraina}} Jevhens Matancevs || 30 (8 valstis)
|-
|Veterāni||{{flagicon|Zviedrija}} Hanss Estermans || 43 (15 valstis)
|-
|Bērni||{{flagicon|Latvija}} Rainers Neija || 27 (7 valstis)
|-
|Seniori||{{flagicon|Igaunija}} Igors Saveļjevs || 16 (7 valstis)
|-
|Izlases||{{flagicon|Latvija}} Latvija || 10
|-
|Sieviešu izlases||{{flagicon|Ukraina}} Ukraina || 6
|-
|Junioru izlases||{{flagicon|Latvija}} Latvija || 5
|-
|Veterānu izlases||{{flagicon|Zviedrija}} Zviedrija || 8
|}

=== Pēdējā Eiropas čempionāta rezultāti ===
{{pamatraksts|Eiropas čempionāts galda hokejā}}
'''2022. gada jūnijs, Slovēnija, Kraņa'''
{| class="wikitable"
|-
!Kategorija
!Uzvarētājs
!Dalībnieku skaits
|-
|Individuālā||{{flagicon|Latvija}} Edgars Caics || 119 (15 valstis)
|-
|Sievietes||{{flagicon|Ukraina}} Hanna Ivancova ||17 (7 valstis)
|-
|Juniori||{{flagicon|Ukraina}} Jevhens Matancevs || 28 (8 valstis)
|-
|Veterāni||{{flagicon|Zviedrija}} Hanss Estermans || 37 (12 valstis)
|-
|Bērni||{{flagicon|Latvija}} Jānis Miķelis Bitmanis || 14 (4 valstis)
|-
|Seniori||{{flagicon|Čehija}} Pāvels Plešāks || 13 (6 valstis)
|-
|Izlases||{{flagicon|Latvija}} Latvija || 10
|-
|Sieviešu izlases||{{flagicon|Ukraina}} Ukraina || 4
|-
|Junioru izlases||{{flagicon|Latvija}} Latvija || 6
|-
|Veterānu izlases||{{flagicon|Zviedrija}} Zviedrija || 7
|}

=== Pasaules klubu čempionātu rezultāti ===
[[Attēls:World Clubs Championship - 2018, final, Laimīte - Toros.jpg|250px|thumb|Pasaules 2018. gada klubu čempionāta fināls Jēkabpilī. [[BJC "Laimīte"]] pret "Toros" no Krievijas.]]
{| class="wikitable"
|-
!Gads
!Norises vieta
!Uzvarētāji
!Komandu skaits
|-
|2007||{{flagicon|Norvēģija}} [[Oslo]], [[Norvēģija]]||{{flagicon|Zviedrija}} Enköping HSC|| 20 (7 valstis)
|-
|2010||{{flagicon|Čehija}} [[Libereca]], [[Čehija]]|| {{flagicon|Krievija}} RTHF United Team|| 26 (8 valstis)
|-
|2012||{{flagicon|Krievija}} [[Sanktpēterburga]], [[Krievija]]|| {{flagicon|Latvija}} BJC Laimīte|| 17 (5 valstis)
|-
|2014||{{flagicon|Čehija}} [[Letovice]], [[Čehija]]|| {{flagicon|Latvija}} BJC Laimīte|| 31 (10 valstis)
|-
|2016||{{flagicon|Krievija}} [[Kurska]], [[Krievija]]|| {{flagicon|Latvija}} BJC Laimīte|| 23 (4 valstis)
|-
|2018||{{flagicon|Latvija}} [[Jēkabpils]], [[Latvija]]|| {{flagicon|Krievija}} THC Toros|| 23 (5 valstis)
|-
|2021||{{flagicon|Slovēnija}} [[Kraņa]], [[Slovēnija]]|| {{flagicon|Krievija}} Legion-NiKi|| 7 (4 valstis)
|}

== Skatīt arī ==
* [[Gaisa hokejs]]

== Atsauces ==
{{atsauces|2}}

== Ārējās saites ==
{{sisterlinks-inline}}

=== Federācijas ===
* [http://www.galdahokejs.lv/ Latvijas Galda Hokeja Federācija] {{flagicon|Latvija}}
* [http://www.ithf.info/ Starptautiskā Galda Hokeja Federācija] {{en ikona}}
* [https://www.facebook.com/lauahoki Igaunijas Galda Hokeja Savienība] {{flagicon|Igaunija}} {{ru ikona}}
* [http://www.board-hockey.ru/ Krievijas Galda Hokeja Federācija] {{flagicon|Krievija}} {{ru ikona}}
* [http://www.puck.no/ Norvēģijas Galda Hokeja Asociācija] {{flagicon|Norvēģija}} {{no ikona}}
* [http://www.poytajaakiekko.net/ Somijas Galda Hokeja Asociācija] {{flagicon|Somija}} {{fi ikona}}
* [https://boardhockey.org.ua/ Ukrainas Galda Hokeja Federācija] {{flagicon|Ukraina}} {{uk ikona}}
* [http://www.bordshockey.net/ Zviedrijas Galda Hokeja Asociācija] {{flagicon|Zviedrija}} {{se ikona}}

=== Citas saites ===
* [http://www.ithf.info/ranking/ Pasaules reitings] {{en ikona}}
* [http://klab.lv/users/kaszczejs/tag/skola Galda hokeja skola latviski]
* [http://www.board-hockey.ru/ru/school/combination Krievijas galda hokeja skola] {{ru ikona}}
* [https://bordshockeyskolan.wordpress.com/in-english/lesson-1-10/lesson-1-dare-and-win/ Zviedrijas galda hokeja skola] {{en ikona}}

[[Kategorija:Galda hokejs]]