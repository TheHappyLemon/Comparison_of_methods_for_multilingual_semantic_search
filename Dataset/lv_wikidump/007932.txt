{{infokaste+}}
'''Arhilohs''' (''Αρχιλοχος'', dzimis ap 680.g. p.m.ē., miris ap 645.g. p.m.ē.) bija nozīmīgs [[Senā Grieķija|sengrieķu]] dzejnieks un senākais zināmais [[Eiropa]]s liriskais dzejnieks vispār. Arhiloha dzeja zīmīga ar formu daudzveidību, lakonisku un koncentrētu valodu, izteiktu individuālismu un bieži vien arī skepsi un ironiju pret vispārpieņemtām vērtībām un tradīcijām. Arhilohs ieviesis [[jambs|jamba trimetru]] un [[trohajs|trohaja tetrametru]]. Ar saviem bieži vien ironiskajiem un satīriskajiem darbiem viņš atstājis lielu ietekmi uz [[Senā Roma|romiešu]] dzejniekiem [[Katulls|Katullu]] un [[Horācijs|Horāciju]]. No viņa darbiem saglabājušies tikai fragmenti. 2005.g. tika atrastas trīsdesmit rindiņas no iepriekš nezināmas Arhiloha poēmas<ref>[http://www.papyrology.ox.ac.uk/POxy/monster/demo/Page1.html POxy Oxyrhynchus Online<!-- Bota izveidots nosaukums -->]</ref>.

== Dzīve ==

Ziņas par Arhiloha dzīvi ir ļoti trūcīgas. Viņš dzimis [[Para (sala)|Paras]] salā, viņa tēvs Telesikls bijis trūcīgs dižciltīgais, māte Enipo - verdzene. Neapmierināts ar dzīvi Parā, viņš pametis Paru un devies uz [[Teosa]]s salu. Iespējams, viņš kļuvis par algotni. Uzturējies dažādās pilsētās, līdz gājis bojā kaujā pret naksiešiem dzimtajā Paras salā. Gan dzīves laikā, gan arī jo īpaši pēc nāves Arhilohs bijis viens no pazīstamākajiem un iecienītākajiem dzejniekiem Senajā Grieķijā. Parā pat bijis viņam un [[mūzas|mūzām]] veltīts templis - Arhilohejs.

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

== Literatūra ==
* ''Afrodīte mirdzošā tornī... Sengrieķu dzeja.'' — Rīga: Zinātne, 1994. {{ISBN|5-7966-0989-0}}
* ''Sengrieķu literatūras antoloģija.'' — Rīga: Zvaigzne, 1990. {{ISBN|5-405-00404-9}}

{{rakstnieks-aizmetnis}}

{{sengrlit}}

{{autoritatīvā vadība}}

[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:680. gadā p.m.ē. dzimušie]]
[[Kategorija:645. gadā p.m.ē. mirušie]]