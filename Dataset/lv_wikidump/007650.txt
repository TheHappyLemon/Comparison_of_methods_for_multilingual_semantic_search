{{ezera infokaste
|ezers=Baskunčaks
|attēls=Baskunchak.JPG
|map = Krievija#Astrahaņas apgabals
| plat_d=48 | plat_m=10 | plat_s= | plat_NS=N
| gar_d=46 | gar_m=53 | gar_s= | gar_EW=E
|vieta={{RUS}}
|platība=115
|garums=18
|Vid_dziļums=
|Max_dziļums=1
|tilpums=
|augstums_vjl=-21
|izteka=beznoteces
|baseins=
|valstis=[[Kazahstāna]], [[Krievija]]
|salas=
|pilsētas=[[Ņižņijbaskunčaka]]
}}
'''Baskunčaks''' ({{val|ru|Баскунчак}}) ir liels [[sālsezers]] [[Krievija]]s teritorijā, [[Astrahaņas apgabals|Astrahaņas apgabalā]], netālu no [[Kazahstāna]]s robežas. Atrodas zem jūras līmeņa. 

Ezerā ietek Gorjkajas upīte un 25 avoti. Ezera ūdens sāļums ir ap 300 g/l un gultni klāj {{nobr|10—18 m}} biezs sāls slānis, taču sāli saturošu nogulumu kopējais biezums šeit sasniedz {{nobr|6 km}}. Sāls ieguves rezultātā vietām ezera gultnē līdz {{nobr|8 m}} dziļi robi. Pavasarī un rudenī [[rapa]]s (maksimāli sāļš ūdens) slāņa biezums sasniedz {{nobr|1 m}}. Ezerā dzīvo tikai dažu sugu [[mikroorganisms|mikroorganismi]], kas spēj izturēt šādu sāļuma pakāpi.

Sāli ezerā iegūst jau kopš [[8. gadsimts|8. gadsimta]], kad netālu gāja [[Zīda ceļš]]. Pirmoreiz rakstītos avotos minēts [[1627]]. gadā, kad minēts Krievijas ģeogrāfiskajā aprakstā kā vieta, kur "lauž sāli, kas dzidra kā ledus". Ezerā tiešām atrodama ārkārtīgi tīra sāls (99,8 % NaCl), to iegūst uzņēmums "Bassol'". Ieguves apjoms ir 1,5—5 miljoni tonnu gadā. Sāls izvešanai uzcelts Baskunčaka dzelzceļš.

Jūlijā—augustā uz ezeru dodas tūristi, kas peldas rapā.

== Boļšojbogdo kalns ==
Ezera dienvidu krastā paceļas [[Boļšojbogdo kalns]] — vienīgais dabiskais kalns [[Piekaspijas zemiene|Piekaspijas zemienē]]. Kalna pakāje ir ap {{nobr|20 m}} zem jūras līmeņa, virsotne — ap {{nobr|130 m}} virs jūras līmeņa. Kalna augstums gadā pieaug aptuveni par {{nobr|1 mm}}, pateicoties tam, ka sāls slāņa lielais smagums lēnām izspiež to aizvien augstāk. Kalnā ir arī tukšumi un līdz {{nobr|1,5 km}} garas [[ala]]s (Lielā Baskunčaka ala). Kalna atsegumos bagātīgi atrodamas [[triass|triasa]] faunas [[pārakmeņojums|pārakmeņojumi]].

Vietējiem iedzīvotājiem [[kalmiki]]em šis kalns ir svēts. [[1997]]. gadā nodibināts dabas rezervāts, kas ietver Baskunčaku un Boļšojbogdo kalnu.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.zin.ru/animalia/Coleoptera/rus/bogdo_kg.htm Ezera un tā apkaimes apraksts, attēli] {{ru ikona}}


[[Kategorija:Krievijas ezeri]]
[[Kategorija:Sālsezeri]]
[[Kategorija:Beznoteces ezeri]]
[[Kategorija:Astrahaņas apgabals]]