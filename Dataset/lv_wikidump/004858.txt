{{Islāms}}
'''Kalifāts''', arī '''halifāts''' ({{val|ar|خلافة}} - ''khilāfah'') ir [[islāms|islāma]] valstu pārvaldes iekārta, kas apvieno vienotā politiskā sistēmā [[musulmaņi|musulmaņus]], neskatoties uz viņu atšķirīgajiem uzskatiem [[teoloģija|teoloģijā]]. Kalifāta augstākais vadītājs (valsts galva) ir [[kalifs]], kas ir islāma pravieša [[Muhameds|Muhameda]] politiskās (nevis reliģiskās) varas mantinieks.<ref name=":1">{{Grāmatas atsauce|title=The Abbasid Caliphate: a history|publisher=Cambridge University Press|date=2021|location=Cambridge New York, NY Port Melbourne, VIC New Delhi Singapore|isbn=978-1-107-18324-7|first=Tayeb|last=El-Hibri}}</ref> Pēc Muhameda līdz [[1924]]. gadam pastāvēja vairāku veidu un tautu kalifāti ar dažādiem valsts iekārtas paveidiem.<ref name=":2">{{Tīmekļa atsauce|url=https://www.britannica.com/topic/caliph|title=Caliph {{!}} Definition & History {{!}} Britannica|website=www.britannica.com|access-date=2023-06-26|language=en}}</ref>

== Vēsture ==
Kalifātu vadīja kalifs, kuru bieži sauca arī par Visu ticīgo [[Emīrs|emīru]] vai Visu [[musulmaņi|musulmaņu]] vadoni ([[arābu valoda|arābu valodā]]: ''Emir al-Mu’minīn; Imam al-Ummah; Imam al-Mu’minīn''). Katrai [[Islāms|islāma]] valstij ([[sultanāts]], [[vilajāts]] vai [[emirāts]]) bija savs valdītājs ([[sultāns]], [[vali]] vai [[emīrs]]). Jebkuru zemi, kas bija kalifāta valdījumā, sauca par Islāma zemi (''Dar al-Islam''), tai skaitā zemes, kurās nedzīvoja musulmaņi. Zemi, kas nebija kalifāta pakļautībā, sauca par Ne-islāma zemi (''Dar al-Kufr''), arī, ja tajā dzīvoja musulmaņi, jo tādu zemju iedzīvotāji nebija islāma pavalstnieki.<ref name=":0">{{publikācijas atsauce|last1=Kadi|first1=Wadad|last2=Shahin|first2=Aram A.|date=2013|title=Caliph, caliphate|journal=The Princeton Encyclopedia of Islamic Political Thought|pages=81–86}}</ref> Pēc pravieša Muhameda nāves [[Medīna]] kļuva par pirmo kalifāta galvaspilsētu. Laika gaitā islāmā atsevišķi separātiski grupējumi pasludināja kalifātu citās zemēs un notika šķelšanās starp [[Šiītu islāms|šiītiem]] un [[Sunnītu islāms|sunnītiem]].<ref>{{Grāmatas atsauce|title=Muhammad in history, thought, and culture: an encyclopedia of the Prophet of God|publisher=ABC-CLIO|date=2014|location=Santa Barbara, Calif.|isbn=978-1-61069-178-9}}</ref>

Pirmie četri kalifi bija Muhameda līdzgaitnieki: [[Abū Bekrs]],<ref>Leons Taivans, "Tuvo Austrumu civilizācija: arābi, islāms, halifāts" 95. lpp., RaKa 2014, {{ISBN|978-9984-46-309-4}}.</ref> [[Umars Ibnelhatābs]], [[Osmāns Ibn Afāns]] un [[Alī ibn Abū Tālibs]]. Sunnītu musulmaņi par pirmo kalifu uzskata Abū Bekru, bet šiītu musulmaņi – Alī.

Pēc šiem kalifiem kalifāta vadību pārņēma dažādas dinastijas: [[Umajādi]], [[Abasīdi]] un [[Osmaņu impērija|Osmaņi]], kā arī uz īsu periodu dažādas citas dinastijas. Drīz pēc [[Osmaņu impērija]]s sabrukuma un [[Turcija]]s republikas nodibināšanas, [[1924]]. gadā [[Mustafa Kemals Ataturks]] oficiāli pasludināja kalifāta atcelšanu.<ref name=":2" />

=== Četri patiesie kalifi ===
Būdams uz savas nāves gultas, [[Abū Bekrs]] par savu mantinieku nosauca [[Umars Ibnelhatābs|Umaru]] un musulmaņu sabiedrība vienprātīgi apstiprināja šādu Abū Bekra rīkojumu. Nākamais pēctecis, Osmāns, tika izvēlēts pārstāvju padomē, bet viņu vēlāk vairākums uzskatīja par monarhu, nevis ievēlētu vadoni. Osmānu nogalināja opozicionāri. Varu pēc viņa pārņēma [[Alī ibn Abū Tālibs|Alī]] un, neskatoties uz savu popularitāti, viņu par savu kalifu nepieņēma [[Ēģipte]]s pārvaldnieki, kā arī daži viņa tuvākie atbalstītāji. Viņam bija divi ievērojami ienaidnieki (Osmāna radinieks Muāvija un Sīrijas vali) un jau pēc piecu gadu valdīšanas pret viņu izdevās noorganizēt atentātu. Izcēlās t.s. Fitna – Pirmais islāma pilsoņu karš.<ref>{{Ziņu atsauce|url=https://www.economist.com/the-economist-explains/2013/05/28/what-is-the-difference-between-sunni-and-shia-muslims|title=What is the difference between Sunni and Shia Muslims?|work=The Economist|access-date=2023-06-26|issn=0013-0613}}</ref> Muāvijas varā kalifāts kļuva pārmantojams un viņš nodibināja Umajādu dinastiju.<ref>The Concise Encyclopedia of Islam. Cyril Glasse. pp. 39–41, 318–319, 353–354</ref>

=== Umajādu dinastija (7.–8. gadsimts) ===
Umajādu varā kalifāts strauji paplašināja teritorijas. Islāma valsts izpletās uz retumiem – Ziemeļāfrikā un [[Spānija|Spānijā]] un uz austrumiem – [[Persija|Persijā]], [[Sinda|Sindā]] un [[Indija|Indijā]]. Līdz ar to kalifāts bija kļuvis par lielāko unitāro valsti rietumu [[Eirāzija]]s vēsturē un viena no retajām valstīm, kas ieguvusi varu trijos kontinentos.<ref>{{Grāmatas atsauce|title=Sapiens: a brief history of humankind|publisher=Vintage Books|date=2015|location=London|isbn=978-0-09-959008-8|series=Popular science|first=Yuval Noaḥ|last=Harari}}</ref>

Sakarā ar to, ka kalifus neizvēlēja Šurā, Umajādu dinastija netika plaši atbalstīta musulmaņu sabiedrībā. Vieni atbalstīja sākotnējos musulmaņu vadoņus, bet otri uzskatīja, ka tikai Muhameda dzimtas turpinātāji ir tiesīgi būt kalifāta valdnieki.<ref>{{Grāmatas atsauce|title=The succession to Muḥammad: a study of the early Caliphate|publisher=Cambridge Univ. Press|date=2006|location=Cambridge|isbn=978-0-521-56181-5|first=Wilferd|last=Madelung}}</ref> Pret Umajādiem tika rīkotas vairākas sacelšanās un 750. gadā grupējumiem, kas atbalstīja ideju par Muhameda dzimtas turpināšanu (Alī atbalstītāji, ''Šiat Alī''), izdevās pilnībā gāzt Umajādu varu. Tomēr Alī atbalstītāji bija atkal neapmierināti, kad varu pārņēma Abasīdu dinastija, jo abasīdi bija Muhameda tēvoča Abbasa ibn Abdala Muttaliba, nevis Alī pēcteči. Tādēļ Šiat Alī atdalījās no sunnītiem un šādas šķelšanās rezultātā radās vairāki mūsdienu šiītu novirzieni.<ref>{{Grāmatas atsauce|title=White banners: contention in ʿAbbāsid Syria, 750 - 880|publisher=State University of New York Press|date=2001|location=Albany, NY|isbn=978-0-7914-4880-9|series=SUNY series in medieval Middle East history|first=Paul M.|last=Cobb}}</ref>

=== Abasīdu dinastija (8.–13. gadsimts) ===
Trīs gadsimtu laikā Abasīdu dinastijas dzimtas līnija turpinājās bez pārtraukumiem, saliedējot islāma varu un veicinot zinātniskās un kultūras attīstību Tuvajos Austrumos.<ref name=":1" /> 940. gados Abasīdu kalifāta vara sāka vājināties sakarā ar to, ka ne-arābi – tjurki un [[Mameluks|memluki]] Ēģiptē ieguva arvien lielāku ietekmi un vietējo [[emīrs|emīru]] un [[sultāns|sultānu]] vara arvien pieauga.<ref>{{Tīmekļa atsauce|url=https://egyptian-history.com/blogs/history-of-egypt/mamluks|title=EGYPTIAN MAMLUKS|website=Egyptian History|access-date=2023-06-26|date=2021-01-11|language=en}}</ref> Tomēr kalifāts joprojām tika uzskatīts par visas islāma pasaules apvienojošu varu.

=== Ēnu kalifāts (13. gadsimts) ===
1258. gadā mongoļi iekaroja [[Bagdāde|Bagdādi]] un nogalināja abasīdu kalifu Mutasimu. Pēc trijiem gadiem izdzīvojušais Abasīdu dzimtas loceklis [[Kaira|Kairā]] tika iecelts par kalifu Memluku sultanāta aizsardzībā. Tomēr šis kalifs pildīja tikai ceremoniālas un simboliskas funkcijas, tādēļ islāma vēsturnieki šo periodu sauc par ēnu kalifātu.<ref>{{Tīmekļa atsauce|url=https://www.britannica.com/topic/Mamluk|title=Mamluk {{!}} History, Significance, Leaders, & Decline {{!}} Britannica|website=www.britannica.com|access-date=2023-06-26|date=2023-06-16|language=en}}</ref>

=== Osmaņu dinastija (15.–20. gadsimts) ===
[[Attēls:Age of Caliphs.png|thumb|500px|Islāma kalifāts (622–750)]]
''Skatīt arī rakstus: [[Osmaņu kalifāts]] un [[Osmaņu impērija]]''

[[Osmaņu impērija]]s valdniekus vairāk pazīst ar nosaukumu [[sultāns]] vai [[padišahs]], jo kalifa titulu viņi izmantoja retos gadījumos. [[Mehmeds II]] un viņa mazdēls Selims to lietoja, lai attaisnotu savus iekarojumus musulmaņu zemēs. Osmaņu impērijai pieaugot gan teritorijas, gan ietekmes ziņā, sākot ar sultānu [[Mehmeds III|Mehmedu III]] valdnieki sevi pastāvīgi sauca par kalifiem.<ref name="Sourdel">Dominique Sourdel, [http://referenceworks.brillonline.com/entries/encyclopaedia-of-islam-2/k-h-ali-fa-COM_0486?s.num=7&s.f.s2_parent=s.f.book.encyclopaedia-of-islam-2&s.q=Caliphate "The history of the institution of the caliphate"] {{Webarchive|url=https://web.archive.org/web/20141224094511/http://referenceworks.brillonline.com/entries/encyclopaedia-of-islam-2/k-h-ali-fa-COM_0486?s.num=7&s.f.s2_parent=s.f.book.encyclopaedia-of-islam-2&s.q=Caliphate|date=24 December 2014}} (1978)</ref>

Kalifa titulu Osmaņu impērijas sultāni sāka lietot pastiprināti pēc Memluku sultanāta iekarošanas [[1517]]. gadā, kad impērija jau kontrolēja lielāko daļu arābu zemju. Līdz ar to, pēdējais Abasīdu kalifs Mutavakkils III tika turēts ieslodzījumā [[Stambula|Stambulā]], kur vēlāk viņš kalifātu nodeva [[Selims I|Selimam I]].<ref>{{grāmatas atsauce|chapter-url=https://my.vanderbilt.edu/robertdrews/files/2014/01/Chapter-Thirty.-The-Ottoman-Empire-Judaism-and-Eastern-Europe-to-1648.pdf|chapter=Chapter Thirty – The Ottoman Empire, Judaism, and Eastern Europe to 1648|title=Coursebook: Judaism, Christianity and Islam, to the Beginnings of Modern Civilization|url=https://my.vanderbilt.edu/robertdrews/publications/|date=August 2011|publisher=Vanderbilt University|last=Drews|first=Robert}}</ref>

=== Hilafets (1920) ===
1920. gados [[Lielbritānija]]s kolonizētajās Āzijas teritorijās izplatījās Hilafeta kustība (no [[turku valoda]]s: ''hilafet'', kalifāts) ar nolūku aizstāvēt Osmaņu kalifātu. Tā bija pirmā ievērojamākā indiešu kustība pret britiem, kas guva atbalstu gan musulmaņu, gan hinduistu vidū. Pēc kustības vadoņu arestiem un apkarošanas akcijām kustība zaudēja savu ietekmi.<ref>{{Tīmekļa atsauce|url=http://www.indhistory.com/khilafat-movement.html|title=The Khilafat Movement, Mahatma Gandhiji leading the Congress and the start of Non-Cooperation Movement|website=web.archive.org|access-date=2023-06-26|date=2015-04-28|archive-date=2015-04-28|archive-url=https://web.archive.org/web/20150428192813/http://www.indhistory.com/khilafat-movement.html}}</ref>

=== Kalifāta beigas (1924) ===
1924. gada 3. martā, pirmais [[Turcija]]s Republikas prezidents [[Mustafa Kemals Ataturks]] ar jauno konstitūciju atcēla kalifāta institūciju. Kalifāta varu nodeva Turcijas Lielajai Nacionālajai asamblejai (parlamentam) un kopš tā laika kalifāta titulu nelieto. Tomēr Turcijas Republikai joprojām pieder tiesības atjaunot kalifātu.

Mūsdienās vistuvāk kalifāta iekārtai līdzinās [[Islāma konferences organizācija]], kas dibināta 1969. gadā un tajā piedalās lielākā daļa valstu, kurās musulmaņi ir vairākumā.<ref>{{Tīmekļa atsauce|url=https://unesdoc.unesco.org/ark:/48223/pf0000260326|title=The Abolition of the caliphate: causes and consequences". The Different aspects of Islamic culture, v. 6, pt. I: Islam in the World today, Retrospective of the evolution of Islam and the Muslim world. UNESCO.|last=Basheer|first=Nafi|date=2016}}</ref>

2014. gada 29. jūnijā [[Islāma valsts]] savu kontrolēto teritoriju, pārsvarā [[Irāka|Irākā]], pasludināja par kalifātu.<ref>{{Tīmekļa atsauce|url=https://english.al-akhbar.com/node/20378|title=What does ISIS’ declaration of a caliphate mean? {{!}} Al Akhbar English|website=web.archive.org|access-date=2023-06-26|date=2019-01-19|archive-date=2019-01-19|archive-url=https://web.archive.org/web/20190119080201/https://english.al-akhbar.com/node/20378}}</ref>

== Kalifs ==
{{main|Kalifs}}
'''Kalifs''' burtiskā tulkojumā no arābu valodas (خليفة) nozīmē "pēctecis" vai "pārstāvis". Taču šim vārdam ir arī institucionāla nozīme - kalifāts vēsturiski bija arābu [[Islāms|islāma]] komūnas pārvaldes sistēma. Nereti ar kalifātu saprot vēsturisku arābu valsti. Taču kalifāts drīzāk būtu interpretējams kā musulmaņu komūna vai komūnu apvienība, kas atbilst noteiktiem pamatprincipiem.<ref name=":0" />

Galvenie šie principi bija noformulēti pēc Muhameda nāves 632. gadā, kad islāma komūnu vecākie sapulcējās tā laika islāma pasaules garīgajā galvaspilsētā Medīnā. Tie bija šādi. Pirmkārt, kalifāta līderim - kalifam, bija jābūt etniskajam [[Arābi|arābam]] - pravieša Muhameda (570-632) cilts pēctecim. Otrkārt, kalifu var ievēlēt arābu cilšu vecākie, kuri pārstāv visu musulmaņu komūnu. Treškārt, kalifa uzdevums un atbildība ir par dievišķo likumu, apkopotus Korānā, ieviešanu, ievērošanu un izplatīšanu jebkuriem līdzekļiem, ieskaitot karadarbību.

Tai pašā Medīnas sanāksmē tika ievēlēts arī pirmais kalifs. Par to kļuva [[Abū Bekrs]] (573-634) - Muhameda tuvākais domubiedrs un līdzgaitnieks. Tieši Abū Bekrs arī pieņēma apzīmējumu kalifs kā oficiālu valdnieka titulu (Dieva sūtņa pēctecis).

Taču vēsturiski nozīmīga notikumu attīstība islāma un kalifāta nostiprināšanā, kā arī arābu ekspansijas uzsākšanā bija kalifam [[Umārs I|Umāram I]] (586-644). Umārs I ieviesa stingras likumu normas, tai skaitā tās aizliedza neticīgajiem dzīvot arābu valstī.

Umāram I izdevās arī izveidot spēcīgu, saliedētu arābu armiju talantīgu ģenerāļu vadībā. Savu militāro spēku kalifāts daudz nesvārstoties lika lietā, sākotnēji pakļaujot sev [[Persija|Persiju]], bet pēc tam soli pa solim sākot drupināt [[Austrumromas impērija|Bizantijas impēriju]].

Tā, ap 650. gadu arābi jau bija iekarojuši [[Ēģipte|Ēģipti]], [[Sīrija|Sīriju]], [[Irāka|Irāku]] un Persijas rietumu daļu. Ap 660. g. arābu kalifāts nonāca centralizētas [[Umajādu dinastija]]s kontrolē, kuras agrīnās saknes meklējamas Sīrijā. Šīs dinastijas valdīšanas laikā arābi pakļāva milzīgas teritorijas no [[Spānija]]s līdz pat [[Afganistāna]]i. Arābu flote drīz vien kontrolēja visu [[Vidusjūra|Vidusjūru]]. [[Rietumeiropa|Rietumeiropā]] musulmaņu karapulki, šķērsojot [[Gibraltāra šaurums|Gibraltāra šaurumu]], iebruka 711. gadā. Īsā laikā arābi sagrāva Spānijā mītošos [[Vizigoti|vizigotus]] un jau nākamajā gadā to armijas pārvēlās pār [[Pireneji]]em un negaidīti parādījās [[Franki|franku]] karaļvalstī [[Luāra]]s ielejā pie Tūras sienām. Līdz [[Parīze]]i bija palikuši vairs tikai kādi 200 kilometri – pāris dienu sparīgam kavalērijas maršam.

Franku valsts nonāca nāves briesmu priekšā. Frankiem bija nepieciešami vairāki gadu desmiti lai sīvās cīņās atspiestu musulmaņu karapulkus un iedzītu tos atpakaļ [[Ibērijas pussala|Ibērijas pussalā]] aiz Pireneju kalnu grēdas.

Šo kalifāta iekarojumu rezultātā plašā lokā ap Vidusjūru izveidojās virkne samērā patstāvīgu islāma valstu Spānijā, [[Maroka|Marokā]], Ēģiptē, [[Tunisija|Tunisijā]], Persijā. Viena gadsimta laikā islāms pakļāva savai ietekmei apmēram tikpat plašas teritorijas, cik kristietība ar pūlēm septiņos gadsimtos. Mūsdienu Spānijas teritorijā izveidojās spēcīgie un ietekmīgie [[Kordoba]]s un [[Granada]]s [[Emirāts|emirāti]], kuri pastāvēja gandrīz astoņus gadsimtus, aptverot lielāko [[Ibērijas pussala]]s daļu. Šajā ilgajā laikā šeit notika būtiskas demogrāfiskas izmaiņas. Uz pastāvīgu dzīvi šeit apmetās ne tikai etniskie arābi, bet arī [[berberi]], [[mauri]] un citas [[Ziemeļāfrika]]s etniskās grupas, kā arī liels [[Ebreji|ebreju]] skaits.

Nedaudz vēlāk pēc Ibērijas pussalas iekarošanas, islāma ietekmes sfērā nonāca arī Eiropas dienvidaustrumu reģioni – [[Balkānu pussala|Balkāni]] un [[Melnā jūra|Melnās jūras]] piekrastes teritorijas. Šis reģions, kuru pamatā apdzīvoja vēl [[Rietumroma]]s laikā šeit ieceļojušās [[Slāvi|slāvu]] ciltis, arī kļuva par vienu no svarīgākajām vergu ieguves vietām kalifātam. Arī vairums vergu arābu impērijā bija tieši slāvu izcelsmes. Daži vēsturnieki uzskata, ka arī pats vārds ''slāvs'' ir vēsturisks sinonīms vārdam vergs. Tādēļ pat angļu valodā tuvā šo vārdu rakstība un izruna neesot nejaušība (''Slav'' un ''slave''). Arī vārds [[einuhs]], kurš arābu valodā skan kā ''sakaliba'', varētu būt atvasinājums no vārda slāvs.
==Atsauces==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Wiktionary}}

{{autoritatīvā vadība}}

[[Kategorija:Kalifāts| ]]
[[Kategorija:Valsts pārvaldes formas]]