{{Citas nozīmes|mitoloģiju|Pērkons|Pērkons}}
{{Baltu reliģija}}

[[Attēls:Perkūno šventykla Kulionyse.JPG|thumb|250px|Pērkūna svētnīca Seno debess spīdekļu novērotavā, [[Kuļonise|Kuļonisē]], [[Moletu rajons|Moletu rajonā]], [[Lietuva|Lietuvā]]]]
[[Attēls:Pērkoņtēva tēls.jpg|thumb|250px|18. gadsimtā atrasts no sudraba izliets ap pēdu garš Pērkona tēls. Uz tā ķermeņa vienā pusē iegravēts uzraksts„''Perkun tevaiti nedusmi uze man''” (Pērkon, tēvoci, nedusmojies uz mani), bet otrā pusē, uz galvas „''Perkunusi''”<ref>[http://www.korpuss.lv/klasika/Senie/Zeiferts/5.pirmie/1latv/1.htm 1. Latviešu senatnes raksti]</ref>]]
[[Attēls:Mikalojus Konstantinas Ciurlionis - PERKUNAS (THOR) - 1909.jpg|thumb|250px|[[Mikalojs Konstantīns Čurļonis|Mikaloja Konstantīna Čurļoņa]] 1909. gada glezna „Perkūns”]]
[[Attēls:Stelmužė oak.jpg|thumb|300px|Vairāk nekā 1500 gadu vecais [[Stelmužes ozols]]  netālu no [[Latvijas—Lietuvas robeža]]s [[Sēlija (zeme)|Sēlijā]], pie kura agrāk notikusi Pērkona pielūgšana]]
'''Pērkons''' ({{val|ltg|Pārkiuņs}}, {{val|lt|Perkūnas}}, [[senprūšu valoda|senprūšu]]: ''Percunis'', [[jātvingu valoda|jātvingu]]: ''Parkuns'') ir viena no galvenajām dievībām [[latviešu mitoloģija|latviešu]] un pārējo [[baltu mitoloģija|baltu mitoloģijā]], kam ir līdzība ar galvenajām debesu dievībām vairākās citās [[indoeiropieši|indoeiropiešu]] reliģijās ([[Indiešu mitoloģija|indiešu]] Pardžanju, [[Skandināvu mitoloģija|skandināvu]] ''Fjorgyn'', [[Slāvu mitoloģija|slāvu]] [[Peruns|Perunu]] (''Перун'')). Indoeiropiešu pirmkristietības reliģija iespaidojusi arī [[igauņu mitoloģija|igauņu mitoloģiju]], kurā Pērkonam atbilst zibens dievs [[Pikers]] (''Pikker'').

== Citu indoeiropiešu tautu mitoloģijā ==

[[Senā Grieķija|Senajā Grieķijā]] Pērkona ekvivalents bija [[Zevs]] (''Zeus Keraunios''), [[romieši]]em [[Jupiters (dievs)|Jupiters]] (''Iuppiter Tonans''), [[ģermāņi]]em [[Tors (mitoloģija)|Tors-Donars]] (''Thor-Donar'').

Indiešiem Pardžanja no zibeņu pavēlnieka laika gaitā kļuvis par lietus devēju, savu zibeņu un pērkondārdu spēku atdodot [[Indra]]m. Skandināvu panteonā Fiorgyn atkāpies otrā plānā un kļuva tikai par [[Odins|Odina]] sievas [[Friga]]s tēvu, savu zibeņu un pērkondārdu spēku atdodot Toram. Slāviem Peruns saglabāja savas funkcijas, taču laika gaitā dievību hierarhijā atkāpās no priekšplāna otrajā plānā, par dominējošo dievību kļūstot saules dievībai [[Dažbogs|Dažbogam]]. [[Lietuviešu mitoloģija|Lietuviešu mitoloģijā]], kā liecina vēsturnieks [[Matejs Pretorijs]], Perkūns līdz pat 17. gadsimtam bija viena no centrālajām pagānisma dievībām.

== Rakstiskas liecības ==
Agrākā liecība par Pērkona kultu ir 13. gadsimta [[Atskaņu hronika]]s teksta 1430. pantā par lietuviešu dieva '''Perkune''' palīdzību viņiem karagājienā uz Serves pussalu [[Sāmsala|Sāmsalā]], pārklājot [[Irbes šaurums|Irbes šaurumu]] ("Austrumlīci") ar ledu:<br />
{|
|
<blockquote>“zü Swurben vüren sie ubir se, <br />
dasz ist genant dasz Österhap, <br />
als esz Perkune ir apgot gap <br />
dasz nimmer sö hart gevrös.”<br /></blockquote>
|
<blockquote>(Pret Svorbi gāja jūrai pāri,<br />
Ko sauc par Austrumlīci, tāli<br />
Šo nedievs Pērkons bij ar gāli<br />
Kā vēl nekad to pārklājis.<br />
J.Saivas atdzejojums)</blockquote>
|
|}

Toties jaunākais ieraksts atrodams [[Daugavpils]] [[jezuīti|jezuītu]] kolēģijas 1734. gada annāles par Latgales latviešu tradīciju [[Jāņi|Jāņos]] cienāt Svēto Pērkonu ar medalu:

{{citāts|<br />
„A cultu (festo S.Joannis Baptistae secundum vetus Kalendarium) tontrui, Lotavice dicti, '''Swats parkauns''', cui putabant inesse animam offerebantque in medio areae vas cerevisiae, explicata illis natura tontirui, revocati circiter 30.” (“Pērkona godināšanas kultā (pēc vecā kalendāra Jāņa Kristītāja svētkos), latviski to sauca '''Svētais Pērkons''', kuram, kā viņi uzskatīja, piemīt dvēsele un kuram viņi lauku vidū nesa medalus trauku, tikai atgriezti apmēram 30 pēc tam, kad viņiem bija izskaidrota pērkona daba.”)
}}

== Latviešu mitoloģijā ==

[[Latviešu folklora]]s tekstos Pērkons saukts par Pērkoņtēvu, Veco tēvu vai vienkārši Veco, Kalēju (Debesu kalēju), arī par Debesu rūcēju vai graudēju.

Pērkons ir vienīgā latviešu dievība, kam ir plaša ģimene (Pērkona māte, Pērkona meitas, 5, 6 vai 9 Pērkona dēli un Pērkona vedekla). Folklorā sastopam arī četrus Pērkonus, vai skaitā neminētus Pērkoniņus, piecus Pērkona brāļus.

Pērkona atribūti/ieroči — [[zibens]], deviņi zibeņi, [[zobens]], pātaga, dzelzs rīkste, bulta vai [[Lode (munīcija)|lode]], [[milna]] vai ugunīga milna. Tautasdziesmās un buramvārdos sastopamajam Pērkonam ir „melni zirgi” vai „svina ķēve”, savukārt pasakās viņš brauc ar baltiem zirgiem.

Pērkoņa apzīmēšanai izmantoja [[Pērkonkrusts (zīme)|Pērkonkrustu]], kam bija vairāki grafiskie apzīmējumi. Tas ir Dieva krusts, kam uz labo vai kreiso pusi ir savīti zari.

=== Pērkons Latvju dainās ===
{|
|
Ej, '''Pērkon, vecais tēvs''',<br />
Ko tās tavas meitas dara?<br />
- Manas meitas pakaļ gāja,<br />
Smalku lietu sijādamas.<br />
(LD33699)
|
'''Pērkoņa mātei'''<br />
Deviņi dēli:<br />
Trīs sita bungas,<br />
Trīs stabulēja,<br />
Trīs laida migliņu<br />
Avotu lejā.<br />
(LD33703)
|
'''Pērkons''' spēra ozolā<br />
Deviņiem zibeņiem:<br />
Trīs zibeņi celmu skalda,<br />
Seši skalda galotnīti.<br />
(LD33713)
|
Saskaitās '''Pērkoniņis''',<br />
Saspārdīja ozoliņu.<br />
Es tās šķembas salasīju,<br />
Sasabāzu skotelē.<br />
(LD33715)
|
Sper, '''Pārkiun',''' sausu kūku,<br />
L'īc' zaļam salopuot;<br />
Sūdei, Dīvs, ļaunus ļaud's,<br />
L'īc' lobīm padz'eivuot!<br />
(LD33717)
|
'''Kalējs''' kala debesīs,<br />
Ogles bira Daugavā:<br />
Saules meitas saktu kala,<br />
Dieva dēla zobentiņu.<br />
(LD33728)
|
Sper, '''Pērkon''', ko sperdams,<br />
Baznīckungu vien nesper!<br />
Paliks bērni nekrustīti,<br />
Jauni ļaudis nelaulāti.<br />
(LD54884)
|
|}

== Bibliogrāfija ==

* Mitoloģijas enciklopēdija. — II sēj., 215. lpp. — Latvijas enciklopēdija, Rīga, 1994.

== Atsauces ==
{{atsauces}}

== Ārējās saites ==
* [http://latviandainas.lib.virginia.edu/tei.latv11.xml?lang=lav&div_id=latv11_s2ss2 Latvju dainas par Pērkonu] {{lv ikona}}
* [https://web.archive.org/web/20090218144852/http://www.liis.lv/folklora/mitol/citati/perkons.htm Citāti no rakstiem par Pērkonu]

{{Mitoloģija-aizmetnis}}
{{autoritatīvā vadība}}

[[Kategorija:Pērkona dievi]]
[[Kategorija:Latviešu dievi]]
[[Kategorija:Prūšu dievi]]
[[Kategorija:Lietuviešu dievi]]