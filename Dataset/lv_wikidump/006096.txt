{{cita nozīme|kultūrvēsturisku laikmetu|vēstures filozofijas novirzienu|romantisms (vēstures filozofija)}}
[[Attēls:Caspar David Friedrich - Wanderer above the sea of fog.jpg|thumb|200px|"Ceļotājs virs miglas jūras" ([[Kaspars Dāvids Frīdrihs]], ap 1817).]]
[[Attēls:Caspar David Friedrich - Oak in the Snow - WGA8281.jpg|thumb|200px|Romantiķa Kaspara Dāvida Frīdriha glezna "Ozols sniegā" (1820. gadi)]]

'''Romantisms''' bija kultūrvēsturisks laikmets [[literatūra|literatūrā]], [[māksla|mākslā]], [[arhitektūra|arhitektūrā]] un [[mūzika|mūzikā]], kas aizsākās [[Rietumeiropa|Rietumeiropā]] 18. gadsimta beigās kā pretreakcija [[Apgaismības laikmets|Apgaismības laikmeta]] sociālajām, politiskajām un estētiskajām normām. Romantisma māksla un literatūra kā estētiskās pieredzes avotu uzsvēra spēcīgu emocionālo pārdzīvojumu (bailes, godbijība, apbrīna utml.), kas rodas, aptverot dabas diženumu un varenību. Romantismam bija raksturīga arī interese par tautas mākslu, mūziku, [[folklora|folkloru]], valodu, tradīcijām, kā arī iedziļināšanās [[viduslaiki|viduslaiku]] kultūrā.

Romantismu iedvesmoja [[Žans Žaks Ruso|Žana Žaka Ruso]] idejas, tālaika sociālās pārmaiņas, revolūcijas ([[Amerikas Savienotās Valstis|ASV]], [[Francija]]), tas radās kā reakcija uz 18. gadsimta vērtībām, izvirzīdami teoriju, ka emocijas un intuīcija ir vērtējami augstāk par [[racionalitāte|racionalitāti]], dabas un dvēseles neaptveramo platību izpēte ir būtiskāka par klasisko atturību.

Romantisms atšķirībā no racionalitāti uzsverošās Apgaismības kustības sludināja iztēles un emocionalitātes prioritāti, intuīcijas nozīmi izziņas procesā. Romantisms balstās divpretstatu pasaules dalījumā — romantismā ļoti svarīgs ‘es’ jeb individuālās brīvības kults, sakāpināta interese par pagātni (viduslaiku un savas tautas pagāniskās kultūras pielūgsme, interese par nacionālo folkloru), tiekšanās pēc oriģinalitātes. Romantisms ielūkojas ne tikai nacionālajā pagātnē, bet arī citzemju pagātnē un tagadnē (aizraušanās ar Austrumu kultūru). Viena no romantisma pamatpazīmēm ir īpaša attieksme pret apkārtējo pasauli, t.s. romantiskā ironija, kas ļauj indivīdam it kā pacelties pāri savam laikam un ierobežojošajai, profānajai telpai. Tāpat nozīmīga tēma ir jūsma par dabas varenību, nostalģija pēc pagātnes, it sevišķi pēc gotiskā, aizraušanās ar pirmatnīgo — daba, folkloras tradīcijas, varoņa kults (bieži tā objekts ir kāds mākslinieks vai revolucionārs), nāves valdzinājums.

== Vēsture ==
Romantisms ienāca Eiropas kultūrā ar izteiktu dzejnieka kā pravieša, pareģa, ģēnija kultu. Tas radikāli izmainīja klasicisma iedibināto dzejas formu (vienādskaita uzsvaru pantmēri, strofiskā dzeja), nozīmīgu vietu ierādot brīvajiem pantmēriem, [[astrofisks|astrofiskajai]] dzejai un pārejošas metriskas formas dzejai. Prozas centrā — [[individualitāte]], romantiskā, spēcīgā personība, tās garīgā pasaule.

Par romantisma dzimteni lielā mērā uzskatāma [[Vācija]], par tā aizsācējiem — filozofi un rakstnieki [[Johans Georgs Hāmanis]] (1730—1788), [[Imanuels Kants]] (1724—1804), [[Johans Gotfrīds Herders]] (1744—1803), [[Novāliss]], [[Frīdrihs Šellings]], [[Frīdrihs Šlēgels]], [[Augusts Šlēgels]], filozofs [[Johans Gotlībs Fihte]], rakstnieki [[Ludvigs Tīks]], [[Heinrihs fon Kleists]] [[E. T. A. Hofmanis]], [[K. Brentano]], [[L. A. fon Arnims]], brāļi [[Brāļi Grimmi|Joahims un Vilhelms Grimmi]].
Mūzikā par pirmo romantiķi var uzskatīt komponistu [[Karls Marija fon Vēbers|Karlu Mariju fon Vēberu]], mākslā — gleznotāju Kasparu Dāvidu Frīdrihu. No vēlākiem vācu romantiķiem īpaši izceļami rakstnieks un komponists E. T. A. Hofmanis, dzejnieks [[Heinrihs Heine]], komponisti [[Rihards Vāgners]], [[Roberts Šūmanis]], [[Fēlikss Mendelsons]], [[Johanness Brāmss]], [[Nācariešu grupa]]s mākslinieki.

Pašās 18. gadsimta beigās un 19. gadsimta sākumā romantisms attīstījās arī [[Lielbritānija|Lielbritānijā]], te liela nozīme bija dzejniekiem [[Viljams Vērdsverts|Viljamam Vērdsvertam]] un [[Semjuels Teilors Kolridžs|Semjuelam Teiloram Kolridžam]], kuri 1798. gadā publicēja kopīgu grāmatu "Liriskās balādes" (''Lyrical Ballads''). Citi spilgti Lielbritānijas romantisma pārstāvji ir dzejnieks un gleznotājs [[Viljams Bleiks]], gleznotāji [[Džozefs Tērners]], [[Džons Konstebls]], dzejnieki [[Džordžs Gordons Bairons|Bairons]], [[Persijs Bišs Šellijs]], [[Džons Kītss]], rakstniece [[Mērija Šellija]], ap 19. gadsimta vidu — [[Prerafaelītu brālība]] un vēsturnieks [[Tomass Kārlails]].

[[Francija|Francijā]] romantisms ienāca vēlāk. Par franču romantisma tēvu tiek dēvēts rakstnieks [[Fransuā Renē de Šatobriāns]], citi nozīmīgi franču romantisma rakstnieki ir [[Viktors Igo]], [[Stendāls]], [[Žorža Sanda]], [[Alfreds de Misē]], [[Alfonss de Lamartins]], [[Alfreds de Viņī]], [[Ž. de Stāla]]. Vēlīnais romantisms un agrīnais simbolisms saskatāms Šarla Bodlēra dzejā (krājums Ļaunuma puķes u. c.).
Pie franču romantiķiem glezniecībā tiek pieskaitīti [[Teodors Žeriko]] un [[Ežēns Delakruā]], mūzikā — [[Ektors Berliozs]].

[[Krievija|Krievijā]] par nozīmīgākajiem romantisma pārstāvjiem kļuva [[Aleksandrs Puškins]], [[Vasilijs Žukovskis]], [[Mihails Ļermontovs]], [[Fjodors Tjutčevs]]. Romantisms attīstījās arī tolaik [[Krievijas Impērija]]s sastāvā esošajā [[Polija|Polijā]] un [[Lietuva|Lietuvā]], kur īpaši liela loma bija [[Ādams Mickēvičs|Ādamam Mickēvičam]].

Ap 19. gadsimta 20. gadiem romantisms attīstījās arī [[Amerikas Savienotās Valstis|ASV]], kur literāro darbību uzsāka tādi autori kā [[Vašingtons Irvings]], [[Džeimss Fenimors Kūpers]]. Kā nozīmīgi vēlāki amerikāņu romantisma autori jāmin [[Edgars Alans Po]], [[Nataniels Hautorns]], [[Henrijs Deivids Toro]], [[Ralfs Voldo Emersons]], [[Volts Vitmens]], [[Emilija Dikinsone]], [[Hermans Melvils]].

=== Romantisma literatūra Latvijā ===
Latvijā romantisma literatūra attīstījās 19. gadsimta 60.—70. gados ([[Juris Alunāns]], [[Auseklis (dzejnieks)|Auseklis]] u. c.). Latviešu literatūrā tradicionāli tiek nodalīti četri vai pat pieci romantisma paveidi un posmi:
* tautiskais romantisms (Juris Alunāns, Auseklis, [[Krišjānis Barons]], [[Andrejs Pumpurs]], [[Jēkabs Zvaigznīte]], [[Frīdrihs Mālberģis]]);
* pseidotautiskais ([[Jēkabs Jūsmiņš]], [[Ansis Lerhis-Puškaitis]]);
* sentimentālais romantisms — sentimentālisms ([[Mārtiņš Lapa|Lapas Mārtiņš]], [[Vensku Edvarts]], [[Esenberģu Jānis]], [[Stepermaņu Krustiņš]]);
* klasiskais romantisms jeb vienkārši romantisms ([[Jānis Poruks]], [[Aspazija]], [[Rainis]]);
* jaunromantisms (neoromantisms) ([[Kārlis Skalbe]], [[Fricis Bārda]]).

== Literatūra ==
* [https://periodika.lndb.lv/periodika2-viewer/view/index-dev.html?lang=fr#panel:pp|issue:/p_001_aust1893n05|article:DIVL235|page:52 Par romantiku, realismu un idealismu.] {{Webarchive|url=https://web.archive.org/web/20190208164856/http://periodika.lndb.lv/#panel:pp{{!}}issue:/p_001_aust1893n05{{!}}article:DIVL235{{!}}page:52 |date={{dat|2019|02|08||bez}} }} No [[Kārlis Mīlenbahs|K. Mühlenbacha.]] Žurnālā „Austrums“ № 5 (1893); par romantismu latv. literatūrā skat. 450. lpp. (2. aile) līdz 1. daļa beigām (452. lpp).

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}
{{Mākslas virzieni}}

[[Kategorija:Mākslas vēsture]]
[[Kategorija:Romantisms]]
[[Kategorija:Literatūras žanri]]