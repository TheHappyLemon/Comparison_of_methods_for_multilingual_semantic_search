[[File:Camerae-obscurae.jpg|thumb|Dagerotipijas [[obskura kamera]]s Parīzes Mākslas un Amatniecības muzejā]]
'''Dagerotipija''' ir pats pirmais atklātais fotogrāfiska attēla iegūšanas veids. Tā nav tradicionālā [[fotogrāfija]], bet [[pozitīvs (fotogrāfija)|pozitīva]] [[attēls|attēla]] iegūšana uz apsudrabotas [[varš|vara]] plates, kas īsi pirms uzņemšanas apstrādāta ar [[Jods_(elements)|jodu]], lai iegūtu gaismjutīga [[sudraba jodīds|sudraba jodīda]] slānīti. Gaismas iedarbībā tajā rodas slēptais attēls, ko attīsta [[dzīvsudrabs|dzīvsudraba]] tvaikos un fiksē ar [[nātrija tiosulfāts|nātrija tiosulfāta]] šķīdumu. Ar dagerotipijas metodi iegūtu attēlu sauc par '''dagerotipu'''.

Dagerotipiju izgudroja [[Francija|franču]] mākslinieks un dizainers [[Luijs Dagērs]] 1838. gadā. Viņš prezentēja savu atklājumu Francijas Zinātņu akadēmijas komisijai 1839. gada 9. janvārī. Francijas valdība izsniedza izgudrotājam [[patents|patentu]]<ref>http://gallica.bnf.fr/ark:/12148/bpt6k2968p.image.r=19%20ao%C3%BBt</ref>.

Dagerotipija bija populāra apmēram desmit gadu laikā pēc tās izgudrošanas un tika samērā ātri izkonkurēta ar [[ambrotipija|ambrotipiju]], [[ferotipiju|ferotipiju]] un vēlāk ar klasisko fotogrāfiju. Šī metode bija sarežģīta un darbietilpīga, padarot to dārgu un maz pieejamu plašai sabiedrībai. Turklāt attēla uzņemšanas process bija vairāk piemērots arhitektūras un dabas ainu iemūžināšanai, nekā [[portrets|portretam]], jo ilga vairāk par 30 minūtēm, kuru laikā objektam bija jāpaliek nekustīgam. Visbeidzot, galvenais bija negatīva trūkums, kas neļāva pavairot attēlu.

[[Latvija|Latvijā]] pirmais dagerotips tika uzņemts 1840. gadā, tas attēloja [[Jelgava]]s augstskolas "[[Jelgavas akadēmiskā ģimnāzija|Academia Petrina]]" ēku (tagad Ģederta Eliasa Vēstures un mākslas muzejs)<ref>{{Tīmekļa atsauce |url=http://www.jelgava.lv/pilseta/par-jelgavu/vesture/?wmode=text |title=Arhivēta kopija |access-date={{dat|2014|06|19||bez}} |archiveurl=https://web.archive.org/web/20160901013613/http://jelgava.lv/pilseta/par-jelgavu/vesture/?wmode=text# |archivedate={{dat|2016|09|01||bez}} }}</ref>.

==Atsauces==
{{atsauces}}

== Skatīt arī ==

* [[Fotogrāfija]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{fizika-aizmetnis}}

{{Fotogrāfija}}

{{autoritatīvā vadība}}

[[Kategorija:Tehnika]]