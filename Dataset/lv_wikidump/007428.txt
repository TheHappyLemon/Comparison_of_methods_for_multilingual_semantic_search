{{Latvijas novada infokaste
| nosaukums         = Vecumu pagasts
| karte             = Vecumu pagasts LocMap.png
| karte2            = <!-- karte ar kaimiņpagastiem -->
| ģerboņa_attēls    = <!-- tikai faila nosaukums -->
| ģerboņa_nosaukums = Vecumu pagasta ģerbonis
| ģerboņa_platums   = <!-- tikai gadījumos, kad nepieciešams nestandarta izmērs (YYpx)-->
| karoga_attēls     = <!-- tikai faila nosaukums -->
| karoga_nosaukums  = Vecumu pagasta karogs
| novads            = Novads
| novada_nosaukums  = Balvu novads
| centrs2            = [[Borisova (Vecumu pagasts)|Borisova]] 
| platība           = 124,8
| iedzīvotāji       = 546<ref>{{PMLPiedz|2016-1}}</ref>
| iedzīvotāji_gads  = 2016
| blīvums           = {{#expr: 668 / 124.8 round 1}}
| izveidots         = 1945
| likvidēts         = <!-- tikai ja likvidēts sadalot vai iekļaujot citā pagastā -->
| mājaslapa         = 
}}

'''Vecumu pagasts''' ir viena no [[Balvu novads|Balvu novada]] administratīvajām teritorijām tā austrumos pie [[Krievija]]s robežas. Robežojas ar sava novada [[Viļaka]]s pilsētu un [[Šķilbēnu pagasts|Šķilbēnu]], [[Medņevas pagasts|Medņevas]], [[Susāju pagasts|Susāju]] un [[Žīguru pagasts|Žīguru]] pagastiem, kā arī Krievijas [[Pleskavas apgabals|Pleskavas apgabala]] [[Pitalovas rajons|Pitalovas rajonu]]. 

== Daba ==
Vecumu pagasta teritorija pārsvarā ir līdzena ar nelieliem pauguriem Lugu, Ūlasu, Goršānu, Badnovas un Kazukalna ciemos. Garākā upe Vecumu pagastā ir Ķiras upe, mazākas ir Vjadas upe, Niedrupīte, Ludonkas un Tutinavas upes. Pašvaldības teritorijā izveidots dabas parks "Vecumu meži" (''Natura 2000'' teritorija) ar dzērveņu purvu "Vecumi", kurā kopš 1977.gada ir dzērvenāju liegums, purva platība - 106 ha, dzērvenāji aizņem 56,9 ha.
Pagastā uzskaitīti vairāku sugu lielie koki: Lugu ciemā - dižozols (apkārtmērs 5,20m), Badnovas ciemā dižliepa (3,5m), Vecumu ciemā dižozols (3,7m), Borisovas ciemā dižoši (3,8m un 4,1m), dižliepa (2,7m), Upmalas ciemā dižpriede (4,65m), "Jungu" dižozols (6m), dižozols (3.8m), dižgle (2,5m), māzeraina vīksna (3m), dižozols (5,5m), dižliepa (3,7m), dižvīksna (3,8m), Robežnieku ciemā "Polku" dižozols (5,8m), dižozols (5m).
Lielākā daļa uzskaitīto koku atrodas Ķiras upes zonā un ieskaitīti dabas retumu fondā.

=== Hidrogrāfija ===
==== Upes ==== 
[[Koura]], [[Līčupe (Lodumkas pieteka)|Līčupe]], [[Ludumka]], [[Meirupīte]], [[Nīdrupīte]], [[Tutinova (upe)|Tutinova]].

== Vēsture ==
Līdz [[1920. gada agrārā reforma|1920. gada agrārajai reformai]] pagasta zemes piederēja [[Viļakas muiža]]i jeb Marienhauzenes muižai ({{val-de|Marienhaus}}), kas bija viena no lielākajām [[Latgale]]s [[muiža|muižām]] un piederēja grāfu [[Lippe-Lipsku dzimta]]i. Pēc reformas muižas zemes toreizējā [[Abrenes apriņķis|Jaunlatgales apriņķī]] sadalīja zemnieku jaunsaimniecībās.
Marienhauzenas muižas fermu kompleksā (tagadējā Borisovā) izveidoja lielsaimniecības centru. 
Otrā pasaules kara laikā vācu kara aviācija [[Luftwaffe]] pie [[Dzelzceļa līnija Ieriķi—Abrene|dzelzceļa līnijas Ieriķi—Abrene]] Vecumu stacijas izveidoja [[Vecumu lidlauks|Vecumu lidlauku]]<ref>[http://latvianaviation.com/Aero_Vecumi.html latvianaviation.com] {{Webarchive|url=https://web.archive.org/web/20140720065516/http://latvianaviation.com/Aero_Vecumi.html |date={{dat|2014|07|20||bez}} }} (angliski)</ref>, kurā no 1944. gada marta līdz maijam bija stacionētas arī [[Luftwaffes Latviešu 12. Nakts kaujas grupa|Latviešu 12. Nakts kaujas grupas]] (''Nachtschlachtgruppe 12 (Lettisch), NSGr.12'') eskadriļas. 
 
Pēc kara beigām 1945. gadā Vecumu pagasta teritorijā izveidoja Kozīnes, Vecumu un Kazukalna ciema padomes. Saimniecisko struktūru veidoja nelieli kolhozi. Ciema padomju veidošanas princips vienkāršs - vienāds saimniecību un iedzīvotāju skaits, zemes platība. Kozīnes ciema padomē - 228 saimniecības, Vecumu - 231 saimniecība, Kazukalna - 231 saimniecība. 1958. gadā 10. decembrī Latvijas PSR Lauksaimniecības ministrija izdeva pavēli par padomju saimniecības Vecumi nodibināšanu. 1958. gada 18. decembrī, apvienojoties kolhoziem "Brīvība" un "Gaišā nākotne", nodibinājās p/s "Vecumi". 1960. gada martā p/s "Vecumi" teritorijai pievienoja kolhozu "Jānis Rainis". P/s "Vecumi" kopplatība bija 7371 ha, tai skaitā 3988 ha aramzemes. Pirmais saimniecības "Vecumi" direktors bija Vasīlijs Baranovs. Kopš 1973. gada 21. maija saimniecību sāka vadīt [[Voldemārs Šļakota]]. Saimniecība nodarbojās ar piena un gaļas ražošanu, augkopību. P/s "Vecumi" bērnudārzu atvēra 1970. gada februārī.
Trīs agrākās ciema padomes apvienoja Vecumu ciema padomē. Tajā iekļāva 690 mājsaimniecības, iedzīvotāju skaits bija 2990. Ciema padomi izveidoja apdzīvotā vietā "Vecumi", kur bija dzelzceļa stacija "Vecumi", naftas bāze, pasta nodaļa, bibliotēka. Vecumu sakaru nodaļa pastāv no 1941.gada. Tās priekšniece bija Tekla Vancāne. No 1979.gada par pasta priekšnieci strādā Tamāra Kokoreviča. Vecumu ciema bibliotēka nodibināta 1949.gada novembrī, un līdz 1969.gadam par bibliotekāri strādāja Zinaida Kokoreviča. Pēc vairāku darbinieku nomaiņas 1972.gadā darbu uzsāka un desmit gadus nostrādāja Veneranda Kokoreviča. No 1983. līdz 1995. gadam par bibliotekāri strādāja Anita Bernacka, pašlaik bibliotekāre ir Aija Locāne.

1983. gadā sāka veidoties Borisovas ciems, kurā uzcēla 10 Līvānu tipa mājas, administratīvo ēku un ražošanas būves. 1985. gadā nodeva ekspluatācijā trīsstāvu 18 dzīvokļu māju un vēl 5 Līvānu tipa mājas. 1985.gada pavasarī darbu sāka sadzīves pakalpojumu punkts. 1986.gadā jaunajās telpās iekārtoja feldšeru-vecmāšu punktu. 1989.gadā no Vecumu ciema uz lielsaimniecības centru Borisovā pārcēlās bibliotēka un vietējā izpildvara - Vecumu ciema izpildkomiteja, dažus gadus vēlāk - arī pasta nodaļa. 20. gadsimta beigās pēc [[PSRS sabrukums|PSRS sabrukuma]] padomju saimniecības likvidēja.

=== Kultūrvēsturiskais mantojums ===
Vecumu pagasta teritorijā ir divas kapsētas - Rejevas un Jaškovas. 1990. gada 11. novembrī Brāļu kapos iesvētīja atjaunoto tēlnieka [[Kārlis Zemdega|Kārļa Zemdegas]] pieminekli (uzstādīts 1930. gados; akmenī kalta degoša svece) Latvijas Republikas armijas [[Latgales divīzija]]s karavīriem un igauņu karavīriem, kas Viļakas apkaimē krituši [[Latvijas brīvības cīņas|Latvijas brīvības cīņās]] ar sarkanarmiešiem. Jaškovas kapos ir neliela luterāņu draudzes kapliča. 
Vecumu stacijā uzstādīta piemiņas plāksne 1945. gada 25. martā  izsūtītajiem, apcietinātos Viļakas novada cilvēkus čekisti dzina uz Vecumu staciju, lai lopu vagonos aizvestu uz katorgas vietām [[Sibīrija|Sibīrijā]].
Vecumu pagasta teritorijā vietējas nozīmes arhieloģijas piemineklis ir Lavošnieku viduslaiku kapsēta. Arhitektūras piemineklis Borisovas ciemā ir bijušās [[Marienhauzena]]s muižas pusmuiža ar lopu novietni un krejotavu. Padomju laikā tās daļēji pārveidotas un no jauna salikti jumti. Garīgo vērtību uzturētāji Vecumu pagasta teritorijā uzcēluši vai atjaunojuši 6 krucifiksus. Kazukalna ciemā darbojās senākais keramikas centrs Viļakas apkaimē, kur Anna un Staņislavs Locāni podniecībai veltīja 60 mūža gadus.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1935|2750
|1959|2490
|1969|1854
|1979|1377
|1989|1042
|2000|907
|2011|551
|2021|413
}}

=== Apdzīvotās vietas ===
Lielākās apdzīvotās vietas ir [[Borisova (Vecumu pagasts)|Borisova]] (pagasta centrs), [[Vecumi (Vecumu pagasts)|Vecumi]], [[Slīpači]].

[[Bliņica]], '''[[Borisova (Vecumu pagasts)|Borisova]]''', [[Cūkine]], [[Ezermala (Vecumu pagasts)|Ezermala]], [[Gubeņi]], [[Indriči]], [[Kazukalns]], [[Kozīne]], [[Lavošnieki]], [[Lugi (Vecumu pagasts)|Lugi]], [[Mazie Robežnieki]], [[Rejeva]], [[Robežnieki]], [[Slīpači]], [[Šļopkine]], [[Tālavieši]], [[Upmala (Vecumu pagasts)|Upmala]], [[Ūlasi]], [[Vanagaperēklis]], [[Vecumi (Vecumu pagasts)|Vecumi]], [[Vientuļi]].

== Saimniecība ==
Viens no lielākajiem lauksaimniecības uzņēmumiem Viļakas novadā ir SIA "Ķira". Pāris kilometrus aiz Viļakas atrodas zemnieku saimniecība "Zivsalas", kur ezera krastā ciemiņus gaida skaista divstāvu guļbūves ēka. Tur ir zāle 60 cilvēkiem, virtuve, sauna un viss cilvēku atpūtai.
Sakopta ir Orlovsku ģimenes saimniecība "Madaras", Cunsku ģimenes "Lāču" saimniecība, kur nodarbojas ar graudkopību un lopkopību, Kaļānu ģimenes zemnieku saimniecība "Rūķīši".
Pārtikas un neliela apjoma sadzīves priekšmetus Borisovā var iegādāties veikalā "Ingrīda un Co". Nedēļā vienu reizi attālākās apdzīvotās vietās pie māju iebraucamajiem ceļiem ierodas autovekals.

=== Transports ===
{{Nepilnīga nodaļa}}

== Izglītība un kultūra ==
{{Nepilnīga nodaļa}}

== Atsauces ==
{{atsauces}}

{{Latvijas pagasts-aizmetnis}}

{{Balvu novads}}
{{Navboxes
|title=Vēsturiskā administratīvā piederība
|list1=
{{Viļakas novads}}
{{Balvu rajons}}
}}
[[Kategorija:Latgale]]
[[Kategorija:Balvu novada pagasti]]
[[Kategorija:Vecumu pagasts| ]]