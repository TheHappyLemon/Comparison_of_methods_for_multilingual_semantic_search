{{Elementa infokaste
|                 tips = pārejas metāls
|      kārtas skaitlis = 72
|             6. čaula = 2
|             5. čaula = 10
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Hf
|             atommasa = 178,49
|   valences elektroni = [Xe]4f<sup>14</sup>5d<sup>2</sup>6s<sup>2</sup>
|       tabulas attēls = [[Attēls:Hf-TableImage.svg|250px]]
|               attēls = [[Attēls:Hafnium bits.jpg|160px]]&nbsp;&nbsp;&nbsp;&nbsp;[[Attēls:Hafnium crystal.jpg|120px]]<br />Hafnija skaidiņas un kristālisks hafnija paraugs
|  oksidēšanas pakāpes = '''+4'''
|  elektronegativitāte = 1,3
|              blīvums = 13 310
|  kušanas temperatūra = 2506 K (2233&nbsp;°C)
| viršanas temperatūra = 4876 K (4603&nbsp;°C)
}}

'''Hafnijs''' ir [[ķīmiskais elements]] ar [[ķīmiskais simbols|simbolu]] '''Hf''' un [[atomskaitlis|atomskaitli]] 72. Tas ir [[4. grupas elementi|4. (agrāk IVA)]] jeb [[titāns|titāna]] grupas elements. Hafnijs ir [[korozija]]s izturīgs [[pārejas metāli|pārejas metāls]]. [[Hafnija karbīds|Hafnija karbīdam]] un [[hafnija nitrīds|nitrīdam]] ir ļoti augstas kušanas temperatūras. Hafnija savienojumi dabā parasti ir sastopami [[cirkonijs|cirkonija]] rūdās. Smalki sasmalcināts metāls ir [[pirofors]] (aizdegas gaisā). Hafnijs savienojumos parasti ir četrvērtīgs.

== Vēsture ==
Hafnijs ir viens no pēdējiem atklātajiem ķīmiskajiem elementiem, kas ir atrodams dabā. To 1923. gadā atklāja nīderlandiešu fiziķis [[Dirks Kosters]] (''Dirk Coster'') un ungāru ķīmiķis [[Ģerģs Heveši]] (''Hevesy György''). Elements ir nosaukts par godu [[Dānija]]s galvaspilsētai [[Kopenhāgena]]i ({{val-la|Hafnia}}), kur abi zinātnieki strādāja, kad veica atklājumu.

== Atrašanās dabā ==
[[Zemes garoza|Zemes garozā]] hafnija koncentrācija ir aptuveni 5,8 daļiņas no miljona. Tas gandrīz vienmēr ir atrodams kopā ar [[cirkonijs|cirkoniju]], kura minerālos hafnija koncentrācija ir no 1 līdz 5%. Kirtolīta minerālā hafnija oksīda (HfO<sub>2</sub>) koncentrācija ir relatīvi augsta — 5,5%.

=== Izotopi ===
Dabā ir sastopami seši hafnija [[izotops|izotopi]]: <sup>180</sup>Hf (35,08% no kopējā hafnija daudzuma), <sup>178</sup>Hf (27,28%), <sup>177</sup>Hf (18,60%), <sup>179</sup>Hf (13,62%), <sup>176</sup>Hf (5,26%) un nestabilais <sup>174</sup>Hf (0,16%).<ref name="jlab"/> Mākslīgi ir iegūti vēl 31 [[radioizotops]], kuru [[masas skaitlis]] ir no 153 līdz 189.

== Iegūšana ==
Hafnijs tiek iegūts kā blakusprodukts [[cirkonijs|cirkonija]] iegūšanas procesā. Abi elementi viens no otra tiek atdalīti, izmantojot [[jons|jonu]] apmaiņu vai [[ekstrakcija|ekstrakciju]].

== Fizikālās īpašības ==
[[Attēls:Hf-crystal bar.jpg|thumbnail|235px|Hafnija kristālu stienis]]
Hafnija fizikālās īpašības ir līdzīgas [[cirkonijs|cirkonija]] īpašībām. Hafnijs tīrā veidā ir mirdzošs, elastīgs un drīzāk mīksts metāls, kuru var viegli vilkt, saritināt un apstrādāt.

Hafnija [[atommasa]] ir 178,49 g/mol, [[blīvums]] ir {{nobr|13 310}} kg/m³. Savukārt [[kušanas temperatūra]] ir 2506 K, bet [[viršanas temperatūra]] ir 4876 K. Hafnija [[īpatnējā pretestība]] 20 °C temperatūrā ir 331 nΩ·m (3,31{{E|-7}} Ωm). Standarta [[elektrodpotenciāls]] (Hf/HfO<sup>+2</sup>) ir −1,57 V.

== Izmantošana ==
[[Attēls:Hafnium_pellets_with_a_thin_oxide_layer.jpg|thumbnail|235px|Ar oksīda kārtiņu pārklāti hafnija gabaliņi]]
Hafnijs galvenokārt tiek izmantots kā kontrolelements [[kodolreaktors|kodolreaktoros]], jo tam ir augsta [[neitrons|neitronu]] absorbcijas spēja. Hafnijs tiek izmantots arī [[sakausējums|sakausējumos]] ar [[niobijs|niobiju]], [[tantals|tantalu]], [[molibdēns|molibdēnu]] vai [[volframs|volframu]]. Šiem sakausējumiem ir augsta [[kušanas temperatūra]] un liela [[karstumizturība]]. Sakausējumos hafnija koncentrācija ir līdz 2%.

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso072.html | title= Isotopes of the Element Hafnium | publisher= Jefferson Lab | accessdate= 2014. gada 16. maijā | language = angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Pārejas metāli]]