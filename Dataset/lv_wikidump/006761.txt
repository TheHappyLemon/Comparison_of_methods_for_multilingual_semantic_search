'''Polihidroksibutirāts''' ('''PHB''') ir [[polihidroksialkanoāts]] (PHA), [[polimērs]], kas pieder pie [[poliesters|poliesteru]] klases, ko pirmoreiz 1925. gadā aprakstīja [[Francija]]s [[mikrobioloģija|mikrobiologs]] [[Moriss Lemonjē]]. PHB iegūst no laboratorijā audzētām šūnām, kas to sintezē un izmanto kā uzturu. No PHB izgatavoti izstrādājumi vidē spēj [[asimilācija|asimilēties]] īsā laikā, jo tos iznīcina augsnes baktērijas. PHB tiek uzskatīts par vienu no polimēriem, kuru varētu izmantot nākotnes iepakojumu materiālu izgatavošanai, jo tas ir dabai draudzīgs materiāls, kas nepiesārņo vidi, jo salīdzinoši īsā laika sprīdī spēj bioloģiski noārdīties. Tāpat šo polimēru izmanto medicīniskiem mērķiem, piemēram, tādu ķirurģisko diegu izveidošanā, kas nav jāizņem, jo paši pēc noteikta laika perioda noārdās.

Darbs pie PHB sintēzes Latvijā sākās 1990. gadu vidū. Pie tā šobrīd strādā gan [[Latvijas Universitāte|LU]], gan [[RTU]] zinātnieki. Augstskolām pieder patents sēklu lentām, kas ražotas no PHB ar tajā iestrādātām sēklām, mikroelementiem un agroķimikālijām, kas optimālajās devās nonāk dīgšanas vietā.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.tvnet.lv/zinas/tehnologijas/atklajumi/article.php?id=355716 Plastmasa, kas sadalās mēneša laikā, radīta Latvijā]

{{organiskā ķīmija-aizmetnis}}

{{autoritatīvā vadība}}

[[Kategorija:Organiskie polimēri]]
[[Kategorija:Plastmasas]]