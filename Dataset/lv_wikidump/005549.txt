{{cita nozīme|Itālijas pilsētu|Francijas pilsētu|Buloņa}}
{{Apdzīvotas vietas infokaste
 | name                     = Boloņa
 | official_name            = ''Bologna''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Bologna postcard.jpg
 | imagesize                = 
 | image_caption            = 
 | image_shield             = Bologna-Stemma.svg
 | shield_size              = 70px
 | image_flag               = Flag of Bologna.svg
 | pushpin_map              = Itālija#Emīlija-Romanja
 | latd  = 44 | latm  = 30 | lats  = 27 | latNS  = N
 | longd = 11 | longm = 21 | longs =  5 | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = {{karogs|Itālija}}
 | subdivision_type1        = [[Itālijas reģioni|Reģions]]
 | subdivision_name1        = [[Emīlija-Romanja]]
 | subdivision_type2        = [[Itālijas metropoles|Metropole]]
 | subdivision_name2        = [[Boloņas metropole|Boloņa]]
 | subdivision_type3        = 
 | subdivision_name3        = 
 | area_total_km2           = 140.7
 | elevation_m              = 54
 | population_total         = 386298
 | population_as_of         = {{dat|2012|12|31|SK|bez}}
 | population_rank          = 
 | population_density_km2   = auto
 | timezone                 = [[Centrāleiropas laiks|CET]]
 | utc_offset               = +1
 | timezone_DST             = [[Centrāleiropas laiks|CEST]]
 | utc_offset_DST           = +2
 | website                  = {{url|http://www.comune.bologna.it/}}
 | footnotes                = 
}}
'''Boloņa''' ({{val|it|Bologna}}) ir pilsēta [[Itālija]]s ziemeļos starp [[Po (upe)|Po]] upi un [[Apenīni]]em. [[Emīlija-Romanja|Emīlijas-Romanjas]] reģiona un [[Boloņas metropole]]s administratīvais centrs.

Slavena ar 1088. gadā dibināto [[Boloņas Universitāte|Boloņas Universitāti]], kura tiek uzskatīta par vecāko Rietumu pasaulē. Universitātē mācījušies daudzi viduslaiku ievērojamākie cilvēki ([[Dante Aligjēri|Dante]], [[Petrarka]], [[Tomass Bekets]], [[Roterdamas Erasms]], [[Koperniks]]). Arī mūsdienās tā tiek uzskatīta par vienu no labākajām Eiropā un tajā mācās apmēram 100 000 studentu.

No 1945. gada līdz pat 1999. gadam Boloņā valdījušas kreisi noskaņotas partijas, tā tradicionāli bijusi [[sociālisms|sociālistisko]] un [[komunisms|komunistisko]] intelektuāļu centrs. 1999. gadā pilsētā vēlēšanās uzvarēja centriski labējā koalīcija. Bet no 2004. gada Boloņu atkal pārvalda kreisi noskaņoti politiķi.

Ekonomikā pazīstama ar [[zīmols|zīmoliem]] [[Ducati]] (motocikli), [[Lamborghini]] (auto), [[Maserati]] (auto, mūsdienās [[Modēna|Modēnā]]).

Senas tradīcijas kulinārijā, slavenākie ēdieni — [[Boloņas mērce]] (''ragù alla bolognese''), [[tortellini]], [[mortadella]] (tradicionālā Boloņas desa).

== Vēsture ==
Pilsētu, nosaucot to par Felsīnu (''Felsina''), ap 534. gadu p.m.ē. dibinājuši [[etruski]]. 4. gadsimtā p.m.ē. apmetni ieņēma [[ķelti|ķeltu]] tauta [[boji]] (''boii''). Kad 189. gadā p.m.ē. [[Senā Roma|romieši]] šeit nodibināja koloniju, to nosauca boju vārdā par Bononiju (''Bononia''). Cits jēdziens, kurā ir saglabāts boju nosaukums, ir [[Bohēmija]]. 88. gadā p.m.ē. apmetne kļuva par [[municipija|municipiju]]. [[Romas impērija]]s laikā Boloņa bija otrā lielākā pilsēta Itālijā.

Pēc pagrimuma Boloņa atdzima 5. gadsimtā, kad pilsētā darbojās [[bīskaps]] [[Svētais Petronijs]]. Pēc Romas krišanas Boloņa bija [[Ravennas eksarhāts|Ravennas eksarhāta]] pierobežas pilsēta. 728. gadā pilsētu ieņēma [[langobardi|langobardu]] karalis [[Liutprands]].

11. gadsimtā Boloņa attīstījās kā brīva [[komūna]], un 1164. gadā tā iestājās [[Lombardijas līga|Lombardijas līgā]] pret [[Frīdrihs I Barbarosa|Frīdrihu Barbarosu]]. 1088. gadā tika nodibināta ''Studio'', kas bija sākums slavenajai [[Boloņas Universitāte]]i.

1256. gadā Boloņa izdeva ''Legge del Paradiso'' (Paradīzes likumu), izpirkdama Boloņas iedzīvotājus no dzimtbūšanas, izmantojot sabiedriskās finanses. [[Gvelfu un Gibelīnu karš|Gvelfu un Gibelīnu kara]] laikā 1325. gadā Boloņa (Gvelfi) zaudēja [[Zapolino kauja|Zapolino kaujā]] [[Modēna]]i (Gibelīni) un Boloņa bija spiesta meklēt [[Romas pāvests|pāvesta]] aizsardzību. 14. gadsimta beigās un 15. gadsimta sākumā par Boloņu cīnījās vietējā vara, [[Pāvesta valsts]] un [[Milāna]]s [[Viskonti (dzimta)|Viskonti dzimta]].

15. gadsimta vidū varu pilsētā ieguva [[Bentivoljo]] dzimta. Boloņa piedzīvoja savus uzplaukumu un tā kļuva par vienu no [[Renesanse]]s centriem, tomēr 1506. gadā pāvesta karaspēks ieņēma pilsētu. Tomēr pilsētas uzplaukums turpinājās un 16. un 17. gadsimtā šeit uzplauka [[Boloņas skola]]s glezniecība.

[[Napoleons Bonaparts|Napoleona]] laikā Boloņa vispirms bija [[Cispadānas republika]]s galvaspilsēta, bet vēlāk ietilpa [[Cisalpīnas republika|Cisalpīnas republikā]]. Pēc Napoleona sakāves Boloņa atkal ietilpa Pāvesta valstī. 1831. un 1849. gadā Boloņa sacēlās pret pāvesta varu.

1859. gadā pilsēta balsoja par iekļaušanos [[Sardīnijas Karaliste|Sardīnijas Karalistē]] un tā kļuva par apvienotās Itālijas daļu.

[[Otrais pasaules karš|Otrā pasaules kara]] izskaņā daļa pilsētas cieta kaujās.

1980. gada 2. augustā terora aktā Boloņas dzelzceļa stacijā gāja bojā 85 cilvēki. Tiek uzskatīts, ka spridzināšanu veica [[Galēji labēja politika|galēji labējās]] organizācijas ''[[Ordine Nuovo]]'' biedri.

== Cilvēki ==

Boloņā dzimuši:

* [[Frančesko Albani]] (''Francesco Albani'') (1578-1660) — mākslinieks
* [[Uliss Androvandi]] (''Ulisse Aldrovandi'') (1522-1605) — dabaszinātnieks
* [[Alesandro Algardi]] (''Alessandro Algardi'') (1598-1654) — mākslinieks
* [[Adriano Bančēri]] (''Adriano Banchieri'') (1568-1634) — komponists
* [[Džordžo Basani]] (''Giorgio Bassani'') (1916-2000) — rakstnieks
* [[Benedikts XIV]] (''Benedictus XIV'') (1675-1758) — pāvests
* [[Stefano Beni]] (''Stefano Benni'') (1947-) — rakstnieks
* [[Laura Beti]] (''Laura Betti'') (1934-2004) — aktrise
* [[Rafaels Bombeli]] (''Rafael Bombelli'') (1526—1573) — matemātiķis
* [[Lodoviko Ferari]] (''Lodovico Ferrari'') (1522-1565) — matemātiķis
* [[Džanfranko Fini]] (''Gianfranco Fini'') (1952-) — politiķis
* [[Luidži Galvāni]] (''Luigi Galvani'') (1737-1798) — ārsts
* [[Gregors XIII]] (''Gregorius XIII'') (1502-1585) — pāvests
* [[Gregors XV]] (''Gregorius XV'') (1554-1623) — pāvests
* [[Frančesko Marija Grimaldi]] (''Francesco Maria Grimaldi'') (1618-1663) — matemātiķis
* [[Inokentijs IX]] (''Innocentius IX'') (1519-1591) — pāvests
* [[Agostino Karači]] (''Agostino Carracci'') (1557-1602) — mākslinieks
* [[Anibale Karači]] (''Annibale Carracci'') (1560-1609) — mākslinieks
* [[Ludoviko Karači]] (''Ludovico Carracci'') (1555-1619) — mākslinieks
* [[Pjērluidži Kolina]] (''Pierluigi Collina'') (1960-) — futbola tiesnesis
* [[Džuzepe Marija Krespi]] (''Giuseppe Maria Crespi'', 1665-1747) — mākslinieks
* [[Guljelmo Markoni]] (''Guglielmo Marconi'') (1874-1937) — radio izgudrotājs
* [[Džovani Batista Martini]] (''Giovanni Battista Martini'') (1706-1784) — mūziķis
* [[Džordžo Morandi]] (''Giorgio Morandi'') (1890-1964) — mākslinieks
* [[Pjērs Paolo Pazolīni]] (''Pier Paolo Pasolini'') (1922-1975) — kinorežisors
* [[Romano Prodi]] (''Romano Prodi'') (1939-) — politiķis
* [[Džudo Reni]] (''Guido Reni'') (1575-1642) — mākslinieks
* [[Otorīno Respīgi]] (''Ottorino Respighi'') (1879-1936) — komponists
* [[Alberto Tomba]] (''Alberto Tomba'') (1966-) — kalnu slēpotājs
* [[Kristiāns Vjeri]] (''Christian Vieri'') (1973-) — futbolists
* [[Alesandro Dzanardi]] (''Alex Zanardi'') (1966-) — autobraucējs

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Emīlijas-Romanjas pilsētas]]