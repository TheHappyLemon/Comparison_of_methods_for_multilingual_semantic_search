{{ezera infokaste
|ezers=Monūna ezers
|attēls=Lake Monoun.jpg
|paraksts=Monūna ezera satelītaina
|map = Kamerūna
| plat_d=5 | plat_m=34 | plat_s=45 | plat_NS=N
| gar_d=10 | gar_m=35 | gar_s=0 | gar_EW=E
|vieta={{CMR}}
|platība=
|garums=1,5
|Vid_dziļums=
|Max_dziļums=96
|tilpums=
|augstums_vjl=1080
|izteka=Panke
|baseins=
|valstis=
|salas=
|pilsētas=
}}
'''Monūna ezers''' (arī '''Monūns'''; {{val|en|Lake Monoun}}, {{val|fr|Lac Monoun}}) ir [[ezers]] [[Kamerūna|Kamerūnā]], [[Rietumu reģions (Kamerūna)|Rietumu reģionā]]. [[1984]]. gada [[15. augusts|15. augustā]] no ezera pēkšņi izdalījās [[ogļskābā gāze|ogļskābās gāzes]] mākonis, kas nogalināja 37 cilvēku. Līdzīgas briesmas rada tikai vēl divi pasaules ezeri — [[Ņosa ezers]] Kamerūnā un [[Kivu ezers]] [[Ruanda|Ruandā]].

== Ezera izvirdums ==
Vairāki cilvēki liecina, ka 1984. gada 15. augustā, ap plkst. 22:30 ir dzirdējuši skaļu troksni. Šajā laikā ezera rietumu daļā strauji izdalījās ogļskābās gāzes mākonis. Ap 03:00 mākonis sasniedza apdzīvotu vietu un līdz rītausmai no ogļskābās gāzes mira 37 cilvēki. Katastrofā izdzīvojušie liecina, ka miglai līdzīgais mākonis ir bijis rūgts, skābs. Ezera austrumu daļā ūdens vilnis pie zemes pieplacināja augus.

Vēlāki pētījumi liecināja, ka katastrofu nav izraisījušas vulkāna izvirduma radītas gāzes bet gan ezera ūdenī uzkrātā ogļskābā gāze. Tas tomēr neizskaidro upuru ādas apdegumus un mākoņa smaku (ogļskābā gāze ir bez smaržas).

Daži no upuriem brauca smagās automašīnas piekabē. Automašīnas dzinējs noslāpa un desmit cilvēki izlēca no piekabes. Divi piekabē palikušie izdzīvoja, jo atradās augstāk, virs ogļskābās gāzes.

Sākotnēji dīvainajam notikumam neizdevās atrast skaidrojumu, daļa iedzīvotāju pat uzskatīja, ka tas ir terora akts.

Pēc diviem gadiem notika līdzīga, daudz lielāka mēroga katastrofa ap 100 km attālajā Ņosa ezerā.

== Degazācija ==
[[2003. gads|2003]]. gadā ar mērķi novērst katastrofas atkārtošanos ezerā tika ievietota [[degazācija]]s caurule. Sākotnēji gāzes atsūknēšanai bija nepieciešams sūknis, taču, sākoties ogļskābās gāzes plūsmai, sākās patstāvīgs gāzes izdalīšanās process. Pašlaik gāzes izdalīšanās ātrums brīžiem pārsniedz skaņas ātrumu un rada ap 50 m augstu [[strūklaka|strūklaku]].

[[2005. gads|2005]]. gada septembra pētījuma ([[Mičiganas Universitāte]]) rezultātā noskaidrots, ka gāze no ezera netiek novadīta pietiekami ātri un ezera ūdenī ogļskābās gāzes koncentrācija pieaug. Ir nepieciešams padziļināt esošo cauruli un uzstādīt vēl vienu. Pretējā gadījumā nākamais letālais gāzes izvirdums ir nenovēršams.

Raksturīgi, ka ezera ūdens augšējā slānī dzīvo zivis, kas ir pielāgojušās pie tā, ka jau 5—7 m dziļumā sākas bezskābekļa ūdens slānis. Zivis spēj izturēt īsu uzturēšanos bezskābekļa ūdenī. Tā kā ezerā ir 3 daļēji nodalīti ūdens baseini, zivju populācija pārdzīvoja 1984. gada izvirdumu.

== Ārējās saites ==
* [https://web.archive.org/web/20051104033153/http://www.biology.lsa.umich.edu/~gwk/research/nyos_nmdp.htm Niosas un Monūna ezeru degazācijas projekts (angliski)]
* [http://www.newscientist.com/article.ns?id=dn8053 Killer lakes in Cameroon may strike again]
* [http://vulcan.wr.usgs.gov/Glossary/Lakes/description_volcanic_lakes_gas_release.html Volcanic Lakes and Gas Releases - pētījumu rezultāti]
* [http://news.bbc.co.uk/2/hi/science/nature/4285878.stm BBC News 27 Sep 2005: Nepieciešama rīcība, lai novērstu nāvējošo ezeru briesmas (angliski)]
* [http://mhalb.pagesperso-orange.fr/nyos/commun/indexmap.htm The degassing of Lake Monoun: implementation]

{{DEFAULTSORT:Monuna ezers}}
[[Kategorija:Kamerūnas ezeri]]