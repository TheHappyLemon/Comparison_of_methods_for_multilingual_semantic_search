'''Nedēļa''' ir noteikts [[laiks|laika]] periods, kurā ietilpst septiņas [[diennakts|diennaktis]], lai gan atsevišķām kultūrām var būt atšķirīgs dienu skaits nedēļā. Nedēļa ir lielākā no vispārpieņemtajām laika mērvienībām, kurā ietilpst precīzs dienu skaits. Vienā [[mēnesis|mēnesī]] ietilpst 4 nedēļas ([[februāris|februārī]]) un vēl papildus divas vai trīs dienas (pārējos mēnešos). [[Gads|Gadā]] ir 52 nedēļas un 1 diena (vai 2 dienas [[garais gads|garajā gadā]]). Katrai nedēļas dienai ir savs nosaukums: [[pirmdiena]], [[otrdiena]], [[trešdiena]], [[ceturtdiena]], [[piektdiena]], [[sestdiena]] un [[svētdiena]]. Ka redzams, nedēļas dienu nosaukumi ir atvasināti no skaitļu vārdiem, izņemot svētdienu, bet citām tautām šīs dienas tiek sauktas vārdos, kas atvasināti no [[planēta|planētu]] nosaukumiem.

== Agrākās kalendārās sistēmas ==
[[Attēls:Aztec Sun Stone Replica cropped.jpg|thumbnail|Saules akmens, kurā redzams [[acteki|acteku]] kalendārs. Tajā ir redzams, ka nedēļas garums bija pat divdesmit dienas]]
[[Antropoloģija|Antropologi]] ir izpētījuši, ka nedēļas garums vienmēr nav bijis septiņas dienas. Dažādos laikos dažādās pasaules malās tās garums ir svārstījies no trim līdz pat desmit un vairāk dienām. Tiek uzskatīts, ka tas bija periods starp [[tirgus]] dienām.<ref name="buzzle"/> Sākotnēji [[Centrālāzija|Centrālāzijā]] tās bija piecas dienas, [[Babilonija|Babilonijā]] — septiņas dienas, [[Senā Roma|Senajā Romā]] — astoņas dienas, bet [[Senā Ēģipte|Senajā Ēģiptē]] — desmit dienas.<ref name="buzzle"/> [[Lietuva|Lietuvā]] pirms [[kristietība]]s ieviešanas nedēļas garums bija deviņas dienas.<ref name="webexhibits"/>

Nav īsti zināms, kāpēc mūsdienās nedēļā ir tieši septiņas dienas. Pastāv vairākas versijas, kas to mēģina izskaidrot. [[321]]. gadā Romas imperators [[Konstantīns I]] ieviesa septiņu dienu garu nedēļu,<ref name="britannica"/> kas tikai laika gaitā tika ieviesta visā pasaulē. Viena no versijām par to, kāpēc nedēļā ir septiņas dienas un kuru atbalsta [[kristieši]], ir tāda, ka [[Bībele|Bībelē]] ir aprakstīts, ka [[Dievs]] izveidoja pasauli sešās dienās, bet septītā bija atpūtas diena. Savukārt cita versija apgalvo, ka nedēļā ir septiņas dienas, jo senatnē pie debesīm varēja redzēt septiņus kustīgus objektus ([[Saule|Sauli]], [[Mēness|Mēnesi]] un tolaik piecas zināmās [[planēta]]s). Daudzās valodās, kur tiek izmantots [[latīņu alfabēts]], nedēļas nosaukumi ir saistīti ar septiņiem debess objektiem. Septiņi relatīvi veiksmīgi sadala arī Mēness [[apriņķošanas periods|apriņķošanas periodu]] ap Zemi, kā arī gada garumu. Respektīvi, Mēness apriņķo ap Zemi 29,53 dienās jeb mazliet vairāk par četrām nedēļām. Savukārt gada garumu (365,24 dienas) sadalot ar septiņi iegūst 52 nedēļas (paliek pāri mazliet vairāk par vienu dienu).

Latviešu vēsturnieki [[Jānis Krodznieks]] un [[Arveds Švābe]], kā arī latviešu valodnieks un etnogrāfs [[Pēteris Šmits]] uzskata, ka 7 dienu nedēļu latvieši aizguva caur senkrieviem un pašam nosaukumam "nedēļa" esot slāviska cilme (''неделя'', no ''не делать'' — 'nedarīt'). Ar vārdu "nedēļa" sākotnēji varētu būt apzīmēta svētdiena jeb brīvdiena, kas vēlāk pārnests uz laika posmu starp divām brīvdienām.<ref>{{Grāmatas atsauce |title=Mitoloģijas enciklopēdija 2 |year=1994 |publisher=[[Galvenā enciklopēdiju redakcija|Latvijas enciklopēdija]] |location=Rīga |isbn=5-89960-044-6 |page=200.—2001}}</ref> [[Jātvingi|Jātvingu]] (prūšiem radniecīga rietumbaltu cilts) valodā svētdiena bijusi "nadēle".{{Nepieciešama atsauce}}

== Darba nedēļa ==
Mūsdienās gandrīz visā pasaulē [[globalizācija]]s rezultātā ir ieviesies, ka darba nedēļas garums ir no pirmdienas līdz piektdienas, bet [[nedēļas nogale]] ir sestdiena un svētdiena, kad atpūšas no [[algots darbs|darba]]. Agrāk vienīgā brīvā diena bija svētdiena. Savukārt [[ebreji]]em svētā diena ir sestdiena ([[sabats]]), bet musulmaņiem — piektdiena, kas [[Korāns|Korānā]] ir nosaukta par "karaļa dienu".<ref name="webexhibits"/>

== Nedēļu numerācija ==
Saskaņā ar [[ISO 8601]] starptautisko standartu nedēļas tiek numurētas. Pēc šī standarta sanāk, ka pirmā gada nedēļa ir tā, kurā iekrīt [[4. janvāris]] vai arī pirmā nedēļa, kuras ceturtdiena ir janvāra pirmā ceturtdiena. Parasti gadā ir 52 nedēļas. Izņēmumi ir gadi, kas sākas otrdienā, vai [[garais gads|garie gadi]], kas sākas trešdienā. Šajos gados pēc numerācijas ir 53 nedēļas.

== Atsauces ==
{{commonscat|Weeks|nedēļas}}
{{atsauces|refs=
<ref name="buzzle">{{tīmekļa atsauce | url= http://www.buzzle.com/editorials/6-7-2004-55167.asp | title= Monday to Sunday makes one week | publisher= Buzzle.com | accessdate= 2011-09-11 | language= angliski | archiveurl= https://web.archive.org/web/20090328104624/http://www.buzzle.com/editorials/6-7-2004-55167.asp | archivedate= 2009-03-28 }}</ref>
<ref name="britannica">{{tīmekļa atsauce | url= http://www.britannica.com/EBchecked/topic/638786/week | title= Week | publisher= Britannica.com | accessdate= 2011-09-11 | language= angliski}}</ref>
<ref name="webexhibits">{{tīmekļa atsauce | url= http://www.webexhibits.org/calendars/week.html | title= Our Seven-day Week | publisher= WebExibits | accessdate= 2012-11-03 | language= angliski | archiveurl= https://web.archive.org/web/20121112192403/http://www.webexhibits.org/calendars/week.html | archivedate= 2012-11-12 }}</ref>
}}

{{laiks-aizmetnis}}

{{Nedēļas dienas}}

{{autoritatīvā vadība}}

[[Kategorija:Laika mērvienības]]