[[Attēls:Wikipedia_barcode_128.svg|thumb|right|"''Wikipedia''", iekodēta ar Code 128]]
[[Attēls:12345678901-2-23456 barcode UPC(A).svg|thumb|Vairāki skaitļi, iekodēti ar UPC]]
'''Svītrkods''' ir [[informācija]]s vizuāls attēlojums uz virsmas ierīcēm nolasāmā formātā. Svītrkodu var nolasīt ar optisko [[skeneris|skeneri]] (svītrkodu nolasītāju).

Svītrkodu parasti izmanto priekšmetu (objektu) [[identifikācija]]i uzskaitei datorsistēmās ([[tirdzniecība|tirdzniecībā]], [[noliktava|noliktavās]], [[bibliotēka|bibliotēkās]] u.c.). Šādas sistēmas [[datubāze|datubāzē]] katram objektam ir unikāls identifikators (skaitlis vai simbolu virkne); šo identifikatoru pārkodē svītrkodā un ar īpašu [[printeris|printeri]] uzdrukā tieši uz preces vai uz [[uzlīme]]s, kuru pēc tam uzlīmē uz objekta.

Pastāv dažādi svītrkodu tipi jeb '''simbolikas''', kam ir dažāds lietojums. Izšķir lineāros un divdimensiju svītrkodus, kā arī abu apvienojumu (''stacked barcodes'').

== Lineārie svītrkodi ==
Šādus svītrkodus nolasa vienā virzienā (horizontāli), un tie ir visizplatītākie. Paredzēti neliela informācijas daudzuma kodēšanai (20-30 simboli).
Svītrkods šaurāku un platāku paralēlu svītru salikums.

Biežāk izmantotās lineārās simbolikas:
* [[EAN]]
* [[UPC]]
* ''[[Code 39]]''
* ''[[Code 128]]''
* ''[[Codabar]]''
* ''[[Interleaved 2 of 5]]''

== Divdimensiju svītrkodi ==
Divdimensiju svītrkodi paredzēti liela informācijas daudzuma kodēšanai (līdz vairākām teksta lapām). Sastāv no baltiem un melniem taisnstūriem.
To nolasa ar īpašu skeneri.

Biežāk izmantotās simbolikas:
* [[QR kods]]

== Svītrkoda priekšrocības un trūkumi ==
=== Priekšrocības ===
* Papīra dokumentu samazināšana;
* Kļūdu samazināšana, ievadot un apstrādājot informāciju;
* Klientu apkalpošanas ātruma palielināšana;
* Preču kustības galveno tehnoloģisko funkciju automatizēšana.

=== Trūkumi ===
* Datus nevar papildināt — svītrkodu uzdrukā tikai vienu reizi;
* Neliels datu apjoms;
* Dati ir atklātā formā, un preces netiek aizsargātas pret [[viltojums|viltojumiem]] vai zagšanas;
* Svītrkodu zīmes nav aizsargātas pret [[vide]]s iedarbību, jo tās izvietotas iepakojuma ārpusē;
* Svītrkodu zīmes nav ilglaicīgas, jo tās ar laiku var izdzist.

Ir tehnoloģijas, kurās ir novērsti svītrkodam piemītošie trūkumi, tai pašā laikā paturot tā priekšrocības. Piemēram, [[Radiofrekvences identifikācija|RFID]].

== Lietojums ==
Svītrkodu plaši izmanto preču marķēšanai. Izstrādājumam piešķir atsevišķu numuru, kas parasti sastāv no 13 cipariem. Piemēram, kodam 5701721110013 pirmie divi skaitļi (57) norāda [[valsts|valsti]], kur šī [[prece]] izgatavota. Nākamie cipari norāda preces nosaukumu, tās īpašības, izmērus, masu. Pēdējais cipars (3) ir kontrolskaitlis, lai pārbaudītu vai skanēšanas ierīce pareizi nolasījusi svītru kodu. Dažkārt uz preces var nolasīt, piemēram, "izgatavots Vācijā", bet svītru un ciparu kods norāda citu valsti. Iemesli tam var būt vairāki. Firma var būt reģistrēta valstī, uz kuru eksportē [[produkcija|produkciju]], prece var būt izgatavota kādā valstī pēc citas valsts licences, vai arī uzņēmumu dibinājušas vairāku valstu firmas.

Pirmie divi vai trīs cipari, jeb valstu prefiksi, pēc kuriem nevar noteikt, kurā valstī preces ir ražotas, bet var uzzināt kurā no tām svītrkods ir reģistrēts, ir šādi:
* 00-09 [[Amerikas Savienotās Valstis|ASV]] un [[Kanāda]]
* 28-29 veikala iekšējā numerācija
* 30-37 [[Francija]]
* 380 [[Bulgārija]]
* 383 [[Slovēnija]]
* 385 [[Horvātija]]
* 400-440 [[Vācija]]
* 460-469 [[Krievija]]
* 471 [[Ķīnas Republika|Taivāna]]
* 474 [[Igaunija]]
* 475 [[Latvija]]
* 477 [[Lietuva]]
* 480 [[Filipīnas]]
* 489 [[Honkonga]]
* 45 un 49 [[Japāna]]
* 50 [[Lielbritānija]]
* 520 [[Grieķija]]
* 529 [[Kipra]]
* 535 [[Malta]]
* 539 [[Īrija]]
* 54 [[Beļģija]], [[Luksemburga]]
* 560 [[Portugāle]]
* 569 [[Īslande]]
* 57 [[Dānija]]
* 590 [[Polija]]
* 599 [[Ungārija]]
* 600-601 [[Dienvidāfrika]]
* 611 [[Maroka]]
* 619 [[Tunisija]]
* 64 [[Somija]]
* 690 [[Ķīna]]
* 70 [[Norvēģija]]
* 729 [[Izraēla]]
* 73 [[Zviedrija]]
* 740-745 [[Gvatemala]], [[Salvadora]], [[Hondurasa]], [[Nikaragva]], [[Kostarika]]
* 750 [[Meksika]]
* 759 [[Venecuēla]]
* 761 [[Šveice]]
* 770 [[Kolumbija]]
* 773 [[Urugvaja]]
* 775 [[Peru]]
* 779 [[Argentīna]]
* 780 [[Čīle]]
* 786 [[Ekvadora]]
* 789 [[Brazīlija]]
* 80-83 [[Itālija]]
* 84 [[Spānija]]
* 850 [[Kuba]]
* 858 [[Slovākija]]
* 859 [[Čehija]]
* 860 [[Dienvidslāvija]]
* 869 [[Turcija]]
* 87 [[Nīderlande]]
* 880 [[Dienvidkoreja]]
* 885 [[Taizeme]]
* 888 [[Singapūra]]
* 899 [[Indonēzija]]
* 90-91 [[Austrija]]
* 93 [[Austrālija]]
* 94 [[Jaunzēlande]]
* 955 [[Malaizija]]
* 977 periodiskie izdevumi
* 978-979 grāmatas ([[ISBN]])
* 980 naudas atgriešanas čeki
* 99 kuponi

== Ārējās saites ==
[http://www.gs1.lv/ GS1 Latvija]

{{autoritatīvā vadība}}

[[Kategorija:Rakstzīmju kodējums]]
[[Kategorija:Svītrkods]]