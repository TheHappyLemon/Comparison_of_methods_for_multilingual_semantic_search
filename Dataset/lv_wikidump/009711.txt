{{Mākslinieka infokaste
| name          = Frančesko Bartolomeo Rastrelli
| image         = Ротари - Портрет архитектора Бартоломео Растрелли.jpg
| imagesize     = 200px
| caption       = 
| birthname     = 
| birthdate     = {{dat|1700}}
| location      = [[Parīze]], [[Francijas Karaliste]] (tagad {{FRA}}) 
| deathdate     = {{dat|1771|4|29}}
| deathplace    = [[Sanktpēterburga]], [[Krievijas Impērija]] (tagad {{RUS}})
| nationality   = [[itālis]]
| field         = [[arhitektūra]]
| training      = 
| movement      = [[Baroks]]
| famous works  = [[Rundāles pils]] (1736—1740), [[Jelgavas pils]] (1738—1740), Pēterhofas pils, Ziemas pils, Smoļnija katedrāle
| patrons       = 
| awards        = 
}}

'''Bartolomeo Frančesko (Frančesko Bartolomeo) Rastrelli''' ({{val|it|Bartolomeo Francesco Rastrelli}}; {{val|ru|Франческо Бартоломео Растрелли}}; [[1700]]. gads [[Parīze]] — [[1771]]. gada 29. aprīlis [[Sanktpēterburga]]) bija [[itāļi|itāļu]] izcelsmes [[Krievijas Impērija]]s galma [[arhitekts]] ķeizarienes [[Anna I|Annas]] un [[Elizabete Romanova (Krievijas ķeizariene)|Elizabetes]] valdīšanas laikā. Savas karjeras sākumā un beigās viņš uzturējās [[Kurzemes un Zemgales hercogiste|Kurzemes un Zemgales hercogistē]].

Rastrelli arhitektūrā apvienoja Eiropas [[Baroks|baroku]] ar krievu arhitektūras tradīcijām, pirmkārt jau ar [[Nariškinu baroks|Nariškina stilu]]. Pēc viņa projektiem uzbūvētas vairākas izcilas pilis un baznīcas [[Rundāle|Rundālē]] un [[Jelgava|Jelgavā]], [[Pēterburga|Pēterburgā]] un tās apkārtnē, [[Kijiva|Kijivā]] un [[Maskava|Maskavā]].

== Dzīvesgājums ==
Dzimis itāļu skulptora [[Bartolomeo Karlo Rastrelli]] (1675—1744) ģimenē [[Francija|Francijā]]. 1716. gadā pēc Krievijas cara [[Pēteris I|Pētera I]] uzaicinājuma kopā ar tēvu ieradās Sanktpēterburgā. Pirmais nozīmīgais pasūtījums bija agrākā [[Moldāvija]]s kņazistes  valdnieka Dimitra Kantemira pils būvniecība 1721. gadā.

No 1725. līdz 1730. gadam Bartolomeo Rastrelli dzīvoja ārpus Krievijas, visdrīzāk Itālijā. Ceļojot cauri Jelgavai, viņš 1725. gadā iepazinās ar Kurzemes hercoga atraitni [[Anna I|Annu Ivanovnu]], kura pēc kļūšanas par Krievijas Impērijas ķeizarieni viņu 1730. gadā uzaicināja kļūt par savu galma arhitektu. Pēc ķeizarienes favorīta Kurzemes hercoga [[Ernsts Johans Bīrons|Ernesta Johana Bīrona]] pasūtījuma Rastrelli projektēja [[Rundāles pils|Rundāles pili]] (1736—1740) un [[Jelgavas pils|Jelgavas pili]] (1738—1740).

No 1741. līdz 1762. gadam viņš bija ķeizarienes [[Elizabete Romanova (Krievijas ķeizariene)|Elizabetes]] galma arhitekts un vadīja koka Vasaras pils uzbūvi Sanktpēterburgā (1741— 1744, nav saglabājies). Pēc tam sekoja vairāku Pēterburgas augstmaņu pilsētas un piepilsētas piļu būve, no kurām slavenākās ir Voroncova (1749—1752) un Stroganova pilis (1752—1754) Pēterburgā. No 1747. līdz 1752. gadam Rastrelli vadīja Lielās pils kompleksa būvniecību [[Pēterhofa|Pēterhofā]]. 1747. gadā tapa skice Andreja katedrālei Kijivā. 1752.— 1757. gadā viņš vadīja agrākās ķeizarienes [[Katrīna I|Katrīnas I]] pils pārbūvi [[Puškina|Carskoje Selo]], bet 1754. — 1762. gadā [[Ziemas pils]] būvi Pēterburgā ar tās slavenajām Jordānas kāpnēm.

Viņa pēdējais darbs Pēterburgā bija [[Smoļnija klosteris|Smoļnija klostera]] ansamblis (1748—1754). Klostera zvanu tornis tajā laikā bija visaugstākais [[Sanktpēterburga|Sanktpēterburgā]] un visā [[Krievija|Krievijā]]. Elizabetes nāve 1762. gadā neļāva arhitektam pabeigt iesākto. Nākot pie varas [[Katrīna II|Katrīnai II]], Rastrelli savu galma arhitekta posteni bija spiests pamest, jo jaunajai ķeizarienei labāk patika klasicisma stils, baroku viņa dēvēja par "putukrējumu". Viņš bija atbrīvots no darba ar pensiju 1000 rubļu gadā.<ref>[http://www.calend.ru/person/6839/] (krieviski)</ref>

Pēc Kurzemes hercoga Bīrona atbrīvošanas un atgriešanas Jelgavā Rastrelli 1763. gadā devās pie sava pasūtītāja. Bīrons viņu aicināja uzraudzīt pirms trimdas iesākto hercoga piļu celtniecības pabeigšanu.<ref>[http://www.russkije.lv/ru/journalism/read/gushin_elgava_gorod_rastrelli/] (krieviski)</ref>

1766. gadā Rastrelli devās pie Prūsijas karaļa [[Frīdrihs II Lielais|Frīdriha II]] ar cerību atrast darbu. Bet viņš atteica arhitektam tikšanos, norādot uz iespēju "izdrukāt projektus apskatam, lai cienītāji baudītu mākslu".

Pēc Rastrelli atgriešanās Jelgavā nomira viņa sieva Marija, ko apbedīja kapos pie Reformātoru baznīcas. Pēc sievas nāves Jelgavas avīze publicēja sludinājumu par Rastrelli mantas pārdošanu.
Viņa pēdējais projekts bija Jelgavas [[Jelgavas Sv. Simeona un Sv. Annas pareizticīgo katedrāle|Sv. Simeona un Sv. Annas]] katedrāles jaunbūve baroka stilā, kuru viņš iesniedza grāfam Paņinam, ar lūgumu par vienreizējo pabalstu 12 000 rubļu apmērā. Baznīca tika uzcelta pēc autora nāves (1774—1780), vēlāk pamatīgi pārbūvēta pēc N. Čagina projekta (1890—1892) eklektikas stilā, saglabājot vienīgi vecās baznīcas sienas.<ref>[http://www.russkije.lv/ru/pub/read/kleshnina-sobor-sa/ Svēto Sīmaņa un Annas katedrāle] (krieviski)</ref>

1771. gada janvārī, dažus mēnešus pirms nāves, Rastrelli ievēlēja par goda biedru Krievijas Impērijas Mākslas akadēmijā.

Miris 1771. gada 29. aprīlī Pēterburgā un, pēc vienas no versijām, apbedīts Jelgavā blakus sievai. Ķeizariene Katrīna II izdeva ediktu par pensijas piešķiršanu Rastrelli mantiniekam Frančesko Bartoliati.

== Piemiņa ==
1923. gadā [[Petrograda|Petrogradā]] viņa vārdā tika pārdēvēts laukums bijušā Smoļnija klostera priekšā.

1991. gadā uzstādīja Rastrelli pieminekli pie Katrīnas pils Carskoje selo.<ref>[http://www.rutraveller.ru/place/50441]</ref>

2011. gadā Pēterburgā atklāja pieminekļus Ziemeļu Palmīras izcilajiem arhitektiem, tajā skaitā Rastrelli.<ref>{{tīmekļa atsauce|url=http://www.unplaces.ru/Monument.php?id=131|title=Необычные места и памятники|website=www.unplaces.ru}}</ref>

== Rastrelli būvju attēli ==
<gallery>
Attēls:Rundalen1.jpg|[[Rundāles pils]] (1736—1740; 1764—1767)
Attēls:Biron Rezidenz.jpg|[[Jelgavas pils]] (1738—1740; 1763—1772)
Attēls:Summer Palace St Petersburg.jpeg|Elizabetes Vasaras pils Pēterburgā (1741—1744, nojaukta 1797)
Attēls:Peterhof Fountains 01 - Big Cascade 02.jpg|Pēterhofas pils (1747—1755)
Attēls:St. Andriy's Church in Kyiv.jpg|Sv.Andreja katedrāle Kijivā (1748—1767)
Attēls:Смольный собор 2.jpg|Smoļnija katedrāle Pēterburgā (1748—1764) 
Attēls:Spb 06-2012 Vorontsov Palace.jpg|Voroncova pils Pēterburgā (1749—1757)
Attēls:DSC00991, Catherine’s Palace, Pushkin, St. Petersburg, Russia.jpg|[[Katrīna I|Katrīnas I]] pils Puškinā (1752—1756)
Attēls:2005-08-10 Kiev Mariinsky Palace 123.JPG|Marijas pils Kijivā (1752)
Attēls:Строгановский дворец (24).jpg|Stroganova pils Pēterburgā (1753—1754)
Attēls:Spb 06-2012 Palace Embankment various 14.jpg|Ziemas pils Pēterburgā (1754—1762)
Attēls:Krievu ortodoksa baznica Jelgava.jpg |Sv. Sīmaņa un Annas baznīca Jelgavā (celta 1774 (pēc Rastrelli nāves), pārbūvēta 1890-1892).
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Rastrelli, Frančesko Bartolomeo}}
[[Kategorija:1700. gadā dzimušie]]
[[Kategorija:1771. gadā mirušie]]
[[Kategorija:Parīzē dzimušie]]
[[Kategorija:Baroka arhitekti]]
[[Kategorija:Itāliešu arhitekti]]
[[Kategorija:Arhitekti]]
[[Kategorija:Sanktpēterburgā mirušie]]