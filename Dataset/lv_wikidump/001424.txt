{{Valsts amatpersonas infokaste 
| vārds               =Zbigņevs Bžeziņskis
| vārds_orģ           =''Zbigniew Brzezinski''
| attēls              =Zbigniew Brzezinski, 1977.jpg
| amats               =10. [[ASV Nacionālās drošības padomnieks]]
| term_sākums         ={{Dat|1977}}
| term_beigas         ={{Dat|1981}}
| prezidents          =[[Džimijs Kārters]]
| priekštecis         =[[Brents Skovkrofts]]
| pēctecis            =[[Ričards Allens]]
| dzim_dati           ={{Dat|1928|03|28|N}}
| dzim_vieta          ={{vieta|Polija|Varšava}}
| mir_dati            ={{dat|2017|5|26|N}}
| mir_vieta           ={{vieta|ASV|Virdžīnija|Folčerča}}
| tautība             =[[Poļi|polis]]
| partija             =[[ASV Demokrātiskā partija|Demokrātiskā partija]]
| dzīvesb             =
| profesija           =
| alma_mater          =[[Makgila Universitāte]],<br />[[Hārvarda Universitāte]]
| reliģija            =
| paraksts            =
| piezīmes            =
}}

'''Zbigņevs Kazimežs Bžeziņskis''' ({{val|en|Zbigniew Kazimierz Brzezinski}}, dzimis {{dat|1928|03|28}}, miris {{dat|2017|5|26|}}) bija [[poļi|poļu]] izcelsmes [[Amerikas Savienotās Valstis|ASV]] politiķis un politologs. Pēdējā laikā bija pasniedzējs ''[[The Paul H. Nitze School of Advanced International Studies]]'' (SAIS) un pētnieks ''[[Center for Strategic and International Studies]]'' (CSIS) ASV. Zbigņevs Bžezinskis bija [[Latvijas Okupācijas muzejs|Latvijas Okupācijas muzeja]] goda padomes loceklis.

== Dzīvesgājums ==
Dzimis 1928. gadā [[Varšava|Varšavā]] diplomāta ģimenē. Tēvs Tadeušs Bžeziņskis 1920. gadā bija cīnījies Polijas armijas rindās [[Poļu-padomju karš|Poļu-padomju karā]]. No 1931. līdz 1935. gadam tēvu norīkoja darbā [[Vācija|Vācijā]] un Zbigņevs bija aculiecinieks [[Nacionālsociālisms|nacisma]] dzimšanai. No 1936. līdz 1938. gadam tēvs strādāja par diplomātu [[Padomju Savienība|PSRS]], [[Josifs Staļins|Staļina]] Lielā terora laikā.

1938. gadā Bžeziņsku ģimeni norīkoja darbā uz [[Kanāda|Kanādu]], bet, kad [[Molotova-Ribentropa pakts|Molorova-Ribentropa pakta]] rezultātā Poliju sadalīja divu agresoru starpā, Bžeziņsku ģimene nolēma neatgriezties dzimtenē.

1950. gadā Bžeziņskis ieguva maģistra grādu [[Makgila Universitāte|Makgila Universitātē]] [[Otava|Otavā]] Kanādā, specializējoties Padomju Savienības un [[totalitārisms|totalitārisma]] jautājumos. Pēc tam viņš ieguva doktora grādu [[Hārvarda Universitāte|Hārvarda Universitātē]] ASV. 1958. gadā Bžeziņskis kļuva par ASV pilsoni.

Bžeziņskis iesaistījās ASV politikas izstrādē pret PSRS un tās satelītvalstīm un bija viens no ASV [[ASV Demokrātiskā partija|Demokrātiskās partijas]] ārpolitikas ideologiem. Bija sabalansētas, neagresīvas politikas attiecībā pret PSRS piekritējs ([[mierīgās līdzāspastāvēšanas princips]]), jo uzskatīja, ka tas novājina sociālisma nometni, it sevišķi Austrumeiropā.

1960. gada ASV prezidenta vēlēšanās Bžeziņskis bija [[Džons Kenedijs|Džona Kenedija]] padomdevējs, bet no 1977. gada līdz 1981. gadam bija prezidenta [[Džimijs Kārters|Džimija Kārtera]] padomnieks nacionālās drošības jautājumos.

Bžeziņskis bija viens no [[Helsinku process|Helsinku procesa]] galvenajiem ideologiem, pēc tam viens no lielākajiem [[cilvēktiesības|cilvēktiesību]] neievērošanas kritiķiem un [[disidents|disidentu]] atbalstītājiem PSRS un tās satelītvalstīs.

Pēc prezidenta Kārtera pilnvaru beigām uzstājās kā eksperts ārpolitikas jautājumos, izdeva grāmatas.

{{autoritatīvā vadība}}

{{DEFAULTSORT:Bžeziņskis, Zbigņevs}}
[[Kategorija:ASV politiķi]]
[[Kategorija:1928. gadā dzimušie]]
[[Kategorija:2017. gadā mirušie]]
[[Kategorija:Triju Zvaigžņu ordeņa lielvirsnieki]]
[[Kategorija:Ar Lietuvas Dižkunigaiša Ģedimina ordeni apbalvotie]]
[[Kategorija:Ar Kņaza Jaroslava Gudrā ordeni apbalvotie]]
[[Kategorija:Ar ordeni "Par nopelniem" apbalvotie (Ukraina)]]