{{Citas nozīmes|futbola stadionu [[Liepāja|Liepājā]]|Daugavas stadions|Daugavas stadions}}
{{Stadiona infokaste
|nosaukums         = Daugavas stadions
|attēls            = Daugava Stadium Liepaja September 26, 2023.jpg
|valsts            = {{flag|Latvija}}
|pilsēta           = Liepāja
|adrese            =Jūrmalas parks 3 
|celtniecība-no    =1925 
|pabeigts          = 
|atklāts           = {{dat|1925}}
|izmaksas          = 
|izmaksas1         = <!-- izmaksas miljonos eiro -->
|izmaksas2         = <!-- izmaksas miljonos ASV dolāru -->
|ēkas-garums       = 
|stadiona-garums   =105 
|ēkas-platums      = 
|stadiona-platums  =68 
|ēkas-augstums     = 
|ēkas-apb-lauk     = 
|stadiona-apb-lauk = 
|kopējā-platība    = 
|kubatūra          = 
|arēnas-laukums    = 
|koncerts          = 
|vieglatlētika     = 
|futbols           = 4022
|basketbols        = 
|hokejs            = 
|klubu-mājvieta    = [[FK Liepāja]] ([[Latvijas futbola Virslīga|Virslīga]])<br>[[FK Karosta]] ([[
Latvijas futbola 2. līga|2. līga]], rezerves laukums)<br>[[Grobiņas SC/LFS]] (Virslīga)
|mājas-lapa        =http://loc.lv/lv/stadioni/daugavas/ 
}}
'''Daugavas stadions''' ir sporta stadions trešajā lielākajā [[Latvija]]s pilsētā [[Liepāja|Liepājā]], kas tika atklāts [[1925. gads|1925. gadā]]. Tā ietilpība ir 4022 sēdvietas. Stadionā savas mājas spēles aizvada [[2015. gada Latvijas futbola Virslīgas sezona|Latvijas futbola virslīgas]] klubs [[FK Liepāja]] un [[Grobiņas SC/LFS]].

Stadionā Liepājas klubi aizvadījuši Eiropas kausu kvalifikācijas spēles. Vairākas reizes te ir noticis Liepājas pusmaratons, [[Baltijas kauss futbolā]].

== Vēsture ==
Stadiona vēsture aizsākās [[1922. gads Latvijā|1922. gadā]], kad pilsētas „strādnieku sporta biedrība” vērsās pie pilsētas vadības, lai tai ierāda vietu sporta laukuma ierīkošanai. Tad tika uzbērti vaļņi, bet tiem pa vidu tika ierīkots futbola laukums un skrejceliņi. Uz uzbēruma, kas atradās jūras pusē, tika uzbūvētas 500 skatītāju vietas un pilsētas 300. gada dienas svinībās [[1925. gads Latvijā|1925. gada]] 14. jūnijā stadions tika oficiāli atklāts.

[[1933. gads Latvijā|1933. gadā]] stadionu nodēvēja par „Pilsētas stadionu”. Divus gadus vēlāk tika labiekārtotas ģērbtuves, skrējēju celiņi un citi vieglatlētikas sektori. [[Otrais pasaules karš|Kara laikā]] tajā tika pat ierīkots lidlauks, bet pēc [[Vācija|Vācijas]] kapitulācijas stadionā notika vērienīgi rekonstrukcijas darbi. Stadionā tika izbūvētas koka tribīnes 1000 skatītāju vietām un jaunas ģērbtuves ar dušu.

[[1945. gads Latvijā|1945. gadā]] stadionā sāka spēlēt [[Futbols|futbolu]]. No 1940. gadu vidus līdz pat 1950. gadu beigām „Daugavas” stadions kļuva par liecinieku deviņiem futbola čempiona tituliem.

Pagājušā gadsimta sešdesmito gadu sākumā stadionā tika uzceltas dzelzsbetona tribīnes ar 5000 skatītāju vietām, tika uzcelts paviljons ar ģērbtuvēm dušas telpām, bet pakotāju un svarcēlāju treniņu nodarbībām tika ierīkota treniņu zāle.

Sešdesmito un septiņdesmito gadu mijā arēnas vieglatlētikas sektori un skrejceliņš tika pie bituma seguma, bet futbola laukums pie jauna zālāja. Vēlāk, astoņdesmito gadu beigās, vieglatlētikas sektori tika pie jauna gumijas seguma, bet sportistu un treneru labsajūtai tika uzcelta jauna divstāvu ēka ar ģērbtuvēm, dušām un administrācijas telpām.

Pēc tam, kad deviņdesmito gadu beigās „[[Liepājas metalurgs]]” pārņēma futbola komandu, „Daugavas” stadiona tribīnēs koka solus nomainīja plastmasas sēdekļi. [[2001. gads Latvijā|2001. gada]] pavasarī tika uzcelta ēka, kurā spēlēm gatavojās futbolisti. Pēc kapitālā remonta ēka kļuva par veselu kompleksu, kurā bija ģērbtuves, trenažieru zāle un sauna ar baseinu. [[2003. gads Latvijā|2003. gadā]] tika veikti futbola laukuma drenāžas darbi un uzklāts no [[Somija|Somijas]] atvests zālājs. [[2005. gads Latvijā|2005. gadā]] „Daugavas” stadions pēc tribīņu rekonstrukcijas ieguva mūsdienīgas arēnas izskatu. Virs galvenās tribīnes tika uzbūvēts jumts un no jauna uzcelta VIP loža. Tāpat uzcēla trīsstāvu informācijas māju un jaunu krāsainu tablo. Stadionā ir iekārtota informācijas aleja, kur var iepazīties ar Liepājas futbola vēsturi un visu „[[FK Liepājas Metalurgs|Liepājas metalurga]]” futbola komandu rezultātiem.

Liepājas stadions „Daugava” tiek uzskatīts par vienu no labākajiem futbola stadioniem [[Latvija|valstī]] un ir izpelnījies vairākkārtējas atzinības.<ref>{{Tīmekļa atsauce|url=http://www.skliepajasmetalurgs.lv/futbola-kluba-infrastruktura/|title=Futbola kluba infrastruktūra|publisher=skliepajasmetalurgs.lv|accessdate={{dat|2019|10|29||bez}}|archiveurl=https://web.archive.org/web/20191029152853/http://www.skliepajasmetalurgs.lv/futbola-kluba-infrastruktura/|archivedate={{dat|2019|10|29||bez}}}}</ref> 

== Objekti ==
* Futbola stadions (105x68 metri)
* Lielās tribīnes (3051 sēdvieta)
* Mazās tribīnes (971 sēdvieta)
* Komplekss ar ģērbtuvēm, trenažieru zāli, saunu un baseinu
* [[Vieglatlētika]]s sektors ar skrejceļiem, šķēršļu bedri, [[Lodes grūšana|lodes grūšanas]] sektoru, mešanas sektoru, lēkšanas sektoru un [[Tāllēkšana|tāllēkšanas]] bedri
* VIP loža
* Labiekārtotas vietas preses pārstāvjiem, TV torņi un jaunas telpas informatoram un operatoriem
* Elektroniskais tablo
* Divas kafejnīcas
* Apgaismojums
* ''Mini Pitch'' stadions (20x13 metri)

== Rezerves stadions ==
{{Stadiona infokaste|nosaukums=Daugavas rezerves stadions|valsts={{flaga|Latvija}} [[Latvija]]|pilsēta=Liepāja|stadiona-platums=64|stadiona-garums=101|futbols=656|mājas-lapa=https://loc.lv/lv/stadioni/daugavas-rezerves/|adrese=Jūrmalas parks 4|attēls=Daugavas stadiona Liepājā rezerves stadions.jpg}}
'''Daugavas rezerves stadions''' atrodas blakus lielajam Daugavas stadionam. Tā izmēri ir 101x64m un to klāj mākslīgais segums. Tas tiek izmantots reizēs, kad nevar izmantot lielo stadionu. 2005. gadā rezerves stadiona laukumam par UEFA līdzekļiem tika iegādāts pēdējās paaudzes mākslīgais zālājs. 2006. gada beigās apmeklētāju ērtībai tika izbūvētas skatītāju tribīnes, kurās paredzētas vietas aptuveni 656 cilvēkiem. Rezerves stadions ir aprīkots ar mākslīgo apgaismojumu.<ref>{{Tīmekļa atsauce|url=https://loc.lv/lv/stadioni/daugavas-rezerves/|title=LOC|website=loc.lv|access-date=2024-03-14}}</ref>

== Galerija ==
{{Galerija
|title=Daugavas stadions Liepājā
|width=160 | height=170
|perrow=4
|align=center
|captionstyle=text-align:center;
|footer=
|File:FK Liepaja gegen FC Salzburg (CL-Quali) 08.jpg|[[FK Liepāja]] pret [[FC Salzburg]]. 2016. gads
|File:FK Liepaja gegen FC Salzburg (CL-Quali) 46.jpg|
|File:Stadions Daugava In Liepajan City Park 2010 - panoramio.jpg|Ieeja stadionā
|File:Daugava stadium Liepaja.jpg|
|File:FK Liepaja versus FC Salzburg (CL-Quali) 01.jpg|
}}

== Atsauces ==
{{atsauces}}

== Ārējās saites ==

* [https://loc.lv/lv/stadioni/daugavas/ Liepājas Daugavas stadions]
* [https://loc.lv/lv/stadioni/daugavas-rezerves/ Rezerves stadions]

[[Kategorija:Futbola stadioni Latvijā]]
[[Kategorija:Liepāja]]