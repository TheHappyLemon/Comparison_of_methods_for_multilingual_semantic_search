{{ezera infokaste
|ezers=Lopnūrs
|attēls=Desert Lop Nur 89.00E, 40.30N between Kuruktagh and Astintagh.jpg
|paraksts=Lopnūrs starp [[Kuruktags|Kuruktagu]] (pa kreisi) un [[Altintags|Altintagu]]
| map = Ķīna
| plat_d=40 | plat_m=30 | plat_s= | plat_NS=N
| gar_d=90 | gar_m=30 | gar_s= | gar_EW=E
|vieta={{CHN}}
|platība=
|garums=
|Vid_dziļums=
|Max_dziļums=
|tilpums=
|augstums_vjl=780
|izteka=beznoteces
|baseins=435 000
|valstis=[[Ķīna]]
|salas=
|pilsētas=
}}
'''Lopnūrs''' (arī '''Lobnors'''; {{val|ug|لوپنۇر}}, {{val|zh|罗布泊}} — ''Luóbù Pō'') ir izsīcis [[sālsezers]] [[Ķīna|Ķīnā]], veido nelielu sālsezeru un purvāju grupu. Atrodas starp [[Taklamakans|Taklamakana]] un Kumtaga tuksnešiem [[Siņdzjana|Šindžanas Uiguru autonomajā reģionā]]. Nosaukums cēlies no vienas no [[mongoļu valoda|mongoļu valodām]].

[[Attēls:Map of eastern Xinjiang 1939 with prehistoric sites and the courses of the Silk Roads.jpg|thumb|200px|left|Šindžanas austrumu daļas karte ar arheoloģisko atradumu vietām un Zīda ceļa maršrutiem, Folke Bergmans, 1939. gads]]
Ezera platība atkarībā no klimatiskajiem apstākļiem mainās no 0 līdz 3010 km². [[1928]]. gadā ezera platība bija {{nobr|3100 km²}}, taču kopš tā laika ezers samazinās un ir sadalījies mazākos baseinos. Kopš [[1971]].—[[1972]]. gada ezers ir praktiski pilnībā izžuvis. Ezeru samazinājušas vēja pārvietotās smilšu masas, kas pēdējo 40 gadu laikā pārvietojušas ezeru par 30—40 km rietumu virzienā. Ezerā ietek [[Tarima]]s upe un Lopnūrs ir atlieka no senākā [[ledus laikmets|pēcleduslaikmeta]] Tarimas ezera, kas savulaik klāja vairāk nekā {{nobr|10 000 km²}} platību. Lai kaut daļēji apturētu ezera izsīkšanu, ap ezeru atlikušajās apšu audzēs nodibināts rezervāts. Ezera nogulumu pētījumi ir devuši vērtīgus datus par seno klimatu. Ezera gultnē ir lielas [[silvīns|silvīna]] atradnes, kas varētu dot ap 240 miljonus tonnu [[kālija hlorīds|kālija hlorīda]]. Ir plānots ezera krastā izveidot lielu pilsētu.

[[1996]]. gadā slavenais ķīniešu pētnieks Ju Čunšuns gāja bojā, mēģinot ar kājām šķērsot Lobnoru. Izžuvušā ezera virsmu klāj sāls garoza, kam pāri ir brūni augsnes putekļi. Zem šīs sāls garozas atrodas purvs.

== Kultūrvēsturiskais mantojums ==
Agrākie Tarimas upes un Lopnūra ūdens resursi nodrošināja senas Ķīnas civilizācijas — [[Lulana]]s valsts eksistenci. Cauri Lulanai gāja [[Zīda ceļš]] — mūsdienās pētnieki cenšas atrast šī ceļa signāltorņus ezera apkaimē. Ezers uzturēja arī [[Tohāras kultūra|Tohāras kultūru]]. Gar ezera senkrastiem atrastas izžuvušas cilvēku mirstīgās atliekas — [[Tarimas mūmijas]]. Ap ezeru atrodas daudz kultūrvēsturisko pieminekļu.

== Kodolizmēģinājumi ==
Kopš [[1964]]. gada Lopnūra apkaimē uzsākti [[kodolieroči|kodolieroču]] izmēģinājumi. Līdz [[1996]]. gadam notika 45 [[kodolizmēģinājums|kodolizmēģinājumi]]. Izmēģinājumu rezultātā ezera apkaimē ir radioaktīvs piesārņojums.

== Ārējās saites ==
* [http://earthobservatory.nasa.gov/Newsroom/NewImages/images.php3?img_id=6762 Klejojošais ezers] {{Webarchive|url=https://web.archive.org/web/20070802011822/http://earthobservatory.nasa.gov/Newsroom/NewImages/images.php3?img_id=6762 |date={{dat|2007|08|02||bez}} }}
* [http://www.nti.org/db/china/lopnur.htm Informācija par Lopnūra kodolizmēģinājumiem] {{Webarchive|url=https://web.archive.org/web/20070927002846/http://www.nti.org/db/China/lopnur.htm |date={{dat|2007|09|27||bez}} }}
* [http://www.fas.org/nuke/guide/china/facility/lop_nor.gif Lopnūra kodolizmēģinājumu pārskata vietas karte]

[[Kategorija:Izzūdošie ezeri]]
[[Kategorija:Sālsezeri]]
[[Kategorija:Ķīnas ezeri]]
[[Kategorija:Beznoteces ezeri]]