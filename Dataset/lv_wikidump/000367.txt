{{Citas nozīmes|valsti|Dienvidāfrika (nozīmju atdalīšana)|Dienvidāfrika}}
{{Valsts infokaste
|         vietējais_nosaukums = {{Collapsible list|title='''<center>''Republic of South Africa''&nbsp;<small>([[angļu valoda|angļu]])</small></center>''' 
  |<center><small>''Republiek&nbsp;van&nbsp;Suid-Afrika&nbsp;''([[afrikandu valoda|afrikaneru]])
  |''iRiphabliki&nbsp;yeSewula&nbsp;Afrika&nbsp;''([[isindebele]])
  |''iRiphabliki&nbsp;yomZantsi&nbsp;Afrika&nbsp;''([[isiķhosa]])
  |''iRiphabhuliki&nbsp;yaseNingizimu&nbsp;Afrika&nbsp;''([[isizulu]])
  |''iRiphabhulikhi&nbsp;yeNingizimu&nbsp;Afrika&nbsp;''([[sisvati]])
  |''Repabliki&nbsp;ya&nbsp;Afrika-Borwa&nbsp;''([[ziemeļsoto]])
  |''Rephaboliki&nbsp;ya&nbsp;Afrika&nbsp;Borwa&nbsp;''([[sesoto]])
  |''Rephaboliki&nbsp;ya&nbsp;Aforika&nbsp;Borwa&nbsp;''([[secvana]])
  |''Riphabliki&nbsp;ra&nbsp;Afrika&nbsp;Dzonga&nbsp;''([[šiconga]])
  |''Riphabuḽiki&nbsp;ya&nbsp;Afurika&nbsp;Tshipembe&nbsp;''([[čivenda]])
  |<small>'''''(visi 11 nosaukumi ir oficiāli)'''''<ref>{{en ikona}} {{Tīmekļa atsauce | url= http://www.constitutionalcourt.org.za/site/theconstitution/thetext.htm | title= The Constitution | publisher= Constitutional Court of South Africa | accessdate= 2009-09-03}}</ref></small></center>
  }}
| pilnais_valsts_nosaukums = Dienvidāfrikas Republika
| valsts_nosaukums = Republic of South Africa
| karoga_attēls = Flag of South Africa.svg
| karoga_nosaukums = Dienvidāfrikas karogs
| ģerboņa_attēls = Coat_of_arms_of_South_Africa.svg
| ģerboņa_nosaukums = Dienvidāfrikas ģerbonis
| ģerboņa_platums = 85px
| valsts_moto = !ke e: ǀxarra ǁke
| valsts_himna = ''[[Dienvidāfrikas Republikas himna|Nkosi Sikelel' iAfrika]]''
| kartes_attēls = Location_South_Africa_AU_Africa.svg
| kartes_paraksts = 
| galvaspilsēta = [[Pretorija]] (administratīvā)<br />[[Blumfonteina]] (tiesu varas)<br />[[Keiptauna]] (likumdošanas)
| lielākā_pilsēta = [[Johannesburga]]
| valsts_valodas = {{Collapsible list|title='''11 valodas''' 
  |
  |[[angļu valoda]]
  |[[afrikandu valoda|afrikaneru]]
  |[[isindebele]]
  |[[isiķhosa]]
  |[[isizulu]]
  |[[sisvati]]
  |[[ziemeļsoto]]
  |[[sesoto]]
  |[[secvana]]
  |[[šiconga]]
  |[[čivenda]]
  }}
| etniskās_grupas = 
| etniskās_grupas_gads = 
| valsts_iekārta = [[Parlamentārisms|Parlamentāra republika]]
| valsts_galvas_tituls = [[Dienvidāfrikas prezidents|Prezidents]]
| valsts_galva = [[Sirils Ramafosa]]
| valsts_galvas_tituls2 = [[Dienvidāfrikas viceprezidents|Viceprezidents]]
| valsts_galva2 = [[David Mabuza]]
| valsts_galvas_tituls3 = 
| valsts_galva3 = 
| neatkarības_iegūšana = [[Dienvidāfrikas vēsture|Neatkarība]]
| neatkarības_piezīme = no [[Lielbritānija]]s
| dibināta = 
| neatkarības_notikums = [[Dienvidāfrikas Savienība|Savienība]]
| neatkarības_datums = {{dat|1910|5|31}}
| neatkarības_notikums2 = [[Vestminsteras statūti]]
| neatkarības_datums2 = {{dat|1931|12|11}}
| neatkarības_notikums3 = Republika
| neatkarības_datums3 = {{dat|1961|5|31}}
| platība_km2 = 1 221 037
| platība_rangs = 25.
| procenti_ūdens = 
| iedzīvotāju_skaita_gads = 2009
| iedzīvotāju_skaits = 49 320 000<ref name=statssa-midyear2009>{{en ikona}} {{cite paper | url= http://www.statssa.gov.za/PublicationsHTML/P03022009/html/P03022009.html | title= Mid-year population estimates | version= 2009 | format= .html | publisher= Stats SA | author= Statistics South Africa | date= 2009 | accessdate= 2009-01-09 }}{{Novecojusi saite}}</ref>
| iedzīvotāju_skaits_rangs = 25.
| apdzīvotības_blīvums_km2 = 41
| apdzīvotības_blīvums_rangs = 170.
| IKP_PPP = 
| IKP_PPP_gads = 
| IKP_PPP_rangs = 
| IKP_PPP_per_capita = 
| IKP_PPP_per_capita_rangs = 
| HDI = 0,709 {{palielinājās}}
| HDI_gads = 2019
| HDI_kategorija = <font color=#FFCC00>vidējs</font>
| HDI_rangs = 114.
| Gini = 57,8
| Gini_gads = 2000
| Gini_kategorija = 
| Gini_rangs = 
| valūta = [[Dienvidāfrikas rands]]
| valūtas_kods = ZAR
| laika_zona = [[SAST]]
| utc_offset = +2
| laika_zona_DST = 
| utc_offset_DST = 
| domēns = [[.za]]
| tālsarunu_kods = 27
| iso_kods_num = 710
| iso_kods_alfa2 = ZA
| iso_kods_alfa3 = ZAF
}}

'''Dienvidāfrika''' ({{val-af|Suid-Afrika}}; {{val-en|South Africa}}), oficiāli '''Dienvidāfrikas Republika''' (''Republiek van Suid-Afrika''; ''Republic of South Africa''), saīsinājumā '''DĀR''', ir [[valsts]] [[Dienvidāfrika (reģions)|Dienvidāfrikā]]. Ziemeļos robežojas ar [[Namībija|Namībiju]], [[Botsvāna|Botsvānu]] un [[Zimbabve|Zimbabvi]], ziemeļaustrumos ar [[Mozambika|Mozambiku]] un [[Svatini]]. Valsts centrālajā daļā atrodas [[anklāvs]] - [[Lesoto|Lesoto Karaliste]]. Dienvidāfrikas rietumu krastu apskalo [[Atlantijas okeāns]], bet austrumu un dienvidu krastus apskalo [[Indijas okeāns]]. No [[fiziskā ģeogrāfija|fiziskās ģeogrāfijas]] viedokļa Dienvidāfriku var iedalīt trīs lielās zonās: [[Lielais Karū|Lielajā Karū]], [[Drakonu kalni|Drakonu kalnos]] un šaurā piejūras zemieņu joslā. Valsts atrodas mērenā [[subtropu josla|subtropu joslā]].

Aptuveni trīs ceturtdaļas no visiem Dienvidāfrikas iedzīvotājiem ir [[melnādainie]]. Liela daļa no tiem ir [[zulu]], [[kosi|kosu]], [[basoto]] un [[cvani|cvanu]] tautu pārstāvji. Gandrīz visi atlikušie iedzīvotāji ir [[eiropieši]] vai [[aziāti]]. Dienvidāfrikā ir vienpadsmit [[oficiāla valoda|oficiālās valodas]]: [[afrikandu valoda|afrikandu]] un [[angļu valoda]], kā arī [[isindebele]], [[isiķhosa]], [[isizulu]], [[sisvati]], [[ziemeļsoto]], [[secvana]], [[šiconga]] un [[čivenda]]. No reliģijām visizplatītākā ir [[kristietība]], bet valstī dzīvo arī daudz [[hinduisms|hinduistu]] un [[musulmaņu]].

Dienvidāfrika ir viena no vadošajām valstīm pasaulē, kur iegūst un eksportē [[zelts|zeltu]], [[akmeņogles]], [[dimants|dimantus]], [[platīns|platīnu]] un [[vanādijs|vanādiju]]. Valstī ir dibināti vairāki [[nacionālais parks|nacionālie parki]], kuros tiek aizsargāta krāšņā [[Āfrika]]s daba. Viens no slavenākajiem ir [[Krīgera nacionālais parks]], kas dibināts [[1898]]. gadā. Katru gadu to apmeklē apmēram pusmiljons tūristu no visas pasaules.

Dienvidāfrika ir daudzpartiju [[republika]] ar divām [[likumdošana]]s iestādēm: [[Provinču Nacionālā Padome]] (''National Council of Provinces'') un [[Nacionālā Asambleja]] (''National Assembly''). Valsts un valdības galva ir [[Dienvidāfrikas prezidents|prezidents]]. Valstij ir trīs [[galvaspilsēta]]s: [[Pretorija]] ir administratīva galvaspilsēta, [[Blumfonteina]] ir tiesu varas galvaspilsēta un [[Keiptauna]] ir likumdošanas galvaspilsēta.

Dienvidāfrika 2010. gadā iestājās [[BRICS]] un rīkoja [[2010. gada FIFA Pasaules kauss|Pasaules kausa izcīņu futbolā]].

== Vēsture ==
[[Attēls:Charles Bell - Jan van Riebeeck se aankoms aan die Kaap.jpg|thumbnail|left|200px|Holandiešu kolonisti, kuri bija pirmie eiropieši, kas apmetās uz dzīvi Dienvidāfrikā]]
[[Bušmeņi]] un [[hotentoti]], kuri bija [[mednieki un vācēji]], apdzīvoja Dienvidāfrikas teritoriju kopš [[Akmens laikmets|Akmens laikmeta]]. Nonākot kontaktā ar [[eiropieši]]em, viņi kļuva arī par [[lopkopība|lopkopjiem]]. 14. gadsimtā šajā teritorijā ienāca un apmetās uz dzīvi tautas, kuras runāja [[bantu valodas|bantu valodās]]. Viņi attīstīja [[zelts|zelta]] un [[varš|vara]] iegūšanas metodes un veiksmīgi tirgojās [[Austrumāfrika|Austrumāfrikā]]. [[1652]]. gadā netālu no [[Labās Cerības rags|Labās Cerības raga]] [[nīderlandieši]] dibināja [[Keiptauna|Keiptaunu]], pirmo eiropiešu koloniju Dienvidāfrikā. Nīderlandiešu kolonisti kļuva pazīstami kā būri (no [[nīderlandiešu valoda]]s tas nozīmē "zemnieki"), bet vēlāk kā [[afrikāneri]], kuri runā [[afrikandu valoda|afrikandu valodā]]. [[1795]]. gadā [[briti|britu]] bruņotie spēki iekaroja teritoriju ap Labās Cerības ragu. [[1836]]. gadā nīderlandiešu kolonisti, meklējot jaunas zemes, izveidoja tā saukto [[Lielais treks|Lielo treku]] ({{val-af|Die Groot Trek}}), kas bija migrācijas ceļš uz ziemeļiem prom no britiem. [[1838]]. gadā tika dibinātas divas neatkarīgas būru republikas: [[Oranjes brīvvalsts]] un [[Dienvidāfrikāņu Republika]] (vēlāk pazīstama kā [[Transvāla]]). [[1902]]. gadā [[Otrais būru karš|Otrajā būru karā]] abas valstis anektēja briti. [[1910]]. gadā britu kontrolētās kolonijas [[Raga kolonija]] (''Cape Colony''), [[Natalas kolonija]] (''Colony of Natal''), Transvāla un [[Oranžas upes kolonija]] (''Orange River Colony'') apvienojās un dibināja [[Dienvidāfrikas Savienība|Dienvidāfrikas Savienību]] (''Union of South Africa''). Šī savienība neatkarību ieguva [[1961]]. gadā un tika pie mūsdienu nosaukuma, tas ir, kļuva par Dienvidāfrikas Republiku. Gandrīz visu 20. gadsimtu Dienvidāfrikas politikā dominēja jautājums par balto eiropiešu pārākumu pār melnādainajiem, kas [[1948]]. gadā formāli tika nosaukts par [[aparteīds|aparteīdu]]. Aparteīds oficiāli beidzās [[1994]]. gadā. Šajā pašā gadā par Dienvidāfrikas prezidentu pirmo reizi kļuva melnādainās rases pārstāvis; tas bija [[Nelsons Mandela]]. Konstitūcija, kurā bija iekļauti punkti pret [[rasisms|rasismu]], tika izdota [[1997]]. gadā.

== Ģeogrāfija ==
[[Attēls:South Africa sat.jpg|thumb|200px|Dienvidāfrikas satelītuzņēmums]]
Kā norāda pats valsts nosaukums, Dienvidāfrika atrodas [[Dienvidāfrika (reģions)|Dienvidāfrikā]]. Kopējā valsts platība ir 1&nbsp;219&nbsp;090 km², un tā ir [[valstu uzskaitījums pēc platības|25. lielākā valsts]] pasaulē un 9. lielākā [[Āfrika|Āfrikā]]. Augstākais Dienvidāfrikas punkts ir [[Ndžesuti]] kalns [[Drakonu kalni|Drakonu kalnos]]. Ziemeļrietumos Dienvidāfrika robežojas ar [[Namībija|Namībiju]], ziemeļos ar [[Botsvāna|Botsvānu]] un [[Zimbabve|Zimbabvi]], bet austrumos ar [[Mozambika|Mozambiku]] un [[Svatini]]. [[Lesoto]], neatkarīga valsts, ir [[anklāvs]], kuru no visām pusēm ieskauj Dienvidāfrika. Šī valstiņa atrodas Dienvidāfrikas austrumu daļā. Dienvidāfrikas rietumu krastu apskalo [[Atlantijas okeāns]], bet austrumu un dienvidu krastus apskalo [[Indijas okeāns]]. Krasta līnijas kopējais garums ir 2798 km.

Dienvidāfrikas teritorijā ir dažādas [[klimats|klimatiskās zonas]], no sausa [[tuksnesis|tuksneša]] [[Namība]] līdz [[subtropu josla|subtropiem]] austrumos pie [[Mozambika]]s robežas un [[Indijas okeāns|Indijas okeāna]] piekrastes. Austrumos zemiene paaugstinās izveidojot [[Drakona kalni|Drakona kalnus]] un pāriet uz lielu iekšējo [[plakankalne|plakankalni]].

Dienvidāfrikas iekšienē ir lielas, diezgan līdzenas un reti apdzīvotas platības, zināmas kā [[Lielais Karū]], kas [[Namiba tuksnesis|Namiba tuksneša]] virzienā kļūst arvien sausākas. Turpretī, austrumu piekraste ir bagātīgi mitra un klimats tur līdzinās [[tropi]]skajam. Valsts dienvidrietumos klimats līdzinās [[Vidusjūras klimats|Vidusjūras klimatam]], ar lietainu ziemu un karstu, sausu vasaru. Tur atrodas slavenais [[bioms]] [[finboss]]. Tieši šeit saražo lielāko daļu Dienvidāfrikas [[Vīns|vīna]]. Šajā reģionā cauru gadu ir vējains. Vējš [[Labās Cerības rags|Labās Cerības raga]] apkaimē ir tik spēcīgs, ka ir radījis daudz neērtības jūrniekiem un ir par iemeslu daudzu kuģu bojāejām. Tālāk austrumos ir mērens nokrišņu daudzums, un šajā reģionā ir laba augsne. Tas pazīstams kā "Dārzu ceļš".

== Klimats ==
Dienvidāfrikā valda tropiskais un subtropiskais klimats, taču dažādos valsts rajonos tas stipri atšķiras. Augstākā gaisa temperatūra reģistrēta [[Kalahari tuksnesis|Kalahari tuksnesī]]: 51,7&nbsp;°C. Saterlendā, 270 km uz ziemeļaustrumiem no [[Keiptauna]]s, [[ziema|ziemā]] regulāri gaisa temperatūra mēdz pazemināties līdz —15&nbsp;°C. Klimatu ietekmē gan vietas augstums virs jūras līmeņa, gan jūras straumes. Puse Dienvidāfrikas teritorijas gadā saņem 200 — 600 mm, bet ceturtā daļa — mazāk nekā 200 mm nokrišņu. Tas pieaug virzienā no rietumiem uz austrumiem. Gar austrumu krastu plūst siltā Mozambikas straume, kuras ietekmē gaisa temperatūra ir augstāka un nokrišņu — vairāk.

== Tautsaimniecība ==
Dienvidāfrika ir attīstīta industriāla valsts. Aptuveni 45% no visiem Āfrikas derīgajiem izrakteņiem iegūst šajā valstī. Tajā ir labi attīstīta [[kalnrūpniecība]], [[mašīnbūve]], kā arī [[vieglā rūpniecība|vieglā]] un [[pārtikas rūpniecība]]. Valstī ir lielas [[akmeņogles|akmeņogļu]] atradnes, kas nodrošina 90% no nepieciešamā kurināmā. Pasaules mēroga nozīme ir Dienvidāfrikas reto un stratēģisko izejvielu atradnēm ([[mangāns]], [[hroms]], [[vanādijs]], [[cirkonijs]], [[urāns (elements)|urāns]], [[platīns]] u.c.). Dienvidāfrikā atrodas vienas no pasaules lielākajām [[dimants|dimantu]] un [[zelts|zelta]] atradnēm. Daudzu pasaules valstu rūpniecība ir atkarīga no Dienvidāfrikas izejvielām.

== Sports ==
[[Attēls:Springbok parade.jpg|thumbnail|200px|[[Dienvidāfrikas regbija izlase]] parādē pēc uzvaras [[2007. gada Pasaules kauss regbijā|2007. gada Pasaules kausā regbijā]]]]
Populārākie sporta veidi Dienvidāfrikā ir [[futbols]], [[regbijs]] un [[krikets]]. Citi sporta veidi ar nozīmīgu atbalstu ir [[peldēšana]], [[vieglatlētika]], [[golfs]], [[bokss]], [[teniss]] un [[netbols]] (līdzīgs basketbolam). Jauniešu vidū populārākais ir futbols, bet palielinās arī basketbola, sērfošanas un skeitborda popularitāte.

Dienvidāfrikā norisinājās [[2010. gada FIFA Pasaules kauss|2010. gada Pasaules kausa futbolā]] finālturnīrs.

== Skatīt arī ==
* [[Dienvidāfrikas Republikas pilsētu uzskaitījums]]
* [[Dienvidāfrikas Republikas prezidenti]]

== Atsauces un piezīmes ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} [http://www.gov.za/ Dienvidāfrikas Republikas valdības mājaslapa]
* {{en ikona}} [https://www.cia.gov/library/publications/the-world-factbook/geos/sf.html South Africa] {{Webarchive|url=https://web.archive.org/web/20200621164208/https://www.cia.gov/library/publications/the-world-factbook/geos/sf.html |date={{dat|2020|06|21||bez}} }} CIA - The World Factbook

{{Nāciju sadraudzība}}
{{Āfrika}}

{{autoritatīvā vadība}}

[[Kategorija:Dienvidāfrika| ]]