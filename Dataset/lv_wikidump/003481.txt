{{papildu atsauces+}}
{{Bijušās valsts infokaste
|
|vietējais_nosaukums = Βασιλεία Ῥωμαίων
|nosaukums_latv_val  = Austrumromas impērija
|sugasvārds          = Bizantijas Impērijas
|
|kontinents          = Afroeirāzija
|reģions             = Vidusjūra
|valsts              = 
|laikmets            = 
|statuss             = Impērija
|statusa_teksts      = 
|impērija            = 
|valdības_veids      = Monarhija
|
|gads_sākums         = 330
|gads_beigas         = 1453
|
|event_start         = Dibināta<sup>2</sup>
|date_start          = 11. maijs
|event_end           = [[Konstantinopoles krišana]]
|date_end            = 29. maijs
|
|event1              = Atdalījās no [[Rietumu Romas Impērija|Rietumu Impērijas]]
|date_event1         = 395. gada 17. janvārī
|event2              = Austrumu/rietumu šķelšanās ([[Lielā shizma|shizma]])
|date_event2         = 1054
|event3              = 
|date_event3         = 
|event4              = 
|date_event4         = 
|
|event_pre           = <!--- Optional: A crucial event that took place before before "event_start"--->
|date_pre            = 
|event_post          = <!--- Optional: A crucial event that took place before after "event_end"--->
|date_post           = 
|
|p1                  = Romas Impērija
|flag_p1             = Vexilloid of the Roman Empire.svg
|image_p1            = 
|s1                  = Osmaņu impērija
|flag_s1             = Ottoman flag.svg
|image_s1            = 
|
|image_flag          = Flag of Palaeologus Emperor - Libro del conosçimiento de todos los rregnos.svg
|flag                = Bizantijas Impērijas karogs
|flag_type           = Karogs
|
|image_coat          = Palaeologoi eagle XV c.svg
|symbol              = Palaeologas ģerbonis
|symbol_type         = Ģerbonis
|
|image_map           = EasternRomanEmpire.png
|image_map_caption   = Impērija 550. gadā<br />Violetā krāsā teritorijas, kas iekarotas  [[Justiniāns I|Justiniāna I]] valdīšanas laikā
|
|galvaspilsēta       = Konstantinopole
|
|national_motto      = ''Βασιλεύς Βασιλέων Βασιλεύων Βασιλευόντων'' <br />(grieķu valodā: "Pār valdniekiem valdošais karaļu karalis")
|national_anthem     = 
|kopīgas_valodas     = līdz 7. gadsimtam [[latīņu valoda|latīņu]],<br />pēc tam [[grieķu valoda]]
|reliģija            = [[Grieķu pareizticīgā baznīca]]
|nauda               = [[solidus]], [[Bizantijas Impērijas monētas|hiperpirons]]
|
|leader1             = [[Konstantīns I|Konstantīns Lielais]]
|leader2             = [[Konstantīns XI]]
|leader3             =  
|leader4             =  
|year_leader1        = 306-337
|year_leader2        = 1449-1453
|year_leader3        = 
|year_leader4        = 
|title_leader        = [[Bizantijas imperatoru uzskaitījums|Imperators]]
|deputy1             = Loukas Notaras
|deputy2             = 
|deputy3             =
|deputy4             =
|year_deputy1        = ? -1453
|year_deputy2        = 
|year_deputy3        = 
|year_deputy4        = 
|title_deputy        = Megas Logothetes/Megas Doux
|
|legislature         = [[Bizantijas senāts]]<sup>1</sup>
|house1              = <!--- Name of first chamber --->
|type_house1         = <!--- Default: "Upper house"--->
|house2              = <!--- Name of second chamber --->
|type_house2         = <!--- Default: "Lower house"--->
|
|stat_year1          = 4. gadsimts
|stat_platība1       = 
|stat_pop1           = 34000000
|stat_year2          = augstākajā att. līmenī
|stat_platība2       = 2700000
|stat_pop2           = 
|stat_year3          = 
|stat_platība3       = 
|stat_pop3           = 
|stat_year4          = 
|stat_platība4       = 
|stat_pop4           = 
|stat_year5          = 
|stat_platība5       = 
|stat_pop5           = 
|footnotes           = <sup>1</sup>Līdz 13. gadsimtam <br /><sup>2</sup>Par dibināšanas datumu uzskata Konstantinopoles apstiprināšanu par Romas Impērijas galvaspilsētu. 
}}

'''Austrumromas impērija''' ({{val|el|Βασιλεία Ῥωμαίων}}, burtiski "Romiešu impērija") jeb '''Bizantija''' ({{val|el|Βυζάντιον}}, pēc tās galvaspilsētas, tagadējās [[Stambula]]s, senā nosaukuma), saukta arī par '''Bizantijas impēriju''',<ref>Historiogrāfisks termins, kurš tiek lietots no 18. gadsimta</ref> bija nosaukums tai [[Romas impērija]]s daļai, kas tās austrumu daļā pastāvēja līdz 1453. gadam. Tās galvaspilsēta bija [[Konstantinopole]]. Galvenā valoda bija [[grieķu valoda]], lai gan bija izplatītas arī [[latīņu valoda|latīņu]], [[koptu valoda|koptu]], [[armēņu valoda|armēņu]] un citas šī reģiona valodas. Viduslaikos šī lielvalsts pārvaldīja [[Vidusjūra]]s reģiona austrumu daļu un bija [[pareizticība]]s rašanās centrs. Tā turpināja [[Senā Grieķija|sengrieķu]]-[[Senā Roma|romiešu]] tradīcijas un ievēroja tos pašus likumus.

Austrumromas impērija aptvēra mūsdienu [[Turcija]]s rietumu daļu, [[Balkānu pussala|Balkānu pussalu]], [[Sīrija|Sīriju]], [[Jordānija|Jordāniju]], [[Izraēla|Izraēlu]], [[Libāna|Libānu]], [[Kipra|Kipru]], [[Ēģipte|Ēģipti]] un [[Lībija]]s austrumu daļu. Imperatori (grieķu ''basileus'') valdīja bez kādas formālas konstitūcijas. Impērija pakāpeniski veidojās par savdabīgu vēlīnās [[Romas impērija|Senās Romas]] institūciju, ortodoksālās kristietības (pareizticības) un grieķu valodas un kultūras sintēzi.

Pēc impērijas sabrukuma 16. gadsimtā [[Krievijas cariste]] sevi uzskatīja par Austrumromas impērijas ideoloģisko mantinieci ("[[Trešā Roma|Trešo Romu]]").

== Nosaukums ==
Būtībā nosaukums "Bizantija" ir nepareizs, jo paši bizantieši valsti sauca par Romāniju un sevi par ''romejiem''. Arī [[Musulmaņi|musulmaņu]] zemēs tā bija pazīstama kā '''Roma''' (arābu: روم‎, ''Rûm'').
Savukārt [[Rietumeiropa|Rietumeiropā]] to reizēm dēvēja arī par '''Grieķu impēriju''' (''Imperium Graecorum'').

Nosaukums "Bizantija" ieviesās tikai [[18. gadsimts|18. gadsimtā]], lai atšķirtu to no [[Svētā Romas impērija|Svētās Romas impērijas]]. Bizantijas nosaukums cēlies no senas Mazāzijas pilsētas nosaukuma, uz kuru 330. gadā Romas imperators [[Konstantīns I|Konstantīns Lielais]] pārcēla impērijas galvaspilsētu, pārdēvēdams to savā vārdā par [[Konstantinopole|Konstantinopoli]].

== Izveide ==
Grūti noteikt precīzu laiku, kad "sākās" Bizantijas impērija un "beidzās" [[Romas impērija]]. Šie gadskaitļi variē no 292. gada m.ē. ([[Diokletiāns|Diokletiāna]] impērijas sadalīšana) līdz 476. gadam m.ē. ([[Romuls Augustuls|Romula Augustula]] atteikšanās no varas).

Jau imperatora Konstantīna laikā Bizantijā iedibinājās baznīcas un impērijas administratīvo institūciju saskaņotas darbības tradīcijas, kas to īpaši izcēla uz vēlākās feodālās Eiropas fona, kur laicīgās un garīgās varas konflikti bija visai regulāra parādība. Bizantijai izdevās īstenot arī veiksmīgi sabalansētu politekonomisko struktūru, kas balstījās uz stingru naudas sistēmu, kuras pamatā bija zelta vienības (''nomisma'').
Pateicoties aktīvai komerciālai rosībai impērijā no 4. līdz 6. gadsimtam, kad Rietumroma jau bija dziļā sabrukuma fāzē, plauka daudzas antīkās pilsētas.

Lauku reģionos dominēja lielas latifundijas. Lai gan Bizantijā bija smaga nodokļu nasta, kas spieda pamest novārtā lielas zemes platības, vienlaikus tas stimulēja racionāli izmantot visus pieejamos resursus un lauksaimniecība bija galvenais valsts labklājības un bagātības avots.

Satriecošu psiholoģisku iespaidu uz Bizantijas sabiedrību atstāja [[Roma]]s nopostīšana 410. gadā. Bizantijas imperatori, sākot ar [[Justiniāns I|Justiniānu I]], nežēloja līdzekļus cietokšņu un citu [[nocietinājums|nocietinājumu]] izbūvei. Tā, veselas cietokšņu rindas tika uzbūvētas Balkānos un Sīrijā. Tomēr arī šie pasākumi tika uzskatīti par nepietiekamiem. Tādēļ visi Bizantijas imperatori veltīja nemitīgas pūles, lai pilnveidotu ap Konstantinopoli vairākos lokos izveidotas stipras mūra sienas, izbūvēja torņus, padziļināja aizsarggrāvjus. Sarežģītā nocietinājumu sistēma aizsargāja pilsētu gan no sauszemes, gan jūras puses. Tā tiešām izturēja visus ienaidnieku uzbrukumus, līdz pat 1204. gada [[Krusta kari|krusta karam]], kad krustneši uzbruka pilsētai un to ieņēma.

Bizantijas [[aristokrātija]]i izdevās izstrādāt perfektu diplomātisko sistēmu, kuras rīcībā bija apjomīgs arsenāls visdažādāko līdzekļu. Bez diplomātiskajām misijām un miera līgumiem ar bīstamākajiem kaimiņiem, galvenokārt [[Persija|Persiju]], ne mazāka loma bija kukuļošanai, spiegošanai, [[dezinformācija]]i utml. Līdz ar nocietinājumiem robežu tuvumā ne mazāka nozīme bija dažādu paklausīgu bufervalstiņu izveidošanai. Vēlākos gadsimtos Bizantijas diplomātiskās metodes uzskatīja par nepieciešamu pārņemt visi ievērojamākie Eiropas karaļu nami.

Lai gan [[Rietumromas impērija|Rietumroma]] bija sagrauta, Bizantija vēl ne vienu reizi vien daudzu gadu laikā pierādīja pati sev un pārējai pasaulei romiešu militāro tradīciju pārspēku pār barbaru sirotāju karapulkiem. Tā, piemēram, slavenais Justiniāna ģenerālis Belisārs īsā militārā kampaņā pilnīgi sagrāva [[Vandaļi|Vandaļu]] karalisti Ziemeļāfrikā un ar lielu triumfu atveda viņu valdnieku kā gūstekni uz Konstantinopoli. Laikā starp 534. un 565. g. tika atkarota arī [[Itālija]], [[Sicīlija]], [[Sardīnija]], daļēji arī [[Spānija]]. Tomēr arī Bizantija bija spiesta pārliecināties par Romas impērijas atjaunošanas un uzturēšanas neiespējamību iepriekšējās robežās — tās resursi drīz vien izrādījās izsmelti.

== Cīņa par izdzīvošanu ==
[[Attēls:ByzantineEmpire717AD.png|thumb|left|300px|Bizantijas impērijas teritorija ap 717. gadu]] Rezultātā 7. gadsimta otrajā pusē un 8. gadsimta pirmajā pusē Bizantijai pilnībā bija jāpārkārto savas aizsardzības un valsts pārvaldes sistēmas, lai atvairītu [[Senā Persija|Senās Persijas]] un vēlāk arī arābu uzbrukumus. Persija, kas aizņēma mūsdienu Irānas teritorijas lielāko daļu, faktiski bija vienīgais nopietnais Bizantijas pretinieks visā reģionā. Sākot ar [[Sasanīdu impērija|Sasanīdu dinastijas]] valdīšanas sākumu Persijā (224. gadā m.ē.), šis Bizantijas godkārīgais un ambiciozais austrumu kaimiņš ar apskaužamu regularitāti tai uzbruka neskaitāmas reizes. Līdz pat 7. gadsimta sākumam Bizantijai šos uzbrukumus tāpat kā dažādu citu klejotāju ordu sirojumus izdevās vairāk vai mazāk atvairīt. Tomēr 614. gadā persiešiem izdevās sagrābt [[Jeruzaleme|Jeruzalemi]] un [[Damaska|Damasku]], bet pēc tam tie atņēma Bizantijai arī Ēģipti — galveno maizes klēti vēl Romas impērijas varenības laikā. Tie Bizantijai bija ne tikai sāpīgi zaudējumi, bet faktiski arī pakāpeniska tās norieta sākums. Tiesa, 622. gadā Bizantijai ne tikai izdevās zaudēto daļēji atgūt, bet tā arī īslaicīgi pat iebruka Persijā un izpostīja tur vairākas stratēģiskas pilsētas un reģionus, neskatoties pat uz to, ka šajā pašā laikā persieši ar [[Avāri (senie)|avāru]] palīdzību bija uzsākuši ilgstošu Konstantinopoles aplenkšanu.

Nemitīgos karos abas puses — Bizantija un Persija — 7. gadsimta sākumā bija novājinājušās. To mēģināja izmantot arābi. Bizantija ar arābu ambīcijām visā nopietnībā saskārās, kad arābi 674.—678. gadā aplenca Konstantinopoli un atkārtoja to vēlreiz 717.—718. gadā. Tomēr bizantiešiem šajā laikā vēl bija visai iedarbīgi aizsardzības līdzekļi, piemēram, „[[grieķu uguns]]”, kuras pamatā bija [[nafta]]s, [[Sērs|sēra]] un [[nedzēsti kaļķi|nedzēstu kaļķu]] maisījums, kas dega pat zem ūdens. Bizantiešu kuģi izšāva „grieķu uguni” uz arābu kuģiem no īpašām caurulēm, kas atgādināja uguns metējus. Bizantieši ļoti rūpīgi glabāja „grieķu uguns” noslēpumu — pat mūsdienās tās izgatavošanas tehnoloģija nav precīzi zināma.

Pateicoties maksimālam spēku sasprindzinājumam, stipri nocietinātajai galvaspilsētai Konstantinopolei un talantīgajiem Bizantijas karavadoņiem, impērijai izdevās apstādināt arābu iebrukumu. Arī arābu impērija devītajā gadsimtā sadalījās vairākos neatkarīgos [[Kalifāts|kalifātos]] un pārstāja pastāvēt kā vienota lielvara.

Bizantijas pretestībai Itālijā un [[Grieķija|Grieķijā]] pret barbaru uzbrukumiem bija liela nozīme vēlākās Rietumeiropas politiskās struktūras attīstībā. Bizantijas protekcija apmēram 500 gadu laikā deva iespēju [[viduslaiki|viduslaiku]] Romai nostiprināties un attīstīties kā katolicisma centram, vienlaikus saglabājot un ļaujot daļēji atjaunoties arī Grieķijas un Romas kultūras mantojumam, līdz barbaru tautas sasniedza tādu attīstības līmeni, kas vismaz daļēji ļautu turpināt pārņemt šo mantojumu kā savas kultūras sastāvdaļu.

Pakāpeniski atveseļojās arī pašas Bizantijas saimniecība, impērija atjaunoja savus spēkus un 10. gadsimta sākumā tā sāka atgūt daļu zaudēto teritoriju. Atkarota tika Mazāzijas dienvidaustrumu daļa, slāviem tika atņemta to iekarotā Grieķija, Maķedonija un Trāķija. Atplauka arī kultūras dzīve — atjaunojās darbs pie senajiem manuskriptiem, turpinājās pētījumi matemātikā un astronomijā, tika attīstīta izglītība. Mākslā bija vērojama atgriešanās pie klasiskā stila. Arvien intensīvāka kļuva ārējā tirdzniecība Vidus un Melnajā jūrā. Bizantijas [[Misionārs|misionāri]] radīja slāvu tautām [[Kirilica|kirilicas alfabētu]], kas veicināja šo tautu kultūras attīstību.

== Bizantijas iekšējās pretrunas un novājināšanās ==
[[Attēls:Byzantine Empire Themes 1025-en.svg|thumb|Bizantijas impērija 1025. gadā]]
Cīnoties par savu izdzīvošanu, Bizantija ne vienmēr pievērsa pienācīgu uzmanību progresīvām izmaiņām pārējā pasaulē. Paātrinājās tehniskā, ekonomiskā un kultūras attīstība Eiropā. Augsts zinātnes un kultūras attīstības līmenis tika sasniegts arī [[Islāms|islāma]] pasaulē. Diemžēl Bizantijā šie kaimiņu sasniegumi nereti netika nedz pienācīgi novērtēti, nedz pārņemti. Pēc imperatora [[Bazils II|Bazila II]] nāves impērijas tronī viens pēc otra kāpa virkne vāju imperatoru, kuri nejuta notiekošās pārmaiņas pasaulē un neveica valstī nepieciešamos pārkārtojumus. Visvairāk šādi pārkārtojumi bija vajadzīgi armijā, kura joprojām bija organizēta pēc decentralizēta reģionālā principa, kas bija optimāls [[Arābi|arābu]] ekspansijas laikā 9. gadsimtā, bet kļuva neatbilstošs situācijai 11. gadsimtā.
Līdz ar to arī Bizantijas gadījumā, tāpat kā Rietumromā un citās senākās civilizācijās, sākās viens no lielākajiem katras civilizācijas, tautas vai valsts izdzīvošanas draudiem — progresa apstāšanās un stagnācija. [[Jaunievedums|Jaunievedumi]], jaunas pieejas un radoša domāšana ilgstoši nebija skārušas ne [[Tehnoloģija|tehnoloģiju]], ne impērijas politekonomisko struktūru.

Sekas nelika sevi ilgi gaidīt — [[turki seldžuki|seldžuku turki]] 1071. gadā sakāva impērijas armiju un iekaroja lielāko daļu [[Anatolija|Mazāzijas]]. Militārās neveiksmes sakrita ar [[Kristīgā baznīca|kristīgās baznīcas]] [[Lielā Shizma|sašķelšanos]] Rietumu, jeb [[Romas katoļu baznīca|Romas katoļu baznīcā]] un Austrumu, jeb pareizticībā.
1204. gadā novājinātā Konstantinopole krita, taču ne turku, bet [[Ceturtais Krusta karš|krustnešu]] rokās. Tie šeit nodibināja katoļu baznīcas atbalstītu [[Latīņu impērija|Latīņu impēriju]]. Bizantieši 1261. gadā Konstantinopoli atguva un atjaunoja imperatora varu, tomēr impērija nekad vairs neatguva iepriekšējo varenību. Situācija tās lauksaimniecībā bija jūtami pasliktinājusies, impērijas finansu resursi bija izsīkuši, tirdzniecības centri bija novirzījušies uz Itālijas pilsētām — galvenokārt [[Venēcija|Venēciju]] un [[Dženova|Dženovu]], kurām no šī brīža arvien vairāk pieauga ietekme arī uz Bizantijas politiku. Būtībā Bizantija savu politisko patstāvību bija gandrīz pilnībā zaudējusi.

== Impērijas sabrukums ==
{{Pamatraksts|Konstantinopoles krišana}}
[[Attēls:Byzantium1400.png|thumb|280px|Bizantijas impērijas teritorija ap 1400. gadu]] [[Turki]], kas vairāku gadu desmitu laikā bija atņēmuši Bizantijai vienu teritoriju pēc otras, 1422. gadā nonāca arī līdz Konstantinopoles sienām un uzsāka tās aplenkšanu. Ap šo laiku Bizantijas karaspēks bija sarucis vairs līdz dažiem tūkstošiem vīru. Tomēr turku rokās [[Konstantinopoles krišana|Konstantinopole krita]] tikai 1453. gadā. Bizantijas galvaspilsēta tika ieņemta tikai otro reizi (pirms 200 gadiem to ieņēma krustneši) un šoreiz pilsētā atkal postīja, slepkavoja un izvaroja. Tomēr vardarbība ilga tikai 24 stundas, jo sultāns [[Mehmeds II]] vēlējās ienākt neizpostītā pilsētā. [[Svētās Sofijas katedrāle]] — Bizantijas garīgās varas simbols un arhitektūras šedevrs — tika pārvērsta par mošeju.

== Bizantijas sabrukuma iemesli un sekas ==
Pēc Konstantinopoles krišanas turku rokās līdz mūsdienām Stambulā palicis visai maz apskatāmu Konstantinopoles laika liecību. Bez slavenās Svētās Sofijas katedrāles saglabājušās dažas mazākas baznīcas, kā arī neliels skaits atsevišķu monumentu. Viens no tiem — V gadsimtā uzbūvētais apmēram 5 km garais pilsētas aizsargmūris.

Savukārt turkiem, kuri pēc Bizantijas pakļaušanas ieguva kontroli pār [[Bosfors|Bosfora]] un [[Dardaneļi|Dardaneļu šaurumiem]], kā arī [[Melnā jūra|Melnās jūras]] dienvidu piekrasti, pavērās ceļš pāri Balkāniem, lai nonāktu [[Panonija]]s līdzenumā.
Līdz ar Bizantijas sabrukumu tās kultūras mantojums nepārstāja pastāvēt. Uz Itāliju aizceļojušie Bizantijas zinātnieki, mākslinieki un amatnieki nospēlēja nozīmīgu lomu [[Renesanse]]s aizsākumos. 15. gadsimtā liela grieķu kopiena izveidojās [[Venēcija|Venēcijā]].

== Kultūra ==
Bizantijas lielvalstij bija raksturīga laicīgās un garīgās varas vienotība. Valsts un baznīca Bizantijas impērijā bija vienots veselums. Imperators un [[patriarhs]] bija laicīgais un garīgais Dieva pārstāvis vienā personā.
Bizantijas valsts pārvaldē un sabiedrības apziņā, tās politekonomiskajā struktūrā, nedalīti valdīja [[Paternālisms|paternālisma]] principi, kas raksturīgs Austrumu valstīm kopš vissenākajiem laikiem. Tas ļāva Bizantijas imperatoriem iedibināt pēc būtības ambicioza totalitārisma režīmu ar tiesībām tiem iejaukties jebkuros politiskos, administratīvos, [[ideoloģija]]s, ticības vai saimnieciskajos jautājumos. Tā, piemēram, tirdzniecību valstī, it īpaši ārējo tirdzniecību stingri kontrolēja valsts ierēdņi, kuri par [[Imports|importa]] un [[Eksports|eksporta]] operācijām iekasēja nodevu 10 procentu apmērā no darījuma apjoma. Amatnieku [[ģilde]]s un vairumu citu [[ražošana]]s veidu regulēja dažādi valdības apstiprināti noteikumi. Valsts regulēja nodarbinātības un daudzus citus sabiedrības sociālos aspektus.

Bizantijas [[māksla]] un [[arhitektūra]] radīja unikālas formas un stilus.
Bizantijas augstmaņi, augstākā ierēdniecība, bagātnieki un [[garīdzniecība]] savās pilīs centās atdarināt, pat kopēt [[Senā Grieķija|Senās Grieķija]]s kultūras tradīcijas. Tomēr plašāki impērijas sabiedrības slāņi etniskā ziņā bija visai raibi. Daudzās milzīgās valsts provinces apdzīvoja [[hazāri]], [[franki]], [[slāvi]], [[grieķi]], [[armēņi]], neskaitot desmitiem mazāku etnisko grupu. Tomēr kopumā Bizantijas sabiedrība uz tā laikmeta pasaules fona bija augsti izglītota, pat izsmalcināta. Valsts kasē vienmēr tika paredzēti pietiekami līdzekļi garīga un laicīga rakstura skolu un augstskolu organizēšanai un uzturēšanai. Tās arī tika centralizēti pārraudzītas un pārvaldītas. Atsevišķas skolas bija paredzētas sieviešu izglītībai.

Bizantijas zinātnieki augstu vērtēja un rūpīgi glabāja Senās Grieķijas kultūras sasniegumus — literārus darbus, filozofiskus sacerējumus, vēsturiskus aprakstus u.c. Viņi 14. un 15. gadsimtā lielā skaitā apmeklēja Itāliju, daudzi, glābjoties no jukām un haosa brūkošajā Bizantijā, šeit apmetās arī uz pastāvīgu dzīvi.

== Būtiskākie notikumi ==
[[Attēls:Byzantine Palaiologos Eagle.svg|alt=|thumb|244x244px|Bizantijas ģerbonis Paleologu dinastijas laikā]]

* 330. — Romas imperators [[Konstantīns I|Konstantīns Lielais]] izvēlas [[Konstantinopole|Konstantinopoli]] par Austrumromas impērijas galvaspilsētu
* 395. — Pēc [[Teodosijs I|Teodosija I]] nāves [[Romas impērija]]s dalījums divās daļās kļūst neatgriezenisks
* 491—518. — Valda [[Anastasijs I (imperators)|Anastasijs I]]
* 527. — [[Justiniāns I]] kronēts par imperatoru
* 532-537. — Justiniāns I uzceļ [[Svētā Sofija|Svēto Sofiju (Svētās Gudrības baznīca)]]
* 533—554. — Justiniāna karaspēks, mēģinot atjaunot Romas impēriju, iekaro [[Vandaļi|Vandaļu karalisti]] Ziemeļāfrikā un [[Ostgoti|Ostrgotu]] karalisti Itālijā
* 568. — [[Langobardi]] iebrūk Itālijā, un tiek zaudēta liela Itālijas daļa.
* 634—641. — [[Arābi]] iekaro [[Levante|Levanti]] un [[Ēģipte|Ēģipti]]. Sekojošās dekādēs viņi iekaro Ziemeļāfriku un [[Sicīlija|Sicīliju]].
* 730—787. un 813—843. — Reliģiskais [[ikonoklasms]]. Tā radītās nestabilitātes dēļ impērija gandrīz pilnībā zaudē Itāliju.
* 843—1025. — Impērijā valda [[Maķedonijas dinastija]]. Impērija atgūst militāro spēku un atkaro daļu zaudēto teritoriju. Bizantijas mūki saglabā un pārraksta daudzus vērtīgus [[Senā Grieķija|Senās Grieķijas]] un Romas impērijas tekstus.
* 1002—1018. — Imperators [[Bazils II]] katru gadu karo pret bulgāriem ar mērķi pilnībā iznīcināt [[Bulgārija]]s valsti.
* 1014. — Kleidonas (''Kleidon'') kauja. Bulgāru armija pilnībā iznīcināta, Bazilu II sāk saukt par Bulgāru Kāvēju.
* 1018. — Bulgārija kapitulē un tiek pievienota impērijai. Bizantija atkal kontrolē visus [[Balkānu pussala|Balkānu pussalu]] līdz [[Donava]]i.
* 1025. — Bazila II nāve. Sākas impērijas pagrimums.
* 1054. — [[Lielā Shizma]]. Lai arī konflikti starp [[Romas pāvests|Romas pāvestu]] un Konstantinopoles [[patriarhs|patriarhu]] ir jau gadsimtiem seni, tieši šis gads tiek uzskatīts par kristīgās ticības sadalīšanos [[katoļticība|katoļu]] un [[pareizticība|pareizticīgo]] ortodoksu ticībās.
* 1071. — Imperators [[Romāns IV]] [[Manzikertas kauja|Manzikertas kaujā]] zaudē [[Seldžuku turki]]em. Turki ieņem lielāko daļa Mazāzijas. [[Normāņi]] iekaro pēdējās Bizantijas teritorijas Itālijā.
* 1081. — [[Aleksijs I]] nodibina [[Komnēnu dinastija|Komnēnu dinastiju]]. Impērijas sabrukums tiek apturēts, uzlabojas ekonomiskā situācija. Impērija iesaistās [[Krusta karš|krusta karos]], lai ar krustnešu palīdzību atjaunotu savu varenību.
* 1091. — Uzvara pār [[pečeņegi]]em Levūnijas (''Levunium'') kaujā.
* 1097. — Impērijas un [[Pirmais Krusta karš|Pirmā Krusta kara]] krustnešu karaspēks no turkiem atkaro [[Nīkeja|Nīkeju]].
* 1097-1176. — No turkiem tiek atkarota Mazāzijas piekraste. Krustnešu [[Antiohija]]s valsts ir Bizantijas protektorāts.
* 1176. — Imperators [[Manuils I Komnēns]] mēģina iekarot Seldžuku turku galvaspilsētu Konju (''Konya''), taču ir spiests atkāpties. Miriokefalonas (''Myriokephalon'') kauja izbeidz Bizantijas mēģinājumus atkarot [[Anatolija]]s līdzenumu no turkiem.
* 1180. — Manuila Komnēna nāve. Atsākas impērijas sabrukums.
* 1185. — Bulgāru sacelšanās ir veiksmīga, un Bizantija zaudē kontroli pār viņu zemēm.
* 1204. — Krustneši iekaro Konstantinopoli un izveido [[Latīņu impērija|latīņu impēriju]].
* 1261. — Bizantijas impērijas mantinieces [[Nīkejas impērija]]s valdnieks [[Mihails Paleologs]] iekaro Konstatntinopoli un padzen krustnešus.
* 1453. — [[Osmaņu impērija]]s [[sultāns]] [[Mehmeds II]] iekaro Konstantinopoli. Kaujā krīt pēdējais Bizantijas imperators [[Konstantīns XI]] un Bizantijas impērija beidz pastāvēt.

== Skatīt arī ==
* [[Bizantijas imperatoru uzskaitījums]]
* [[Bizantijas arhitektūra]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.fordham.edu/halsall/byzantium/ fordham.edu] {{Webarchive|url=https://web.archive.org/web/20141008060507/http://www.fordham.edu/halsall/byzantium/ |date={{dat|2014|10|08||bez}} }} par Bizantiju internetā
* [http://www.metmuseum.org/explore/Byzantium/time.html metmuseum.org] Bizantijas laikmets

== Atsauces un piezīmes ==
{{atsauces}}

{{Romiešu imperatori}}
{{autoritatīvā vadība}}

[[Kategorija:Vēsture]]
[[Kategorija:Senie laiki]]
[[Kategorija:Bizantija]]