[[Attēls:Balder.jpg|thumb|right|''[[Baldrs draumar|Baldra sapņi]]'' (1893).]]
'''Baldrs''' ({{val-non|Baldr}}) [[skandināvu mitoloģija|senskandināvu mitoloģijā]] ir nevainības, skaistuma un jaunības dievs. Baldrs ir [[āsi|āsu]] dievs, [[Odins|Odina]] un [[Friga]]s dēls. [[Jaunākā Eda|Jaunākajā Edā]] viņš aprakstīts kā gudrākais un skaistākais no dieviem.

== Mīti ==
=== Baldra nāve ===
No sapņa uzzinājusi, ka Baldram draud briesmas, Friga liek visām pasaules lietām, augiem un dzīvniekiem zvērēt, ka tie Baldram nekad nenodarīs ko ļaunu. Apzvēr visi, izņemot [[āmulis|āmuli]] (jo tas Frigai šķitis nekaitīgs vai — saskaņā ar citu versiju — bijis pārāk jauns, lai zvērētu). To uzzinājis, [[Loki]] no āmuļa uztaisa bultu un dodas uz vietu, kur dievi met Baldram ar dažādiem priekšmetiem, priecādamies par viņa neievainojamību. Tur Loki iedod bultu Baldra aklajam brālim [[Hēds|Hēdam]], un tas Baldru negribot nogalina.

Dievi aiznes Baldra ķermeni uz jūru un to novieto Baldra kuģī. Baldra sieva [[Nanna]] aiz skumjām mirst un, tāpat kā Baldra zirgs, tiek novietota blakus Baldram kuģī. Odins izveidotajā sārtā novieto [[Draupnirs|Draupniru]], savu gredzenu.

Pēc Frigas lūgšanās [[Hēla (mītiska būtne)|Hēla]] apsola Baldru atbrīvot no mirušo pasaules, ja visas lietas un radības viņu apraudās. Visi tā arī dara, izņemot milzi Toku, kura atsakās raudāt par Baldra nāvi, tāpēc Baldram nākas palikt pazemē. Pēcāk atklājas, ka milze bijusi pārvērties Loki. Dievi viņu notver un piesien pie trim klintīm, bet viņam virs galvas piesien čūsku, kuras inde pil viņam uz sejas. Loki sieva [[Sigina]] virs Loki sejas tur trauku, kurā pil inde, taču, kad tas ir pilns, viņai tas jāiztukšo. Tad inde pil Loki uz sejas, un viņš sāpēs lokās, izraisīdams zemestrīces.

== Ārējās saites ==
{{sisterlinks-inline}}
{{Enciklopēdiju ārējās saites}}

{{atsauces+}}

{{Skandināvu mitoloģija2}}

{{autoritatīvā vadība}}

[[Kategorija:Skaistuma dievi]]
[[Kategorija:Skandināvu dievi]]