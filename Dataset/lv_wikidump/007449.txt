{{Rakstnieka infokaste
|        platums = 
|          vārds = Mikola Gogolis
|     vārds_orig = ''Микола Васильович Гоголь''
|         attēls = Nikolajs Gogolis.jpg
|     att_izmērs = 200px
|  att_nosaukums = 
|     dz_dat_alt = 
|        dz_gads = 1809
|     dz_mēnesis = 4
|       dz_diena = 1
|       dz_vieta = {{vieta|Krievijas Impērija|Poltavas guberņa|Soročinci|td=Ukraina}}
|      m_dat_alt = 
|         m_gads = 1852
|      m_mēnesis = 3
|        m_diena = 4
|        m_vieta = {{vieta|Krievijas Impērija|Maskava}}
|   dzīves_vieta = 
|      pilsonība = 
|        tautība = [[Ukraiņi|ukrainis]]
|        dzimums = v
|         vecāki = 
|          brāļi = 
|          māsas =
|   dzīvesbiedrs = 
|          bērni =
|       paraksts = Nikolai Gogol Signature.svg
|     pseidonīms = V. Alovs, P. Gleiks, N.G., G. Janovs, Rudijs Paņko, Pasečniks Rudijs Paņko (''Пасичник Рудый Панько'')
|   nodarbošanās = 
|rakstīšanas valoda = krievu
|        periods =
|          žanri = [[proza]], [[dramaturģija]]
|         temati =
|   lit virzieni = 
|slavenākie darbi =
|    ietekmējies =
|     ietekmējis =
|     alma_mater =
|    apbalvojumi =
|       piezīmes = 
|    kategorijas =    
}}

'''Nikolajs Gogolis''' ({{val|ru|Никола́й Васи́льевич Го́голь}}, dzimis {{Dat VS|{{dat|1809|4|1}}|{{dat||3|20}}}}, miris {{Dat VS|{{dat|1852|3|4}}|{{dat||2|21}}}}) jeb '''Mikola Hohoļs''' ({{val|uk|Микола Васильович Гоголь}}) bija [[ukraiņi|ukraiņu]] tautības [[Krievijas Impērija]]s rakstnieks. Kaut arī savus darbus rakstīja krievu valodā, lielā mērā lietoja ukraiņu vārdus, aprakstīja ukraiņu tautas sadzīvi un daudz iespaidojās no tās folkloras, tāpēc tiek uzskatīts arī par ukraiņu rakstnieku.<ref>{{Tīmekļa atsauce |title=Russia and Ukraine renew rivalry over Nikolai Gogol |author=Tom Parfitt |date=2009. gada 31. marts |newspaper=[[The Guardian]] |url=https://www.theguardian.com/world/2009/mar/31/nikolai-gogol-russia-ukraine |accessdate=2022. gada 23. decembrī}}</ref><ref>{{Tīmekļa atsauce |title=The Ukrainian Mystery of Nikolai Gogol |author1=Giorgi Lomsadze |author2=Nikoloz Bezhanishvili |date=2017. gada 6. janvāris |website=EurasiaNet |url=https://eurasianet.org/ukrainian-mystery-nikolai-gogol |accessdate=2022. gada 23. decembrī}}</ref>

Gogoļa nozīmīgākie darbi ir romāns "[[Mirušās dvēseles]]", luga "[[Revidents (luga)|Revidents]]" un stāsts "[[Šinelis (stāsts)|Šinelis]]", kuros satīriskā un ironiskā skatījumā aplūkota dzīve [[Krievijas Impērija|Krievijas Impērijā]] ķeizara [[Nikolajs I Romanovs|Nikolaja I]] valdīšanas laikā.

== Dzīvesgājums ==
Dzimis 1809. gadā kā Mikola Janovskis [[Poltavas apgabals|Poltavas guberņas]] Soročincu ciemā senā ukraiņu [[kazaki|kazaku]] Hohoļu-Janovsku ģimenē. Viņa tēvs Vasils Hohoļs-Janovskis (1777—1825) arī rakstīja lugas, kuras pats iestudēja dzimtļaužu teātrī, māte Marija, dzimusi Kosjarovska. 1818. gadā Nikolajs sāka mācīties Poltavas apriņķa skolā, 1821. gadā pieņēma tēva uzvārdu Hohoļs-Janovskis. No 1821. līdz 1828. gadam mācījās [[Ņižina]]s ģimnāzijā, 1825. gadā nomira viņa tēvs.

1828. gadā ieradās [[Pēterburga|Pēterburgā]], lai mēģinātu iestāties universitātē, taču nobijās no iestājpārbaudījumiem un devās ceļojumā uz [[Vācija|Vāciju]]. Atgriezies viņš no 1829. līdz 1831. gadam strādāja civildienestā, tad no 1831. līdz 1834. gadam mācīja vēsturi Pēterburgas Patriotiskajā institūtā. Šajā laikā viņš iepazinās ar dzejnieku [[Aleksandrs Puškins|Aleksandru Puškinu]] un uzsāka aktīvāku literāro darbību, gūstot visnotaļ lielus panākumus ar stāstu krājumu "[[Vakari ciematā Dikaņkas tuvumā]]" (''Вечера на хуторе близ Диканьки'', 1830), kurā vērojama liela ukraiņu [[folklora]]s ietekme ar dažādiem fantastiskiem elementiem. Literāros panākumus Gogolis nostiprināja ar nākamo stāstu krājumu "[[Mirgoroda (stāstu krājums)|Mirgoroda]]" (''Миргород'', 1835).

1834. gadā Gogolis lasīja vēstures lekcijas [[Pēterburgas Universitāte|Pēterburgas Universitātē]], tad no 1836. līdz 1848. gadam apceļoja Vāciju, [[Šveice|Šveici]], [[Austrija|Austriju]], [[Francija|Franciju]], [[Itālija|Itāliju]], visvairāk uzturēdamies [[Roma|Romā]]. Šajā laikā viņš sarakstīja savus slavenākos darbus — "Revidentu" (''Ревизор'', 1836), "Spēlmaņi" (''Игроки'', 1840), "Šineli" (''Шинель'', 1840), "[[Precības (luga)|Precības]]" (''Женитьба'', 1841), "Mirušās dvēseles" (''Мертвые души'', 1842).
Šajā laikā Gogolis pamazām iegrima [[misticisms|misticismā]] un pārdzīvoja garīgu lūzumu, 1846. gadā publicētajā "Saraksē ar draugiem" viņš viņš noliedza savu līdzšinējo māksliniecisko darbību un nodevās reliģiskiem meklējumiem, 1848. gadā dodoties svētceļojumā uz [[Palestīna|Palestīnu]].

Miris 1852. gada 4. martā 42 gadu vecumā.<ref>[https://timenote.info/lv/Nikolajs-Gogolis timenote.info]</ref>
<gallery>
Attēls:Великі Сорочинці. Пам'ятник-бюст М.В.Гоголю.jpg|Gogoļa muzejs Soročincu ciemā
Attēls:Памятник молодому Гоголю на Андреевском спуске в Киеве.jpg|Mikolas Gogoļa piemineklis Kijivā
</gallery>

== Darbu tulkojumi latviešu valodā ==
Gandrīz visi Gogoļa nozīmīgākie darbi ir tulkoti latviešu valodā, pirmo lugas “Revidents” latvisko tulkojumu iespieda 1871. gadā Jelgavā. [[Fricis Brīvzemnieks]] tulkoja stāstu "Tarass Buļba", [[Ermanis Pīpiņš–Vizulis]] "Mirušās dvēseles", [[Andrejs Upīts]] lugu "Revidents".<ref>{{LKV|V.|10 205}}</ref>

== Atsauces ==
{{atsauces}}

== Ārējās saites ==
* [http://host-a.net/gramataselektroniski/revidents.zip Nikolajs Gogolis "Revidents"]{{Novecojusi saite}} {{lv ikona}}
{{enciklopēdiju ārējās saites}}

{{rakstnieks-aizmetnis}}
{{autoritatīvā vadība}}

{{DEFAULTSORT:Gogolis, Nikolajs}}
[[Kategorija:Krievu dramaturgi]]
[[Kategorija:Krievu rakstnieki]]
[[Kategorija:Krievu valodā rakstošie]]
[[Kategorija:Maskavā mirušie]]
[[Kategorija:Krievijas ukraiņi]]