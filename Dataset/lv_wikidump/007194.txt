{{Ezera infokaste
|        ezers = Kaspijas jūra
|       attēls = Caspian see-Iran-1.jpg
|     paraksts = Kaspijas jūras piekraste Irānā
|          map = Tuvie un Vidējie Austrumi#Āzija
| plat_d=40| plat_m=0 | plat_s=0| plat_NS=N
| gar_d=51| gar_m=0 | gar_s= 0| gar_EW=E
|        vieta = {{ubl|{{AZE}}|{{IRN}}|{{KAZ}}|{{RUS}}|{{TKM}}}}
|      platība = 371 000
|       garums = 1050
|  Vid_dziļums = 184
|  Max_dziļums = 1025
|      tilpums = 78 200
| augstums_vjl = -28
|       izteka = beznoteces ezers
|      baseins = 1 400 000
|      valstis = {{ubl|{{ARM}}|{{AZE}}|{{GEO}}|{{IRN}}|{{KAZ}}|{{RUS}}|{{TUR}}|{{TKM}}}}
|        salas = 12 lielākas salas
|     pilsētas = {{ubl|[[Baku]], [[Aktau]], [[Atirau]],|[[Astrahaņa]], [[Turkmenbaši (pilsēta)|Turkmenbaši]]}}
}}

'''Kaspijas jūra''' ({{val|az|Xəzər dənizi}}, {{val|kk|Каспий теңізі}}, {{val|ru|Каспийское море}}, {{val|fa|دریای خزر}}, {{val|tk|Hazar deňzi}}) ir pasaules lielākais [[ezers]] gan pēc [[Laukums|platība]]s, gan arī pēc [[Tilpums|tilpuma]]. [[Sālsūdens]] ezers bez noteces, bieži tiek pat uzskatīts par īstu jūru. Atrodas starp [[Āzija|Āziju]] un [[Eiropa|Eiropu]]. Tiek saukts par jūru jau no [[Senā Roma|seno romiešu]] laikiem, kad romieši, secinādami, ka ezera ūdens ir sāļš, nosauca to par jūru. Kaspijas jūras sāļums ir ap 1,2% — aptuveni trešā daļa no [[jūras ūdens]] sāļuma. Ūdens apmaiņas laiks ir 250 gadi.

Antīkajā literatūrā Kaspijas jūru bieži dēvē par Girkānas okeānu vai Hazāru jūru. Gan Senajā Persijā, gan arī mūsdienu Irānā to nereti sauc arī par Māzendarānas jūru. Vārds "Kaspija" ceļas no "kaspi" — senas [[Aizkaukāzs|Aizkaukāza]] cilts vārda.

== Ģeogrāfija ==
[[Attēls:Caspian sea from namak abrood.jpg|thumb|left|200px|Skats uz Kaspijas piekrasti no Alborza kalniem, Irāna]]
Kaspijas jūra ir ap 30 miljoniem gadu veca, no pārējām jūrām tā tika nodalīta pirms aptuveni 5,5 miljoniem gadu. Atradumi Irānā, pie Kaspijas jūras dienvidu krasta Huto alā liecina, ka cilvēks šeit dzīvojis jau pirms {{nobr|75 000}} gadu.

[[Volga]] dod ap 80% no upju pieteces Kaspijas jūrai. Tā kā Kaspijas jūrai nav dabiskas iztekas uz [[pasaules okeāns|pasaules okeānu]], tās līmenis nav atkarīgs no pasaules okeāna līmeņa svārstībām. 5,5 miljonu gadu laikā ir notikušas ievērojamas Kaspijas jūras līmeņa svārstības, nereti ievērojamas svārstības notikušas pat 100 gadu laikā. Laikposmā no 1929. gada līdz 1977. gadam ezera līmenis kritās par {{nobr|3 m}}. Laikposmā no 1977. gada līdz 1995. gadam tas atkal kāpa par {{nobr|3 m}}. [[2004. gads|2004]]. gadā Kaspijas jūras līmenis bija 28 metri zem jūras līmeņa. Kaspijas jūras līmeņa svārstības atstāj lielu ietekmi uz piekrastes reģiona ekoloģisko līdzsvaru un saimniecību.

[[Attēls:View_of_Baku,_2004_(2).jpg|thumb|200px|left|Kaspijas jūra, skats no Baku (Azerbaidžāna)]]

Ir noteikts, ka Kaspijas jūras līmeņa svārstības lielā mērā nosaka Volgas atnestā ūdens daudzums, kas savukārt ir atkarīgs no klimatiskajiem apstākļiem [[Ziemeļatlantija|Ziemeļatlantijā]], ieskaitot [[ledus laikmets|ledus laikmetu]] ciklus.

Kaspijas jūras austrumu daļā ir liels līcis — [[Garabogazkels]], bet ziemeļiem no tā [[Manghistau pussala]]. Ar [[Azovas jūra|Azovas jūru]] savieno kuģojamais [[Volgas—Donas kanāls]].

Ziemā Kaspijas jūras ziemeļu daļa aizsalst.

== Fauna ==
Kaspijas jūrā reģistrētas 133 zivju sugas (54 ir [[endēmisks|endēmas]] — dzīvo tikai šeit), 380 [[zoobentoss|zoobentosa]] sugas (190 endēmas), 315 [[zooplanktons|zooplanktona]] sugas (64 endēmas).

Kaspijas jūra pasaulē pazīstama kā [[store|storu]] un tai radniecīgu zivju sugu dzīvesvieta. Vislielākā vērtība ir storu ikriem, kas tiek pārstrādāti [[kaviārs|kaviārā]] un ir populāra delikatese visā pasaulē. Vides aizstāvji norāda, ka lielais pieprasījums pēc kaviāra noved pie storu pārzvejošanas un zveja būtu jāpārtrauc līdz populācijas atjaunošanai. Tomēr cenas uz kaviāru ir tik augstas, ka neizdodas ierobežot zveju.

Kaspijas jūrā dzīvo arī [[Kaspijas ronis]] (''Phoca caspica'', arī ''Pusa caspica'') — zīdītājdzīvnieks, kas dzīvo tikai Kaspijas jūrā. Tas ir viens no nedaudzajiem roņiem, kas dzīvo ezeros. Ezers ir devis vārdu arī vairākām putnu sugām.

== Nafta ==
Kaspijas jūras baseins ir ļoti bagāts ar [[nafta|naftu]] un tai radniecīgiem produktiem. Kaut arī Kaspijas jūra bija viena no pirmajām naftas ieguves vietām pasaulē, joprojām tiek atrasti jauni naftas baseini. Paredzams, ka tiks apgūtas arī bagātas [[dabasgāze|gāzes]] atradnes. Tā rezultātā Kaspijas jūras baseins ir ieguvis lielu nozīmi [[ģeopolitika|ģeopolitikā]].

Politisko situāciju Kaspijas jūras baseinā sarežģī fakts, ka [[2003. gads|2003]]. gadā Krievija, Azerbaidžāna un Kazahstāna parakstīja savstarpēju līgumu par 63% jūras sadalīšanu savā starpā. Turkmenistāna un Irāna nepiekrita šim līgumam un rezultātā trīs pirmās valstis savos sektoros iegūst naftu, kamēr Irāna un Turkmenistāna to nedara. Kopš [[1992]]. gada naftas ieguve Kazahstānā un Azerbaidžānā ir pieaugusi par 70%.

== Starptautiskie konflikti ==
Kaspijas jūras valstu savstarpējās attiecībās ir trīs veidu problēmas, kas saistītas ar Kaspijas jūru:
* minerālo resursu ieguves reģionu sadalījums (gk. [[nafta]] un [[dabasgāze]]). Šeit īpaši saspringta situācija valda attiecībās starp Azerbaidžānu un Irānu un mazākā mērā arī starp Azerbaidžānu un Turkmenistānu;
* zvejas resursu sadalījums;
* pieeja starptautiskajiem ūdeņiem caur Krievijas teritorijā esošajiem kanāliem. Šis jautājums valstīm, kas citādi nevar piekļūt jūrai (Azerbaidžāna, Kazahstāna, Turkmenistāna) ir īpaši nozīmīgs.

Raksturīgi, ka pēdējā problēma paceļ diskusiju par to, vai Kaspijas jūra ir jūra vai ezers, juridiskā līmenī. Ja pieņem, ka Kaspijas jūra ir jūra, tad Krievijai ir zināmas saistības nodrošināt pārējo valstu piekļuvi starptautiskajiem ūdeņiem. Savukārt, ja Kaspijas jūra ir ezers, tad Krievijai šādu saistību nav.

Sabrūkot Padomju Savienībai, Krievija pārņēma lielāko daļu Kaspijas kara flotes, mazāku daļu saņēma arī Azerbaidžāna, savukārt Kazahstāna un jo īpaši Turkmenistāna saņēma niecīgu daļu no flotes aprīkojuma.

== Prāmju satiksme ==
Kaspijas jūrā darbojas vairākas aktīvas prāmju līnijas, kas savieno tādas pilsētas kā [[Baku]] Azerbaidžānā, [[Turkmenbaši (pilsēta)|Turkmenbaši]] Turkmenistānā, [[Aktau]] Kazahstānā, [[Astrahaņa]] ([[Oļa (osta)|Oļa]]) Krievijā un [[Bandareanzelī]] Irānā.<ref>{{Tīmekļa atsauce |url=http://www.caspianferry.ru/en/routs.htm |title=Caspianferry.ru Ferry routes |access-date={{dat|2008|05|22||bez}} |archiveurl=https://web.archive.org/web/20070920210059/http://www.caspianferry.ru/en/routs.htm |archivedate={{dat|2007|09|20||bez}} }}</ref>

== Atsauces ==
{{atsauces}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]
* [[Pasaulē dziļākie ezeri]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.netiran.com/?fn=artd(2277) Informācija par Kaspijas jūras nosaukumu vēsturi]
* [http://www.caspianenvironment.org/ Kaspijas vides programma] 
** [https://web.archive.org/web/20051210034930/http://www.caspianenvironment.org/reports/Framework_Convention.zip Ietvarkonvencija par Kaspijas jūras vides aizsardzību (angliski, 2003)]
* [https://web.archive.org/web/20110724171008/http://www.caspage.citg.tudelft.nl/project.html Kaspijas jūras līmeņa izmaiņu datēšana (angliski)]

{{autoritatīvā vadība}}

[[Kategorija:Kaspijas jūra| ]]
[[Kategorija:Fiziskās ģeogrāfijas rekordi]]
[[Kategorija:Krievijas ezeri]]
[[Kategorija:Dagestāna]]
[[Kategorija:Kalmikija]]
[[Kategorija:Astrahaņas apgabals]]
[[Kategorija:Azerbaidžānas ezeri]]