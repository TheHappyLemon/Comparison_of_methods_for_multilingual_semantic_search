{{BioTakso infokaste
| attēls =Lacerta_vivipara_1_(Marek_Szczepanek).jpg
| att_nosaukums ={{TaksoSaite|Lacerta vivipara|Pļavas ķirzaka}}
| valsts =Animalia
| valsts_lv =Dzīvnieki
| tips =Chordata
| tips_lv =Hordaiņi
| klase =Reptilia
| klase_lv =Rāpuļi
| binomial =Reptilia <small>([[Laurenti]], 1768)</small>
| sinonīmi =
''Sauropsida''
}}
'''Rāpuļi''' (''Reptilia'') ir pirmā īsto [[Mugurkaulnieki|mugurkaulnieku]] klase, kuriem ir augstāko sauszemes mugurkaulnieku — [[amnioti|amniotu]] — galvenās iezīmes. Viss dzīves cikls notiek uz sauszemes. Bet tomēr līdzīgi [[abinieki]]em tie ir aukstasiņu — [[poikilotermija|poikilotermi]] [[dzīvnieki]] ar nepastāvīgu ķermeņa temperatūru. Rāpuļus (arī [[abinieki|abiniekus]]) pēta [[zooloģija]]s apakšnozare — [[herpetoloģija]].

== Apraksts un morfoloģija ==
Tie vairojas uz sauszemes, dējot lielas, ar [[Olas dzeltenums|dzeltenumu]] bagātas olas, ko apņem čaumalas apvalki, kas aizsargā dīgli no izžūšanas. Olā dīglim, tāpat kā putniem, ir dīgļa orgāni — [[amnijs]] un [[alantojs]]. [[Kāpurs|Kāpura]] stadijas nav. No [[ola|olām]] izšķīlušies mazuļi tikai pēc lieluma atšķiras no pieaugušajiem.
Rāpuļu [[āda|ādu]] sedz ragvielas [[zvīņas]] un vairodziņi, bet caur iegurņa [[nieres|nierēm]] — [[metanefrosu]] noris ūdens apmaiņa. Ādas dziedzeru tikpat kā nav.
[[Asinsrite]] tiem ir jaukta, jo [[sirds|sirdij]] ir 2 priekškambari un kopīgs kambaris ar nepilnīgu šķērssienu, bet atšķirībā no abiniekiem [[arteriālais konuss|arteriālā konusa]] nav, un tieši no sirds atiet trīs patstāvīgi [[asinsvadi]]: kopējā plaušu [[artērija]] un labais un kreisais [[aorta]]s loks. Lielais un mazais [[asinsrites loks]] nav pilnībā atdalīti, bet to izolētības pakāpe ir augstāka nekā abiniekiem.
Elpo tikai ar plaušām. Ir labi attīstīti elpas ceļi - [[traheja]] un [[bronhi]]. [[Elpošana]] notiek ar [[krūškurvis|krūškurvja]] kustībām, nevis ar [[rīkle|rīkli]] kā abiniekiem.
Bez tam rāpuļiem raksturīga kaula [[skelets|skeleta]] progresīva attīstība; tiem, piemēram, pilnīgi pārkaulojies [[galvaskauss]], [[ekstremitātes]] stiprākas un piestiprinātas pie ass skeleta, diferencēti arī pieci [[mugurkauls|mugurkaula]] nodalījumi. Galvaskausam ir viens nepāra pakauša paugurs un spēcīga segkaulu velve ar amniotiem raksturīgiem vaigu lokiem. Brīvo ekstremitāšu skeletā raksturīga [[interkarpālā locītava|interkarpālā]] un [[intertarsālā locītava]].
Raksturīgi, ka galvas smadzenēm ievērojami attīstītas priekšējās [[smadzenes]] un smadzenītes. Priekšējo smadzeņu puslodēs sāk attīstīties jaunā [[smadzeņu garoza]] — [[neopalijs]].

== Ekoloģija ==
Rāpuļi ir pirmie īstie sauszemes [[dzīvnieki]]. Tā kā tie bija ieguvuši spēju vairoties uz sauszemes, dējot olas ar blīvu apvalku, tie arī vairošanās periodā nav saistīti ar ūdensbaseiniem. Reizē ar to rāpuļi atšķirībā no [[abinieki]]em nav atkarīgi arī no apkārtējās vides mitruma. Rāpuļiem āda pārragojusies un ādas elpošana izzudusi, tādēļ tie varēja izplatīties apvidos, kur maz mitruma. Pārragotās ādas dēļ rāpuļiem pieejamas sāļas [[augsne]]s un jūras [[ūdens]], kas abiniekiem ir pilnīgi nepieejamas dzīves vietas. Tomēr no senčiem saglabājusies ķermeņa [[temperatūra]]s atkarība no apkārtējās vides, kas saistīta ar zemo [[vielmaiņa|vielmaiņu]], nosaka rāpuļu izplatības specifiku.
Rāpuļi atšķirībā no abiniekiem plaši izplatījušies ne tikai mitrajos [[tropi|tropos]], bet arī [[tuksneši|tuksnešos]], kur tiem ir ļoti labvēlīga temperatūra. Taču, tuvojoties poliem, rāpuļu sugu skaits samazinās. Tā, piemēram, Vidusāzijā dzīvo ap 50 rāpuļu sugu, Ziemeļkaukāzā — 28, Viduseiropā — 15, pie Ziemeļu [[Polārais loks|Polārā loka]] — 2 sugas.

== Cikliskums ==
Rāpuļu bioloģisko aktivitāti nosaka cikliskums. Rāpuļu cikliskums ir bioloģiska pielāgošanās nelabvēlīgiem dzīves vietu termiskajiem un barības apstākļiem. Diennakts cikliskumu nosaka temperatūra. Rāpuļi ir aktīvi pie visoptimālākajām temperatūrām. Visiem rāpuļiem temperatūras optimums atrodas augsto temperatūru robežās un dažādām sugām svārstās starp 20 un 40&nbsp;°C. Tā ka vairākums mēreno platuma grādu rāpuļu ir siltuma mīļotāji, tie ir aktīvi dienā, dažas sugas — krēslā un tikai [[gekoni]] — naktī. Tropiskajos tuksnešos turpretī ir ļoti daudzas nakts rāpuļu sugas, jo dienā tur ir ļoti karsts.
Tā kā diennakts aktivitātes cikls ir bioloģiska adaptācija, tas mainās dažādās sezonās atkarībā no temperatūras. Tā, piemēram, pavasarī rāpuļi ir aktīvi tikai dienas vidū — vissiltākajās diennakts stundās. Vasaras vidū daudzas sugas turpretī ir aktīvas tikai rīta un vakara stundās.
Aktīvā perioda ilgums mainās atkarībā no temperatūras. Tā, piemēram, [[pļavas ķirzaka]] (''Lacerta vivipara'') Dienvideiropā ir aktīva 9 mēnešus, Latvijā - 5,5 mēnešus, ziemeļos — vēl mazāk.
Dažādu sugu rāpuļiem ziemas guļas ilgums ir dažāds un atkarīgs no sugas salizturības. Tā, piemēram, [[parastā odze]] (''Vipera berus'') pavasarī parādās agrāk nekā citas attiecīgā apvidus čūskas un vēlāk dodas ziemas guļā.
Rāpuļu ziemas slēptuves ir ļoti dažādas. Vairākums sugu ziemo grauzēju alās, augsnes plaisās, dobumos, kas izveidojušies izpuvušu sakņu vietā, utt. Pļavas ķirzakas iemīļotas ziemošanas vietas ir dobumi, kas purvainās vietās izveidojušies zem velēnām, pazeminoties gruntsūdeņu līmenim. [[Zalkši]] lielā daudzumā salasās ziemošanai mēslu kaudzēs un pagrabos. Dažas zalkšu sugas nereti ziemo klinšu alās, [[purva bruņurupuči]] — ūdensbaseinu dibenā.
Vairākums rāpuļu ziemo pa vienam vai nelielās grupās — 2 vai 3 īpatņi. Tomēr daži ziemā atrodami lielā skaitā. Tā, piemēram, parastie zalkši savijas kamolos, kuros ir vairāki simti un pat tūkstoši īpatņu. Ziemošanas periodam rāpuļi uzkrāj barības vielu rezerves, bet vielmaiņas intensitāte strauji krīt.
Dažiem rāpuļiem ir vasaras guļa, to nosaka pilnvērtīgas barības trūkums. Tā, piemēram. Vidusāzijas tuksnešos vasaras guļā dodas [[Vidusāzijas bruņurupucis]] (''Testudo Horsfieldi''). Maija beigās vai jūnija sākumā, izkalstot augājam, no kura tie pārtiek, bruņurupuči izrok alas un sastingst. Tajās vietās, kur [[augājs]] nenokalst, piemēram, apūdeņojamos laukos, bruņurupuči ir aktīvi visu vasaru. Tātad cikliskums šai gadījumā ir atkarīgs no barības daudzuma dzīves vietās.

== Barība ==
Rāpuļu barība, kā arī barības iegūšanas veids ir ļoti daudzveidīgi; starp tiem sastopam kukaiņēdājus, zivjēdājus, plēsējus, augēdājus utt.
No kukaiņiem pārtiek vairākums ķirzaku. Vislielākās ķirzakas — [[varāni]] bez [[kukaiņi]]em ķer [[peļveidīgie|peļveidīgos]] [[grauzēji|grauzējus]] un [[putni|putnus]]. No [[galvkāji]]em un [[vēžveidīgie|vēžveidīgajiem]] pārtiek [[jūras pelamīda]] - ''Pelamydus'', no vēžveidīgajiem, [[Moluski|moluskiem]], [[kukaiņi]]em, retāk no zivīm pārtiek saldūdens [[bruņurupuči]].
Daudzu čūsku sugu pamatbarība ir [[mugurkaulnieki]]. [[Parastais zalktis]] un [[lielacainais zalktis]] (''Ptyas'') ķer galvenokārt abiniekus; [[ūdens zalktis]] (''Natrix tessellata'') un jūras bruņurupuči — [[zivis]]; [[bultčūska]], [[sarkansvītrotais zalktis]] (''Coluber rhodorhachis''), — [[ķirzakas]]; [[odzes]] — peļveidīgos grauzējus. Daži zalkši, piemēram, [[Amūras zalktis]] (''Elaphe schrencki''), kas labi kāpelē pa kokiem, ķer ligzdās putnēnus un pieaugušos putnus, arī [[gjurzas]] barības liela daļa ir putni. Ir čūskas, kas aprij citas čūskas. Čūskas vispār ir visvairāk specializētas barības ziņā. Tā, piemēram, [[Āfrikas olčūska]] — ''Dasypeltis'' pārtiek tikai no putnu olām, tādēļ tai ir īpatnēji pielāgojumi. Čūska norij olu veselu, un, olai virzoties pa barības vadu, to pāršķeļ skriemeļu izaugumi; pēc tam olas šķidrais saturs notek pa barības vadu, bet čaula tiek izmesta pa muti. Lielās tropu žņaudzējčūskas uzbrūk lieliem [[dzīvnieki]]em, piemēram, [[pērtiķi]]em un pat sīkiem nagaiņiem.
Neindīgās čūskas norij barību dzīvu (piemēram, [[zalkši]] norij dzīvas [[vardes]]) vai pirms tam upuri nožņaudz, aptinoties ap to. Indīgās čūskas vispirms nogalina upuri zibeņātrā uzbrukumā, iecērtot tajā indes zobus, pēc tam aprij upuri veselu.
Visretāk sastopami augēdāji rāpuļi. Augēdāji ir gandrīz visi sauszemes bruņurupuči. Arī nedaudzu ķirzaku, galvenokārt tropisko agāmu un [[iguānas|iguānu]] barībā nozīmīga vieta var būt augiem. Vairākums rāpuļu aktīvi uzmeklē barību. Tā, piemēram, pēc dzirdes un redzes laupījumu uzmeklē [[gekoni]], [[scinki]], tīklainās ķirzakas, ķirzakas, [[varāns]]. Laupījumu galvenokārt ar tausti uzmeklē [[kobra]], [[efa]], [[vairogpurne]], [[bultčūska]], zalkši. Turpretī [[kaķi]]em līdzīgi savam upurim uzglūn [[agāmas]], [[apaļgalves]], bet no čūskām — gjurza un sīkās žņaudzējčūskas.

== Vairošanās ==
Rāpuļi kā īsti sauszemes mugurkaulnieki vairojas un attīstās uz sauszemes. Pat [[krokodilu dzimta|krokodili]], jūras čūskas un jūras bruņurupuči, kas dzīvo ūdenī, vairošanās periodā iznāk uz sauszemes. Apaugļošanās rāpuļiem ir iekšēja, un visiem, izņemot [[hatērija|hatēriju]], ir [[kopulācijas orgāni]]. Vairākumam sugu vairošanās periodā novēro riestu - paaugstinātu aktivitāti, kad bruņurupuču un ķirzaku tēviņi nereti cīnās.
Vairākums rāpuļu dēj nedaudz (8—16) lielu olu, ko klāj ādaina vai cieta kaļķa (bruņurupučiem, krokodiliem) čaula. Olas tie parasti dēj [[augsne|augsnē]] vai klinšu plaisās un zem koku mizas, kā, piemēram, gekoni un dažas agāmas un iguānas. Krokodili dēj olas augsnē vai sausu lapu un zāļu ligzdā.

Olu attīstības ātrums ir atkarīgs no [[temperatūra]]s un atkarībā no tas var mainīties 2 vai 3 reizes. Parasti vietās, kur olas attīstās, temperatūra ir 20—30&nbsp;°C. [[Tuksneši|Tuksnešu]] rāpuļi biežāk dēj olas ēnainās vietās un diezgan lielā dziļumā, turpretī mērenajos platuma grādos ķirzakas izvēlas vietas, ko labi apsilda [[saule]]. [[Parastais zalktis]] dēj olas trūdošu vielu kaudzēs, kur temperatūra ir 3—5&nbsp;°C augstāka par apkārtējās vides temperatūru. Latvijas platuma grādos rāpuļu olas attīstās 2—3 mēnešos.

Diezgan daudzi rāpuļi dzemdē mazuļus. To novēro tikai formām, kam olas ar mīkstiem apvalkiem un kuriem iespējama ūdens maiņa starp olu un vidi. [[Bruņurupuči]] un krokodili, kuru olām ir olbaltuma apvalks un čaula, nedzemdē. Visprimitīvākā dzemdēšana ir apaugļoto olu aizturēšana olvados, kur tās daļēji attīstās. Tā, piemēram, [[sila ķirzaka]]i olas var olvados palikt 15—20 dienas, un izdētajās olās dīglis ir vairāk nekā par 1/3 jau noformējies. 30 dienas olas var aizturēties olvados parastajam zalktim, un izdētajā olā ir jau pa pusei izveidojies [[embrijs]]. Turklāt, jo vairāk uz ziemeļiem, jo ilgāk olas aizturas olvados. Citām sugām, piemēram, [[pļavas ķirzaka]]i, trauslajai [[glodene]]i, parastajai odzei, gludenajai čūskai u.c. olas paliek olvados, kamēr izšķiļas mazuļi. Šādu parādību sauc par olu dzemdēšanu, jo embrijs attīstās no olas barības vielu krājuma, nevis no mātes organisma vielām. Dažām [[scinki|scinku]] un ķirzaku sugām olas šķiedrainie apvalki reducējušies un daļa olvada saskaras ar horiju. Horijam var izveidoties izaugumi — bārkstiņas, kas iespiežas olvada sienās. Rodas kaut kas līdzīgs [[zīdītāji|zīdītāju]] [[placenta]]i, turklāt stipri samazinās dzeltenuma daudzums olās un barību galvenokārt uzņem no mātes organisma (''Lygosoma'', ''Seps'' u. c.). Šādu parādību sauc par īstu dzemdēšanu. Par galveno cēloni, kādēļ rāpuļi dzemdē mazuļus, jāuzskata aukstais [[klimats]]. Dzemdētāju sugu daudzums pieaug virzienā uz ziemeļiem un augstāk kalnos. Ļoti raksturīgi, ka sugas, kas dzīvo vistālāk uz ziemeļiem, tāpat kā sugas, kas paceļas visaugstāk kalnos, ir dzemdētājas, kā, piemēram, odzes un pļavas ķirzakas. Turklāt viena un tā pati suga, piemēram, [[Tibetas apaļgalve]] (''Phrynocephalus teobaldi'') 2000 m augstumā dēj olas, bet 4000 m augstumā dzemdē mazuļus. Dažām sugām dzemdēšanas cēlonis var būt dzīve ūdenī; to bieži novēro jūras čūskām.

== Ekonomiskā nozīme ==
Tuksnešos un stepēs, kur rāpuļu ir daudz, tiem ir ļoti liela nozīme [[biocenoze|biocenozēs]]. Vairākums ķirzaku un čūsku, iznīcinot ļoti daudz kaitīgu kukaiņu, gliemju un grauzēju, atnes labumu [[lauksaimniecība]]i. Daudzas ķirzakas tuksnešos ir svarīgu medību dzīvnieku, piemēram, [[lapsas|lapsu]] un [[Mājas sesks|sesku]] barība.
Dažas sugas vietām ir diezgan kaitīgas. [[Vidusāzija]]s bruņurupuči dažos rajonos ir pistāciju audzētavu kaitēkļi; šo bruņurupuču kaitīgumu palielina tas, ka bruņurupuči izrakņā apūdeņošanas sistēmas vaļņus un sienas.
Zivjaudzētavās nopietnu ļaunumu nodara ūdens zalkši, kas iznīcina ļoti daudzus rūpniecisko zivju — [[karpas|karpu]], [[lasis|lašu]], [[stores|storu]] mazuļus. Iespējams, ka daudz rāpuļu, sevišķi sauszemes bruņurupuči, dažas ķirzakas un čūskas, pārnēsā daudzas cilvēka un mājdzīvnieku [[slimības]], jo uz šiem rāpuļiem parazitē ganību ērču nimfas un imago. Dažās zemēs nopietnu ļaunumu cilvēkam nodara indīgās čūskas.

Tomēr no odžu [[indes]] pagatavo arī preparātus, piemēram, viprotoksīnu, viprozīdu, lebetoksu un citus, ko lieto radikulīta, išiasa un reimatisma ārstēšanai. No gjurzas un [[vairogpurnes]] indes izgatavo pretasiņošanas līdzekļus; no [[klaburčūskas]] indes — preparātus, ar kuriem ārstē epilepsiju; kobras indi lieto, izgatavojot preparātus bronhiālās astmas un vairāku citu slimību ārstēšanai. [[Čūsku inde|Čūsku indi]] plaši izmanto [[bioķīmija|bioķīmijā]]. Lai iegūtu čūsku indi, organizē čūsku audzētavas — serpentārijus.

Zināma nozīme rāpuļiem ir kā rūpniecības izejvielai. Jau sen no krokodilu, lielo čūsku un ķirzaku ādas izgatavo koferus, portfeļus, apavus utt. Sevišķi vērtīga ir krokodilu āda tāpēc vietām krokodilu kļuva tik maz, ka tos sāka aizsargāt un mēģināja audzēt mākslīgi. Izmanto dažu jūras bruņurupuču, sevišķi [[bissas]] (''Chetonici imbricata'') bruņas, kuru ragvielas vairodziņi karstā ūdenī un zem spiediena sapresējas viendabīgā masā. No šīs plastiski augstvērtīgās, skaistās masas izgatavo ķemmes, briļļu ietvarus u.c.

Dažus rāpuļus lieto pārtikā; visbiežāk lieto bruņurupuču gaļu un olas. Mīkstos bruņurupučus un dažas jūras bruņurupuču sugas, sevišķi zaļos bruņurupučus, regulāri medī. [[Ziemeļamerika|Ziemeļamerikā]] medī terapīnus, kurus sāk audzēt arī fermās. Daudzās valstīs pārtikā lieto lielās ķirzakas un pat čūskas.
Bruņurupuču gaļu izlieto arī kažokzvēru, [[barība]]i.

== Sistemātika ==
Mūsdienās rāpuļi ir fragmentāras paliekas no lielās un daudzveidīgās rāpuļu pasaules, kas [[mezozojs|mezozoja ērā]] jeb [[dinozauri|dinozauru]] laikmetā apdzīvoja ne tikai visu sauszemi, bet arī visas [[zemeslode]]s [[jūra]]s. Mezozoja beigās tie izmira, izņemot četras grupas, kas izdzīvojušas līdz mūsu laikiem. Tās ir knābjgalvji, zvīņrāpuļi, krokodili un bruņurupuči. Tātad, pašlaik pasaulē ir zināmas apmēram 6000-8000 rāpuļu sugu no 4 kārtām un 3 apakšklasēm. [[Latvija|Latvijā]] pārstāvētas 2 kārtas, 5 dzimtas, 7 sugas.

'''Rāpuļu klase''' (''Reptilia'')
* apakšklase: {{TaksoSaite|Anapsida|Anapsīdi}}
** kārta: {{TaksoSaite|Testudines|Bruņurupuči}}
** kārta: †{{TaksoSaite|Captorhinida|Kaptorhinīdi}}
** kārta: †{{TaksoSaite|Mesosauria|Mezozauri}}
** kārta: †{{TaksoSaite|Procolophonomorpha|Prokoloveidīgie}}
* apakšklase: {{TaksoSaite|Diapsida|Diapsīdi}}
** kārta: †{{TaksoSaite|Araeoscelidia|Araeskelīdijas}}
** kārta: †{{TaksoSaite|Eosuchia|Eozuhijas}}
** infraklase: {{TaksoSaite|Archosauromorpha|Arhozaurveidīgie}}
*** kārta: †{{TaksoSaite|Prolacertiformes|Protorozauri}}
*** iedalījums: {{TaksoSaite|Archosauria|Arhozauri}}
**** virskārta: {{TaksoSaite|Crocodylomorpha|Krokodilveidīgie}}
***** kārta: †{{TaksoSaite|Phytosauria|Fitozauri}}
***** kārta: [[krokodilu kārta|Krokodili]] (''Crocodilia'')
***** kārta: †{{TaksoSaite|Rauisuchia|Rauzuhijas}}
***** kārta: †{{TaksoSaite|Rhynchosauria|Knābjzauri}}
**** infraiedalījums: †{{TaksoSaite|Ornithodira|Putnzauri}}
***** kārta: †{{TaksoSaite|Pterosauria|Pterozauri}}
***** virskārta: †{{TaksoSaite|Dinosauria|Dinozauri}}
****** kārta: †{{TaksoSaite|Saurischia|Zauriegurņa dinozauri}}
****** kārta: †{{TaksoSaite|Ornithlschia|Putniegurņa dinozauri}}
** infraklase: †{{TaksoSaite|Ichthyopterygia|Ihtiopterīgiji}}
*** kārta: †{{TaksoSaite|Ichthyosauria|Ihtiozauri}}
** infraklase: {{TaksoSaite|Lepidosauromorpha|Lepidozaurveidīgie}}
*** virskāra: {{TaksoSaite|Lepidosatiria|Lepidozauri}}
**** kārta: {{TaksoSaite|Rhynchocephalia jeb Sphenodontia|Knābjgalvji}}
**** kārta: {{TaksoSaite|Squamata|Zvīņrāpuļi}}
*** virskārta: †{{TaksoSaite|Sauroplerygia|Zauroplerīgiji}}
**** kārta: †{{TaksoSaite|Nothosauroidea|Notozauri}}
**** kārta: †{{TaksoSaite|Placodontia|Plakodonti}}
**** kārta: †{{TaksoSaite|Plesiosauria|Plesiozauri}}
** infraklase: †{{TaksoSaite|Thalattosauriformes|Talatozaurveidīgie}}
*** kārta: †{{TaksoSaite|Thalattosauria|Talatozauri}}
(†) - izmirušu organismu grupa

== Ārējās saites ==
{{sisterlinks-inline}}
{{enciklopēdiju ārējās saites}}
* [http://raksti.daba.lv/referaati/2004/ILibeka/aprakst_raap.html Latvijas rāpuļu apraksti]
* [http://www.latvijasdaba.lv/rapuli/sistematiskais-raditajs/reptilia/ Latvijas rāpuļi]
* [https://web.archive.org/web/20110917143550/http://www.reptile.lv/ Viss par rāpuļiem]
{{autoritatīvā vadība}}