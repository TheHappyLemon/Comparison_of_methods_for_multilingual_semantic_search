{{Citas nozīmes|pilsētu|Zilupe (nozīmju atdalīšana)|Zilupe}}
{{Apdzīvotas vietas infokaste
 | name                     = Zilupe
 | settlement_type          = Novada pilsēta
 | image_skyline            = Zilupes_katoļu_baznīca.jpg
 | imagesize                = 
 | image_caption            = Zilupes katoļu baznīca
 | image_flag               = 
 | flag_link                = Zilupes karogs
 | image_shield             = Zilupe COA.svg
 | shield_link              = Zilupes ģerbonis
 | shield_size              = 70px
 | pushpin_map              = Latvija
 | pushpin_label_position   = <!-- left/right -->
| latd = 56| latm = 23| lats = 07| latNS =N 
| longd = 28| longm = 07| longs = 19| longEW =E
 | subdivision_type         = Valsts
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Ludzas novads]]
 | established_title        = Pilsētas tiesības
 | established_date         = kopš [[1931]]. gada
 | established_title2       = 
 | established_date2        = 
 | seat_type                = Vēsturiskie<br />nosaukumi
 | seat                     = {{val|de|Rosenau}}<br />{{nobr|{{val|ru|Розеново, Зилупе}}}}<br />{{val|pl|Rezenmujża}}<br />{{val|ltg|Sīnuoja}}
 | area_total_km2           = 5
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Zilupe}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | elevation_m              = 120
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-5751
 | website                  = {{URL|www.zilupe.lv}}
 | footnotes                = 
}}
'''Zilupe''' ({{val|ltg|Zylupe}},<ref>{{Tīmekļa atsauce |url=https://vvc.gov.lv/advantagecms/export/docs/komisijas/pilsatys_2019.pdf |title=Latvīšu volūdys ekspertu komisejis Latgalīšu rokstu volūdys apakškomisejis svareiguokī lāmumi 2019. godā |publisher=[[Valsts valodas centrs]] |access-date=2020. gada 3. janvārī |archive-date=2020. gada 25. Novembris |archive-url=https://web.archive.org/web/20201125114948/https://vvc.gov.lv/advantagecms/export/docs/komisijas/pilsatys_2019.pdf }}</ref> vēsturiski ''Sīnuoja'', no ''sīna'' — 'robeža') ir pilsēta [[Latgale|Latgalē]], [[Ludzas novads|Ludzas novadā]]. Zilupe ir vistālāk uz [[austrumi]]em esošā [[Latvija]]s [[pilsēta]]. Pilsētu šķērso [[dzelzceļa līnija Rēzekne II—Zilupe]] un autoceļš [[P52]].

== Vēsture ==
[[Attēls:Zilupes Galvenā iela pirms 2. pasaules kara.jpg|thumb|left|250px|Zilupes Galvenā iela 1926. gadā.]]
[[Attēls:Zilupes dzelzceļa stacija pirms 2. pasaules kara.jpg|thumb|left|250px|Zilupes dzelzceļa stacija pirms Otrā pasaules kara.]]
Zilupes pilsēta sāka veidoties [[1900]]. gadā uz barona [[Rozeni|Rozena]] zemes pie Rivcānu sādžas [[Pasienes pagasts|Pasienes pagastā]] sakarā ar [[Dzelzceļa līnija Ventspils—Maskava|dzelzceļa līnijas Ventspils—Maskava]] būvniecību. Pie [[Zilupe (stacija)|Rozenovas stacijas]] [[Zilupe (upe)|Zilupes upes]] kreisajā krastā sāka apmesties uz dzīvi dzelzceļa strādnieki, kalpotāji, [[tirgotājs|tirgotāji]] un citi. [[1908]]. gadā Zilupē jau bija zemstes priekšnieks, policijas pristavs, darbojās pasts, skola, kā arī daudzi tirdzniecības uzņēmumi, kas apkalpoja plašu apkārtni.

[[Pirmais pasaules karš]] pārtrauca Zilupes attīstību, 1918. gadā tika uzspridzināts dzelzceļa tilts, izjauktas pārbrauktuves un pārtraukta satiksme ar tālāko apkārtni. No [[1918]]. gada [[novembris|novembra]] līdz [[1920]]. gada [[janvāris|janvārim]] Zilupē pastāvēja lielinieku vara. [[Latvijas brīvības cīņas|Latvijas Brīvības cīņu laikā]] 1920. gada 26. janvārī [[Kurzemes divīzija]] gar dzelzceļa līniju uzsāka uzbrukumu ar uzdevumu sasniegt [[Zilupe (upe)|Zilupes]] līniju un [[Osvejas ezers|Osvejas ezeru]].
1920. gada 1. maijā Zilupes apkārtnē Opuļu sādžā (4 km uz ZA no Zilupes dzelzceļa stacijas) notika Latvijas armijas 1. Liepājas kājnieku pulka kapteiņa H. Helmaņa vadītās 80 vīru grupas izlūkgājieni lielinieku frontes dziļā aizmugurē.

Pēc [[Latvijas valsts nodibināšana]]s Zilupē sākās jauns uzplaukums — pierobežā nodibināja maiņas punktus, kas iemainīja no [[Krievija]]s ievestos dārgmetālus (zeltu, sudrabu) un caur Zilupi tos sūtīja tālāk uz Rīgu. [[1924]]. gadā pēc maiņas punktu slēgšanas Zilupes saimnieciskā darbība stipri samazinājās. Tomēr šī rosība sekmēja Zilupes un apkārtnes saimniecisko attīstību un tā kļuva par nacionālās idejas paudēju valsts pierobežā. 1925. gadā Zilupei piešķīra [[biezi apdzīvota vieta|biezi apdzīvotas vietas]] statusu, bet [[1931]]. gadā — [[pilsēta]]s tiesības. Galvenā iedzīvotāju nodarbošanās bija tirdzniecība, lauksaimniecība un sīkā amatniecība. Darbojās a/s "Grauds" ūdensdzirnavas ar elektrisko spēkstaciju, zāģu gateris, [[1934]]. gadā bijušās cementa ražošanas telpās iekārtoja lopkautuvi, darbojās linu pieņemšanas punkts, aptieka (dibināta [[1901]]. gadā), ārsta T. Rihtera slimnīca un 120 dažādu tirgotavu. Pilsētā darbojās Zilupes iecirkņa miertiesnesis un tiesu izpildītājs, Ludzas apriņķa policijas 3. iecirknis, Zilupes virsmežniecība, Zilupes rajona agronoms, būvtehniķis un dārzkopības instruktors, kā arī Zilupes muitnīca.

[[1940]]. gada [[jūnijs|jūnijā]] Zilupē ienāca [[Sarkanā armija]], kas aizsāka [[Latvijas okupācija (1940)|padomju okupāciju]]. [[1941]]. gada [[jūlijs|jūlija]] sākumā Zilupi un pārējo Latviju iekaroja [[Vērmahts]], kas aizsāka [[Latvijas vācu okupācija (1941—1945)|vācu okupāciju]]. [[1944]]. gada 17. jūlijā Zilupi atkaroja Sarkanā armija. PSRS varas iestāžu rīkotajās deportācijās un arestos cieta arī Zilupes iedzīvotāji. No [[1949]]. līdz [[1959]]. gadam pilsēta bija [[Zilupes rajons|Zilupes rajona]] centrs. Pēc Otrā pasaules kara Zilupē darbojās rūpnīcas "Metālists" cehs (ražoja bērnu ragaviņas u.c. plaša patēriņa preces), [[Ludzas rajons|Ludzas rajona]] sadzīves pakalpojumu kombināta trikotāžas un adīšanas darbnīcas, maizes ceptuve.

== Iedzīvotāju skaita izmaiņas ==
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{iedzīvotāju skaita izmaiņas
| title= Iedzīvotāju skaita izmaiņas
| width = 70%
| align = none
| cols = 3
| graph-pos = bottom
|1935|1566
|1959|2559
|1970|2492
|1979|2338
|1989|2487
|2000|1984
|2011|1659
|2021|1318
}}

== Atsauces ==
{{atsauces}}

{{Latvijas ģeogrāfija-aizmetnis}}

{{Ludzas novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Zilupes novads}}
{{Ludzas rajons}}
{{Ludzas apriņķis}}
}}

[[Kategorija:Latgale]]
[[Kategorija:Zilupe| ]]