{{Politiska amata infokaste
|post            = Latvijas Valsts prezidents
|body            = 
|insignia        = Flag of the President of Latvia.svg
|insigniasize    = 
|insigniacaption = Prezidenta standarts
|image           = Valsts augstāko apbalvojumu pasniegšanas ceremonija Latvijas Valsts prezidentam (cropped).jpg
|imagesize       = 165px
|incumbent       = [[Edgars Rinkēvičs]]
|incumbentsince  = {{dat|2023|7|8|G|bez}}
|appointer       = 
|residence       = [[Rīgas pils]]
|termlength      = Četri gadi
|formation       = {{dat|1922|11|14|N}}
|inaugural       = [[Jānis Čakste]]
|website         = 
| style = Prezidenta kungs {{small|(Latvijā)}}<br>Viņa Ekselence {{small|(ārvalstīs)}}
}}
{{Latvijas politika}}
'''Latvijas Valsts prezidents''' ir augstākā amatpersona [[Latvijas Republika|Latvijas Republikā]]. Līdz [[1997]]. gadam prezidenta amata pildīšanas termiņš ilga trīs gadus, taču kopš 1997. gada tie ir četri gadi. Prezidents drīkst pildīt savus amata pienākumus ne ilgāk kā divus termiņus pēc kārtas. Valsts prezidenta prombūtnes laikā prezidenta pienākumus pilda [[Saeimas priekšsēdētājs]]. Valsts prezidenta rezidence ir [[Rīgas pils]].

Valsts prezidentam ir likumdošanas iniciatīvas tiesības, proti, viņš var iesniegt [[Saeima]]i izskatīšanai likumu projektus. Prezidentam ir tiesības sasaukt un vadīt ārkārtas valdības sēdes, kā arī pieprasīt Saeimas sēdes sasaukšanu. Viņš ir [[Latvijas Nacionālie bruņotie spēki|Latvijas Bruņoto spēku]] augstākais vadonis un kara gadījumā var iecelt to virspavēlnieku.

== Vēsture ==
Par pirmo Latvijas Valsts prezidentu kļuva pazīstams sabiedriskais un politiskais darbinieks, [[Latvijas Tautas padome]]s (1918—1920) un [[Latvijas Satversmes sapulce]]s (1920—1922) priekšsēdis [[Jānis Čakste]]. Viņu valsts prezidenta amatā ievēlēja divreiz: [[1922]]. un [[1925]]. gadā. No [[1927]]. līdz [[1930]]. gadam Valsts prezidents bija jurists [[Gustavs Zemgals]]. No 1930. līdz 1936. gadam Valsts prezidents bija jurists [[Alberts Kviesis]]. Par ceturto Latvijas Republikas Valsts prezidentu kļuva agronoms [[Kārlis Ulmanis]], kurš vienīgais no valsts vadītājiem netika ievēlēts: būdams diktators, Ulmanis [[1936]]. gadā pats iecēla sevi šajā amatā, tāpēc viņa leģitimitāte ir apšaubāma. Viņš bija prezidents līdz [[Latvijas okupācija (1940)|Latvijas okupācijai 1940. gadā]], kad par Latvijas Valsts prezidenta amata izpildītāju kļuva [[Augusts Kirhenšteins]]. Valsts prezidenta vietas izpildītāji trimdā bija pēdējās demokrātiski vēlētās [[4. Saeima|Saeimas]] [[Saeimas priekšsēdētājs|priekšsēdētājs]] [[Pauls Kalniņš (politiķis)|Pauls Kalniņš]] ([[1944]]—[[1945]]), kurš 1944. gadā parakstīja deklarāciju par Latvijas valsts atjaunošanu{{efn|Latvijas Centrālās padomes 1944. gada 8. septembra sēdē Pauls Kalniņš parakstīja deklarāciju par Latvijas valsts atjaunošanu: „Latvijas tauta pārņēmusi suverēno varu no svešas varas atbrīvotā Latvijas valsts teritorijā un atjaunojusi Latvijas Republiku kā suverēnu valsti. Uz Latvijas Republikas Satversmes pamata (52.pants) uz mani kā pēdējās likumīgi ievēlētās un līdz šim laikam tiesiski pilnvarotās Saeimas priekšsēdētāju pārgājusi Valsts Prezidenta vietas izpildīšana. Ar šo dienu es stājos pie Valsts Prezidenta vietas izpildīšanas līdz jauna Valsts Prezidenta ievēlēšanai Satversmē paredzētā kārtībā. [..]”<ref name="historia.lv">{{Tīmekļa atsauce |url=http://www.historia.lv/alfabets/L/la/latvijas_centrala_padome/latvijas_centrala_padome.htm |title=Latvijas Centrālā Padome www.historia.lv |access-date={{dat|2012|09|30||bez}} |archiveurl=https://web.archive.org/web/20120212201347/http://www.historia.lv/alfabets/L/la/latvijas_centrala_padome/latvijas_centrala_padome.htm |archivedate={{dat|2012|02|12||bez}} }}</ref>}}, bet pēc viņa nāves — Saeimas priekšsēža otrais biedrs [[Jāzeps Rancāns]] ([[1947]]—[[1969]]).{{efn|„Ņemot vērā, ka Saeimas priekšsēdis Dr. Pauls Kalniņš un pirmais priekšsēža biedrs zv. adv. Kārlis Pauļuks ir miruši — pirmais — 1945. gada 27. augustā un otrais — 1945. gada 21. janvārī, Latvijas Centrālā padome, kurā ieiet pēdējās likumīgi ievēlētās Saeimas piecas lielākās demokrātiskās partijas [..] un kurām 1931. gadā ievēlētajā Saeimā pieder lielākais balsu vairākums, konstatē, ka saskaņā ar Latvijas Satversmes 16. un 52. pantu Saeimas priekšsēža un Valsts prezidenta funkcijas pārgājušas uz Saeimas priekšsēža otro biedru bīskapu Jāzepu Rancānu” [[Eslingene|Eslingenā]], 1947. gada 26. aprīlī.<ref name="ReferenceA">Ādolfs Šilde. Valstsvīri un demokrāti. Ņujorka: Grāmatu draugs, 1985, 227. lpp.</ref>}}

[[1993]]. gadā, pēc Latvijas neatkarības atgūšanas, Saeima par Valsts prezidentu ievēlēja saimniecisko darbinieku [[Guntis Ulmanis|Gunti Ulmani]], kurš valsts vadītāja amatā bija divus termiņus — līdz [[1999]]. gadam. No [[1999]]. līdz [[2007. gads|2007]]. gadam Latvijas Valsts prezidente bija valodniece un psiholoģe [[Vaira Vīķe-Freiberga]]. [[2007. gads|2007]]. gadā par Latvijas Valsts prezidentu ievēlēja ārstu [[Valdis Zatlers|Valdi Zatleru]], [[2011. gads|2011]]. gadā baņķieri [[Andris Bērziņš (Latvijas prezidents)|Andri Bērziņu]]. [[2015. gads|2015]]. gadā biologu [[Raimonds Vējonis|Raimondu Vējoni]], 
2019. gadā juristu un [[Politologs|politologu]] [[Egils Levits|Egilu Levitu]], bet 2023. gadā sabiedrisko darbinieku [[Edgars Rinkēvičs|Edgaru Rinkēviču]].

== Institūcija Latvijas Republikā ==
[[Latvijas Republika]] ir [[parlamentāra republika|parlamentāra valsts]]. Prezidenta galvenie uzdevumi ir pārstāvēt Latvijas Republiku starptautiski un nodrošināt politisko stabilitāti valstī.

Valsts prezidentu vēlē [[Saeima]], kura var atcelt viņu no amata, ja šādu lēmumu atbalsta divas trešdaļas deputātu.

Kļūt par Valsts prezidentu var Latvijas Republikas pilsonis, kas ir sasniedzis 40 gadu vecumu. Prezidenta pilnvaru termiņš kopš [[1998]]. gada ir 4 gadi. Viena persona nevar būt šajā amatā vairāk kā divus termiņus pēc kārtas.

Latvijas Valsts prezidentam ir savs karogs jeb standarts. Tas ir balts ar krustu valsts karoga krāsās un lielo valsts ģerboni krusta centrā. Standartu paceļ virs vai pie prezidenta rezidences vai piestiprina pie transporta līdzekļa, ar kuru viņš pārvietojas.

Stājoties amatā, prezidents dod svinīgu solījumu:
{{cquote|Es zvēru, ka viss mans darbs būs veltīts Latvijas tautas labumam. Es darīšu visu, kas stāvēs manos spēkos, lai sekmētu Latvijas valsts un tās iedzīvotāju labklājību. Es turēšu svētus un ievērošu Latvijas Satversmi un valsts likumus. Pret visiem es izturēšos taisni un savus pienākumus izpildīšu pēc labākās apziņas.|||Latvijas Republikas Satversme, 40. pants}}

== Pienākumi ==
[[Attēls:Рыжскія_замалёўкі_16.jpg|thumb|300px|right|[[Rīgas pils]] — Latvijas Valsts prezidenta rezidence]]
Prezidents pārstāv Latvijas valsti starptautiski: pārstāv to dažādās starpvalstu konferencēs un sanāksmēs, pieņem akreditācijas rakstus no ārvalstu vēstniekiem.

Prezidents izvēlas personu, kurai uzdod veidot jaunu valdību. Pirms tam viņš atrod kandidātu, kas būtu pieņemams [[Saeima]]s vairākumam.

Valsts prezidents paraksta un izsludina Saeimas pieņemtos likumus. Viņš ieceļ Latvijas diplomātiskos pārstāvjus, svinīgā ceremonijā pieņem zvērestu no Saeimas apstiprinātiem tiesnešiem un izsniedz viņiem amata zīmi. Prezidentam ir tiesības apžēlot notiesātos likuma pārkāpējus, kuriem tiesas spriedums ir stājies likumīgā spēkā.

Valsts prezidents var aizkavēt likumu pieņemšanu, ja atzīst, ka tie nav pilnībā izstrādāti un pārdomāti. Viņam ir tiesības nosūtīt jau pieņemtu likumu atpakaļ uz Saeimu, lai deputāti izskata to vēlreiz.

Ja Saeima vēlreiz apstiprina norādīto likumu, Valsts prezidents var aizkavēt tā publicēšanu uz diviem mēnešiem. Šajā gadījumā apturētais likums tiek nodots tautas nobalsošanai, ja divu mēnešu laikā to pieprasa vismaz desmitā daļa vēlētāju. Saeima var novērst tautas nobalsošanu, tomēr tad likums ir jāapstiprina ar 3/4 balsu vairākumu, kas ir grūti īstenojams.

Beidzamais līdzeklis, kā Valsts prezidents var ietekmēt likumdevējus, ir Saeimas atlaišanas ierosināšana. Šādā gadījumā tiek rīkota tautas nobalsošana. Saeima tiek atlaista, ja par to izsakās vairāk nekā puse balsotāju. Ja balsotāju vairākums neatbalsta Saeimas atlaišanu, tiek atlaists pats Valsts prezidents.

== Valsts prezidenta standarts ==
[[Attēls:Latvijas_prezidenta_standarts.png|thumb|250px|Latvijas Valsts prezidenta standarts]]
Valsts prezidenta [[standarts (karogs)|standarts]] ir balts ar taisno krustu [[Latvijas karogs|valsts karoga]] krāsu samēros. Krusta centrā valsts karoga krāsu pārtraukumā - [[Latvijas ģerbonis|valsts lielais ģerbonis]]. Ģerboņa augstums ir 1/3 no standarta platuma, ģerboņa vairoga saules centrs ir standarta centrā. Valsts krāsu platums pret standarta platumu ir 1:5. Standarta garuma un platuma attiecība ir 3:2.<ref>{{Tīmekļa atsauce |url=http://www.president.lv/pk/content/?cat_id=1099 |title=Valsts prezidenta standarts |access-date={{dat|2010|01|12||bez}} |archiveurl=https://web.archive.org/web/20091222000135/http://www.president.lv/pk/content/?cat_id=1099 |archivedate={{dat|2009|12|22||bez}} }}</ref>

Valsts prezidenta standartu lieto:

* virs vai pie ēkas, kur pastāvīgi uzturas Valsts prezidents;
* Valsts prezidenta darba telpās;
* uz automašīnas vai cita transportlīdzekļa, ar kuru pārvietojas Valsts prezidents;
* citos Valsts prezidenta noteiktos gadījumos.

== Latvijas Valsts prezidentu saraksts ==
{{Pamatraksts|Latvijas prezidentu uzskaitījums}}
{{:Latvijas Valsts prezidentu uzskaitījums}}
=== Hronoloģisks attēlojums ===
==== 1919—1940 ====
{{#tag:timeline|
ImageSize = width:1150 height:auto barincrement:12
PlotArea  = top:10 bottom:100 right:150 left:20
AlignBars = late

Colors =
     id:Independent value:rgb(0.8,0.8,0.8) legend:Bez_partijas
     id:DC          value:rgb(0.6,0.6,0.7) legend:Demokrātiskais_Centrs
     id:LZS         value:rgb(0.84,0.85,0) legend:Latviešu_zemnieku_savienība

     id:liteline    value:gray(0.8)
     id:line        value:rgb(0.3,0.3,0.3)
     id:bg          value:white

DateFormat = dd/mm/yyyy
Period     = from:01/01/1922 till:31/12/1940
TimeAxis   = orientation:horizontal
ScaleMajor = unit:year increment:1 start:1922
ScaleMinor = unit:month increment:3 start:1922

Legend     = columns:1 left:110 top:57 columnwidth:220

Define $now = {{#time:d/m/Y|-3 hours}}

TextData =
  pos:(20,57) textcolor:black fontsize:s
  text:"Partija:"

BarData =
  bar:Čakste
  bar:Zemgals
  bar:Kviesis
  bar:Ulmanis

PlotData=
  width:5 align:left fontsize:s shift:(5,-4) anchor:till

  bar:Čakste
   from: 14/11/1922 till: 14/03/1927 color:DC text:"[[Jānis Čakste]]"
  bar:Zemgals
   from: 08/04/1927 till: 09/04/1930 color:DC text:"[[Gustavs Zemgals]]"
  bar:Kviesis
   from: 09/04/1930 till: 11/04/1936 color:LZS text:"[[Alberts Kviesis]]"
  bar:Ulmanis
   from: 11/04/1936 till: 21/07/1940 color:Independent text:"[[Kārlis Ulmanis]]"
}}

==== 1990—''pašlaik'' ====
{{#tag:timeline|
ImageSize = width:1150 height:auto barincrement:12
PlotArea  = top:10 bottom:100 right:150 left:20
AlignBars = late

Colors =
     id:Independent value:rgb(0.8,0.8,0.8) legend:Bez_partijas
     id:LZS         value:rgb(0.84,0.85,0) legend:Latvijas_Zemnieku_savienība
     id:ZZS         value:rgb(0,0.41,0.2)  legend:Zaļo_un_Zemnieku_savienība
     id:liteline    value:gray(0.8)
     id:line        value:rgb(0.3,0.3,0.3)
     id:bg          value:white

DateFormat = dd/mm/yyyy
Period     = from:01/01/1993 till:31/12/{{#expr:{{#time:Y}}}}
TimeAxis   = orientation:horizontal
ScaleMajor = unit:year increment:2 start:1993
ScaleMinor = unit:month increment:6 start:1993

Legend     = columns:1 left:110 top:57 columnwidth:220

Define $now = {{#time:d/m/Y|-3 hours}}

TextData =
  pos:(20,57) textcolor:black fontsize:s
  text:"Partija:"

BarData =
  bar:Ulamnis
  bar:Freiberga
  bar:Zatlers
  bar:Bērziņš
  bar:Vējonis
  bar:Levits
  bar:Rinkēvičs

PlotData=
  width:5 align:left fontsize:s shift:(5,-4) anchor:till

  bar:Ulamnis
   from: 07/07/1993 till: 07/07/1999 color:LZS text:"[[Guntis Ulmanis]]"
  bar:Freiberga
   from: 08/07/1999 till: 07/07/2007 color:Independent text:"[[Vaira Vīķe-Freiberga]]"
  bar:Zatlers
   from: 08/07/2007 till: 07/07/2011 color:Independent text:"[[Valdis Zatlers]]"
  bar:Bērziņš
   from: 08/07/2011 till: 07/07/2015 color:ZZS text:"[[Andris Bērziņš (politiķis, 1951)|Andris Bērziņš]]"
  bar:Vējonis
   from: 08/07/2015 till: 07/07/2019 color:ZZS text:"[[Raimonds Vējonis]]"
  bar:Levits
   from: 08/07/2019 till: 07/07/2023 color:Independent text:"[[Egils Levits]]"
  bar:Rinkēvičs
   from: 08/07/2023 till: $now color:Independent text:"[[Edgars Rinkēvičs]]"
}}

== Skatīt arī ==
* [[Latvijas Valsts prezidentu uzskaitījums]]
* [[Latvijas Valsts prezidenta vēlēšanas]]
* [[Latvijas Republikas Ministru prezidents]]
* [[Latvijas Republikas Ministru prezidentu uzskaitījums]]

== Piezīmes ==
{{notelist}}

== Atsauces ==
{{atsauces}}

== Ārējās saites ==
{{Commons|Category:Presidents of Latvia}}
* [http://www.president.lv/ Latvijas Valsts prezidents]

[[Kategorija:Latvijas prezidenti|*]]
[[Kategorija:Valsts prezidenti]]