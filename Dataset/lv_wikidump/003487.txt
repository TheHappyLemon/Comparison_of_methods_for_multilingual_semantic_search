{{atsauces+}}
[[Attēls:Ardre Odin Sleipnir.jpg|thumb|250px|Odins uz Sleipnira, iejājot Valhallā]]
'''Odins''' ([[rūnu raksts|rūnās]]: ᚢᚦᛁᚾ, {{val|non|Óðinn}}) jeb '''Vodans''' (''Wōdan, Wōden, Uuoden, Godan''), arī '''Votans''' (senvācu: ''Wuotan, Wûtan''), ir augstākais dievs seno ģermāņu [[mitoloģija|mitoloģijā]].
  
[[Skandināvu mitoloģija|Senskandināvu mitoloģijā]] Odins saistīts ar gudrību un dzeju (Odins atdeva aci, lai varētu padzerties no [[Mīmirs|Mīmira]] gudrības avota, deva [[āsi]]em un "tiem, kas spēj radīt" [[poēzijas medus|poēzijas medu]]). Odins ir galvenais [[āsi|āsu]] dievs. Kopā ar brāļiem viņš piedalās zemes radīšanā, savukārt kopā ar [[Hēnirs|Hēniru]] un [[Loki]] atdzīvina pirmos cilvēkus, kas sākotnēji redzami koku veidolā ([[Asks un Embla]]).
Odinu saista ar [[mežonīgās medības|mežonīgo medību]] motīvu — viņš [[einheriji|einheriju]] karaspēka priekšgalā vētru laikā auļo pa debesīm. Tas sasaucas arī ar [[Snorre Sturlusons|Snorres Sturlusona]] [[Jaunākā Eda|Jaunāko Edu]], kur aprakstīts, kā Odins [[Valhalla|Valhallā]] sagaida kritušos karotājus (einherijus), ko vēlāk sagatavo pēdējai kaujai — [[Ragnaroks|Ragnarokam]].

Odins ir arī kara dievs, kas dažkārt ietekmē kaujas gaitu ar [[valkīras|valkīru]] palīdzību.

== Mīti ==
[[Attēls:Odhin by Johannes Gehrts.jpg|thumb|250px|"Odins" Johannesa Gērta gleznā (1901)]]

=== Izcelsme un attiecības ar citiem dieviem un mītiskām būtnēm ===

Saskaņā ar [[Jaunākā Eda|Jaunāko Edu]] Odins ir dieva [[Bors (dievs)|Bora]] un [[jotuni|jotuna]] [[Veltorns|Veltorna]] meitas [[Bestla]]s dēls, [[Vē]] un [[Vili]] brālis. Kopā ar brāļiem viņš sakāva sala milzi [[Īmirs|Īmiru]] un radīja [[Midgarda|Midgardu]] no tā ķermeņa. Odina sieva ir [[Friga]], no kuras viņam ir dēls [[Baldrs]]. Nozīmīgākais Odina dēls ir [[Tors (mitoloģija)|Tors]] (no [[Jerda]]s), un viņam ir arī citi dēli — [[Vidars]] no [[Grida]]s, [[Heimdals]] no deviņām [[Ēgirs|Ēgira]] meitām u.c.

Odins iet bojā Ragnarokā, kad viņu aprij vilks [[Fenrirs (mitoloģija)|Fenrirs]].

=== Rūnu atklāšana ===

Saskaņā ar [[Poētiskā Eda|Poētisko Edu]] Odins ir [[rūnas|rūnu]] alfabēta atklājējs. Viņš, uzdurts uz paša šķēpa, tika pakārts [[Igdrasils|Igdrasilā]], kurā karājās deviņas dienas un naktis, kuru laikā iemācījās deviņas (vēlāk — 18) burvju dziesmas un 18 rūnas.

== Odina vārdi ==

Saskaņā ar skaldu tradīciju (bieži tēli tika apzīmēti netieši) Odinam. Jaunākajā Edā parādās vārds ''Alföðr'' ("visa tēvs"), citur arī ''Fimbul'' ("lielais"), ''Veratýr'' ("cilvēku pavēlnieks"), ''Hangatýr'' ("pakārtais"), ''Hárr'' ("augstais"), ''Sigföðr'' ("uzvaras tēvs"), ''Fjölsviðr'' ("lielais gudrībā"), ''Grímnir'' ("maskas slēptais"), ''Hárbarðr'' ("sirmbārdis"), ''Atríðr'' ("jātnieks"), ''Váfuðr'' ("klejotājs") utt.

== Odina atribūti ==

Odina atribūts ir astoņkājainais zirgs [[Sleipnirs]] un [[Mīmirs|Mīmira]] galva, kas pareģo nākotni, kā arī rūķu šķēps [[Gungnirs]], kas vienmēr trāpa mērķī (kad Odins šo šķēpu iemet [[vāni|vānu]] karapulkā, sākas pirmais karš — starp vāniem un āsiem), maģisks zelta gredzens [[Draupnirs]], no kura katru devīto nakti parādās astoņi jauni gredzeni, htoniskas būtnes: divi kraukļi [[Hugins]] ("doma") un [[Munins]] ("atmiņa"), divi vilki [[Geri]] ("alkatība") un [[Freki]] ("rijība").

Odins mitinās [[Asgarda|Asgardā]] ([[Gladsheima|Gladsheimā]], [[Valaskjalva|Valaskjalvā]] un [[Valhalla|Valhallā]]). No sava troņa [[Hlidskjalvs|Hlidskjalva]], kas atrodas Valaskjalvā, Odins var redzēt visu, kas notiek pasaulē.

== Ārējās saites ==
{{sisterlinks-inline}}
{{Enciklopēdiju ārējās saites}}


{{Skandināvu mitoloģija2}}

{{autoritatīvā vadība}}

[[Kategorija:Dievu valdnieki]]
[[Kategorija:Gudrības dievi]]
[[Kategorija:Kara dievi]]
[[Kategorija:Skandināvu dievi]]