{{Infobox organization
| name                = Apvienošanās vai Nāve (Melnā Roka)
| type                = [[Nelegāla militāra organizācija]]
| caption             = Apvienošanās vai Nāve (Melnā Roka) simbols
| image               = Black Hand, logo.png
| size                = 200px
| formation           = *1901. gada augustā (kā ''Melnās Rokas apvienība'')
* May 1911. gada maijā (kā ''Apvienošanās vai Nāve'')<ref>{{grāmatas atsauce|last= Martel|first= Gordon|author-link= Gordon Martel |title= The Month that Changed the World: July 1914 and WWI|url= https://archive.org/details/monththatchanged0000mart|publisher= Oxford University Press |year= 2014 |isbn= 978-0191643279|pages= [https://archive.org/details/monththatchanged0000mart/page/58 58]–60}}</ref><ref>{{grāmatas atsauce|last= Newman|first= John Paul|title= Yugoslavia in the Shadow of War |url= https://archive.org/details/Yugoslavia_in_the_Shadow_of_War_Veterans_and_the_Limits_of_State_Building_1903-1|publisher= Cambridge University Press |year= 2015 |isbn= 978-1107070769|page= [https://archive.org/details/Yugoslavia_in_the_Shadow_of_War_Veterans_and_the_Limits_of_State_Building_1903-1/page/n40 29]}}</ref>
| purpose             = * Apvienošanās ar [[Austroungārija]]s [[dievidslāvi|dienvidslāviem]] ([[Dienvidslāvisms]])
* Etnisko serbu apdzīvoto teritoriju apvienošana ([[Pan-Serbisms]])
| key_people          = [[Dragutins Dimitrijevičs]]
| location            = [[Balkāni]]
}}

'''Melnā Roka''' ([[Serbu valoda|Serbu]]: ''Црна Рука''/''Crna Ruka''), arī '''Apvienošanās vai Nāve''' ([[Serbu valoda|Serbu]]: ''Уједињење или смрт''/''Ujedinjenje ili Smrt'') - [[serbi|serbu]] [[nacionālisms|nacionālistu]] nelegāla militāra organizācija. Radās 1910. gadā, apvienojoties serbu virsniekiem, kuri 1903. gadā piedalījās asiņainā [[valsts apvērsums|valsts apvērsumā]], kura rezultātā tika nogalināts pēdējais [[Obrenoviči|Obrenoviču]] dinastijas [[Serbija]]s karalis [[Aleksandars Obrenovičs]], bet varu ieguva konkurējošās dinastijas pārstāvis [[Petars Karadžordževičs]].

Organizācijas mērķis bija panākt visu serbu apvienošanu vienā valstī, izmantojot jebkurus līdzekļus. Tā bija dziļi konspirēta organizācija, kuras biedri savstarpēji nebija pazīstami. Melnās Rokas vadītājs bija Serbijas armijas ģenerālštāba izlūkošanas vadītājs [[Dragutins Dimitrijevičs]]. Organizācijā bija arī [[Belgrada]]s žandarmērijas priekšnieks, ģenerālštāba priekšnieka vietnieks un citas ietekmīgas militārpersonas.

Tā kā 1908. gadā [[Austroungārija]] bija [[aneksija|anektējusi]] [[Bosnija un Hercegovina|Bosniju un Hercegovinu]], organizācijas tuvākais mērķis bija pretoties austriešu klātbūtnei Bosnijā. Izmantojot izdevību, ka Austroungārijas troņmantinieks [[Francis Ferdinands]] 1914. gadā 28. jūnijā bija plānojis apmeklēt [[Sarajeva|Sarajevu]], Melnā Roka organizēja atentātu, iesaistot Bosnijas nelegālās organizācijas [[Jaunā Bosnija]] (''Mlada Bosna'') biedrus. Ir viedoklis, ka Francis Ferdinands tika izraudzīts par atentāta mērķi, jo bija labvēlīgi noskaņots pret Austroungārijas slāvu iedzīvotājiem. Iegūstot varu, Francis Ferdinands varētu noskaņot slāvu iedzīvotājus lojāli Austroungārijai, kas neietilpa Melnās Rokas plānos. Kaut arī, pēc dažu vēsturnieku domām, Serbijas valdības vadītājs [[Nikola Pašičs]] zināja par atentāta gatavošanu un bija pret to, viņam nebija reālas varas, lai traucētu atentāta norisi.

Liktenīgu sakritību dēļ atentāts izdevās, un tā rezultātā 1914. gada 26. jūlijā sākās [[Pirmais pasaules karš]].

Pēc tam, kad Austroungārijas karaspēks kara gaitā ieņēma Serbiju, Melnā Roka pamazām zaudēja ietekmi valdošajās aprindās, un pēc tā līdera Dragutina Dimitrijeviča sodīšanas ar nāvi par nodevību 1917. gada 11. jūnijā, faktiski beidza pastāvēt, bet serbu militāraju vidū sāka dominēt konkurējoša organizācija - [[monarhija|monarhistiskā]] [[Baltā Roka]] (''Bela Ruka'').

== Skatīt arī ==
* [[Gavrilo Princips]]
== Literatūra ==
* {{grāmatas atsauce|last=Gilfond|first=Henry|title=The Black Hand at Sarajevo|url=https://archive.org/details/blackhandatsaraj0000unse|publisher=Bobbs-Merrill|date=1975|isbn=0672520702|oclc=1692249}}
* {{publikācijas atsauce|last=Jelavich|first=Barbara|title=What the Habsburg Government Knew about the Black Hand|journal=Austrian History Yearbook|volume=22|year=1991|pages=131–50|doi=10.1017/S0067237800019913|s2cid=146532495 }}
* {{grāmatas atsauce|last=Nešković|first=Borivoje|title=Istina o solunskom procesu|url=https://books.google.com/books?id=KII6AQAAIAAJ|year=1953|publisher=Narodna knjiga}}
{{Organizācija-aizmetnis}}
== Atsauces ==

[[Kategorija:Serbijas vēsture]]
[[Kategorija:Teroristu organizācijas]]