{{Vielas infokaste
|attēls=[[Attēls:Pyrrole.png|350px]] <br />Pirola dažādu veidu struktūrformulas un molekulas modelis
|ķīmiskā formula=C<sub>4</sub>H<sub>5</sub>N
|molmasa=67,09
|blīvums=967
|kušanas temperatūra=-23&nbsp;°C
|viršanas temperatūra=130&nbsp;°C
}}
'''Pirols''' (C<sub>4</sub>H<sub>5</sub>N) ir [[heterocikls|heterociklisks]], [[slāpeklis|slāpekli]] saturošs, [[arēni|aromātisks]] [[organiskās vielas|organiskais savienojums]]. Svaigi pārdestilēts pirols ir bezkrāsains eļļains šķidrums bez nepatīkamas smakas un praktiski nešķīstošs ūdenī. Gaisā tas ātri kļūst dzeltens, vēlāk brūns un sasveķojas.

== Vēsture ==
Pirolu tīrā veidā ieguva Andersens [[1858]]. gadā, karsējot [[kauli|kaulu]] miltus. Vielas ķīmisko struktūru noskaidroja [[Ādolfs fon Beiers]] [[1870]]. gadā, pamatojoties uz pirola oksidēšanos [[hromskābe]]s klātienē līdz [[maleīnimīds|maleīnimīdam]] un pirola veidošanos, destilējot [[sukcinimīds|sukcinimīdu]] kopā ar [[cinks|cinka]] putekļiem.

== Atrašanās dabā ==
Pirola gredzens ir sastopams lielāku molekulu sastāvā ([[porfirīns]] — [[hlorofils|hlorofila]], [[hemoglobīns|hemoglobīna]] un citu vielu komponents)

Brīvā veidā pirols ir [[akmeņogles|akmeņogļu]] darvas sastāvdaļa.

== Īpašības ==
Pirola grupas savienojumi, iedarbojoties tvaika veidā, nokrāso spilgti sarkanu [[sālsskābe|sālsskābē]] samitrinātu [[priedes]] skaliņu. No tā cēlies pirola nosaukums ({{Val-el|pyrros}} — 'ugunskrāsā' + {{Val-la|ol(eum)}} — 'eļļa').

Pirols ir visai vāja [[bāze (ķīmija)|bāze]], salīdzinot ar citiem heterocikliskajiem [[amīni]]em, jo slāpekļa atoma nedalītais elektronu pāris ir delokalizēts aromātiskajā gredzenā. Pirols iesaistās elektrofilās aizvietošanas reakcijās pie 2. un 5. oglekļa atoma.

Hidrogenējot pirolu, var iegūt [[pirolidīns|pirolidīnu]] (C<sub>4</sub>H<sub>9</sub>N). Tam aizvietojot 2. oglekli ar [[karbonilgrupa|karbonilgrupu]] un ūdeņradi pie slāpekļa ar [[vinilgrupa|vinilgrupu]], iegūst [[vinilpirolidons|vinilpirolidonu]]. Tas ir monomērs, no kura iegūst [[polivinilpirolidons|polivinilpirolidonu]], kas ir [[ūdens|ūdenī]] šķīstošs [[polimērs]].
{{Heterocikli}}

{{autoritatīvā vadība}}

[[Kategorija:Heterocikliskie savienojumi]]