{{infokaste+}}
{{atsauces+}}
{| class="infobox vcard" style="width:235px; font-size:90%; line-height:1.40em; text-align:left; background-color:#F9F9F9; border: 1px solid #D9D9D9;"
|-
| colspan=2 bgcolor=#b80048 align=center | <font color=#ffffff><big>'''Oktaviāns<br />''Octavianus'''''</big></font>
|-
| colspan=2 align=center | <small>[[Romas impērija]]s imperators</small>
|-
| colspan=2 align=center | [[Attēls:Hw-augustus.jpg|220px]]<br /><small>Oktaviāna krūšutēls</small>
|-
| '''Valdīja''' || no [[27. gads p.m.ē|27. gada p.m.ē]] [[16. janvāris|16. janvāra]] līdz {{dat|14|8|9|D}}
|-
| '''Priekštecis''' || [[Jūlijs Cēzars]] (kā Romas Republikas diktators)
|-
| '''Pēctecis''' || [[Tiberijs]]
|-
| '''Dzimis''' || [[63 p.m.ē.|63. gada p.m.ē.]] [[23. septembris|23. septembrī]]
|-
| '''Dzimšanas vieta''' || [[Roma]], [[Romas Republika]]
|-
| '''Miris''' || {{dat|14|8|19}}
|-
| '''Miršanas vieta''' || [[Nola]], [[Romas impērija]]
|-
| '''Dzīvesbiedres''' || 1. [[Klodija Pulhra]] (līdz 40. gadam p.m.ē.)<br />2. [[Skribonija]] (no 40. līdz 38. gadam p.m.ē.)<br />3. [[Līvija Druzilla]] (no 38. gada p.m.ē. līdz 14. gadam)
|-
| '''Pēcnācēji''' || [[Jūlija vecākā]]<br />[[Gajs Cēzars]] (adoptēts)<br />[[Lūcijs Cēzars]] (adoptēts)<br />[[Tiberijs]] (adoptēts)
|-
| '''Dinastija''' || [[Jūlija-Klaudija dinastija]]
|-
| '''Tēvs''' || [[Gajs Oktāvijs]]<br />adoptējis [[Jūlijs Cēzars]]
|-
| '''Māte''' || [[Atija Balba Cezonija]]
|}

'''Oktaviāns''' (dzimis [[63 p.m.ē.|63. gada p.m.ē.]] [[23. septembris|23. septembrī]], miris {{dat|14|8|19}}) bija pirmais [[Senā Roma|Senās Romas]] [[imperators]], līdz ar viņa valdīšanas sākumu 27. gadā p.m.ē. sākās [[Romas impērija]]s vēsturiskais periods. 
[[Romas Senāts]] 27. gadā p.m.ē. Oktaviānam piešķīra titulu Augusts, kas nozīmēja „dižais, iesvētītais” un kas vēlāk politiskajā apritē tika lietots kā sinonīms [[ķeizars|ķeizaram]].
Augusta valdīšanas laikā [[Romas impērija|Romas impērijā]] pēc gandrīz gadsimtu ilgušām [[iekšpolitika|iekšpolitiskām]] nesaskaņām, jukām un kariem pārsvarā valdīja miers un pārticība. Tādēļ šo Senās Romas periodu pieņemts saukt par Augusta laikmetu.

== Oktaviāna izcelsme ==
Cēlies no senās Romas patriciešu [[Jūlija dzimta]]s jeb Jūlijiem ({{val|la|gens Iulia, Iulii}}).
Dzimis kā Gajs Oktāvijs ({{val|la|Gaius Octavius}}) 23. septembrī 63. gadā p.m.ē. Viņa [[vecāmāte]] bija [[Gajs Jūlijs Cēzars|Gaja Jūlija Cēzara]] māsa. Cēzars mīlēja māsas mazdēlu, kas lielu daļu bērnības pavadīja viņa mājā, gādāja, lai viņš iegūtu labu izglītību, un sekoja viņa karjerai.
Cēzars savu adopēto dēlu Gaju Oktāviju, sauktu par Oktaviānu ({{val|la|Octavianus}}), slepus bija nozīmējis par savu pēcteci. Tas atklājās tikai pēc Cēzara noslepkavošanas 44. gadā p.m.ē., kad Oktāvijam bija tikai 18 gadi.

== Varas sākums ==
Cēzara noslepkavošanas brīdī Oktaviāns atradās [[Ilirija]]s provincē, bet Romā sākās jukas un cīņa par varu. Pēc atgriešanās Romā Oktaviāns ar Cēzaram uzticīgajiem ģenerāļiem [[Marks Antonijs|Marku Antoniju]] un [[Marks Lepids|Marku Lepidu]] izveidoja [[Otrais Triumvirāts|Otro triumvirātu]]. Lai tālāk nostiprinātu savu varu un izvairītos no nevajadzīgiem politiskiem riskiem, viņi, atšķirībā no sava priekšgājēja Cēzara, rūpīgi sastādīja savu oponentu sarakstus un uzsāka metodisku to iznīcināšanu. Nogalināto vidū senatoru vien bija ap 300, ieskaitot slaveno oratoru [[Cicerons|Ciceronu]].

Tikuši galā ar jebkādu iespējamo pretestību Romā, viņi uzsāka galveno pret Cēzaru vērstās sazvērestības organizētāju — [[Decims Jūnijs Bruts Albīns|Bruta]] un [[Gajs Kasijs Longins|Longina]] — vajāšanu, kuri tūlīt pēc Cēzara slepkavības bija aizbēguši uz [[Maķedonija (senā)|Maķedoniju]]. Viņi tur bija savākuši armiju, lai gāztu triumvirātu un atjaunotu Romas republiku, bet tika sakauti. Nonākuši bezizejas situācijā, abi sazvērnieki beidza dzīvi, izdarot pašnāvību.

Lai stiprinātu triumvirātu, Antonijs bija apprecējis Oktaviāna māsu [[Oktāvija|Oktāviju]]. Būdams [[Āzija|Āzijā]], Antonijs iemīlējās [[Kleopatra|Kleopatrā]], ko Cēzars bija iecēlis par [[Ēģipte]]s valdnieci, un palika Ēģiptē, bet savu sievu, Oktaviāna māsu Oktāviju, aizsūtīja atpakaļ uz Romu. Tas nozīmēja neizbēgamu konfliktu un triumvirāta izjukšanu. Situāciju vēl vairāk pasliktināja tas, ka 34. gadā p.m.ē. viņš Kleopatras (un, kā domā, Cēzara) dēlu [[Cēzarions|Cēzarionu]] pasludināja par Cēzara mantinieku, tātad Oktaviāna vietā. Turklāt Romas austrumu provinces, kuras pēc vienošanās triumvirāta starpā bija uzticēts pārvaldīt Antonijam, viņš vienpersoniski sadalīja starp Kleopatru un tās bērniem. Tas vēl vairāk pastiprināja konfliktu un kara neizbēgamību.

Antonija un Kleopatras spēkus 31. gadā p.m.ē. jūras [[Kauja pie Akcijas|kaujā pie Akcijas raga]] Oktaviāna flote sakāva, un abi mīļākie drīz beidza dzīvi pašnāvībā. Arī Cēzarions tika noslepkavots. Oktaviāns ar triumfu atgriezās Romā kā vienpersonisks romiešu pasaules valdnieks. Romas sabiedrība nebūt nepretojās tam visā turpmākajā Oktaviāna valdīšanas laikā, tā nemaz neilgojās pēc brīvības, jo vēl dzīvā atmiņā bija haoss, bagāto izlaidība un nabagu posts, [[Terors (politika)|terors]] un juceklis, kas pavadīja „brīvības” laikus [[Romas republika]]s periodā.

== Imperators Augusts ==
Senāts 27. gadā p.m.ē. Oktaviānam piešķīra titulu Augusts, kas vēlāk politiskajā apritē tika lietots kā imperatora apzīmējums. Senāts Augustam piešķīra arī veselu virkni citu titulu, kas republikas laikā bija saistīti ar to vai citu valsts pārvaldes funkciju veikšanu, un faktiski padarīja viņu par [[Diktators|diktatoru]] ar neierobežotu varu. Tiesa, Augusts centās to pārāk neafišēt, viņš pat saglabāja Senāta pilnvaras un citas Republikas pārvaldes institūcijas, kā arī bieži uzsvēra, ka viņš it kā atjaunojis Romas republiku.

== Augusta reformas ==
Neapstrīdams ir tas, ka līdz ar viņa kļūšanu par imperatoru un Romas pārtapšanu no republikas par impēriju iesākās ilgstošs tās uzplaukuma un labklājības laiks. Agrāk iekarotās teritorijas tika nostiprinātas ar efektīvu pārvaldi un precīzi iezīmētām robežām. Austrumu teritorijas, kuras karu laikā bija jau gandrīz nošķirtas no Romas, tika atkal pievienotas. Augusta laikā Roma centās mierīgā ceļā uzlabot attiecības arī ar tās pierobežā dzīvojošām kaimiņu tautām. Lai uzlabotu zemju pārvaldi, tās tika sadalītas sīkākās administratīvās vienībās. Piemēram, [[Gallija]], kuru bija iekarojis Cēzars, tika sadalīta četrās provincēs, bet [[Spānija]] — trijās. Tika atjaunota kontrole arī pār Ēģipti.

Katram savam karavīram viņš piešķīra ievērojamu [[nauda]]s prēmiju. Kara veterāniem, kuri bija godam beiguši dienestu, tika piešķirta zeme. Īpašniekiem tika atlaisti visi vecie parādi, bet visi parādu saraksti valstij tika publiski un svinīgi sadedzināti ugunskuros. Tika organizēti dažādi sabiedriskie darbi ceļu uzlabošanā, Romas ēku un [[infrastruktūra]]s atjaunošanā, pārbūvē un [[Modernizācija|modernizācijā]]. Sausuma vai citu klimatisko likstu skartām provincēm no valsts rezervēm sāka sniegt centralizētu palīdzību.

== Romas sabiedrība ==
Augusta laikā uzplauka arī [[literatūra]] un [[māksla]]. Dzejnieki [[Ovidijs]], [[Horācijs]] un [[Vergilijs]], tāpat kā vēsturnieks [[Tits Līvijs]], kurš sarakstīja Romas vēsturi, bija tuvi imperatora draugi. Augusts atbalstīja arī [[Arhitektūra|arhitektūru]]. Par viņa valdīšanas laiku mēdza teikt, ka viņš ieradās ķieģeļu Romā, bet atstāja to tērptu marmorā.

Tomēr bija viena būtiska problēma, kuru neizdevās atrisināt arī Augustam, lai kādas pūles viņš tam neveltīja. Tā bija Romas sabiedrības [[morāle]]. Neskatoties uz pieņemtajiem stingrajiem likumiem, kas aizliedza [[Prostitūcija|prostitūciju]] un laulāto (sievas) neuzticību, kas sodīja arī par atturēšanos no precēšanās un bērnu audzināšanas, vairuma romiešu vieglprātīgā attieksme pret ģimeni, godu, [[Sirdsapziņa|sirdsapziņu]] un citiem morāles un [[ētika]]s principiem neuzlabojās. Tādēļ arvien vairāk sāka samilzt [[Demogrāfija|demogrāfiskās]] problēmas. Rezultātā [[Etnoss|etnisko]] romiešu īpatnējais svars impērijā sāka pamazām sarukt, jo provincēs un no tām Romā ieplūstošās [[Barbari|barbaru]] ģimenes parasti bija daudzskaitlīgas. Barbari ar daudz lielāku cieņu un pietāti izturējās arī pret dzīves vērtībām, kuras romieši laika gaitā bija pazaudējuši. Šīs iezīmes kļuva par vienu no Senās Romas pakāpeniskas novājināšanās faktoriem, kas līdz ar citiem ekonomiskiem un sociāliem faktoriem gala rezultātā noveda pie šīs [[Vidusjūra]]s [[civilizācija]]s pilnīga sabrukuma.

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{s-amati}}
{{Amatu secība | pirms = - | virsraksts = [[Romas imperatoru uzskaitījums|Romas imperators]] | periods = [[27 p. m. ē.]]—[[14]] | pēc = [[Tiberijs]]}}
{{kastes beigas}}

{{Romiešu imperatori}}
{{autoritatīvā vadība}}

[[Kategorija:63. gadā p.m.ē. dzimušie]]
[[Kategorija:14. gadā mirušie]]
[[Kategorija:Romas imperatori]]
[[Kategorija:Romas konsuli]]
[[Kategorija:Jūliju-Klaudiju dinastija]]
[[Kategorija:Romā dzimušie]]