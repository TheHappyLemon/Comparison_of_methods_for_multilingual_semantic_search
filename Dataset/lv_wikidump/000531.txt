{{cita nozīme|valsts pārvaldes formu|Latvijas politisko partiju|Republika (partija)}}
[[Image:Daumier République.jpg|thumbnail|uprught=1.0|“Republika baro un apmāca savus bērnus” (''La République nourrit ses enfants et les instruit'', [[Honoré Daumier|Onorē Damjē]], 1848. gads)]]
'''Republika''' ({{val|la|res publica}} — ‘sabiedriska lieta’) ir [[valsts pārvaldes forma]], kurā pilsoņi [[vēlēšanas|ievēl]] valsts [[valdība|valdību]]. Daudzās republikās tauta ievēl arī [[valsts vadītājs|valsts vadītāju]], piemēram, [[prezidents|prezidentu]]. Republiku vadītāji ir atbildīgi par tautu, kas to ir ievēlējusi. Mūsdienu republiku pamatā ir doma, ka vara pieder tautai, tas ir, ja tauta ir neapmierināta ar to, kā valda valsts vadītāji, tad nākamajās vēlēšanās ievēl citus pārstāvjus. Vēsturiski termins ‘republika’ tika attiecināts uz jebkuru valsti, kurā nebija [[monarhija]].

Republikas pārvaldes forma nenozīmē, ka valstī ir [[demokrātija]] — ir iespējamas valstis ar ierobežotu demokrātiju, ja vēlēšanu tiesības ir šauram pilsoņu slānim, vai arī zem republikas izkārtnes var slēpties tīri [[autoritārisms|autoritārs]] vai [[totalitārisms|totalitārs]] režīms. Kā piemēru var minēt [[Ziemeļkoreja|Korejas Tautas Demokrātisko Republiku]] (Ziemeļkoreju) vai [[Augusto Pinočets|Augusto Pinočeta]] pārvaldīto [[Čīle|Čīles Republiku]], kurās zem republikas izkārtnes ir totalitārisms.

== Republiku iedalījums ==
Republikas vispārīgi var iedalīt: 
# [[prezidentāla republika|prezidentālās republikās]], kurās likumdevējs ir tautas vēlēts parlaments, bet izpildvaras galva ir tautas vēlēts prezidents, kurš patstāvīgi veido valdību un vada tās darbu, piemēram, [[Amerikas Savienotās Valstis]];
# [[parlamentāra republika|parlamentārās republikās]], kurās likumdevējs parlaments veido valdību un kontrolē tās darbu. Parlamentārā republikā var būt prezidenta institūts, bet ne kā izpildvaras nesējs. Prezidents ir valsts galva un veic reprezentatīvās funkcijas, piemēram, [[Latvija]];
# [[kvaziprezidentāla republika|kvaziprezidentālās republikās]], kurās valstī ir tautas vēlēts parlaments un tautas vēlēts prezidents. Taču prezidents nav izpildvaras galva. Valdību veido parlaments, lai arī ar prezidenta līdzdalību, piemēram, [[Krievija]].

=== Federatīvā republika ===
[[Federatīva republika|Federatīvā republikā]] pastāv varas dalīšana starp federatīvajām un vietējām iestādēm, atšķirībā no [[Unitāra republika|unitāras republikas]], kur vara ir centralizēta. 

=== Islāma republika ===
[[Teokrātija|Teokrātiska]] vai līdzīga valdības formu, kurā [[Islāms|islāma]] garīdzniecībai ir būtiska loma [[valsts]] pārvaldībā, sauc par [[islāma republika|islāma republiku]]. Pašlaik islāma republikas ir [[Irāna]], [[Mauritānija]] un [[Pakistāna]]. Agrāk bija vēl dažas valstis ar šādu pārvaldes formu.

=== Autonomās republikas ===
Ievērojams skaits [[autonoma republika|autonomo republiku]] atrodas [[pēcpadomju valstis|pēcpadomju valstīs]], bet lielākā daļa no tām ir daļa no [[Krievija|Krievijas]]. Daudzas no šīm republikām tika izveidotas [[Padomju Savienība|padomju]] laikā kā Autonomās padomju sociālistiskās republikas (APSR). Šī administratīvā iedalījuma forma ir līdzīga [[province]]s vai [[ASV štati|štata]] jēdzienam un būtībai.

== Vēsture ==
Vēsturiski pirmā republika bija [[Senā Roma|Senajā Romā]]. 509. gadā p.m.ē. izveidojās [[Romas Republika]], kas pastāvēja līdz 27. gadam p.m.ē., gandrīz 500 gadus. Valsts vara piederēja [[Senāts|Senātam]], kurā bija uz mūžu ievēlēti cilvēki.

Līdz 17. gadsimtam par republiku dēvēja jebkuru valsti, kurā nebija [[monarhija]] vai cits [[autoritārisms|autoritārs]] režīms. 18. gadsimta beigās izveidojās pirmās mūsdienu republikas. 1788. gadā [[Amerikas Savienotās Valstis]] kļuva par pirmo republiku mūsdienu izpratnē. [[ASV valdība|ASV valdību]] vadīja vēlēts [[ASV prezidents]]. Likumdošanas vara nonāca vēlētu senatoru un pārstāvju rokās.

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{politika-aizmetnis}}

{{autoritatīvā vadība}}

[[Kategorija:Republikas| ]]