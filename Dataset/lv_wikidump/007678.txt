{{Ezera infokaste
| ezers        = Lubāns
| attēls       = Lubans R piekr.jpg
| paraksts     = Lubāna rietumu piekraste pie Zvidzes kanāla
| map = Latvija
| plat_d = 56 | plat_m = 46 | plat_s= | plat_NS = N
| gar_d  = 26 | gar_m  = 52 | gar_s = | gar_EW  = E
| platība      = 82,1
| garums       = 15,7
| Vid_dziļums  = 1,6
| Max_dziļums  = 2,5
| tilpums      = 
| augstums_vjl = 90
| izteka       = [[Aiviekste]]
| baseins      = 2040
| valstis      = {{LAT}}
| salas        = Akmeņsala
| pilsētas     = [[Īdeņa]]
}}
'''Lubāns''' ir [[Latvijas lielākie ezeri|lielākais ezers]] [[Latvija|Latvijā]], tā platība ir 82,1 km² (bez salām 80,70 km²).<ref name="ezeri">[https://www.ezeri.lv/database/2080/ Ezeri.lv. datubāze: Lubāns]</ref> Atrodas [[Lubāna līdzenums|Lubāna līdzenumā]] uz [[Rēzeknes novads|Rēzeknes]] un [[Madonas novads|Madonas]] novadu robežas. Ietilpst [[Daugava]]s baseinā.

Ezeram ir lēzens krasts, dibens dūņains, vietām mālains vai akmeņains. Ūdens dzeltenīgs.<ref name="ezeri" /> Viena sala — Akmeņsala (1,4 km²). Ietek [[Rēzekne (upe)|Rēzekne]] un [[Malta (upe)|Malta]], pārējās agrākās ietekas novirzītas no ezera ar apvedkanālu. Agrāk baseina platība bija 6650 km². Iztekas caurtece — 250 m³/sek.

== Vēsture ==
Ezerdobe un Lubāna paleoezers tajā izveidojās pirms apmēram 15 tūkstošiem gadu ledāja Austrumlatvijas mēles kušanas rezultātā, faktiski aizņemot visu zemienes teritoriju. Sākotnēji ezers veidojās pamatā ledāja klātā zonā bez upju pienesuma, bet otrajā posmā, kad ledājs no lielākās zemienes daļas bija nokusis, upju pienesums spēlēja svarīgu lomu un ap 12 000 gadu atpakaļ izveidojās plašs Lubāna pieledāja baseins, kas aizņēma daudz lielāku teritoriju nekā mūsdienu ezers, sasniedzot 113 metru augstumu [[vjl]], salīdzinot ar tagadējiem 92.<ref name="NacEnc">[https://enciklopedija.lv/skirklis/51670-Lub%C4%81na-ezers Nacionālā enciklopēdija. Lubāna ezers]</ref> Sākoties [[holocēns|holocēnajai]] klimata sasilšanai, apmēram pirms 11 700 gadiem Lubāns un tā apkārtne kļuva par ērtu dzīvesvietu florai un tai sekojošajai faunai. Šis seklais, bet ļoti plašais ezers siltā un mitrā atlantiskā klimata apstākļos strauji aizauga, piepildījās ar nogulumiem un tā daļās un apkaimē veidojās purvi. Kā pierāda arheoloģiskie izrakumi, zemienes teritorija šajā laikā bija ļoti blīvi apdzīvota, par ko liecina arheologiem zināmās 27 akmens laikmeta apmetnes. Lubāna ezera mitrāja arheoloģisko nozīmīgumu parasti atzīmē sakarā ar pirmo iedzīvotāju parādīšanos toreizējā Latvijas teritorijā pēc ledāju atkāpšanās.

Apmēram pirms 3800-4000 gadiem no ezera krastiem pazuda gandrīz visas apmetnes, kas norāda par dzīves apstākļu krasu pasliktināšanos. Viens viedoklis to izskaidro ar to, ka, ezerdobei pakāpeniski aizpildoties ar nogulumiem, it sevišķi pēc augsto sūnu purvu izveidošanās, ievērojami samazinājās ezera tilpums, tāpēc palu ūdeņi sāka ilgstoši appludināt apkārtējās teritorijas.<ref>Sluckis A. 2011. Lubānas zemienes apsaimniekošanas iespējas un tās risinājums.</ref> Saskaņā ar G. Eberharda Lubāna paleoezera līmeņa izmaiņu shēmu, šajā periodā ezera līmenis bijis stabils, taču dažus gadsimtus pirms tam spēji cēlies par 1—1,5 metriem un apmēram 3640 gadus atpakaļ pacēlies vēl gandrīz par metru.<ref name="NacEnc" />

=== Ezera līmeņa regulēšana ===
{{pamatraksts|Meliorācijas darbi Lubāna mitrājā}}
Zemā ezera apkaime un nepietiekamā palu ūdeņu noplūde, kas radās ezera vienīgās iztekas — [[Aiviekste]]s grūti izskalojamās [[dolomīts|dolomīta]] gultnes dēļ, radīja ikgadēju apkārtējo teritoriju applūšanu.<ref name="ezeri" /> Šīs applūstošās pļavas tika sauktas par Lubānas [[klāni]]em.

19. gadsimta vidū uz Aiviekstes vidusteci tika izrakts [[Meirānu kanāls]], taču tas izrādījās par seklu, lai nestu būtisku labumu.<ref>Šķinķis C. 1992. Hidromeliorācijas ietekme uz dabu. Rīga, Zinātne, 167.-174.lpp.</ref> 20. gadsimtā, būvējot Lubāna hidrotehnisko sistēmu, ezerā vairākas reizes mainījies ūdens līmenis. 20. gadsimta sākumā notikušajos pavasara palos ezera ūdens līmenis pacēlās par 2 metriem, appludinot 650 kvadrātkilometrus lielu platību. No 1929. līdz 1939. gadam regulēta iztekošā [[Aiviekste]], ūdens līmenis kritās par vairāk nekā 2 metriem. Vismazāko platību ezers aizņēma 1970. gadu vidū, kad par lielāko ezeru Latvijā kļuva [[Rāznas ezers]], vēlāk ezera līmenis tika paaugstināts. Tagad ūdens līmeņa regulēšanai ezerā ir divas slūžas, ziemeļos Aiviekstes, dienvidos — uz Meirānu kanālu. Kopumā izbūvētas šādas hidrotehniskās būves: dambji ar kopgarumu 90 km, kanāli ar kopgarumu 93 km, ezeram tuvumā, agrākajā ezera palienē izveidoti zivju dīķi ar kopējo platību 1750 ha, nosusināts 180 km² agrāk purvainu un pārplūstošu zemju. Gar autoceļu [[V560|V560]] Gaigalava-Degumnieki gar ezera ziemeļu krastu uzbūvēts [[dolomīts|dolomīta]] šķembu dambis.<ref name="ezeri" /> Dambji veido arī pārējos mūsdienu ezera krastus. Kopējais to garums ir 36 km, kas padara Lubānu par vislielāko iedambēto dabīgo ezeru Eiropā. Ezera aizaugums no 80-90% pēc regulācijas samazinājies līdz ap 60%.<ref name="NacEnc" />

Ezera virsmas platības izmaiņas laika gaitā:
* [[1850]]. gads — 97,7 km²
* [[1900]]. gads — 90,4 km²
* [[1974]]. gads — 24,85 km²
* [[1995]]. gads — 80,7 km²
* [[1998]]. gads — 82,1 km²<ref name="ezeri" />

== Bioloģija ==
=== Augājs ===
Lubāna [[biotops]] atbilst ES aizsargājamajam biotopam 3150 “Dabīgi eitrofi ezeri ar iegrimušo ūdensaugu un peldaugu augāju”. Ezerā aug [[meldri]], [[niedres]], [[kosas]], spožās un skaujošās [[glīvenes]], vārpstainās daudzlapes, [[lēpes]].

=== Zivis ===
Ezerā atzīmētas 17 [[zivis|zivju]] sugas: [[sams]] (''Silurus glanis''), [[vēdzele]] (''Lota lota''), [[zandarts]] (''Sander lucioperca''), [[zutis]] (''Anguilla anguilla''), [[ālants]] (''Leuciscus idus''), [[karpa]] (''Cyprinus carpio''), [[līdaka]] (''Esox lucius''), [[rudulis]] (''Scardinius erythrophthalmus''), [[sapals]] (''Squalius cephalus''), [[līnis]] (''Tinca tinca''), [[zelta karūsa]] (''Carassius auratus''), [[asaris]] (''Perca fluviatilis''), [[karūsa]] (''Carassius carassius''), [[plaudis]] (''Abramis brama''), [[rauda]] (''Rutilus rutilus''), [[ķīsis]] (''Gymnocephalus cernua''), [[plicis]] (''Blicca bjoerkna'').<ref name="ezeri" />

=== Dabas aizsardzība ===
[[1999]]. gadā Lubāna ieplakā dibināts [[dabas liegums]]. Šis un vēl vairāki ap Lubānu esošie liegumi pēc vides aizsardzības organizāciju domām nepietiekoši aizsargāja unikālo Latvijas lielākā [[ezers|ezera]] [[ekosistēma|ekosistēmu]], tāpēc [[2009. gads|2009]]. gadā, apvienojot 12 dabas liegumus ap Lubānu, izveidota viena no lielākajām [[īpaši aizsargājamā dabas teritorija|īpaši aizsargājamajām dabas teritorijām]] Latvijā — [[Lubāna mitrājs|Lubāna mitrāja]] dabas liegums ar platību 513 km².<ref name="DAP">[https://www.daba.gov.lv/lv/lubana-mitrajs Dabas aizsardzības pārvalde]</ref> Daudzas desmitgades ilgušās ezera līmeņa regulēšanas un dabisko ūdenstilpju pārveidošanas rezultātā ezerā un tā apkārtnē ir samazinājusies dabisko [[biotops|biotopu]] daudzveidība. Tai pat laikā Lubāns un tā apkārtnē esošās dīķsaimniecības, kā arī dažāda cita veida mitrāji joprojām veido ne tikai Latvijas, bet arī plašāka reģiona mērogā ļoti nozīmīgu biotopu kompleksu, kas ir svarīgs virknes [[putni|putnu]] [[suga|sugu]] ligzdošanai un migrācijai. Teritorija ir iekļauta ''[[Natura 2000]]'' aizsargājamo dabas teritoriju tīklā, [[2002]]. gadā Lubāna komplekss tika iekļauts [[Rāmsaras konvencija]]s vietu sarakstā un tam ir [[putniem nozīmīgā vieta|putniem nozīmīgās vietas]] statuss. Vairākām [[putni|putnu]] [[suga|sugām]] Lubāns vai tam pieguļošie zivju dīķi ir vienīgā ligzdošanas vieta Latvijā: [[baltvaigu zīriņš|baltvaigu zīriņam]] (''Chlidonias hybrida''), [[dīķu tilbīte]]i (''Tringa stagnatilis''), [[melnkakla dūkuris|melnkakla dūkurim]] (''Podiceps nigricollis''), [[terekija]]i (''Xenus cinereus''). Lubāns ietilpst Eiropas 5 labāko ligzdošanas vietu sarakstā 29 aizsargājamām putnu sugām, tai skaitā [[mazais ērglis|mazajam ērglim]], [[jūras ērglis|jūras ērglim]], [[ziemeļu gulbis|ziemeļu gulbim]], [[grieze]]i, [[ķikuts|ķikutam]].<ref name="DAP" /> 

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Lubāns| ]]
[[Kategorija:Latvijas ezeri]]
[[Kategorija:Madonas novada ezeri]]
[[Kategorija:Rēzeknes novada ezeri]]
[[Kategorija:Ošupes pagasts]]
[[Kategorija:Barkavas pagasts]]
[[Kategorija:Nagļu pagasts]]
[[Kategorija:Gaigalavas pagasts]]