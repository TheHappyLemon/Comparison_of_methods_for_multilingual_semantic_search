[[Attēls:Hel (1889) by Johannes Gehrts.jpg|thumb|250px|Hēla (Johannesa Gērta zīmējums, 1889).]]
'''Hēla''' ({{val-non|Hel}}) [[skandināvu mitoloģija|senskandināvu mitoloģijā]] ir veļu valstības [[Hēla (valstība)|Hēlas]] valdniece. Hēla ir viena no trim htoniskajiem briesmoņiem, ko dievam [[Loki]] dzemdēja milze [[Angrboda]].

[[Jaunākā Eda|Jaunākajā Edā]] aprakstīts, ka Hēlas ēdiens ir izsalkums, nazis — bads, kalps — slinkums, apteksne — nevīžība, gulta — slimība. Puse Hēlas ķermeņa ir miesas krāsā, puse — zilganmelna.

Hēlā nonāk tie, kuri miruši no slimības vai vecuma, kā arī zvērestu lauzēji. [[Heimskringla|Heimskringlā]] vēstīts, ka Hēla dabūjusi sev vīru, liekot [[Zviedrija]]s karalim mirt dabiskā nāvē.

Pastāv uzskats, ka sākotnēji Hēla varētu būt bijusi daudz neitrālāka dieviete, kuras valstībā nonākuši visi mirušie. Par to liecina vārda ''Hel'' [[etimoloģija]], ko parasti saista ar nāvi un pēcnāves dzīvi. Jāmin arī tas, ka dievs [[Baldrs]] un drosminieks [[Sigurds]] pēc nāves nonāk Hēlā.

{{commonscat|Hel (being)|Hēla}}


{{atsauces+}}


{{skandināvu mitoloģija2}}

[[Kategorija:Mītiskas būtnes skandināvu mitoloģijā]]