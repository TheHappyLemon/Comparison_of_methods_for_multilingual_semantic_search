'''Eksosfēra''' (no [[grieķu valoda]]s vārdiem ''ekso'' = ārpuse un ''sphaira'' = sfēra, lode) ir augšējais [[atmosfēra]]s [[slānis]]. Uz [[Zeme]]s šis slānis apakšējā pusē robežojas ar [[termosfēra|termosfēru]] aptuveni 500 - 1000 km virs Zemes virsmas. Slāņa augšējā robeža ir ap 10 000 km virs Zemes virsmas. Uzskata, ka tad, kad [[gāze|gāzu]] [[atoms|atomi]] vai [[molekula]]s izgājušas ārpus eksosfēras ārējās robežas, tās ir nokļuvušas atklātā [[kosmoss|kosmosā]]. Eksosfēra sastāv no visvieglākajām gāzveida vielām, galvenokārt no [[ūdeņradis|ūdeņraža]] un [[hēlijs|hēlija]], tuvāk Zemes virsmai ir arī [[atomārais skābeklis]].

Šajā slānī atmosfērai ir pietiekami mazs blīvums, lai tajā varētu pastāvīgi atrasties Zemes [[Zemes mākslīgais pavadonis|pavadoņi]], kaut gan uz tiem šeit joprojām iedarbojas [[atmosfēras pretestība]]s spēks.

Zemes virsmai tuvākā eksosfēras daļa tiek saukta par '''eksobāzi''' jeb arī '''kritisko līmeni'''. To definē divos veidos:

# Augstums, kurā notiek niecīgs sadursmju skaits starp atmosfēras daļiņām;
# Augstums, virs kura atomiem ir [[ballistiska trajektorija]].

Precīzs eksosfēras robežu augstums nav labi definēts un mēģinājumiem šo robežu augstumam piešķirt specifisku zinātnisku nozīmi nav īpaša pamata.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ģeogrāfija-aizmetnis}}

{{Zemes sfēras}}

[[Kategorija:Zemes sfēras]]