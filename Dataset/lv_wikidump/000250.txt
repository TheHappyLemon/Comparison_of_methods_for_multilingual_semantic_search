{{cita nozīme|valsti|upi Rietumāfrikā|Senegāla (upe)}}
{{Valsts infokaste
|         vietējais_nosaukums = ''République du Sénégal''
|    pilnais_valsts_nosaukums = Senegālas Republika
|            valsts_nosaukums = Senegal
|               karoga_attēls = Flag of Senegal.svg
|            karoga_nosaukums = Senegālas karogs
|              ģerboņa_attēls = Coat of arms of Senegal.svg
|           ģerboņa_nosaukums = Senegālas ģerbonis
|             ģerboņa_platums = 85px
|                 valsts_moto = "Un Peuple, Un But, Une Foi"
|                valsts_himna = [[Pincez Tous vos Koras, Frappez les Balafons]]
|               kartes_attēls = Location_Senegal_AU_Africa.svg
|             kartes_paraksts = 
|               galvaspilsēta = [[Dakara]]
| latd=14 | latm=40 | latNS=N | longd=17 | longm=25 | longEW=W
|             lielākā_pilsēta = galvaspilsēta
|              valsts_valodas = [[franču valoda]]<br />[[volofu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Pusprezidentālisms|Pusprezidentāla republika]]
|        valsts_galvas_tituls = [[Sengālas prezidents|Prezidents]]
|                valsts_galva = [[Makijs Salls]]
|       valsts_galvas_tituls2 = [[Senegālas premjerministrs|Premjerministrs]]
|               valsts_galva2 = =[[Sidiki Kaba]]
|        neatkarības_iegūšana = [[Senegālas vēsture|Neatkarība]]
|         neatkarības_piezīme = 
|        neatkarības_notikums = no [[Francija]]s
|          neatkarības_datums = {{dat|1960|8|20}}
|                 platība_km2 = 196 712
|               platība_rangs = 87.
|              procenti_ūdens = 2,1
|          iedzīvotāju_skaits = 17 196 308
|     iedzīvotāju_skaita_gads = 2021
|    iedzīvotāju_skaits_rangs = 72.
|    apdzīvotības_blīvums_km2 = 68
|  apdzīvotības_blīvums_rangs = 134.
|                     IKP_PPP = $26,574 miljardi
|                IKP_PPP_gads = 2007
|               IKP_PPP_rangs = 112.
|          IKP_PPP_per_capita = $2026
|    IKP_PPP_per_capita_rangs = 137.
|                         HDI = 0.478
|                    HDI_gads = 2012
|              HDI_kategorija = <font color=red>zems</font>
|                   HDI_rangs = 154.
|                        Gini = 40,3
|                   Gini_gads = 2011
|             Gini_kategorija = <font color="#ffcc00">vidējs</font>
|                  Gini_rangs = 153.
|                      valūta = [[Rietumafrikas franks]]
|                valūtas_kods = XOF
|                  laika_zona = 
|                  utc_offset = +0
|              laika_zona_DST = 
|              utc_offset_DST = 
|                      domēns = [[.sn]]
|              tālsarunu_kods = 221
|                iso_kods_num = 686
|              iso_kods_alfa2 = SN
|              iso_kods_alfa3 = SEN
}}
'''Senegāla''' ({{val|fr|le Sénégal}}), oficiāli '''Senegālas Republika''' ({{val|fr|République du Sénégal}}), ir valsts [[Āfrika]]s rietumos uz dienvidiem no [[Senegālas upe]]s, [[Atlantijas okeāns|Atlantijas okeāna]] krastā. Robežojas rietumos ar [[Gambija|Gambiju]], ziemeļos ar [[Mauritānija|Mauritāniju]], austrumos ar [[Mali]] un dienvidos ar [[Gvineja|Gvineju]] un [[Gvineja-Bisava|Gvineju-Bisavu]].
Lielākā pilsēta un galvaspilsēta ir [[Dakara]].

== Vēsture ==
Līdz 20. gadsimta vidum Senegālas teritorija bija [[Francijas koloniālā impērija|Francijas koloniālās impērijas]] sastāvā. 1959. gada janvārī Senegāla un [[Franču Sudāna]] izveidoja [[Mali federācija|Mali federāciju]], kas 1960. gada 20. jūnijā ieguva neatkarību no Francijas. Jau 20. augustā federācija sabruka, izveidojoties neatkarīgai Senegālai un [[Mali]]. Par Senegālas prezidentu ievēlēja [[Leopolds Sedars Sengors|Leopoldu Sengoru]], kurš bija arī starptautiski pazīstams dzejnieks. Sākotnēji valstī pastāvēja parlamentāra sistēma, un Sengors sadarbojās ar premjerministru un aizsardzības ministru Mamadu Diā. Sengors atbalstīja sadarbību ar PSRS, taču nebija tik radikāls sociālists kā Diā. Starp abiem politiķiem sākās konflikti par valsts ekonomiskās attīstības politiku. 1962. gada decembrī Diā sarīkoja neveiksmīgu valsts apvērsuma mēģinājumu, tika arestēts un viņam tika piespriests mūža ieslodzījums (atbrīvots 1974. gadā). Valsts pieņēma jaunu konstitūciju, kas izveidoja prezidentālu republiku. 1963. gada decembrī Sengoru, kā vienīgo kandidātu, ar 832 919 balsīm no 941 273 atkal ievēlēja par prezidentu. No 1965. līdz 1975. gadam Sengora Senegālas Progresīvā savienība bija vienīgā valstī atļautā partija. Lai arī valstī demokrātija bija krietni ierobežota, Sengora režīms bija salīdzinoši maigs. Viņš bija viens no ''Āfrikāņu sociālisma'' un ''negritūdes'' ideologiem. 

1967. gada martā pret Sengoru veica neveiksmīgu atentāta mēģinājumu. 1968. gada februārī viņu atkal pārvēlēja prezidenta amatā. 1970. gadā Sengors atjaunoja premjerministra amatu, uzticot to sev lojālajam Andu Diafam. 1974. gadā valstī atļāva veidot vēl divas partijas, un 1975. gada 9. jūlija likums noteica, ka valstī var pastāvēt trīs partijas, katrai no tām jāpārstāv cita ideoloģija (marksisms-ļeņinisms, sociāldemokrātija un liberālisms). Papildus Sangora Senegālas Sociālistiskajai partijai izveidoja marksistu Āfrikāņu Neatkarības partiju un liberālu Senegālas Demokrātisko partiju, par kuras vadītāju kļuva Abdulaje Vade.

1980. gada 1. janvārī Sengors iesniedza atlūgumu un nodeva varu savam mantiniekam Abdu Diufam. Lai arī jaunais prezidents atļāva jaunu partiju veidošanos un deva iespēju opozīcijas kandidātiem piedalīties 1983. un 1988. gada vēlēšanās, viņš ierobežoja to aktivitātes, panākot vieglas uzvaras.

1981. gada 29. jūlijā [[Gambija|Gambijā]], ko no trim pusēm ieskauj Senegāla, sākās militāra sacelšanās. 31. jūlijā Senegāla sāka ievest savu karaspēku Gambijā. 1982. gadā abas valstis noslēdza vienošanos par konfederācijas izveidošanu, kas pastāvēja līdz 1989. gadam, kad Gambija no tās izstājās.

1986. gadā Diufs sāka plašu [[AIDS]] novēršanas kampaņu, kuras rezultātā Senegālā bija viens no zemākajiem AIDS saslimšanas līmeņiem Āfrikā.

1993. gada vēlēšanās Diufs saņēma 58% balsu. 2000. gada prezidenta vēlēšanu otrajā kārtā Abdulaje Vade sakāva Diufu, iegūstot 58,5% balsu. Diufs akceptēja sava ilggadējā politiskā oponenta uzvaru, un pirmo reizi kopš neatkarības, sociālisti zaudēja varu. 2012. gada prezidenta vēlēšanās uzvarēja Makijs Salls.

== Ģeogrāfija ==
[[Attēls:Senegal regions (fr).png|thumb|left|Senegālas reģionu karte]]
Senegālas teritorija pārsvarā ir līdzena un zema, vidējais augstums ir 200 metrus virs jūras līmeņa, ar smilšainu augsni. Valsts dienvidaustrumos [[reljefs]] ir augstāks nekā 500 metri virs jūras līmeņa. Dienvidaustrumos atrodas Senegālas augstākā virsotne — Nependiaha (584 m v.j.l.). Valsts ziemeļu robežu veido [[Senegāla (upe)|Senegālas upe]]. Lielākās upes ir Senegāla, [[Gambija (upe)|Gambija]] un [[Kasamansa (upe)|Kasamansa]].

Senegālā atrodas Āfrikas kontinenta galējais rietumu punkts — [[Zaļais rags|Zaļā raga pussala]], kurā izvietojusies Senegālas galvaspilsēta [[Dakara]].

Senegālā atrodas viens no pasaules dabas brīnumiem — [[Rozā ezers]]. Ezera ūdens ir rozā krāsā, tas ir ļoti sāļš, sekls un silts un tā krastus ieskauj baltas putas. Ezera dibens sastāv no biezas sāls garozas, un vietējie iedzīvotāji no tā iegūst sāli. Sāls iegūšana ir būtisks iedzīvotāju ienākumu avots.

=== Klimats ===
Senegālai raksturīgs karsts, tropisks (subekvatoriālais) klimats ar izteiktām sausajām un lietus sezonām. Nokrišņu daudzums palielinās dienvidu virzienā. Tāpēc ziemeļos plešas sausas [[savanna]]s, bet dienvidos — augiem bagāti [[lietus meži]]. Gaisa temperatūra iekšzemē ir augstāka nekā piekrastes rajonos.
[[Attēls:Ngor Beach.jpg|thumb| [[Ngora, Dakara|N'Gora]]s pludmale Dakarā ]]

== Iedzīvotāji ==
2021. gadā Senegālā dzīvoja 17 196 308 iedzīvotāji.<ref>https://data.worldbank.org/indicator/SP.POP.TOTL?locations=SN</ref> Tā ir [[Valstu uzskaitījums pēc iedzīvotāju skaita|72. lielākā valsts pasaulē pēc iedzīvotāju skaita]]. [[Summārais dzimstības koeficients]] 2013. gadā bija 5,0. Apmēram 70% Senegālas iedzīvotāju dzīvo laukos. Senegālā ir liela etniskā daudzveidība, lielākā etniskā grupa jeb 43,3% ir [[volofi]], 23,8% ir [[fuli]] un 14,7% ir [[sereri]], bet 18,2% ir ar citu etnisko piederību.

=== Reliģija ===
Izplatītākā reliģija Senegālā ir [[islāms]] (94%). 5% no iedzīvotājiem ir [[kristietība|kristieši]], bet 1%- [[animisms|animisti]].

== Tautsaimniecība ==
Galvenās tautsaimniecības nozares ir [[pārtikas rūpniecība]], [[kalnrūpniecība]], mākslīgā mēslojuma un cementa ražošana, ķimikāliju ražošana, tekstilizstrādājumi, naftas produktu pārstrāde un tūrisms. Galvenās eksportpreces ir zivis, ķīmiskās vielas, [[kokvilna]], [[audums]], [[zemesrieksti]] un [[kalcija fosfāts]]. Lielāko daļu jeb 26,7% eksportē uz [[Indija|Indiju]], citi eksporta tirgi ir [[Amerikas Savienotās Valstis|ASV]], [[Lielbritānija]] un [[Itālija]].

== Sports ==
No 1979. īdz 2008. gadam Senegālas galvaspilsēta Dakara bija [[Dakaras rallijs|Dakaras rallija]] finiša vieta. Kopš 2009. gada rallijreids norisinās [[Dienvidamerika|Dienvidamerikā]] ar startu [[Argentīna]]s galvaspilsētā [[Buenosairesa|Buenosairesā]], tomēr tas joprojām tiek saukts par Dakaras ralliju.

Senegālieši nodarbojas ar daudziem sporta veidiem. Cīņa un futbols ir populārākie sporta veidi valstī. Senegāla 2026. gada vasaras [[jaunatnes olimpiāde|jaunatnes olimpiādi]] rīkos Dakarā, padarot Senegālu par pirmo Āfrikas valsti, kas rīko olimpiskos pasākumus.<ref>https://web.archive.org/web/20180910164731/https://www.washingtonpost.com/sports/olympics/senegal-to-be-1st-african-olympic-host-at-2022-youth-games/2018/09/07/4a0d6548-b2c2-11e8-8b53-50116768e499_story.html?utm_term=.be44cf2878c7</ref><ref>https://www.aljazeera.com/sports/2018/9/7/senegal-first-african-nation-to-host-an-olympic-event</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
{{Āfrika}}
{{autoritatīvā vadība}}
[[Kategorija:Āfrikas valstis]]
[[Kategorija:Senegāla| ]]