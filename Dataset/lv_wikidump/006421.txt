{{Zinātnieka infokaste
| platums = 
| vārds = Kārlis Mīlenbahs
| vārds_orig = 
| attēls = Kārlis Mīlenbahs.jpg
| att_izmērs = 200px
| att_nosaukums = 
| dz_dat_alt = 
| dz_gads = 1853
| dz_mēnesis = 1
| dz_diena = 18
| dz_vieta = {{vieta|Krievijas Impērija|Kurzemes guberņa|Talsu apriņķis|Kandavas pagasts|td=Latvija}}
| m_dat_alt = 
| m_gads = 1916
| m_mēnesis = 3
| m_diena = 27
| m_vieta = {{vieta|Krievijas Impērija|Vidzemes guberņa|Verava|td=Igaunija}}
| dzīves_vieta = 
| pilsonība = 
| tautība = [[Latvieši|latvietis]]
| dzimums = V
| vecāki = 
| brāļi = [[Fricis Mīlenbahs]]
| māsas = 
| dzīvesbiedrs = 
| bērni = 
| paraksts = 
| darba_vietas = 
| alma_mater = [[Tartu universitāte|Tērbatas universitāte]]
| zinātne = [[valodniecība]]
| pasniedzēji = 
| studenti = 
| sasniegumi = 
| apbalvojumi = 
| piezīmes = Kārļa Mīlenbaha sekotājs bija [[Jānis Endzelīns]]
| kategorijas = 
}}
[[Attēls:Daži jautājumi par latviešu valodu (1891).jpg|thumb|200px|K.Mīlenbaha "Daži jautājumi par latviešu valodu" (1891)]]
'''Kārlis Mīlenbahs''' (Mǖlenbachs<ref>[http://openlibrary.org/books/OL6682180M/K._Mǖlenbacha_Latviešu_valodas_vārdnīca. K. Mǖlenbacha Latviešu valodas vārdnīca]</ref>, dzimis {{dat|1853|1|18}}, miris {{dat|1916|3|27}}) bija latviešu [[valodniecība|valodnieks]], pedagogs, viens no latviešu valodniecības un latviešu [[leksikogrāfija]]s pamatlicējiem.

== Dzīvesgājums ==
Kārlis Mīlenbahs dzimis mežsarga ģimenē [[Kandavas pagasts|Kandavas pagasta]] "Šķūtēs". Skolas gaitas sāka [[Kandavas Kārļa Mīlenbaha vidusskola|Kandavas pagastskolā]], turpināja [[Tukums|Tukuma]] apriņķa skolā. 1871. gadā viņš iestājās [[Jelgavas ģimnāzija|Jelgavas ģimnāzijā]]. [[Tērbatas universitāte|Tērbatas universitātē]] (1876—1880) studēja [[klasiskā filoloģija|klasisko filoloģiju]], saņēma universitātes zelta medaļu par studentu konkursa darbu ''Über die historisch-ethymologische Entwicklung der lateinischen Verba''. Tērbatā Mīlenbahs kļuva par vecākās latviešu studentu korporācijas ''[[Lettonia]]'' biedru.

1880. gadā Mīlenbahs beidza Tērbatas universitāti ar kandidāta grādu klasiskajā filoloģijā un sāka strādāt par Talsu apriņķa skolas vadītāju un [[vācu valoda]]s virsskolotāju, vēlāk par vācu valodas skolotāju [[Jelgavas akadēmiskā ģimnāzija|Jelgavas ģimnāzijā]] (1889-1895) un [[Rīgas Aleksandra zēnu ģimnāzija|Rīgas Aleksandra ģimnāzijā]] (1895-1917). 
 
1895. gadā iznāca K. Mīlenbaha "Latviešu valodas mācība", 1898. gadā — "Teikums". 1900. gadā viņš kopā ar latviešu valodnieku [[Jānis Endzelīns|Jāni Endzelīnu]] apceļoja Latviju, vākdami latviešu izlokšņu materiālus. 

Miris Pirmā pasaules kara bēgļu gaitās [[Verava|Veravā]] 1916. gada 27. martā, apglabāts Rīgas Lielajos kapos.

== Zinātniskais devums ==
Mīlenbahs pētījis [[latviešu valoda]]s [[sintakse]]s, [[leksika]]s un [[ortogrāfija]]s jautājumus. Viņš bija pirmais no latviešu valodniekiem, kas pievērsās vispārīgajai valodniecībai — runas un valodas cilmes jautājumam un teorijām par artikulētas runas pirmsākumiem cilvēces vēsturē.

Viņš ir atstājis ap 100 dažādu apcerējumu, no kuriem daļa ir sakopoti izdevumā "Daži jautājumi par latviešu valodu" (I-IV; 1891-1909). Kopā ar J. Endzelīnu sarakstīta "Latviešu gramatika" un skolām domātā "Latviešu valodas mācība" (1907). Mīlenbahs vadīja latviešu ortogrāfijas reformu - pāreju no gotu rakstības uz latīņu rakstību tagadējā veidā (1908. gadā).
K. Mīlenbaha 4 sējumu "Latviešu valodas vārdnīcā" ietverts bagāts leksikas materiāls no daiļliteratūras, folkloras, periodikas un latviešu izloksnēm. Šo darbu pēc Mīlenbaha nāves pabeidza un izdeva [[Jānis Endzelīns]] 1923.-1932. gadā.

== Bibliogrāfija (nepilna) ==
* "Latviešu valoda" (1881) Publikācija laikraksta “Pagalms” 2.numurā. Mīlenbahs parakstījās ar pseidonīmu Līgciemnieks.
* "Par valodas dabu un sākumu" (1891) Darbs izdots Jelgavā, tajā risinātas vispārīgās valodniecības problēmas.
* "Daži jautājumi par latviešu valodu" (1—4, 1891—1909) Rakstu krājums par valodniecības jautājumiem.
* K.Mīlenbaha brahiloģismu un mīklu vākumi (1892) Atrodas Jelgavas LB RN.
* "Latviešu valodas mācība" (1895) Gramatika skolām.
* "Teikums" (1898)
* "Latviešu valodas skolu gramatika" (1907) Sarakstīja kopā ar J.Endzelīnu. Mīlenbahs bija atbildīgs par sintaksi. Grāmata izdota vairāk nekā 12 reižu.
* "Īss apcerējums par latviešu dzejas valodu" (1909) Aprāja dzejniekus par nepareizi lietotu valodu.
* "Kāds vārds par latviešu izrunu" (1913) Laikraksts “Druva” I, 68.—77. lpp.
* "Par šauro un plato e" (1914) Laikraksts “Druva” I, 40.—44. lpp.
* "Latviešu valodas vārdnīca" (1.—4., 1923—1932). Pirmā skaidrojošā latviešu valodas vārdnīca ar plašu vārdu krājumu. Manuskriptā, kas sastāvēja no 73 kladēm un 15000 lapaspusēm, Mīlenbahs bija ticis līdz vārdam “patumšs”. Manuskriptu izrediģēja, papildināja un publicēja J. Endzelīns.

== Daži citāti ==
* "Latviski domāt, latviski runāt, latviski just." 
* "Reti kādam citam vārdam nācies tik grūti ieviesties latviešu valodā, kā tam vārdam, ar kuru būtu apzīmējams nojēgums, ko citi tagad sauc par zinību, citi atkal par zinātni. Ja patiesi mīļu bērnu mēdz nosaukt daudz vārdiem, tad latviešiem zinātnei bez šaubām vajaga būt mīļai." 
* "[..] latviešu valoda, visu labākais un gaišākais tautas gara spogulis, pierāda mums skaidri jo skaidri, ka latvieši pat visu grūtākās dzīves likstās, nav pilnīgi zaudējuši savu tautas pašapziņu, bet ar lepnumu uzlūkodami savas tautas īpašības par visu krietnākajām un jaukākajām, viņi skatās uz citām tautām līdzīgi citām tautām [..]" 
* "Kas jauniem pareizi celtiem, viegli saprotamiem vārdiem pārlieku pretojas, tas pūlas neapzinādamies jauniem nojēgumiem tautā ceļu aizcirst."
* "Jo vairāk kāda tauta attīstīta, jo vairāk tā cienī savu valodu, valodas pareizību gan formās, gan [[Izruna|izrunā]] piekopdama un sāpīgi sajuzdama valodas kļūdas; jo mazāk turpretim kāda tauta attīstīta, jo mazāk tā sajūt riebumu pret kļūdām formās un izrunā. Valodā attēlojas ikvienas tautas attīstības stāvoklis." 
* "Kā cilvēks, kam trūkst pašcieņas, nav dīdzējs, bet nīcējs, tā arī tauta, kurai nav pašapziņas."<ref>[https://web.archive.org/web/20110326024051/http://www5.acadlib.lv/arc2/mantojums/mantojums.htm www5.acadlib.lv/arc2/mantojums/mantojums.htm (Tīmekļa arhīvā)]</ref>

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20081024043248/http://www.liis.lv/latval/literval/val.kopeji/kop34.htm Kārlis Mīlenbahs (1853 - 1916) — valodnieks] {{lv ikona}}
* [http://www.vvk.lv/?sadala=192 Kārlis Mīlenbahs] {{lv ikona}}

{{Latvijas kultūras kanons}}
{{Autoritatīvā vadība}}

{{DEFAULTSORT:Mīlenbahs, Kārlis}}

[[Kategorija:1853. gadā dzimušie]]
[[Kategorija:1916. gadā mirušie]]
[[Kategorija:Latviešu valodnieki]]
[[Kategorija:Latvijas valodnieki]]
[[Kategorija:Latvijas pedagogi]]
[[Kategorija:Latvijas filologi]]
[[Kategorija:Tartu Universitātes absolventi]]
[[Kategorija:Tukuma novadā dzimušie]]
[[Kategorija:Lielajos kapos apbedītie]]
[[Kategorija:Latvijas kultūras kanonā ietvertās vērtības]]