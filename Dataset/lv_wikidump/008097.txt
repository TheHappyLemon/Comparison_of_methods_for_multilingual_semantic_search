{{BioTakso infokaste
| attēls =Lynx lynx2.jpg
| att_nosaukums ={{TaksoSaite|Lynx lynx|Eirāzijas lūsis}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| apakškārta=Feliformia
| apakškārta_lv=Kaķveidīgie
| dzimta =Felidae
| dzimta_lv =Kaķu dzimta
| binomial=Felidae <small>([[Johann Fischer von Waldheim|G. Fischer de Waldheim]], 1817)</small>
| iedalījums =
* {{TaksoSaite|Felinae|Kaķu apakšdzimta}}
* {{TaksoSaite|Pantherinae|Panteru apakšdzimta}}
|kategorijas=nē
}}
'''Kaķu dzimta''' (''Felidae'') ir [[Plēsēji|plēsēju kārtas]] (''Carnivora'') [[kaķveidīgie]] (''Feliformia'') [[zīdītāji]]. Kaķu dzimtas plēsēji ir izteikti gaļēdāji, kas augu izcelsmes barību lieto ļoti maz vai nelieto vispār.<ref>{{Tīmekļa atsauce |url=http://maxshouse.com/feline_nutrition.htm |title=Feline Nutrition |access-date={{dat|2011|04|09||bez}} |archiveurl=https://web.archive.org/web/20110604212727/http://maxshouse.com/feline_nutrition.htm |archivedate={{dat|2011|06|04||bez}} }}</ref> No 13 plēsēju [[Dzimta (bioloģija)|dzimtām]] tikai [[airkāji]] (''Pinnipedia'') ir tikpat plēsīgi kā kaķu dzimtas sugas. No pasaules 10 plēsīgākajiem dzīvniekiem [[lauva]] (''Panthera leo'') ieņem otro vietu, uzreiz aiz [[lielā baltā haizivs|lielās baltās haizivs]].<ref>[http://animal.discovery.com/tv/a-list/creature-countdowns/predators/predators-02.html No. 2 - Lion]</ref>

Vispazīstamākā kaķu dzimtas suga ir [[Kaķis|mājas kaķis]], bet šajā dzimtā ir apvienoti ne tikai mazā auguma kaķi, bet arī [[lielie kaķi]]. Kaķu dzimtā ir 2 apakšdzimtas: [[kaķu apakšdzimta]] (''Felinae'') un [[panteru apakšdzimta]] (''Pantherinae''). Kopumā kaķu dzimtā ir 41 [[suga]], kas iedalītas 15 [[Ģints (bioloģija)|ģintīs]]. Visas panteru apakšdzimtas sugas ir lielie kaķi, bet arī dažas kaķu apakšdzimtas sugas ir lielie kaķi. Kaķu dzimtas sugu tuvākie radinieki ir [[civeti]], [[hiēnas]] un [[mangusti]], ar kuriem kopā tie veido [[kaķveidīgie|kaķveidīgo apakškārtu]] (''Feliformia'').

Kaķu dzimtas dzīvnieki ir sastopami gandrīz visos kontinentos, izņemot [[Austrālija|Austrāliju]] un [[Antarktīda|Antarktīdu]]. [[Latvija|Latvijā]] savvaļā bez savvaļas [[mājas kaķis|mājas kaķiem]] (''Felis silvestris catus'') dzīvo tikai viena kaķu dzimtas suga - [[Eirāzijas lūsis]] (''Lynx lynx'').<ref>[http://www.latvijasdaba.lv/ziditaji/sistematiskais-raditajs/felidae/ Kaķu dzimta (Felidae)]</ref> Pēc [[2005. gads|2005]]. gada uzskaites datiem Latvijā mājo 500—700 lūši. Visbiežāk tie ir sastopami [[Vidzeme|Vidzemē]] un [[Kurzeme|Kurzemē]].<ref>{{Tīmekļa atsauce |url=http://www.latvijasdaba.lv/ziditaji/lynx-lynx-l/ |title=Lynx lynx (L.) |access-date={{dat|2011|04|09||bez}} |archiveurl=https://web.archive.org/web/20120120161910/http://www.latvijasdaba.lv/ziditaji/lynx-lynx-l |archivedate={{dat|2012|01|20||bez}} }}</ref> [[Meža kaķis]] (''Felis silvestris silvestris''), kas sastopams [[Eiropa]]s lielākajā daļā, Latvijā tāpat kā [[Skandināvija|Skandināvijā]] nav sastopams.<ref>{{Tīmekļa atsauce |url=http://rigazoo.lv/public/29314.html |title=Eiropas meža kaķis |access-date={{dat|2011|04|09||bez}} |archiveurl=https://web.archive.org/web/20130615124850/http://rigazoo.lv/public/29314.html |archivedate={{dat|2013|06|15||bez}} }}</ref>

== Evolūcija ==
[[Attēls:Felis silvestris Vadmacska.jpg|thumb|left|220px|[[Kaķi|Kaķu ģints]] (''Felis'') sugas ir visjaunākās kaķu dzimtā]]
Pirmie kaķu dzimtas dzīvnieki dzīvoja [[oligocēns|oligocēna]] laikā pirms 25 miljoniem gadu [[Āzija|Āzijā]]. Aizvēsturē kaķu dzimtai bija vēl trešā [[apakšdzimta]] — [[zobenzobu tīģeru apakšdzimta]] (''Machairodontinae''), kura apvienoja dažādas zobenzobu tīģeru sugas, no kuriem pazīstamākās ir [[zobenzobu tīģeri|zobenzobu tīģeru ģints]] (''Smilodon'') sugas. Aizvēsturiskie kaķveidīgie dzīvnieki kā ''[[Thylacosmilus]]'' un [[pseidozobenzobu tīģeri]] (''Nimravidae''), lai arī ārēji ir ļoti līdzīgi zobenzobu tīģeriem ''Machairodontinae'', tomēr ir izdalīta atsevišķās dzimtās.

=== Ģenētiskie atklājumi ===
Visām mūsdienās dzīvojošām sugām senatnē ir bijis viens priekštecis.<ref>Wozencraft, W. Christopher (16 November 2005). "Order Carnivora (pp. 532-628)". In Wilson, Don E., and Reeder, DeeAnn M., eds. Mammal Species of the World: A Taxonomic and Geographic Reference (3rd ed.). Baltimore: Johns Hopkins University Press, 2 vols. (2142 pp.). pp. 532–548. {{ISBN|978-0-8018-8221-0}}. OCLC 62265494</ref> [[DNS]] pētījumi ir pierādījuši, ka kaķu dzimtas senākā ģints ir [[panteras|panteru ģints]] (''Panthera''), kurā vecākā suga ir [[tīģeris]] (''Panthera tigris'').<ref>{{Tīmekļa atsauce |url=http://www.ymf.ynu.edu.cn/SCI/2004SCI/2004/Li%20Yu(2004-2M.P.E).pdf |title=Phylogenetic relationships within mammalian order Carnivora indicated by sequences of two nuclear DNA genes |access-date={{dat|2008|09|13||bez}} |archiveurl=https://web.archive.org/web/20110707030924/http://www.ymf.ynu.edu.cn/SCI/2004SCI/2004/Li%20Yu(2004-2M.P.E).pdf |archivedate={{dat|2011|07|07||bez}} }}</ref> Bet dzimtas jaunākā ģints ir [[kaķi|kaķu ģints]] (''Felis''). Ir noskaidrots, ka 60% no mūsdienās dzīvojošām sugām ir izveidojušās pēdējo miljons gadu laikā.<ref>[http://news.nationalgeographic.com/news/2006/01/0111_060111_cat_evolution.html Cats Climb New Family Tree]</ref> [[ģenētika|Ģenētiskie]] pētījumi arī pierāda, ka kaķu dzimtā ir 8 attīstības līnijas: 
* 1. līnija: [[panteras]] (''Panthera''), [[sniega leopardi]] (''Uncia''), [[dūmakainie leopardi]] (''Neofelis'')
* 2. līnija: [[marmorkaķi]] (''Pardofelis''), [[Āzijas zeltainie kaķi]] (''Catopuma'')
* 3. līnija: [[servali]] (''Leptailurus''), [[karakali]] (''Caracal'')
* 4. līnija: [[Dienvidamerikas kaķi]] (''Leopardus'')
* 5. līnija: [[lūši]] (''Lynx'')
* 6. līnija: [[pumas]] (''Puma''), [[gepardi]] (''Acinonyx'')
* 7. līnija: [[leopardkaķi]] (''Prionailurus''), [[manuli]] (''Otocolobus'')
* 8. līnija: [[kaķi]] (''Felis'')

== Izskats un īpašības ==
[[Attēls:Smilodon head.jpg|thumb|left|140px|[[Zobenzobu tīģeri|Zobenzobu tīģera]] (''Smilodon'') galvaskauss]]
[[Attēls:Tiger in the snow at the Detroit Zoo March 2008 pic 2.jpg|thumb|right|220px|[[Amūras tīģeris]] (''Panthera tigris altaica'') ir lielākais mūsdienās dzīvojošais kaķu dzimtas dzīvnieks]]
[[Attēls:Jaguar.jpg|thumb|220px|Lielos kaķus, kas ir melni, sauc par [[melnā pantera|melnajām panterām]], attēlā melns [[jaguārs]] (''Panthera onca'')]]
[[Attēls:Ocelot 01.jpg|thumb|220px|Lielākā daļa kaķu dzimtas dzīvnieku veikli kāpj kokos, attēlā [[ocelots]] (''Leopardus pardalis'')]]
Kaķu dzimtas dzīvniekiem ķermenis ir slaids, lokans un spēcīgs, ar labi attīstītām [[kājas|kājām]]. Sugu izmēri ir ļoti dažādi. Kaķu dzimtas dzīvnieki var būt gan mazi, gan samērā lieli. Mazākais no visiem ir [[melnkāju kaķis]] (''Felis nigripes''), kura mātītes ķermeņa garums var būt 35 [[Centimetrs|cm]] un svars 1 [[Kilograms|kg]].<ref>{{Tīmekļa atsauce |url=http://www.arkive.org/black-footed-cat/felis-nigripes/ |title=Black-footed cat (Felis nigripes) |access-date={{dat|2011|04|09||bez}} |archiveurl=https://web.archive.org/web/20100316105414/http://www.arkive.org/black-footed-cat/felis-nigripes/ |archivedate={{dat|2010|03|16||bez}} }}</ref> Lielākais ir [[Amūras tīģeris]] (''Panthera tigris altaica''), kura tēviņa ķermenis var sasniegt 3,3 [[m]] un svars 300 kg.<ref>{{Tīmekļa atsauce |url=http://seaworld.org/animal-info/info-books/tiger/scientific-classification.htm |title=Tigers |access-date={{dat|2011|04|09||bez}} |archiveurl=https://web.archive.org/web/20110104073634/http://www.seaworld.org/animal-info/info-books/tiger/scientific-classification.htm |archivedate={{dat|2011|01|04||bez}} }}</ref>

Kāju pēdas noapaļotas un mīkstas, kaķu dzimtas dzīvnieki ir [[pirkstmiņi]]. Priekškājām — 5 [[pirksti]], pakaļkājām — 4 pirksti. Visām sugām ir asi, stipri izliekti un ievelkami [[nagi]]. Dažām sugām nagi paliek daļēji paslēpti ķepās, piemēram, [[gepards|gepardam]]. Uzskats, ka gepards nespēj ievilkt [[nagi|nagus]], ir maldīgs. Lai gan tā nagu ievilkšanas mehānisms darbojas tāpat kā citiem kaķiem, tam trūkst pašas ārējās [[āda]]s kārtiņas ap nagiem, tādēļ, kad gepards ir ievilcis nagus, to galiņi joprojām ir vēl ārā.<ref
 name="ap">O'Brien, S., D. Wildt, M. Bush (1986). "The Cheetah in Genetic Peril". Scientific American 254: 68–76.  
</ref> Šādi [[nagi]] kaķu dzimtā ir vēl [[Āzijas zvejniekkaķis|Āzijas zvejniekkaķim]] (''Prionailurus viverrinus''), [[plakangalvas kaķis|plakangalvas kaķim]] (''Prionailurus planiceps'') un [[Iriomotes kaķis|Iriomotes kaķim]] (''Prionailurus iriomotensis''). Nagi parasti tiek ievilkti, kad dzīvnieks ir mierīgs un relaksēts. Kad tiek sasprindzināti pirkstu muskuļi, nagi izlien uz āru.<ref name=sun/>

Kaķu dzimtas dzīvniekiem ir augstu velvēta piere un salīdzinoši ar citiem plēsējiem īss purns. Tiem ir ļoti spēcīgi žokļu [[muskuļi]].<ref name=sun>Sunquist, Mel; Sunquist, Fiona (2002). Wild cats of the World. Chicago: University of Chicago Press. pp. 5–16. {{ISBN|0-226-77999-8}}.</ref> [[Zobi|Zobu]] skaits mazāks, kā citiem plēsējiem (28—30), tāpēc purns ir īss un [[galva]] izskatās ieapaļa. Izteikti plēsēju tipa zobu sistēma. [[Mēle]] pārklāta ar sīkiem, noasinātiem raga izaugumiem, kas palīdz nokasīt gaļu no kauliem un tīrīt kažoku. [[Aste]] lielākajai daļai ir gara, tā parasti ir viena trešdaļa vai puse no ķermeņa. Dažām sugām aste ir vēl garāka. [[sniega leopards|Sniega leoparda]] (''Uncia uncia'') aste ir gandrīz vienā garumā ar ķermeni. Dažas sugas ir izņēmumi. Piemēram, [[lūši]]em (''Lynx'') ir īsas astes.

=== Kažoka matojums ===
Krāsojums parasti ir no pelēcīga līdz rūsgani brūnam. Kažokam ir dažādi raksti, tas var būt strīpains, plankumains, punktains vai rozetveida. Dažām sugām kažoki ir vienkrāsaini bez rakstiem. Vienkrāsaina ir [[lauva]], [[puma]], [[karakals]] un [[ūdrkaķis]]. Vairākām sugām piemīt [[melānisms]]. Tas nozīmē, ka sugas ietvaros ir īpatņi ar melnu kažoku.<ref name=sun/> [[lielie kaķi|Lielos kaķus]], kas ir [[melns|melni]], parasti sauc par [[melnā pantera|melnajām panterām]]. Visām kaķu dzimtas sugām ir melns "asaru celiņš", kas sākas pie [[acs]] kaktiņa un stiepjas virzienā uz purnu.<ref>Cats of Africa, Maitland Edey, Time-Life Books, New York, 1968, p.25</ref> Tas var būt samērā īss vai izteikts un garš kā gepardam. [[Apmatojums]] parasti ir īss, tomēr ziemeļu vai augstkalnu sugām tas ir samērā garš un biezs, piemēram, sniega leoparda matojums ir ļoti biezs.

=== Maņas ===
No [[maņu orgāni]]em vislabāk ir attīstīti [[dzirde]] un [[redze]]; [[oža]] ir vāja. [[Acis]] lielas, zīlītes vertikālas spraugas veidā. Kaķi ir spējīgi dzirdēt ļoti augstas [[frekvence]]s [[skaņa]]s — līdz 50 000 Hz ([[cilvēks]] līdz 20 000 Hz). Visiem kaķu dzimtas dzīvniekiem piemīt ģenētiska anomālija - tie nespēj sagaršot neko saldu.<ref>[http://www.plosgenetics.org/article/info:doi/10.1371/journal.pgen.0010003 Pseudogenization of a Sweet-Receptor Gene Accounts for Cats' Indifference toward Sugar]</ref>

== Dzīvesveids ==
Visi kaķu dzimtas dzīvnieki, izņemot [[lauva|lauvu]] ir vientuļnieki, lai gan arī [[savvaļas mājas kaķis|savvaļas mājas kaķi]] veido kolonijas. Kaķu dzimtas pārstāvjiem pārsvarā ir krēslas un nakts [[dzīvesveids]]. Apmēram trīs ceturtdaļas no visām sugām mājo [[mežs|mežos]], un lielākā daļā spēj lieliski kāpt [[koks|kokos]]. Tomēr kaķu dzimtas dzīvnieki ir sastopami dažādos biotopos, [[kalns|kalnus]] un [[tuksnesis|tuksnešus]] ieskaitot. Kaķu dzimtas [[dzīvnieki]] ir pielāgojušies medījuma iegūšanai piezogoties, uzglūnot un uzbrūkot no neliela attāluma, retāk vajājot.

Neliela auguma sugas vairojas ik gadus vai pat biežāk ([[mājas kaķis]]); lielās reizi 2—3 gados. Nelielajām sugām metienā ir līdz 5—6 mazuļiem, bet lielajām 2—4 mazuļi. Tie dzimst akli un bezpalīdzīgi. Mazuļus audzina māte, tēvs rūpējas par tiem tikai retos gadījumos. Dzīves ilgums līdz 30 gadiem.

== Kaķu dzimtas klasifikācija ==
{{TaksoSaite|Felidae|Kaķu dzimta}}
* {{TaksoSaite|Felinae|Kaķu apakšdzimta}}
** ģints {{TaksoSaite|Leopardus|Dienvidamerikas kaķi}}
** ģints {{TaksoSaite|Acinonyx|Gepardi}}
** ģints {{TaksoSaite|Felis|Kaķi}}
** ģints {{TaksoSaite|Caracal|Karakali}}
** ģints {{TaksoSaite|Prionailurus|Leopardkaķi}}
** ģints {{TaksoSaite|Lynx|Lūši}}
** ģints {{TaksoSaite|Otocolobus|Manuli}}
** ģints {{TaksoSaite|Pardofelis|Marmorkaķi}}
** ģints {{TaksoSaite|Puma|Pumas}}
** ģints {{TaksoSaite|Leptailurus|Servali}}
** ģints {{TaksoSaite|Catopuma|Āzijas zeltainie kaķi}}
* {{TaksoSaite|Pantherinae|Panteru apakšdzimta}}
** ģints {{TaksoSaite|Neofelis|Dūmakainie leopardi}}
** ģints {{TaksoSaite|Panthera|Panteras}}
** ģints {{TaksoSaite|Uncia|Sniega leopardi}}

== Atsauces ==
{{atsauces}}

== Ārējās saites ==
{{commonscat|Felidae|Kaķu dzimta}}
* [http://www.eol.org/pages/7674 Felidae]
* [http://galleries.frut.lv/lv/44/28 Kaķu dzimtas foto galerija]

{{autoritatīvā vadība}}

[[Kategorija:Kaķu dzimta|*]]