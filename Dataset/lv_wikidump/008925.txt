{{Jūras infokaste
|jūra=Vedela jūra
|attēls=VedelaJura.JPG
|attēls_izm    = 300
 |vietaskarte  = Antarktīda
 |latd = 75 |latm =  |lats =  |latNS = S
 |longd = 45 |longm =  |longs =  |longEW = W
 |paraksta_izvietojums = top
 |alt_karte    = Antarctica relief location map.jpg
| okeāns       = Dienvidu okeāns
|platība= 2 920 000
|garums= ~2000
|platums=
|Max_dziļums=6280
|valstis=[[Antarktīda]]
|pilsētas=
}}
'''Vedela jūra''' ({{val|en|Weddell Sea}}, {{val|es|Mar de Weddell}}) ir [[Dienvidu okeāns|Dienvidu okeānam]] piederīga [[malas jūra]] [[Antarktīda]]s piekrastē, dienvidaustrumos no [[Dienvidamerika]]s.

== Robežas ==
Rietumos norobežo [[Antarktīdas pussala]], austrumos sasniedz [[Princeses Martas Krasts|Princeses Martas krastu]]. Dienvidos robežojas ar Antarktīdu, Vedela jūra veido dziļu ieloci, kuru klāj ledāji.

== Ģeogrāfiskais raksturojums ==
[[Attēls:Small Tabular Icebergs (26376305448).jpg|thumb|left|]]
Dziļa jūra, vidējais dziļums ap 3000 m, ziemeļu daļā sasniedz pat 6820 m dziļumu. Ziemā dienvidu daļā ūdens virsējais slānis atdziest līdz {{nobr|-1,8 °С}}. Vedela jūru lielāko daļu gada klāj dreifējošs ledus, kura biezums pārsniedz {{nobr|2 m}}, daudz [[aisbergs|aisbergu]]. No dienvidu piekrastes milzīgajiem šelfa ledājiem reizi 20—25 gados atdalās īpaši gigantiski aisbergi. Apstākļi kuģošanai īpaši nelabvēlīgi, tomēr jūra ir salīdzinoši labi izpētīta.

Vedela jūrā ir īpašs [[okeāna straume|straumju]] režīms. Rietumu virzienā gar Antarktīdas piekrasti virzās straume, kas pie Antarktīdas pussalas pagriežas uz ziemeļiem un pie pussalas ziemeļu gala veido savdabīgu virpuli. Pateicoties šai straumei Antarktīdas pussalas austrumu pusē ir vairāk ledus.

Vedela jūras krastos virzienā no rietumiem uz austrumiem atrodas šādi ģeogrāfiski objekti:
* [[Klerensas sala]]
* [[Elefanta]]
* [[Antarktīdas pussala]]
** [[Greiema Zeme]]
** [[Larsena šelfa ledājs]]
* [[Ronnes šelfa ledājs]]
[[Attēls:Iceberg A-38.jpg|thumb|right|250px|Aisberga A-38 atdalīšanās no Ronnes šelfa ledāja 1998. gadā. Aisberga garums - ap 150 km, platums - ap 50 km.]]
* [[Berknera sala]]
* [[Gulda līcis]]
* [[Filhnera šelfa ledājs]]
* [[Kotsu Zeme]]
* [[Dosona-Lamtona šļūdonis]]

Uzskata ka [[Gondvāna]]s [[superkontinents|superkontinenta]] sadalīšanās sākās tieši tagadējā Vedela jūrā.

== Izpēte ==
Nosaukta britu jūrnieka [[Džeimss Vedels|Džeimsa Vedela]] vārdā — [[1823]]. gadā viņš pirmais sasniedza šo jūru un sasniedza tajā 74° dienvidu platuma grādu. Uzskata, ka Vedelam ir īpaši paveicies, jo mūsdienās šo vietu tikai paretam iespējams sasniegt ar [[ledlauzis|ledlaužu]] palīdzību. Vedels jūru nodēvēja par '''Džordža IV jūru'''; [[1900]]. gadā tā tika pārdēvēta paša Vedela vārdā.

[[1903]]. gadā dreifējošā ledus gūstā nokļuva un gāja bojā zviedru ceļotāja [[Oto Nordenšelds|Oto Nordenšelda]] kuģis ''Antarctic'', apkalpi izglāba pēc 10 mēnešiem. Nordenšelda grupas atstātās būdas joprojām ir saglabājušās un ir uzskatāmas par Antarktīdas vēstures pieminekli. [[1915]]. gadā jūrā ledus gūstā nokļuva un gāja bojā [[Ernests Šekltons|Ernesta Šekltona]] kuģis ''Endurance'', un arī šī kuģa apkalpi pēc vairākiem mēnešiem izglāba. Vedela jūru šķērsojuši daudzi Antarktīdas pētnieki, tai skaitā [[Roalds Amundsens]] un [[Roberts Skots]].

Mūsdienās Vedela jūras krastos atrodas [[Argentīna]]s, [[Čīle]]s un [[Lielbritānija]]s [[polārstacija]]s.
* Antarktīdas pussalas ziemeļu daļā kopš [[1952]]. gada darbojas Argentīnai piederošā [[Esperansa]]s bāze.
* Antarktīdas pussalas ziemeļu daļā atrodas arī Čīlei piederošā stacija [[Henerala Bernardo O'Higinsa]], kas šeit nepārtraukti darbojas kopš [[1948]]. gada, pieder Čīles bruņotajiem spēkiem, galvenā šīs valsts bāze Antarktīdā.
* Tālāk dienvidos atrodas [[Marambio]] stacija, kas pieder Argentīnai, galvenā šīs valsts bāze Antarktīdā, dibināta [[1969]]. gadā.
* Filhnera šelfa ledāja iekšējā malā atradās Argentīnai piederošā [[Sovrala]]s stacija, dibināta [[1965]]. gadā, slēgta [[1968]]. gadā.
* Argentīnai piederošā [[Belgrano III]] atrodas Berknera salas ziemeļu daļā. Tā tika dibināta [[1980]]. gadā, kopš [[1983]]. gada beigām pamesta.
* Kotsa Zemes krastā atrodas Argentīnai piederošā [[Belgrano II]] stacija.
* Kotsa Zemes krastā atrodas arī britu [[Haleja]]s bāzes, kur [[1985]]. gadā tika atklāts [[ozona caurums]]. Pirmā bāze šeit dibināta [[1956]]. gadā. Novecojušās, ledājā nogrimušās bāzes tiek iespēju robežās demontētas un aizvietotas ar jaunām. Mūsdienās <small>(2012)</small> šeit atrodas jau sestā bāze.

== Ārējās saites ==
* [https://web.archive.org/web/20070629081159/http://www.lighthouse-foundation.org/index.php?id=148&L=1 The Lighthouse Foundation, jūras apraksts angliski]

{{Dienvidu okeāna jūras}}
{{Atlantijas okeāna jūras}}

{{autoritatīvā vadība}}

[[Kategorija:Vedela jūra| ]]
[[Kategorija:Jūras]]