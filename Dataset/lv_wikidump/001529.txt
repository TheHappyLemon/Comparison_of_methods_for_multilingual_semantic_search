{{Vielas infokaste
|attēls=[[Attēls:Ethanol-structure.svg|110 px]][[Attēls:Ethanol-2D-skeletal.svg|110px]]<br />Etanola struktūrformulas<br /> [[Attēls:Ethanol-3D-vdW.png|110 px]] [[Attēls:Ethanol-3D-balls.png|110px]]<br /> Etanola molekulas modeļi
|       citi nosaukumi = etilspirts, metilkarbinols
|           CAS numurs = 64-17-5
|ķīmiskā formula=C<sub>2</sub>H<sub>5</sub>OH
|molmasa=46,07 
|blīvums=789
|kušanas temperatūra=158,8 K (-114,3&nbsp;°C)
|viršanas temperatūra=351,6 K (78,4&nbsp;°C)
| šķīdība ūdenī        = jaucas jebkurās attiecībās
|                 citi =
}}
'''Etanols''' (etilspirts, metilkarbinols, CH<sub>3</sub>CH<sub>2</sub>OH, EtOH) ir plašāk pazīstamais [[spirts]]. Ļoti bieži ar jēdzienu ''spirts'' saprot tieši etanolu. Etanols ir neirotoksiska [[psihoaktīvās vielas|psihoaktīva viela]], kas ir [[alkoholiskie dzērieni|alkoholisko dzērienu]] galvenā sastāvdaļa.<ref>"10th Special Report to the U.S. Congress on Alcohol and Health: Highlights from Current Research". ''National Institute of Health''. National Institute on Alcohol Abuse and Alcoholism. June 2000. p. 134. Retrieved 21 October 2014.<q>The brain is a major target for the actions of alcohol, and heavy alcohol consumption has long been associated with brain damage. Studies clearly indicate that alcohol is neurotoxic, with direct effects on nerve cells. Chronic alcohol abusers are at additional risk for brain injury from related causes, such as poor nutrition, liver disease, and head trauma.</q></ref> Etanolu izmanto arī kā šķīdinātāju, antiseptiķi, degvielu, un arī modernajos termometros. Etanols ir mazviskozs, caurspīdīgs, degtspējīgs šķidrums ar raksturīgu spirta smaržu. Etanols ļoti labi šķīst [[ūdens|ūdenī]] (sajaucas jebkurās attiecībās). Empīriskajai formulai C<sub>2</sub>H<sub>6</sub>O atbilst vēl viens [[izomēri|izomērs]] CH<sub>3</sub>OCH<sub>3</sub> — [[dimetilēteris]], kas parastos apstākļos ir [[gāze]].

[[Attēls:Etilspirts.jpg|thumb|225px|[[Ampula]]s ar ķīmiski tīru etanolu]]
== Iegūšana ==
Etanolu var iegūt ar bioķīmiskām metodēm (raudzējot [[ogļhidrāti|ogļhidrātus]]) vai arī ķīmiski, parasti — hidratējot [[etilēns|etilēnu]]:

: CH<sub>2</sub>CH<sub>2</sub> + H<sub>2</sub>O → CH<sub>3</sub>CH<sub>2</sub>OH

Ir arī citas metodes, taču tās ir dārgākas.

== Izmantošana ==
Etanolu lieto kā šķīdinātāju, un tas arī ir visu [[alkoholiskie dzērieni|alkoholisko dzērienu]] sastāvdaļa. Organismā etanols, tāpat kā citi vienvērtīgie pirmējie spirti, noārdās, vispirms oksidējoties par [[aldehīdi|aldehīdu]] (šajā gadījumā — acetaldehīdu) un tālāk par [[karbonskābes|karbonskābēm]], [[oglekļa dioksīds|oglekļa dioksīdu]] un [[ūdens|ūdeni]]. No [[Atjaunīgie energoresursi|atjaunīgajiem energoresursiem]] iegūts etanols tiek izmantots arī kā [[alternatīva degviela]] autotransporta nozarē.

== Farmakoloģija ==
[[Attēls:Drug danger and dependence-lv.svg|thumb|500px|Alkohols ir viena no toksiskākajām psihotropajām vielām ar vidēju atkarības potenciālu]]
=== Ietekme uz centrālo nervu sistēmu ===
Etanols nomāc [[centrālā nervu sistēma|centrālo nervu sistēmu]], tam pie subletālām devām ir būtiska psihoaktīva ietekme. Tā kā etanols spēj [[Izmainītas apziņas stāvokļi|mainīt cilvēka apziņu]], tas tiek uzskatīts par psihotropo vielu. Nāve no etanola ir iespējama tad, kad alkohola līmenis asinīs sasniedz 0,4%. Līmenis asinīs 0,5% vai vairāk ir parasti nāvējošs. Līmenis, mazāks nekā 0,1%, var izraisīt saindēšanos, bet bezsamaņa bieži rodas pie 0,3—0,4%.<ref name="yost">{{Žurnāla atsauce |url=http://my.lecom.edu/library/internetresources/journal%20articles/Acute%20Care%20for%20Alcohol%20Intoxication.pdf |archiveurl=https://web.archive.org/web/20101214113109/http://my.lecom.edu/library/internetresources/journal%20articles/Acute%20Care%20for%20Alcohol%20Intoxication.pdf|archivedate=2010. gada 14. decembrī |title=Acute care for alcohol intoxication |publisher=Postgraduate Medicine Online |author=David A. Yost |volume=112 |issue=6 |year=2002 |accessdate=2015. gada 7. martā}}</ref>

Etanola daudzumu organismā parasti kvantitatīvi apzīmē [[promile|promilēs]]. Tabulā apkopoti simptomi atkarībā no etanola patēriņa. Mazās devās etanols rada [[eiforija|eiforiju]] un atslābināšanos; cilvēks mēdz kļūt runīgāks, uzlabojas [[garastāvoklis]], un var pieņemt nepareizus lēmumus. Pie lielākām devām etanols darbojas nomācoši uz centrālo nervu sistēmu, zūd sāpju izjūta, rodas miegainība. Lielākās devās tiek traucēta maņu un kustību funkcija, palēnināta reakcija un refleksi, veidojas neziņa, bezsamaņa. Galējās devās tiek nomāktas [[iegarenās smadzenes]] un to elpošanas un vazomotorais centrs, kas izraisa elpošanas un sirdsdarbības apstāšanos.<ref name=":0">Indulis Purviņš, Santa Purviņa (2002). Praktiskā farmakoloģija (3. izd.). Rīga: Zāļu infocentrs. 174. lpp. {{ISBN|9984193313}}.</ref>

Etanols iedarbojas uz centrālo nervu sistēmu, galvenokārt saistoties ar GABA A ([[gamma-aminosviestskābe]]s) receptoriem, pastiprinot nomākšanas neirotransmitera GABA efektu.<ref name="pmid17591544">{{Žurnāla atsauce |author = Santhakumar V, Wallner M, Otis TS |title = Ethanol acts directly on extrasynaptic subtypes of GABAA receptors to increase tonic inhibition |journal = Alcohol |volume = 41 |issue = 3 |pages = 211–21? |year = 2007 |pmid = 17591544 |pmc = 2040048 |doi = 10.1016/j.alcohol.2007.04.011}}</ref>

Ilgstoša alkohola lietošana var radīt būtiskus, paliekošus smadzeņu u.c. orgānu bojājumus.

Pārtraucot lietot alkoholu pēc vairāku gadu lietošanas, var būt nāvīgas sekas, var rasties arī trauksmainība, [[veģetatīvā disfunkcija]], [[krampji]] un [[halucinācijas]]. [[Delīrijs]] ir raksturīgs cilvēkiem ar ilgu dzeršanas vēsturi.

{| class="wikitable"
|+'''Simptomi atkarībā no promilēm'''
|-
!Promiles
!Simptomi <ref>Pohorecky LA, Brick J (1988). "Pharmacology of ethanol". ''Pharmacol. Ther '''''36''' (2–3): 335–427.</ref>
|-
|0,5
|Eiforija, atslābinātība, runīgums
|-
|1
|Centrālās nervu sistēmas nomākšana, slikta dūša, vemšana, traucēta kustības un maņu funkcija, apziņas traucējumi
|-
|>1,4
|Samazināta asins plūsma uz smadzenēm
|-
|3
|Iespējams samaņas zudums
|-
|4
|Iespējama nāve
|-
|>5,5
|Nāve
|}
Etanols ir konstatējams arī [[atturība|atturībnieku]] asinīs — ap 0,02 promilēm.<ref name=":0" />

{| class="wikitable"
|+'''Alkohola iedarbība uz centrālo nervu sistēmu, atkarībā no izdzertā alkohola daudzuma (40% etanols uz nedzērāju)'''<ref name=":0" />
|-
!Izdzertā alkohola daudzums, ml
!Nomāktie CNS rajoni
!Darbības stadija
|-
|100-300
|Garoza
|Eiforija un uzbudinājums
|-
|300-600
|Garoza, zemgaroza, muguras smadzenes
|Narkoze
|-
|600-1000
|Garoza, zemgaroza, muguras smadzenes, iegarenās smadzenes
|Agonālā
|-
|virs 1000
|Visi
|Nāve
|}

=== Ietekme uz aknu stāvokli ===
Aknu slimību risks paaugstinās, ja etanola lietošana pārsniedz 20—30 g dienā sievietēm un 40—60 g dienā vīriešiem. Aknu [[Aknu ciroze|ciroze]] ir tikai aptuveni 10% alkohola lietotāju. Alkohola aknu bojājums ir daudzfaktoru slimība, tās attīstību nosaka ne tikai pārlieku liels alkohola patēriņš, bet arī dzimums, ģenētika un citas aknu slimības. Alkohola [[hepatīts]] (aknu iekaisums) attīstās arī tikai nelielai daļai pacientu, kas lieto pārmērīgi daudz alkohola. Taču pat pārtraucot alkohola lietošanu un uzsākot adekvātu ārstēšanu, 28 dienu mirstība ir augsta (30—50%). Savukārt alkohola izraisītas taukainās hepatozes gadījumā prognoze ir laba, ja pacients pārtrauc alkohola lietošanu.<ref>{{Tīmekļa atsauce |url=http://www.doctus.lv/2012/9/alkohola-izraisits-aknu-bojajums |title=Arhivēta kopija |access-date={{dat|2016|01|09||bez}} |archiveurl=https://web.archive.org/web/20160304134022/http://www.doctus.lv/2012/9/alkohola-izraisits-aknu-bojajums |archivedate={{dat|2016|03|04||bez}} }}</ref>

=== Ietekme uz ogļhidrātu maiņu ===
Etanols hroniskiem alkoholiķiem var izraisīt alkohola [[hipoglikēmija|hipoglikēmiju]] jeb stāvokli, kad asinīs ir zems cukura līmenis. Tas vairāk raksturīgs tiem, kas pēc izteiktas alkohola lietošanas vairākas dienas neēd un, etanolam bloķējot [[glikoneoģenēze|glikoneoģenēzi]], organisms vairs nespēj asinīs uzturēt pietiekamu glikozes līmeni.<ref name=":0" />

=== Zāļu līdzekļu mijiedarbība ===
Etanols var pastiprināt medikamentu [[nomierinošie iedarbība|nomierinošo]] iedarbību un nomākt centrālo nervu sistēmu, piemēram, kombinējot ar [[barbiturāti]]em, [[opioīdi]]em, sedatīvajiem [[antihistamīni]]em un [[antidepresanti]]em.<ref>Yost, David A. (2002). [https://web.archive.org/web/20101214113109/http://my.lecom.edu/library/internetresources/journal%20articles/Acute%20Care%20for%20Alcohol%20Intoxication.pdf "Acute care for alcohol intoxication"] '''112''' (6). Postgraduate Medicine Online.</ref><ref name=":0" /> Lietojot alkoholu ar [[Marihuāna|marihuānu]], alkohols var paaugstināt marihuānas aktīvās vielas [[THC]] līmeni. Mijiedarbojoties ar [[Amfetamīns|amfetamīniem]], var izraisīt izteikti paaugstinātu asinsspiedienu.<ref name=":0" />

=== B<sub>1</sub> hipovitaminoze ===
Hroniska etanola lietošana var izraisīt [[B1 vitamīns|B<sub>1</sub>]]'''<sub> </sub>''' [[hipovitaminoze|hipovitaminozi]], kas savukārt izraisa [[Vernikes encefalopātija|Vernikes encefalopātiju]], kas ir izplatītākā [[B1 vitamīns|tiamīna]] trūkuma izpausme rietumu pasaulē. Tā izpaužas ar apziņas un īslaicīgās [[Atmiņa|atmiņas]] zudumiem, dezorientāciju, [[Halucinācijas|halucinācijām]], [[mehāniskais līdzsvars|līdzsvara]] traucējumiem. Ar šo slimību slimo ap 1% populācijas, galvenokārt [[Alkoholisms|alkoholiķi]]. Tās uzliesmojuma periodā, nepietiekami kontrolējot vitamīna deficītu, nāvējošs iznākums ir apmēram 20% gadījumu.<ref name=":0" />

=== Bieža urinēšana ===
Etanols ietekmē [[antidiurētiskie hormoni|antidiurētisko hormonu]] izstrādāšanos, kuru funkcija ir saistīta ar ūdens aizturi ķermenī. Tādējādi netieši etanols samazina spēju [[reabsorbcija|reabsorbēt]] ūdeni nieru kanāliņos, līdz ar to dzēris cilvēks biežāk izjutīs vajadzību urinēt.<ref>Mechanism of Dehydration Following Alcohol Ingestion  KATHLEEN E. ROBERTS, MD ''Arch Intern Med.''1963;112(2):154-157. doi:10.1001/archinte.1963.03860020052002 http://archinte.jamanetwork.com/article.aspx?articleid=568848 {{Webarchive|url=https://web.archive.org/web/20150108141924/http://archinte.jamanetwork.com/article.aspx?articleid=568848 |date={{dat|2015|01|08||bez}} }}</ref>

=== Alkohola izdale ===
Lielākā daļa alkohola oksidējas un izdalās ogļskābās gāzes un ūdens veidā. Neliela daļa (mazāk par 1%) izdalās ar urīnu un 1—3% ar izelpojamo gaisu. Alkohols organismā tiek noārdīts pastāvīgā ātrumā, kuru gandrīz nav iespējams ietekmēt. Liels daudzums augļu cukura mazliet palielina alkohola noārdīšanās ātrumu aknās. Turklāt liels alkohola patēriņš izraisa tā saucamo metabolisko toleranci, kuras rezultātā alkohola noārdīšanās ātrums var palielināties gandrīz divas reizes.<ref name=":1">Narkoloģija. Mikko Salaspuro, Astrīda Stirna, Inga Landsmane, Sarmīte Skaida, Ilze Stankeviča 
</ref>

=== Resnās zarnas baktērijas vielmaiņas ceļš ===
Daļa zarnu trakta mikroorganismu satur enzīmu alkohola dehidrogenāzi, kuru izmantojot, tie spēj bezskābekļa apstākļos rūgšanas reakcijā pārveidot cukuru par etanolu, vienlaikus saņemot no šīs reakcijas enerģiju. Alkohola dehidrogenāzes katalizētā rūgšana tomēr ir atgriezeniska, un, tā kā tajā dominē liels etanola daudzums, alkohola dehidrogenāze sāk metabolizēt etanolu un ražot [[acetaldehīds|acetaldehīdu]].

Radies acetaldehīds tālāk var oksidēties par [[etiķskābe|etiķskābi]] vai nu ar baktēriju, vai ar aldehīda dehidrogenāzes, kuru satur zarnu trakta gļotādas šūnas, palīdzību. Daļa no zarnu traktā esošā acetaldehīda caur portālo asinsriti var uzsūkties aknās un tur tālāk oksidēties par etiķskābi. <ref>Microbial metabolism of ethanol and acetaldehyde and clinical consequences. M.Salaspuro http://onlinelibrary.wiley.com/doi/10.1080/13556219772840/abstract</ref><ref>Aldehyde dehydrogenase activity and acetate production by aerobic bacteria representing the normal flora of human large intestine. Nosova T1, Jokelainen K, Kaihovaara P, Jousimies-Somer H, Siitonen A, Heine R, Salaspuro M.
http://www.ncbi.nlm.nih.gov/pubmed/9010546</ref><ref name=":1" />

== Denaturēšana ==
Lai citiem mērķiem paredzēto (un tādēļ ar akcīzes nodokli neaplikto un lētāko) etanolu cilvēki nemēģinātu izmantot dzeršanai, to speciāli padara nedzeramu, piejaucot vai nu indīgas vielas, kas netraucē etanola tiešiem izmantošanas mērķiem ([[metanols]], kam ir gandrīz identiskas īpašības; [[formalīns]]; [[piridīns|piridīna]] bāzes), vai nu vielas, kas piešķir spirtam ļoti nepatīkamu smaržu un garšu (tostarp piridīna bāzes), kā arī etanols tiek iekrāsots. Šādu apstrādāšanu sauc par denaturēšanu, bet iegūto produktu – par denaturēto spirtu.<ref>Степаненко, Б. М. Органическая химия. Медгиз:Москва, 1951.— с. 118.</ref>

== Atsauces ==
{{commonscat|Ethanol|etanols}}
{{Atsauces}}

{{Spirti}}
{{Psihotropās substances}}

{{autoritatīvā vadība}}

[[Kategorija:Spirti]]
[[Kategorija:Šķīdinātāji]]
[[Kategorija:Alkohols]]