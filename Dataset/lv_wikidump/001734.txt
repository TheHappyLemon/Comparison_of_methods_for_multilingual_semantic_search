{{Apdzīvotas vietas infokaste
| name = Jonišķi
| official_name = ''Joniškis''
| settlement_type = pilsēta
| image_skyline =Joniskio centras.JPG
| imagesize = 
| image_caption = Jonišķu centrs
| image_flag = Flag of Joniskis.gif
| image_shield = Coat of arms of Joniskis.svg
| pushpin_map = Lithuania
| pushpin_label_position = right
| subdivision_type = Valsts
| subdivision_name = {{LTU}}
| subdivision_type1 = Apriņķis
| subdivision_name1 = [[Šauļu apriņķis]]
| subdivision_type2 = Pašvaldība
| subdivision_name2 = [[Jonišķu rajona pašvaldība]]
| established_title3 = Pilsētas tiesības
| established_date3 = 1616
| area_total_km2 = 8.95
| population_as_of = 2018
| population_blank1_title = 
| population_blank1 = 
| population_total = 8505
| population_density_km2 = auto
| timezone=[[Austrumeiropas laiks|EET]]
| utc_offset=+2
| timezone_DST=[[Austrumeiropas vasaras laiks|EEST]]
| utc_offset_DST=+3
| latd = 56
| latm = 14 
| lats = 20 
| latNS = N 
| longd = 23 
| longm = 36 
| longs = 50
| longEW = E
| elevation_m = 50
| website = {{url|https://joniskis.lt/}}
}}

'''Jonišķi''' ({{val-lt|Joniškis}}), agrākais latviskais nosaukums '''Jānišķe''',<ref>{{LKV|VII.|13 909}}</ref> ir pilsēta un [[Jonišķu rajona pašvaldība|pašvaldības]] centrs [[Lietuva]]s ziemeļos 39 kilometrus uz ziemeļiem no [[Šauļi]]em un 14 kilometrus uz dienvidiem no [[Latvija]]s robežas. Pilsētas centrs ir pilsētbūvniecības piemineklis. Pilsētā atrodas Sv. Jaunavas Marijas debesīs uzņemšanas baznīca (uzcelta 1901. gadā), [[sinagoga|sinagogu]] komplekss (kultūras piemineklis), darbojas kultūras centrs. Pilsētu šķērso dzelzceļš [[Šauļi]] - [[Rīga]], lielākā pilsētas daļa atrodas uz austrumiem no dzelzceļa, rietumu daļā atrodas ģimenes dārziņi, [[luterāņi|Luterāņu]] un [[Otrais pasaules karš|Otrā pasaules kara]] upuru kapsētas.

Jonišķi atrodas pie [[Audruve]]s un [[Sidrabe (upe)|Sidabras]] upēm, pilsētas ziemeļrietumos atrodas 2 dīķi — Jonišķu I (rietumu) dīķis un Jonišķu II (austrumu) dīķis.

Jonišķi ir lietuviešu [[ebreji|ebreju]] izcelsmes britu aktiera [[Lorenss Hārvijs|Lorensa Hārvija]] (''Laurence Harvey'', līdz 1946. gadam Harijs (Lerijs) Skikne, 1928-1973) dzimtā pilsēta.

== Nosaukums ==
Jonišķu nosaukums cēlies no Lietuvas dižkunga [[Sigismunds I Vecais|Sigismunda]] dēla [[Viļņa]]s bīskapa Jāņa ({{val-lt|Jonas iš Lietuvos kunigaikščių}}, {{val-pl|Jan z Książąt Litewskich}}, 1499–1538) vārda, kas [[Reformācija Livonijā|Reformācijas laikā]] 1526. gadā [[Livonija]]s pierobežā pie [[Kalneļu pilskalns|Kalneļu pilskalna]] lika  uzcelt katoļu baznīcu. 1626. gadā uzcelta mūra baznīca tagadējās Jonišķu pilsētas centrā.

== Vēsture ==

Līdz 13. gadsimta beigām Jonišķi atradās [[Zemgale (valsts)|Zemgales]] valstī un netālu no tās atradās [[Sidrabene (pils)|Sidrabes pilskalns]] (iespējams, tagadējais Kalneļu pilskalns 4 kilometrus uz rietumiem no pilsētas), kas pieminēts [[Atskaņu hronika]]s tekstā sakarā ar 1289. gada kauju starp zemgaļiem un Livonijas ordeni. Līdz pat 15. gadsimtam tā bija strīdus teritorija starp Livonijas ordeni un Lietuvas dižkunigaitiju un tās iedzīvotāji pieturējās pie senču ticējumiem. 1426. gada robežlīgumā starp Livonijas un Lietuvas valstīm pieminēts Sidoberes kalns (''ein geberg Sydobber, Suddoberschen bergh'').

Pirmās ziņas par Jonišķiem ir no 1523. gada, kad Viļņas bīskaps Jonas, no [[Žemaitija]]s bīskapa uzzinājis par [[Pērkons (mitoloģija)|Pērkona]] pielūdzēju lielo skaitu Livonijas ordeņa zemju pierobežā, 1526. gadā lika dibināt katoļu draudzi un uzcelt baznīcu, kas tika nosaukta viņa vārdā. [[Poļu-zviedru karš (1600-1629)|Poļu-zviedru kara]] laikā Polijas-Lietuvas valdnieks [[Sigismunds III Vāsa]] 1616. gadā lika miestam piešķirt [[Magdeburgas tiesības]]. Pēc Lietuvas nonākšanas Krievijas impērijas varā, Jonišķus 1795. gadā piešķīra ķeizarienes [[Katrīna II|Katrīnas II]] favorītam [[Platons Zubovs|Platonam Zubovam]], kas šeit saimniekoja līdz 1822. gadam.

Miesta uzplaukums sākās pēc [[šoseja|lielceļa]] [[Rīga]] - [[Tilzīte]] - [[Kēnigsberga]] izbūves 1830. - 1857. gadā. 1897. gadā tajā dzīvoja 4774 iedzīvotāji, no kuriem 2272 bija [[ebreji]], bija arī daudz latviešu, pastāvēja latviešu luterāņu draudze. Pirmā Pasaules kara laikā tika uzbūvēta [[dzelzceļa līnija Jelgava—Šauļi—Tilzīte]].  
Pēc neatkarīgās Lietuvas Republikas nodibināšanas Jonišķiem 1923. gadā piešķīra pilsētas tiesības. No 1921. gada pilsētā darbojās latviešu vidusskola un vairākas latviešu biedrības, tika izdots laikraksts "Lietuvas Latvis".

Pēc 1940. gada 15. jūnija [[Lietuvas okupācija (1940)|Lietuvas okupācijas]] un 16. jūnija PSRS valdības ultimāta Latvijas valdībai 1940. gada 17. jūnijā plkst. 9.00 Sarkanās armijas pārstāvis ģenerālpulkvedis [[Dmitrijs Pavlovs]] Jonišķu dzelzceļa stacijā sastapās ar Latvijas armijas pulkvedi [[Otto Ūdentiņš|Otto Ūdentiņu]] un plkst. 13:00 parakstīja [[Latvijas okupācija (1940)|Latvijas armijas kapitulācijas aktu]], kas pieprasīja tās nepretošanos ienākošajām Sarkanās armijas daļām.

== Sports ==
* [[Sanedo SK]] — [[futbols|futbola]] klubs.
* Centrālais stadions.
== Iedzīvotāji ==
=== Ievērojamas personības ===
* [[Maksims Kathe]] (lietuviešu: Maksimas Katche, vācu: Wilhelm Johannes Arwed Max Kattchée; 1879—1933),  vācbaltu izcelsmes Krievijas un Lietuvas virsnieks, Svētā Jura ordeņa un Lāčplēša kara ordeņa kavalieris;
* [[Lorenss Hārvijs]] (angļu: Laurence Harvey; 1928—1973), lietuviešu izcelsmes britu aktieris, [[Amerikas Kinoakadēmijas balva|Amerikas Kinoakadēmijas balvas]] nominants.

== Sadraudzības pilsētas ==

* {{flaga|Vācija}} [[Cellingene]] ([[Vācija]])
* {{flaga|Zviedrija}} [[Vimmerbija]] ([[Zviedrija]])

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Lietuva-aizmetnis}}
{{Lietuvas pilsētas}}
{{autoritatīvā vadība}}

[[Kategorija:Lietuvas pilsētas]]