{{Valsts amatpersonas infokaste
| vārds               = Pauls Šīmanis
| attēls              = Paul Schiemann.jpg
| mazs_att            = 
| apraksts            = 
<!------ Pirmais amats ------>
| amats               = [[1. Saeima|1.]], [[2. Saeima|2.]], [[3. Saeima|3.]] un [[4. Saeima]]s deputāts
| term_sākums         = [[1922]]. gads
| term_beigas         = [[1934]]. gads
<!------ Personas dati ------>
| dzim_dati           = {{dat|1876|3|17}}
| dzim_vieta          = [[Jelgava]], [[Dobeles apriņķis]], <br> [[Kurzemes guberņa]] (tagad {{LAT}})
| mir_dati            = {{miršanas datums un vecums|1944|6|23|1876|3|17}}
| mir_vieta           = [[Rīga]], [[Latvijas ģenerālapgabals]], [[Ostlande]] (tagad {{LAT}})
| apglabāts           = 
| tautība             = [[vācbaltietis]]
| partija             = [[Vācbaltiešu demokrātiskā partija]]
| profesija           = [[Žurnālists]]
| alma_mater          = 
| piezīmes            = 
}}
'''Pauls Šīmanis''' ({{val|de|Paul Schiemann}}; dzimis {{dat|1876|3|17}} [[Jelgava|Jelgavā]], miris {{dat|1944|6|23}} [[Rīga|Rīgā]]) bija vācbaltiešu politiķis.

== Dzīvesgājums ==
Pauls Šīmanis dzimis 1876. gada 17. (29.) martā [[Jelgava|Jelgavā]] jurista ģimenē, viņa tēvocis bija vēsturnieks [[Teodors Šīmanis]]. Mācības viņš uzsāka [[Jelgavas ģimnāzija|Jelgavas ģimnāzijā]], bet vēlāk tēvs viņu nosūtīja uz Vāciju mācības pabeigt [[Elberfelde|Elberfeldē]]. Pēc ģimnāzijas beigšanas viņš studēja tiesības, vēsturi un literatūru [[Berlīnes Universitāte|Berlīnes]], [[Marburgas Universitāte|Marburgas]], [[Kēnigsbergas Universitāte|Kēnigsbergas]] un [[Bonnas Universitāte|Bonnas]] universitātēs. Studijas viņam nācās pārtraukt sakarā ar iesaukšanu uz vienu gadu [[Krievijas impērija]]s armijā. Dienestu Šīmanis pavadīja [[Kaukāzs|Kaukāzā]] un vēlāk virsnieku kursos [[Lietuva|Lietuvā]].

1901. gadā viņš nokārtoja eksāmenus [[Ķelne]]s universitātē, bet 1902. gadā [[Greifsvaldes Universitāte|Greifsvaldes Universitātē]] ar diplomdarbu "Atklāto banku tiesiskais stāvoklis" ieguva ''Dr. iur.'' grādu.
Šīmanim kā ārvalstniekam jurista karjera Vācijā bija liegta, tāpēc viņš pievērsās žurnālistikai. Īsu laiku uzturējies [[Tērbata|Tērbatā]], 1903. gadā viņš [[Tallina|Tallinā]] sāka strādāt par ''[[Revalsche Zeitung]]'' redaktoru.
Šīmanis bija arī Igaunijas Konstitucionālās partijas un Vācu apvienības (''Deutscher Verein'') līdzdibinātājs.
1907. gadā Šīmanis kļuva par ''[[Rigasche Rundschau]]'' redaktoru. Līdz 1914. gadam viņš šajā laikrakstā publicēja vairāk nekā 600 ievadrakstu. Viņš iesaistījās asās diskusijās ar vācbaltiešu konservatīvajām aprindām, iegūstot atklātus pretiniekus muižniecības un lieltirgotāju aprindās.

Sākoties [[Pirmais pasaules karš|pirmajam pasaules karam]], Šīmani mobilizēja Krievijas impērijas armijā. Pēc [[Krievijas revolūcija|revolūcijas]] Krievijā, lai izsargātos no aresta, Šīmanis armiju atstāja. Savukārt, sakarā ar Šīmaņa attieksmi pret bruņniecību, viņu izraidīja no vācu armijas ieņemtās Rīgas. Šīmanis devās uz Berlīni, kur 1918.—1919. gadā darbojās kā teātra kritiķis un feļetonists, izdevumu ''Frankfurter Zeitung'' un ''Preussische Jahrbücher'' līdzstrādnieks. Viņš publicēja arī vairākus pretlielinieciskus rakstus un bija arī Antiboļševistiskās līgas līdzdibinātājs.

1919. gadā Šīmanis atgriezās Rīgā. Viņš iesaistījās atjaunotās [[Vācbaltiešu demokrātiskā partija|Vācbaltiešu demokrātiskās partijas]] (''Deutsch-Baltische Demokratische Partei'') darbībā, kļūdams par tās līderi, un atsāka darbu kā ''Rigasche Rundschau'' redaktors. Šīmanis kļuva arī par [[Tautas padome]]s locekli.

Šīmanis bija [[Latvijas Republikas Satversmes sapulce|Satversmes sapulces]], kā arī I, II, III un IV [[Saeima]]s deputāts, bet no 1920. līdz 1925. gadam arī Rīgas domes deputāts. No 1920. gada viņš vadīja Saeimas frakciju — [[Vācbaltiešu partiju komiteja|Vācbaltiešu partiju komiteju]] (''Ausschuß der deutschbaltischen Parteien''), kas apvienoja piecas vācbaltiešu partijas.

No 1925. gada Šīmanis pārstāvēja vācbaltiešu intereses [[Eiropas nacionalitāšu kongress|Eiropas nacionalitāšu kongresa]] (''Europäischer Nationalitäten kongreß'') valdē, kā arī bija kongresa viceprezidents. Viņš bija arī viens no Vācu tautas grupu savienības (''Verband der deutschen Volksgruppen Europas'') dibinātājiem.

1927. gada decembrī Šīmanim uzticēja sastādīt Latvijas valdību, taču viņš no šī piedāvājuma atteicās. 1929. gadā viņš bija Latvijas pārstāvis [[Tautu Savienība|Tautu Savienībā]]. 1930. gada rudenī Šīmanis bija spiests doties ārstēties uz ārzemēm, viņš nolika Saeimas deputāta mandātu, lai izšķirošajā balsojumā par [[Rīgas Doma baznīca]]s atsavināšanu vācu draudzei viņa balss neietu zudumā. Ārstēšanās laiku Šīmanis izmantoja vairāku plašu rakstu sarakstīšanai, kuros asi vērsās pret [[nacionālsociālisms|nacionālsociālismu]].

1933. gada 30. jūnijā Šīmani atstādināja no nacionālsociālistu ietekmē nonākušā laikraksta ''Rigasche Rundschau'' redaktora amata. 20. oktobrī viņš veselības stāvokļa dēļ atstāja arī darbu Saeimā.

No 1933. gada Šīmanis uzturējās [[Vīne|Vīnē]]. 1935. gadā nacionālsociālistu spiediena rezultātā XI Eiropas tautību kongresā Šīmanis vairs netika ievēlēts kongresa prezidijā. Līdz ar to viņš savu darbību kongresā viņš pārtrauca. 1937. gada janvārī viņš nodibināja [[Eiropas nacionālā izlīguma apvienība|Eiropas nacionālā izlīguma apvienību]] (''Verband zur nationalen Befriedung Europas''), cenšoties apvienot tās vācu minoritāšu grupas, kas nebija nonākušas nacionālsociālistu ietekmē. Uzturoties Vīnē, Šīmanis daudz laika veltīja arī publicistiskai darbībai. Liela daļa viņa rakstu tika publicēti [[Polija|Polijā]] iznākošajā laikrakstā ''Der Deutsche in Polen''. Viņš publicējās arī lielajos Austrijas preses izdevumos — laikrakstā ''Neues Wiener Tagblatt'' un žurnālā ''Der christliche Ständesstaat''.

Pēc Austrijas [[anšluss|anšlusa]] Šīmanis atgriezās Rīgā. 1939. gadā viņš atteicās pievienoties vācbaltiešu izceļošanai uz Vāciju.

Vācu okupācijas laikā Šīmanis atradās mājas arestā un tikai sava sliktā veselības stāvokļa dēļ netika arestēts. Neskatoties uz to, viņš savā dzīvoklī deva patvērumu vairākiem ebrejiem, tai skaitā vēlākajai kinokritiķei [[Valentīna Freimane|Valentīnai Freimanei]].<ref>[http://db.yadvashem.org/righteous/family.html?language=en&itemId=4022625 Pauls Šīmanis] — [[Jad Vašem]] {{en ikona}}</ref>

Šīmanis ir apbalvots ar [[Triju Zvaigžņu ordenis|Triju Zvaigžņu ordeni]].

Šīmanis mira Rīgā 1944. gada 23. jūnijā.

1994. gada 11. jūnijā Paulam Šīmanim Rīgā [[Herdera laukums|Herdera laukumā]] atklāja piemiņas plāksni.

2000. gadā Izraēlas institūts Yad Vashem viņam pēc nāves piešķīra "[[Taisnīgie starp tautām]]" titulu.<ref>https://righteous.yadvashem.org/?searchType=righteous_only&language=en&itemId=4022625&ind=NaN</ref>

== Bibliogrāfija ==
* Šīmanis, P. Eiropas problēma: Rakstu izlase. Rīga: Vaga, 1999. 176 lpp.
* Šīmanis, P. Raksti 1933-1940. Sastādītājs H.Šimkuva. Rīga, 2000. 92 lpp.

== Informācijas avoti ==
* Šīmanis, Pauls, [https://web.archive.org/web/20120823080947/http://www.historia.lv/alfabets/S_/s_i/shimanis_pauls/shimanis_pauls.htm Historia.lv]

== Atsauces ==
{{Atsauces}}

== Ārējās saites ==
{{Enciklopēdiju ārējās saites}}


{{Satversmes sapulce}}
{{1. Saeima}}
{{2. Saeima}}
{{3. Saeima}}
{{4. Saeima}}

{{autoritatīvā vadība}}

{{DEFAULTSORT:Šīmanis, Pauls}}
[[Kategorija:1876. gadā dzimušie]]
[[Kategorija:1944. gadā mirušie]]
[[Kategorija:Jelgavā dzimušie]]
[[Kategorija:Vācbaltieši]]
[[Kategorija:Vācbaltu demokrātu partijas politiķi]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:1. Saeimas deputāti]]
[[Kategorija:2. Saeimas deputāti]]
[[Kategorija:3. Saeimas deputāti]]
[[Kategorija:4. Saeimas deputāti]]
[[Kategorija:Rīgas domes deputāti]]
[[Kategorija:Latvijas žurnālisti]]
[[Kategorija:Triju Zvaigžņu ordeņa komandieri]]
[[Kategorija:Taisnīgie starp tautām no Latvijas]]