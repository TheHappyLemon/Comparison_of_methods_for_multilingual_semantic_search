{{Elementa infokaste
 |                  tips = halogēns
 |       kārtas skaitlis = 9
 |              1. čaula = 2
 |              2. čaula = 7
 |               simbols = F
 |              atommasa = 18,9984032
 |    valences elektroni = [He]2s<sup>2</sup>2p<sup>5</sup>
 |        tabulas attēls = [[Attēls:F-TableImage.svg|250px]]
 |                attēls = [[Attēls:Difluorine-2D-dimensions.png|150px]][[Attēls:Liquid fluorine tighter crop.jpg|125px]]<br />Fluora molekulas struktūrformula ar starpatomu attālumu un<br />fluors sašķidrinātā stāvoklī kriogēnā temperatūrā
 |   oksidēšanas pakāpes = '''-1'''
 |   elektronegativitāte = 3,98
 |               blīvums = 1,696
 |   kušanas temperatūra = 53,53 K (-219,62&nbsp;°C)
 |  viršanas temperatūra = 85,03 K (-188,12&nbsp;°C)
 | trīskāršais punkts    = 
 | kritiskais punkts     = 
 | īpatnējā pretestība   = 
 | skaņas ātrums         = 
 | Van der Vālsa rādiuss = 
}}

'''Fluors''' ir [[ķīmiskais elements]] ar simbolu '''F''' un [[atomskaitlis|atomskaitli]] 9. Visos savienojumos fluors ir vien[[vērtība (ķīmija)|vērtīgs]] un tā [[oksidēšanas pakāpe]] ir -1. Fluors ir [[elektronegativitāte|viselektronegatīvākais]] elements.

Fluors brīvā veidā ir [[nemetāli|nemetāls]], tas ir pieskaitāms pie [[halogēni]]em un ir visaktīvākais<ref name="jlab1"/> no visām [[vienkārša viela|vienkāršajām vielām]], kā arī ir stipri [[indīga viela]]. [[Normāli apstākļi|Normālos apstākļos]] fluors ir [[gāze|gāzveida]] viela, kas ir grūti iegūstama tīrā veidā. 

Fluora nosaukums ir radies no [[latīņu valoda|latīņu]] un [[franču valoda]]s vārda ''fluere'', kas nozīmē "tecēšana" vai "plūdums". Pirmo reizi fluors pilnībā tika izolēts 1866. gadā.<ref name="Los Alamos"/>

{{inde|Brīvā veidā fluors ir toksiska [[gāze]], arī šķīstošie [[fluorīds|fluorīdi]] ir indīgi!}}

== Īpašības ==
=== Fizikālās īpašības ===
Fluoru tīrā veidā veido divatomu [[molekula]]s, [[normāli apstākļi|normālos apstākļos]] tā ir [[gāze]]. Fluora [[blīvums]] ir 1,696 kg/m³, aptuveni 1,3 reizes lielāks nekā [[gaiss|gaisa]] blīvums. Fluors ir bāli dzeltens, lai gan dažreiz tiek raksturots kā dzeltenzaļš. Tā krāsu var ieraudzīt tikai tad, kad tas atrodas pietiekami koncentrētā stāvoklī kādā caurspīdīgā stikla traukā.

Fluors sašķidrinās 85,03 K (-188,12 °C) lielā temperatūrā. Tad tā krāsa ir spilgti dzeltena. 53,53 K (-219,62 °C) temperatūrā fluors sacietē, veidojot [[kubiskā singonija|kubiskās singonijas]] kristālus.

=== Ķīmiskās īpašības ===
Fluors ir [[elektronegativitāte|viselektronegatīvākais]] elements, kā arī spēcīgs [[oksidētājs]]. Fluors spēj reaģēt ar gandrīz visiem elementiem, izņemot dažas [[cēlgāzes]].

Fluora atmosfērā deg pat tādas stabilas vielas kā [[ūdens]] un [[platīns]]:
:2F<sub>2</sub> + 2H<sub>2</sub>O → 4[[fluorūdeņradis|HF]] + O<sub>2</sub>
:Pt + 2F<sub>2</sub> → [[platīna tetrafluorīds|PtF<sub>4</sub>]]

Elektriskās izlādes iedarbībā fluors spēj oksidēt [[skābeklis|skābekli]], veidojot [[skābekļa fluorīds|skābekļa fluorīdu]] OF<sub>2</sub> un [[dioksidifluorīds|dioksidifluorīdu]] O<sub>2</sub>F<sub>2</sub>.

== Atrašanās dabā ==
Fluors dabā brīvā veidā nav sastopams lielās ķīmiskās aktivitātes dēļ. 
Dabā fluors ir sastopams [[fluorīdi|fluorīdu]] ([[fluorūdeņražskābe]]s [[sāļi|sāļu]]) un [[kompleksie savienojumi|komplekso]] fluorīdu ([[fluorapatīts]]) veidā. Tam ir tikai viens stabils [[izotops]] — fluors-19.<ref name="jlab2"/>

== Izmantošana ==
Fluora savienojumus lieto:
* [[urāns (elements)|urāna]] bagātināšanā, jo [[urāna heksafluorīds]] ir viegli gaistošs šķidrums - tas atvieglo [[izotops|izotopu]] atdalīšanu;
* [[SF6|sēra heksafluorīdu]] lieto par izolatoru elegāzes slēdžos, jo tam ir labas dielektriskās īpašības;
* hlorfluorogļūdeņražus ([[freoni|freonus]]) lieto par [[Aukstumnesējs|aukstumnesējiem]] saldēšanas iekārtās, jo tie ir relatīvi maztoksiski, salīdzinot ar [[amonjaks|amonjaku]] (tomēr, pēc dažiem pētījumiem, veicina [[ozona slānis|ozona slāņa]] sairšanu);
* fluoru saturošie [[polimēri]] parasti ir visai karstumizturīgi (pazīstamākais ir [[teflons]]).

1960. gados bija mēģinājumi fluoru lietot par [[ķīmiskā raķešdegviela|raķešdegvielu]], jo fluoram ir liels īpatnējais impulss, taču mēģinājumi beidzās neveiksmīgi, jo fluors ir ļoti korozīvs un degšanas produkti bija ļoti indīgi.

== Atsauces ==
{{commonscat|Fluorine|fluors}}
{{atsauces|refs=
<ref name="jlab1">{{tīmekļa atsauce | url= http://education.jlab.org/itselemental/ele009.html | title= The Element Fluorine | publisher= Jefferson Lab | accessdate= 2012-03-25 | language= angliski}}</ref>
<ref name="jlab2">{{tīmekļa atsauce | url= http://education.jlab.org/itselemental/iso009.html | title= Isotopes of the Element Fluorine | publisher= Jefferson Lab | accessdate= 2011-08-19 | language= angliski}}</ref>
<ref name="Los Alamos">{{tīmekļa atsauce | url= http://periodic.lanl.gov/9.shtml | title= Fluorine | publisher= Los Alamos National Laboratory | accessdate= 2011-10-30 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Halogēni]]