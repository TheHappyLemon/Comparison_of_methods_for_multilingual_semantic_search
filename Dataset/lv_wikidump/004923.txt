{{Citas nozīmes|nepilsoņiem Latvijā|Nepilsoņi (nozīmju atdalīšana)|nepilsoņi}}
{{Latvijas politika}}

'''Latvijas nepilsoņi''' ir [[Latvija|Latvijas Republikā]] pastāvīgi dzīvojošas [[persona]]s, kas līdz [[PSRS sabrukums|PSRS sabrukumam]] bija [[Padomju Savienība|PSRS]] pilsoņi, bet pēc tam nav ieguvušas nevienas valsts pilsonību. 
Līdz 2020. gada 1. janvārim Latvijas nepilsoņi saviem jaundzimušajiem bērniem varēja brīvi izvēlēties vai nu Latvijas nepilsoņa statusu, vai arī [[Pilsonība Latvijā|Latvijas pilsonību]].<ref name="jaundzumušo pilsonība">{{Tīmekļa atsauce|url=https://www.lsm.lv/raksts/zinas/latvija/saeima-nolemj-izbeigt-nepilsona-statusa-pieskirsanu-jaundzimusajiem.a335456/|title=Saeima nolemj izbeigt nepilsoņa statusa piešķiršanu jaundzimušajiem|website=www.lsm.lv|access-date=2019-10-17|language=lv}}</ref>

== Vēsture ==
[[Attēls:Latvian non-citizens passport.jpg|thumb|200px|[[Latvijas Republika]]s nepilsoņu pases vāks]]
[[Attēls:Latvijas Republikas nepilsoņu pases 1 lpp.jpg|thumb|200px|[[Latvijas Republika]]s nepilsoņu pases paraugs: 1. lpp.]]
Pirmais Latvijas nepilsoņu kopums sastopams uzreiz pēc [[Latvijas valsts pasludināšana|valsts dibināšanas]] un [[1919]]. gada 23. augusta "Likuma par pavalstniecību" pieņemšanas. Bezpavalstnieki (t.s. ''nansenisti'') tai laikā lielāko tiesu bija bijušie [[Krievijas Impērija]]s pavalstnieki, kuri par tādiem vairs nevēlējās skaitīties, emigranti ar [[Nansena komisija]]s izdotām pasēm ([[1925]]. gada tautas skaitīšanā Latvijā fiksēti 33 544 bezpavalstnieki). Tādu bezpavalstnieku pēc [[Pirmais pasaules karš|Pirmā pasaules kara]] bija diezgan daudz arī citās [[Eiropa]]s valstīs.

[[Atmodas kustība]]s laikā 1989. gada 27. jūlijā tika ierosināts likumprojekts "Par Latvijas PSR pilsonību", bet 5. augustā [[Latvijas Tautas fronte]]s Dome to noraidīja un pieņēma lēmumu par republikas pilsoņu reģistrāciju, to atstājot katra individuālajai izvēlei.<ref>{{Tīmekļa atsauce |url=http://www.barikadopedija.lv/raksti/1989 |title=Barikadopēdija |access-date={{dat|2019|02|09||bez}} |archiveurl=https://web.archive.org/web/20190207165103/http://www.barikadopedija.lv/raksti/1989 |archivedate={{dat|2019|02|07||bez}} }}</ref><ref>''[https://web.archive.org/web/20150402113522/http://www.tuvari.com/uploads/ltfii.pdf Latvijas Tautas frontes 2. kongress. Programma, statūti, rezolūcijas]. Rīga: LTF izdevniecība, 1990. — 7. lpp.''</ref>

Pēc [[Latvijas neatkarības atjaunošana]]s [[Latvijas Republikas Augstākā Padome]] 1991. gada [[15. oktobris|15. oktobrī]] pieņēma lēmumu<ref>[http://www.likumi.lv/doc.php?id=69914 LR AP 15.10.1991. lēmums "Par Latvijas Republikas pilsoņu tiesību atjaunošanu un naturalizācijas pamatnoteikumiem"]</ref> "Par Latvijas Republikas pilsoņu tiesību atjaunošanu un naturalizācijas pamatnoteikumiem", kas noteica, ka pie Latvijas Republikas pilsoņu kopuma pieder personas “kurām bija Latvijas Republikas pilsonība {{dat|1940|6|17}} un šo personu pēcnācēji”. {{dat|1992|10|22}} [[Latvijas Republikas Augstākā Padome|Augstākā Padome]] pieņēma lēmumu "Par Latvijas Republikas pilsoņu tiesību atzīšanas nosacījumiem personām, kuras pirms {{dat|1914|8|1|G}} dzīvoja [[Latvija]]s robežās un viņu pēcnācējiem". Saskaņā ar minētā lēmuma 1. punktu par piederīgu pie Latvijas Republikas pilsoņu kopuma ''[[ipso facto]]'' tika atzītas personas, kuras saskaņā ar {{dat|1919|8|23|G}} "Likuma par pavalstniecību" 1. pantu skaitījās Latvijas Republikas pilsoņi, bet nebija šīs tiesības realizējušas.

{{dat|1995|4|12|G}} pieņemtais likums "Par to bijušās PSRS pilsoņu statusu, kuriem nav Latvijas vai citas valsts pilsonības"<ref>[https://likumi.lv/doc.php?id=77481 Likums "Par to bijušās PSRS pilsoņu statusu, kuriem nav Latvijas vai citas valsts pilsonības"]</ref>  noteica, ka Latvijas nepilsoņi ir personas, kas 1992. gada 1. jūlijā viņi bija neatkarīgi no pierakstā norādītās dzīvojamās platības statusa pierakstītas Latvijas teritorijā, vai viņu pēdējā reģistrētā dzīvesvieta līdz {{dat|1992|7|1|D}} bija Latvijas Republikā, vai ar tiesas spriedumu ir konstatēts fakts, ka līdz minētajam datumam viņi ne mazāk kā 10 gadus nepārtraukti dzīvoja Latvijas teritorijā, un viņu bērni.

2017. gada 11. septembrī Valsts prezidents [[Raimonds Vējonis]] Saeimas Prezidijam iesniedza likumprojektu "Par nepilsoņa statusa piešķiršanas izbeigšanu bērniem", kas paredzēja atzīt visus pēc 2018. gada 1. jūnija dzimušos bērnus, kuriem saskaņā ar likumu "Par to bijušajās PSRS pilsoņu statusu, kuriem nav Latvijas vai citas valsts pilsonības" būtu tiesības uz nepilsoņa statusu, par Latvijas pilsoņiem, ja vien bērna vecāki nebūtu vienojušies par citas valsts pilsonības piešķiršanu un bērns nebūtu citas valsts pilsonis. [[Nacionālā apvienība "Visu Latvijai!"—"Tēvzemei un Brīvībai/LNNK"]] nolēma izmantot koalīcijas līgumā paredzētās veto tiesības, iebilstot pret šādu iecerei.<ref>[http://www.lsm.lv/raksts/zinas/latvija/ignorejot-nacionalas-apvienibasveto-prezidents-uzstaj-uz-pilsonibu-nepilsonu-berniem.a249825/ Ignorējot Nacionālās apvienības veto, prezidents uzstāj uz pilsonību nepilsoņu bērniem] Madara Fridrihsone, lsm.lv ziņu redakcija 2017. gada 12. septembrī</ref>
Par likumprojekta nodošanu komisijai balsoja tikai 39 [[12. Saeima]]s deputāti (visi opozīcijas frakciju deputāti un četri "[[Vienotība]]s" frakcijā strādājošie partijas „[[Kustība Par]]” biedri), bet pret balsoja 38 valdošās koalīcijas deputāti, savukārt 14 atturējās.<ref>[http://www.lsm.lv/raksts/zinas/latvija/saeima-noraida-vejona-rosinato-nepilsonu-bernu-likumu.a250901/?utm_source=email+marketing+Mailigen&utm_campaign=Ir+Svar%C4%ABg%C4%81kais+22.09.2017.&utm_medium=email Saeima noraida Vējoņa rosināto «nepilsoņu bērnu likumu»] Māris Klūga, Anete Bērtule, lsm.lv ziņu redakcija 2017. gada 21. septembrī</ref>
Nepilsoņu statusa piešķiršanu jaundzimušajiem pārtrauca ar [[13. Saeima]]s 2019. gada 17. oktobrī apstiprināto likumprojektu.<ref name="jaundzumušo pilsonība"/>

== Demogrāfija ==
[[2011. gads|2011]]. gada 1. martā [[Latvija|Latvijā]] pēc tautas skaitīšanas provizoriskiem datiem dzīvoja 290 660 nepilsoņi (14,1% iedzīvotāju).<ref>{{Tīmekļa atsauce |url=http://www.csb.gov.lv/statistikas-temas/2011gada-tautas-skaitisana-galvenie-raditaji-33608.html |title=Latvijas iedzīvotāju valstiskā piederība |access-date={{dat|2012|01|27||bez}} |archiveurl=https://web.archive.org/web/20120129110714/http://www.csb.gov.lv/statistikas-temas/2011gada-tautas-skaitisana-galvenie-raditaji-33608.html |archivedate={{dat|2012|01|29||bez}} }}</ref> Savukārt pēc Iedzīvotāju reģistra datiem 2011. gada janvārī Latvijā dzīvoja 326 735 nepilsoņi (14,6% iedzīvotāju).<ref>{{Tīmekļa atsauce |url=http://www.pmlp.gov.lv/lv/statistika/dokuments/2011/ISVP_Latvija_pec_VPD.pdf |title=Latvijas iedzīvotāju sadalījums pēc valstiskās piederības uz 01.01.2011., ''pmlp.gov.lv'' |access-date=25.10.2012 |archive-date=11.08.2011 |archive-url=https://web.archive.org/web/20110811054449/http://www.pmlp.gov.lv/lv/statistika/dokuments/2011/ISVP_Latvija_pec_VPD.pdf }}</ref> Atšķirības 2011. gada tautas skaitīšanas datos un Iedzīvotāju reģistra datos radās no tā, ka daļa nepilsoņu, pārceļoties uz dzīvi un uzsākot darbu citā valstī, neinformēja par to atbildīgās Latvijas valsts institūcijas, kam būtu jāizdara izmaiņas datos par šo Latvijas valsts piederīgo dzīvesvietu ārpus Latvijas.<ref>{{Tīmekļa atsauce |url=http://www.csb.gov.lv/statistikas-temas/2011gada-tautas-skaitisana-galvenie-raditaji-33608.html |title=Iedzīvotāju skaits un tā izmaiņas |access-date={{dat|2012|01|27||bez}} |archiveurl=https://web.archive.org/web/20120129110714/http://www.csb.gov.lv/statistikas-temas/2011gada-tautas-skaitisana-galvenie-raditaji-33608.html |archivedate={{dat|2012|01|29||bez}} }}</ref>

Pēc Iedzīvotāju reģistra datiem pēc 2020. gada Latvijā notika straujāka nepilsoņu skaita samazināšanās. [[2022. gads|2022]]. gada vidū dzīvoja 191 036 nepilsoņi (9,3% iedzīvotāju),<ref>{{Tīmekļa atsauce |url=https://www.pmlp.gov.lv/lv/media/9158/download |title=Latvijas iedzīvotāju sadalījums pēc valstiskās piederības uz 01.07.2022., ''pmlp.gov.lv'' |access-date=23.09.2022 }}</ref> kurpretī [[2021. gads|2021]]. gada sākumā Latvijā dzīvoja 209 007 nepilsoņi (10,1% iedzīvotāju),<ref>{{Tīmekļa atsauce |url=https://www.pmlp.gov.lv/sites/pmlp/files/media_file/isvp_latvija_pec_vpd.pdf |title=Latvijas iedzīvotāju sadalījums pēc valstiskās piederības uz 01.01.2021., ''pmlp.gov.lv'' |access-date=02.02.2021 }}</ref> no tiem 65,5 % bija krievi, 13,7% — baltkrievi, 9,9% — ukraiņi. Pēc šiem datiem nepilsoņi veidoja 26,2 % no Latvijas krievu, 44,9% no baltkrievu, 41,4% no ukraiņu kopskaita.<ref>{{Tīmekļa atsauce |url=https://www.pmlp.gov.lv/sites/pmlp/files/media_file/isvn_latvija_pec_ttb_vpd.pdf |title=Latvijas iedzīvotāju sadalījums pēc nacionālā sastāva un valstiskās piederības uz 01.01.2021., ''pmlp.gov.lv'' |access-date=02.02.2021 }}</ref> Starp Latvijas iedzīvotājiem vecuma grupā līdz 17 gadiem nepilsoņu 2015. gada sākumā bija 2,1 %, pilngadīgo iedzīvotāju vidū — 14,2 %, vecuma grupā no 90 gadiem — 25,0 %.<ref>[http://www.pmlp.gov.lv/lv/assets/documents/statistika/01.01.2015/ISVG_Latvija_pec_DZGada_VPD.pdf Latvijas iedzīvotāju sadalījums pēc dzimšanas gada un valstiskās piederības] {{Webarchive|url=https://web.archive.org/web/20150316141409/http://www.pmlp.gov.lv/lv/assets/documents/statistika/01.01.2015/ISVG_Latvija_pec_DZGada_VPD.pdf |date=16.03.2015 }} PMLP 01.01.2015</ref> 62,2% nepilsoņu 2021. gadā dzīvoja trīs lielākajās Latvijas pilsētās — Rīgā, Daugavpilī un Liepājā (no visiem iedzīvotājiem — 41,2%).<ref>[https://www.pmlp.gov.lv/sites/pmlp/files/media_file/ispp_pasvaldibas_pec_vpd.pdf Iedzīvotāju skaits pašvaldībās sadalījumā pēc valstiskās piederības]  PMLP 01.01.2021</ref> Vēl 5495 nepilsoņi 2021. gada sākumā, pēc Iedzīvotāju reģistra datiem, dzīvoja ārvalstīs.<ref>[https://www.pmlp.gov.lv/sites/pmlp/files/media_file/psav_aarvalstiis_latvijas_vpd.pdf Latvijas valstspiederīgo personu skaits ārvalstīs (Datums=01.01.2021)] PMLP</ref> 2016. gada sākumā 57,1% nepilsoņu bija dzimuši ārpus Latvijas, pie kam vecāki par 50 gadiem bija 65,5% nepilsoņu un no viņiem 76,9% bija dzimuši ārpus Latvijas.<ref>[https://rm.coe.int/16806c72e6 Latvijas Republikas trešais nacionālais ziņojums par Vispārējās konvencijas par nacionālo minoritāšu aizsardzību izpildi Latvijā. ACFC/SR/III(2016)001] 46. lpp.</ref>

Saskaņā ar Pilsonības un migrācijas lietu pārvaldes datiem kā nepilsoņi bija reģistrēti  47 bērni, kas dzimuši 2016. gadā, 51 bērns, kas dzimis 2017. gadā un 33 bērni, kas dzimuši 2018. gadā.<ref name="jaundzumušo pilsonība" />

{| class="wikitable"
|+ Latvijas iedzīvotāju valstiskās piederības izmaiņas kopš 2007. gada<ref>{{Tīmekļa atsauce |url=http://www.pmlp.gov.lv/lv/sakums/statistika/iedzivotaju-registrs/ |title=Pilsonības un migrācijas lietu pārvalde Statistika - Iedzīvotāju reģistrs |access-date={{dat|2018|10|06||bez}} |archiveurl= |archivedate= }}</ref>
|-bgcolor="#e0e0e0"
! rowspan="2" | Valstiskā piederība
! colspan="2" | 2007.

! colspan="2" | 2009.

! colspan="2" | 2011.

! colspan="2" | 2013.

! colspan="2" | 2015.

! colspan="2" | 2017.

! colspan="2" | 2019.

! colspan="2" | 2021.
|-bgcolor="#e0e0e0"
! skaits
! %

! skaits
! %

! skaits
! %

! skaits
! %

! skaits
! %

! skaits
! %

! skaits
! %

! skaits
! %
|-
| '''Latvijas pilsoņi'''
| align="right" | <small>1 850 616</small>
| align="right" | 81,0

| align="right" | <small>1 860 297</small>
| align="right" | 82,3

| align="right" | <small>1 847 618</small>
| align="right" | 83,1

| align="right" | <small>1 829 031</small>
| align="right" | 83,6

| align="right" | <small>1 808 011</small>
| align="right" | 84,0

| align="right" | <small>1 788 710</small>
| align="right" | 84,5

| align="right" | <small>1 770 984</small>
| align="right" | 84,8

| align="right" | <small>1 762 123</small>
| align="right" | 85,2  
|-
| '''Latvijas nepilsoņi'''
| align="right" | <small>392 816</small>
| align="right" | 17,2

| align="right" | <small>351 435</small>
| align="right" | 15,5

| align="right" | <small>319 267</small>
| align="right" | 14,3

| align="right" | <small>290 510</small>
| align="right" | 13,3

| align="right" | <small>257 377</small>
| align="right" | 12,0

| align="right" | <small>237 759</small>
| align="right" | 11,2

| align="right" | <small>220 491</small>
| align="right" | 10,6

| align="right" | <small>209 007</small>
| align="right" | 10,1
|-
| '''Citu valstu pilsoņi un bezpavalstnieki'''
| align="right" | <small>41 439</small>
| align="right" | 1,8

| align="right" | <small>49 871</small>
| align="right" | 2,2

| align="right" | <small>57 345</small>
| align="right" | 2,6

| align="right" | <small>69 379</small>
| align="right" | 3,1

| align="right" | <small>85 978</small>
| align="right" | 4,0

| align="right" | <small>90 914</small>
| align="right" | 4,3

| align="right" | <small>96 511</small>
| align="right" | 4,6

| align="right" | <small>97 959</small>
| align="right" | 4,7
|-
|}

=== Nepilsoņu īpatsvars dažādās etniskajās grupās (2011)<ref>{{Tīmekļa atsauce |url=http://www.pmlp.gov.lv/lv/statistika/dokuments/2011/2ISVN_Latvija_pec_TTB_VPD.pdf |title=Iedzīvotāju Reģistra dati (01.07.2011) |access-date=11.08.2011 |archive-date=16.03.2012 |archive-url=https://web.archive.org/web/20120316064720/http://www.pmlp.gov.lv/lv/statistika/dokuments/2011/2ISVN_Latvija_pec_TTB_VPD.pdf }}</ref> ===
{| class="wikitable"
!etniskā grupa
!Latvijas pilsoņi
!% no visiem
!Latvijas nepilsoņi
!% no visiem
!citu valstu pilsoņi u.c.
!% no visiem
!kopā
!% no Latvijas iedzīvotājiem
|-
|'''Latvieši'''||1 321 437||99,8%||'''1198'''||0,1%||1078||0,1%||1 323 713||59,5%
|-
|'''Lietuvieši'''||18 328||62,8%||'''8412'''||28,8%||2433||8,4%||29 194||1,3%
|-
|'''Igauņi'''||1423||61,0%||'''473'''||20,2%||440||18,8%||2336||0,1%
|-
|'''Baltkrievi'''||30 991||39,7%||'''43 172'''||55,3%||3889||5,0%||78 052||3,5%
|-
|'''Krievi'''||364 529||60,1%||'''209 934'''||34,6%||32 509||5,3%||606 972||27,3%
|-
|'''Ukraiņi'''||18 383||33,8%||'''30 625'''||56,3%||5390||9,9%||54 398||2,4%
|-
|'''Poļi'''||38 916||76,4%||'''10 845'''||21,3%||1199||2,3%||50 960||2,3%
|-
|'''Ebreji'''||6236||65,8%||'''2764'''||29,2%||474||5,0%||9474||0,4%
|-
|'''Kopā'''||1 847 618||83,1%||'''319 267'''||14,3%||57 345||2,6%||2 224 230||100%
|}

{{bar box
|title=Latvijas nepilsoņu etniskais sastāvs (2021)<ref>{{Tīmekļa atsauce|url=https://www.pmlp.gov.lv/sites/pmlp/files/media_file/isvn_latvija_pec_ttb_vpd.pdf|title=Latvijas iedzīvotāju sadalījums pēc nacionālā sastāva un valstiskās piederības|access-date={{dat|2021|02|02||bez}}|}}</ref>
|titlebar=#ddd
|left1=Etniskā piederība
|right1=Procenti
|float=
|width=350px
|bars=
{{bar percent|[[Latvijas krievi|krievi]] (136 909)            |Red|65.5}}
{{bar percent|[[Latvijas baltkrievi|baltkrievi]] (28 665)     |pink|13.7}}
{{bar percent|[[Latvijas ukraiņi|ukraiņi]] (20 760)           |Yellow|9.9}}
{{bar percent|[[Latvijas poļi|poļi]] (7351)                   |violet|3.5}}
{{bar percent|[[Latvijas lietuvieši|lietuvieši]] (5026)       |Green|2.4}}
{{bar percent|[[Latvijas ebreji|ebreji]] (1782)               |blue|0.9}}
{{bar percent|[[tatāri]] (940)                               |purple|0.4}}
{{bar percent|[[vācieši]] (896)                               |black|0.4}}
{{bar percent|neizvēlēta (771)                                |blue|0.4}}
}}

Nepilsoņu skaits saruka [[Naturalizācija|naturalizācijas]] (uzņemšana Latvijas pilsonībā paātrinājās pēc [[1998. gada referendums par Pilsonības likumu|1998. gada referenduma par Pilsonības likumu]] un palēninājās pēc 2004. gada), emigrācijas, zemās dzimstības un augstās mirstības dēļ.<ref>''[[Vladimirs Buzajevs|Бузаев В. В.]]'' [http://rusblogi.delfi.lv/buzaev/%d0%b2%d0%b5%d1%87%d0%bd%d0%be%d0%b5-%d1%80%d0%b0%d0%b1%d1%81%d1%82%d0%b2%d0%be-2/ Вечное рабство-2]{{Novecojusi saite}} [[Delfi (portāls)|DELFI]], 19.08.2010.</ref> Daļa nepilsoņu pieņēma Krievijas, Ukrainas un Baltkrievijas pilsonību.

== Statuss, atšķirības tiesībās ==
[[Attēls:Visa_requirements_for_Latvian_non-citizens.png|thumb|400px|Valstis, kurās Latvijas nepilsoņiem  nav nepieciešama ieceļošanas vīza, attēlotas zaļā krāsā]]

Nepilsoņiem Latvijā ir ievērojami plašākas tiesības nekā [[bezvalstnieki]]em — personām, kam nav valstiskās piederības, piemēram, viņiem ir Latvijas Republikas nepilsoņu pases, tiesības dzīvot Latvijas teritorijā, neprasot uzturēšanās atļauju un Latvijas Republikas diplomātiskā aizsardzība ārzemēs. Tā, [[Satversmes tiesa]] sprieduma<ref>{{Tīmekļa atsauce |url=http://www.satv.tiesa.gov.lv/wp-content/uploads/2016/02/2004-15-0106_Spriedums.pdf |title=Satversmes tiesas spriedums lietā Nr. 2004-15-0106 par nepilsoņa statusa atņemšanu |access-date={{dat|2016|07|26||bez}} |archive-date={{dat|2021|04|20||bez}} |archive-url=https://web.archive.org/web/20210420001443/https://www.satv.tiesa.gov.lv/wp-content/uploads/2016/02/2004-15-0106_Spriedums.pdf }}</ref> par nepilsoņa statusa atņemšanas iespējām 17. punktā atzina, ka "''nepilsoņu tiesiskā saikne ar Latviju tiek zināmā mērā atzīta un uz tās pamata ir radušies savstarpēji pienākumi un tiesības. Tas izriet no [[Latvijas Satversme]]s 98. panta, kas citastarp noteic, ka ikvienam, kam ir Latvijas pase, ir tiesības uz valsts aizsardzību un tiesības brīvi atgriezties Latvijā''".

Latvijas Republika pamato viedokli, ka nepilsoņi nav ANO 1954. gada Konvencijas par apatrīdu statusu subjekti, atsaucoties uz to, ka nepilsoņiem paredzētas plašākas tiesības nekā šīs konvencijas subjektiem.<ref>Latvijas Ziņojums ANO Cilvēktiesību padomes Vispārējam periodiskajam parskatam, 2011, A/HRC/WG.6/11/LVA/1 [http://daccess-dds-ny.un.org/doc/UNDOC/GEN/G11/106/95/PDF/G1110695.pdf?OpenElement {{en ikona}}]{{Novecojusi saite}} [http://daccess-dds-ny.un.org/doc/UNDOC/GEN/G11/106/97/PDF/G1110697.pdf?OpenElement {{ru ikona}}] {{Webarchive|url=https://web.archive.org/web/20140222205043/http://daccess-dds-ny.un.org/doc/UNDOC/GEN/G11/106/97/PDF/G1110697.pdf?OpenElement |date={{dat|2014|02|22||bez}} }} 46. pkt.</ref> 
ANO Augstā Komisāra bēgļu lietās pārvalde nepieskaita Latvijas nepilsoņus pie 1954. gada Konvencijas par apatrīdu statusu subjektiem, bet iekļauj viņus savā personu bez pilsonības statistikā;<ref>[http://www.unhcr.org/statistics/STATISTICS/4676a71d4.pdf][[2006. gads|2006]]<span>. gada globālās tendences — sk. 14. tab.</span>, angliski</ref> ANO Speciālais ziņotājs par mūsdienu rasisma formām, rasu diskrimināciju un saistītu neiecietību sauc nepilsoņus par apatrīdiem (stateless persons) un atsaucas uz [[1961]]. gada konvenciju, iesakot pārskatīt naturalizācijas prasības.<ref>[http://www2.ohchr.org/english/bodies/hrcouncil/docs/7session/A.HRC.7.19.Add.3.doc Report on mission to Latvia (2008)] — See Para. 30, 88</ref> Latvijas Republikas Tiesībsargs R. Apsītis secināja, ka nepilsoņu īpašais tiesiskais statuss "ir apšaubāms no starptautisko tiesību viedokļa"<ref>[http://cilvektiesibas.org.lv/media/attachments/04/10/2012/atzinums_par_pilsoNu_un.pdf Tiesībsarga atzinums pārbaudes lietā — 16. lpp.] 2008</ref>

Latvijas nepilsoņiem nav vēlēšanu tiesību (arī pašvaldību vēlēšanās, atšķirībā no [[Igaunija]]s nepilsoņiem), kaut gan viņi var būt Latvijas partiju biedri<ref>[http://www.ur.gov.lv/drukat.php?t=8&id=1090&v=lv Politisko partiju likums] {{Webarchive|url=https://web.archive.org/web/20071007034533/http://www.ur.gov.lv/drukat.php?t=8&id=1090&v=lv |date={{dat|2007|10|07||bez}} }} — sk. 26. p.</ref> un ziedot partijām.<ref>[https://web.archive.org/web/20070625220046/http://www.knab.gov.lv/uploads/htm/likumi/PO_finansesanas_likums.htm Politisko organizāciju (partiju) finansēšanas likums] — sk. 4. p.</ref> Pastāv arī ierobežojumi<ref>[http://cilvektiesibas.org.lv/site/record/docs/2013/10/11/LVCitizens2013.pdf Latvijas pilsoņu un nepilsoņu tiesību atšķirību saraksts] [[Latvijas Cilvēktiesību komiteja]], 2013. g.</ref> sociālajās un ekonomiskajās tiesībās: profesionālajā darbībā, nekustamo īpašumu iegādē, pensijas stāža aprēķināšanā (sk. [[Andrejeva pret Latviju]]), iespējās bez vīzām braukt virknē ārvalstu ([[2007. gads|2007]]. gada [[janvāris|janvārī]] šī iespēja paverās nepilsoņiem vairumā ES valstu un Islandē<ref>[https://archive.today/20120728102627/www.am.gov.lv/lv/Jaunumi/PazinojumiPresei/2007/janvaris/17-2/?print=on Latvijas nepilsoņi uz ES var ceļot bez vīzas, ''am.gov.lv''], 17.01.2007.</ref>), studijās vairākas augstskolās, ieroču nēsāšanās un privatizācijas sertifikātu saņemšanas jomā u. c.

No 2008. gada jūnija Krievijas Federācija ieviesa nepilsoņiem bezvīzu režīmu īstermiņa braucieniem, bet iepriekš iekasēja no tiem mazākas nodevas par vīzām nekā no LR pilsoņiem.<ref>[http://www.gorod.lv/novosti/73120/negrazhdane_latvii_mogut_ehat_v_rossiyu_bez_vizyi Неграждане Латвии мoгут ехать в Россию без визы]</ref><ref>[http://www.rg.ru/2008/06/26/russia-negrazhdane.html Для кого открыт шлагбаум. Не все неграждане Латвии и Эстонии имеют право без визы приезжать в Россию]</ref>

== Naturalizācijas iespējas ==
Naturalizācija Latvijā sākās [[1995]]. gada [[februāris|februārī]], tomēr līdz [[1998]]. gada beigām vairumam nepilsoņu nebija tiesību naturalizēties tā saucamo "naturalizācijas logu" dēļ. Līdz šim laikam daudziem nepilsoņiem naturalizācija ir liegta Pilsonības likuma<ref>[https://likumi.lv/doc.php?id=57512 Pilsonības likums]</ref> 11. panta dēļ (personas, kas no padomju armijas demobilizējās Latvijā; virknes [[1991]]. gada federālistisko organizāciju, ieskaitot [[Latvijas Komunistiskā partija|LKP]], darboņi; kriminālnoziedznieki; esošie ārvalstu publisko iestāžu darbinieki; bijušie VDK un ārvalstu speciālo dienestu darbinieki un aģenti; pēc tiesas sprieduma — "totalitārisma ideju vai nacionālā vai rasu naida vai nesaticības" paudēji un personas, kuras
"antikonstitucionālām metodēm vērsušās pret Latvijas neatkarību, demokrātisko parlamentāro valsts iekārtu vai pastāvošo valsts varu"). Reģistrācijas kārtībā LR pilsonību var iegūt latviešu mācībvalodas skolu pilnu kursu beidzēji un nepilsoņu bērni, kas piedzima pēc 1991. gada 21. augusta.

Pārējiem nepilsoņiem, lai naturalizētos, jāparaksta solījumu būt uzticīgam Latvijas Republikai, jāsamaksā valsts nodeva, jānokārto eksāmeni [[Satversme]]s un himnas zināšanās, latviešu valodā un [[Latvijas vēsture|Latvijas vēsturē]] (cita starpā iespējams tāds jautājums, kā [[Latvijas okupācija (1940)|1940. gada notikumu Latvijā]] kvalifikācija, kur par pareizo tiek uzskatīta atbilde "okupācija"). Valsts tomēr var atteikt personai pilsonību, pat ja tā izpilda šīs prasības, tomēr tiek uzskatīts, ka personas rīcība bijusi pretrunā ar doto solījumu būt uzticīgam Latvijas Republikai (sk. [[Jurijs Petropavlovskis]]). Pēc Naturalizācijas pārvaldes datiem naturalizācijas process vidēji ilgst 7—8 mēnešus. Līdz [[2011. gads|2011]]. gada septembra beigām bija naturalizējušies 136 897 cilvēki<ref>[http://www.pmlp.gov.lv/lv/statistika/Naturalizacija.html Aktuālā statistika par naturalizācijas procesu] {{Webarchive|url=https://web.archive.org/web/20111111020518/http://www.pmlp.gov.lv/lv/statistika/Naturalizacija.html |date={{dat|2011|11|11||bez}} }} [[PMLP]]</ref> (pārsvara nepilsoņi, tomer arī bezvalstnieki un ārvalstnieki<ref>2007. gadā 97,6 % Latvijā naturalizēto bija nepilsoņi, 1,6 % — bijušie Krievijas pilsoņi — ''Щербакова Е.'' [http://demoscope.ru/weekly/2009/0403/barom05.php Среди получивших гражданство в странах ЕС-27 в 2007 году больше всего было граждан Марокко и Турции, около трети составили граждане других европейских стран] Демоскоп Weekly № 403—404</ref><ref>[http://rus.delfi.lv/news/daily/europe/novye-grazhdane-es-marokkancy-turki-indusy.d?id=39039158 Новые граждане ЕС: марокканцы, турки, индусы] [[Delfi (portāls)|DELFI]]{{ru ikona}}</ref>). Visvairāk naturalizācijas iesniegumu bija [[2004. gads|2004]]. gadā — 21 297 (2009. gadā — 3470); respektīvi, visvairāk naturalizēto bija [[2005. gads|2005]]. gadā — 19 169 ([[2009. gads|2009]]. gadā — 2080).<ref>[http://titania.saeima.lv/LIVS/SaeimaLIVS_LmP.nsf/0/3B014471128FD49DC225777D00346291?OpenDocument Atbilde uz deputātu jautājumu Nr. 1-28/2547, 12.08.2010, ar naturalizācijas statistiku]</ref>
 
2010. gadā Latvijas pilsonību naturalizācijas kārtībā ieguva 2336 cilvēki, bet [[Krievijas Federācijas pilsonība|Krievijas Federācijas pilsonību]], atsakoties no Latvijas nepilsoņa statusa, pieņēma 5768 cilvēki. Savukārt 2011. gadā naturalizējās 2467, bet Krievijas pilsonību pieņēma 2884 nepilsoņi.
Šo procesu rezultātā Krievijas pilsoņu skaits Latvijā ievērojami palielinājās: ja 1997. gadā Latvijā dzīvoja ap 8000 cilvēku ar Krievijas pasi, tad 2011. gadā Krievijas pilsoņu skaits pārsniedza 40 000. To veicina Krievijas likumi, kas atvieglo pilsonības piešķiršanu bijušās PSRS iedzīvotājiem. Daudziem nepilsoņiem iegūt Krievijas pilsonību šķiet vienkāršāk, nekā nokārtot naturalizācijas eksāmenus, kuros tiek prasītas latviešu valodas un Latvijas vēstures zināšanas.<ref>[http://www.diena.lv/latvija/zinas/nepilsoni-biezak-izvelas-iegut-krievijas-nevis-latvijas-pilsonibu-13950089 Nepilsoņi biežāk izvēlas iegūt Krievijas, nevis Latvijas pilsonību. Ģirts Kasparāns. "Diena" 2012. gada 31. maijā.]</ref>
No naturalizācijas procesa sākuma 1995. gadā līdz 2016. gada beigām Latvijas pilsonība tika piešķirta 144 000 cilvēkiem, pilsonības pretendentu vidū sieviešu un vīriešu proporcija bija gandrīz vienāda, 66% no viņiem bija krievi.<ref>[http://www.lsm.lv/lv/raksts/latvija/zinas/divas-krievu-zurnalistes-kopa-iet-celu-uz-latvijas-pilsonibu-un-to-izgaismo-portala-lsm.lv.a218515/ Divas krievu žurnālistes kopā iet ceļu uz Latvijas pilsonību un to izgaismo portālā lsm.lv] Līva Rauhvargere, LTV, 2017. gada 10. janvārī</ref>

Latvijas Republikas tiesībsargs [[Romāns Apsītis]] 2012. gadā secināja, ka "valsts politika nolūkā veicināt naturalizāciju un nepilsoņu skaita samazināšanu ir leģitīma. Tā kā nepilsoņa statuss nav Latvijas pilsonības paveids, tad, izvēloties šo politiku, valsts mērķis nav pilsoņa un nepilsoņa statusa saplūšana tos maksimāli pielīdzinot savās tiesībās, bet gan personu motivēšana iegūt pilntiesīga pilsoņa statusu" un "vēlēšanu tiesību piešķiršana nepilsoņiem, no vienas puses, tuvinātu šo statusu pilsoņa statusam un tai pat laikā tikai paildzinātu šo nenoteikto situāciju un “īpašo tiesisko statusu”, kas ir apšaubāms no starptautisko tiesību viedokļa".<ref>[http://cilvektiesibas.org.lv/media/attachments/04/10/2012/atzinums_par_pilsoNu_un.pdf Tiesībsarga atzinums pārbaudes lietā — 2., 16. lpp.]</ref>

Valsts prezidents [[Raimonds Vējonis]] vairākkārt rosināja noteikt kārtību, lai Latvijā dzimis bērns automātiski kļūtu par Latvijas pilsoni, [[13. Saeima]] atbalstīja likumprojektu par nepilsoņa statusa piešķiršanas pārtraukšanu jaundzumušajiem.<ref name="jaundzumušo pilsonība"/>

== Nepilsoņi kā politiskais un cilvēktiesību jautājums ==
Starptautiskajā sabiedrībā tiek izteikti dažādi viedokli par nepilsoņu stāvokli.
2004. gadā Krievijas Ārlietu ministrija sagatavoja izlasi starptautisko organizāciju un NVO pārmetumu un rekomendāciju Latvijai minoritāšu tiesību jomā, tostarp arī par nepilsonību un naturalizāciju.<ref>Starptautisko organizāciju un NVO galveno pārmetumu un rekomendāciju saraksts mazākumtautību tiesību jomā: [https://web.archive.org/web/20060210073416/http://www.ryssland.se/emb_s27.htm angliski (2004)], [https://web.archive.org/web/20080505152337/http://www.georgia.mid.ru/press2003/133.html#s8 krieviski (2003)]</ref>

2004. — 2006. gadā tapušās starptautiskās rekomendācijas Latvijai, kas skar nepilsonības jautājumu, ietvēra šādus ieteikumus:
* piešķirt nepilsoņiem balsstiesības pašvaldību vēlēšanās;<ref>[https://rm.coe.int/third-report-on-latvia-latvian-translation-/16808b58b5 EKRN Trešais ziņojums par Latviju — 132. pkt.]</ref><ref>[http://www.bayefsky.com/html/latvia_t4_cerd.php Concluding observations of the Committee on the Elimination of Racial Discrimination: Latvia (2003)] — Section 448</ref><ref>EDSO PA Rezolūcija par mazākumtautībām: [http://www.oscepa.org/documents/all-documents/annual-sessions/2004-edinburgh/declaration-11/236-edinburgh-declaration-russian/file krieviski — sk. 28. lpp.], [http://www.oscepa.org/documents/all-documents/annual-sessions/2004-edinburgh/declaration-11/232-edinburgh-declaration-eng/file angliski — sk. 24. lpp.] — sk. 16. pkt.</ref>;<ref>EP Cilvēktiesību komisāra ziņojums par vizīti Latvijā Nr. CommDH(2004)3 [https://web.archive.org/web/20050611004552/http://www.coe.int/T/R/CommissionerHR/%5BDocuments%5D/CommDH(2004)3_Latvia.asp#P363_122704 krieviski], [https://rm.coe.int/16806db6c1 angliski] — sk. 132.5. pkt.</ref>
* vienkāršot naturalizāciju;<ref>EP Cilvēktiesību komisāra ziņojums par vizīti Latvijā Nr. CommDH(2004)3 [https://web.archive.org/web/20050611004552/http://www.coe.int/T/R/CommissionerHR/%5BDocuments%5D/CommDH(2004)3_Latvia.asp#P363_122704 krieviski], [https://rm.coe.int/16806db6c1 angliski] — sk. 132.4. pkt.</ref>
* mazināt atšķirības pilsoņu un nepilsoņu tiesībās;<ref>[https://rm.coe.int/third-report-on-latvia-latvian-translation-/16808b58b5 EKRN Trešais ziņojums par Latviju — 118. pkt.]</ref><ref>[http://assembly.coe.int/nw/xml/XRef/Xref-XML2HTML-en.asp?fileid=17491&lang=en PACE resolution No. 1527 (2006)] — Section 17.11.2.</ref>
* neprasīt naturalizējamiem izteikt uzskatus, kas būtu pretrunā ar viņu savas kultūras kopienas vai nācijas vēstures redzējumu.<ref>[http://assembly.coe.int/nw/xml/XRef/Xref-XML2HTML-en.asp?fileid=17491&lang=en PACE resolution No. 1527 (2006)] — Section 17.9.</ref>

[[EDSO]] misija, kas uzraudzīja [[9. Saeimas vēlēšanas]], 2006. gadā konstatēja, ka "''Tas, ka nozīmīgai daļai pilngadīgu valsts iedzīvotāju nav vēlēšanu tiesību, norāda, ka joprojām pastāv demokrātijas deficīts. Eiropas Padome un Baltijas Jūras valstu padome ieteikušas apsvērt iespēju piešķirt nepilsoņiem tiesības balsot pašvaldību vēlēšanās''".<ref>[http://www.cvk.lv/cvkserv/sa9/osce_06.pdf EDSO misijas paziņojums presei] {{Webarchive|url=https://web.archive.org/web/20070206205415/http://www.cvk.lv/cvkserv/sa9/osce_06.pdf |date={{dat|2007|02|06||bez}} }}, [[2006. gads|2006]]. gada [[8. oktobris|8. oktobrī]]</ref>
Savukārt, Eiropas Padomes Parlamentārā asambleja 2006. gada novembrī minēja savā rezolūcijā, ka "''Asambleja uzskata, ka Latvijā pieņemtie naturalizācijas noteikumi nerada nepārvaramus šķēršļus Latvijas pilsonības iegūšanai un ka piemērojamā procedūra nesatur esošos Eiropas standartus pārsniedzošas vai tiem pretējas prasības. Tomēr, ievērojot ļoti specifisku nepilsoņu situāciju, kurai nav precedentu un tāpēc trūkst Eiropas normu vai prakses rāmju, Asambleja uzskata, ka ir iespējami turpmākie uzlabojumi, lai izvairītos no nevajadzīgām prasībām Latvijas pilsonības iegūšanai''".<ref name=PACE>[http://assembly.coe.int/nw/xml/XRef/Xref-XML2HTML-en.asp?fileid=17491&lang=en EPPA rezolūcija 1527 (2006) Mazākumtautību tiesības Latvijā], angliski</ref>

== Aptauju rezultāti ==
2003. gada aptaujā 6825 Latvijas nepilsoņiem atbildot uz jautājumu "Kāpēc jūs neizmantojat iespēju iegūt Latvijas pilsonību?", tika minēti šādi iemesli: pārliecība, ka pilsonība viņiem pienākas automātiski — 34,2%, latviešu valodas prasmes problēmas — 23,2%, vēstures eksāmena kārtošana — 20,5%, mazāki izdevumi Krievijas un citu valstu vīzām — 20,2%, nodevas apmērs — 20,2%.<ref>Reģionālo aspektu nozīme pilsonības jautājumu risināšanā — Rīga: LR Naturalizācijas pārvalde, [[2003. gads|2003]]. — 71. lpp.</ref>

Saskaņā ar SKDS [[2005. gads|2005]]. gada aptaujas datiem,<ref>{{Tīmekļa atsauce |url=http://www.politika.lv/temas/politikas_process/4002/ |title=''Uzskati par starpetniskajām attiecībām Latvijā'' — Rīga: SKDS, 2005. — 12.—13. lpp. |access-date={{dat|2011|10|30||bez}} |archiveurl=https://archive.today/20120419010051/http://www.politika.lv/temas/politikas_process/4002/ |archivedate={{dat|2012|04|19||bez}} }}</ref> 45,9 % Latvijas iedzīvotāju un 38,4 % Latvijas pilsoņu atbalstītu balsstiesību piešķiršanu nepilsoņiem pašvaldību vēlēšanās, pret būtu 35,6 % iedzīvotāju un 42,8 % pilsoņu. Par šādiem likuma grozījumiem iestātos 74,6 % krievvalodigo un 24,8 % latviešu, iebilstu 7,8 % krievvalodīgo un 55,9 % latviešu. Pēc "AC Konsultācijas" 2008. gada aptaujas datiem, balsstiesību piešķiršanu nepilsoņiem pašvaldību vēlēšanās atbalstīja 47 % iedzīvotāju (38 % pilsoņu un 80 % nepilsoņu), neatbalstīja 39 %.<ref>[http://providus.lv/article_files/2877/original/Cela_uz_pilsonisku_sabiedribu_06112008.pdf?1426767913 Kvantitatīvs un kvalitatīvs pētījums par sabiedrības integrācijas un pilsonības aktuālajiem aspektiem. 2008 — 18. lpp.]</ref>

2014. gada maijā un jūnijā veiktajā mazākumtautību Latvijas iedzīvotāju aptaujā 41,4 % no respondentiem bija Latvijas nepilsoņi. Apgalvojumam „es lepojos ar to, ka esmu Latvijas pilsonis/ iedzīvotājs” piekrita 50 % nepilsoņu, iepretīm 63 % nelatviešu izcelsmes pilsoņu.
Uz jautājumu „vai Jūs plānojat iegūt Latvijas pilsonību, naturalizējoties tuvāko 12 mēnešu laikā?” noliedzošu atbildi sniedza 81 %, apstiprinoši atbildēja 11 %, bet noteiktu atbildi atturējās sniegt 8 % aptaujāto.
Kā noliedzošās atbildes iemeslu visbiežāk nepilsoņi minēja to, ka nav vajadzības pēc pilsonības, var iztikt (30,5%), ir liels vecums (24,9%), sliktas, nepietiekamas valsts valodas zināšanas (11,4%), viedokli, ka pilsonībai jābūt automātiski piešķirtai (8,7%), ir citas valsts pilsonība, plāno pieņemt citu pilsonību (6,2%), izdevīgi braukt uz Krieviju bez vīzas (5,3%), grūts eksāmens, pazemojoša procedūra (4,5%) vai nav laika (4,2%).<ref>[http://www.mk.gov.lv/sites/default/files/editor/atskaite_piederiba_08_2014.pdf Piederības sajūta Latvijai] SKDS mazākumtautību Latvijas iedzīvotāju aptauja, 2014. gada maijs — jūnijs</ref>

== Literatūra ==

* Список различий в правах граждан и неграждан Латвии — Рига: [[LCK|ЛКПЧ]], 2006
* Citizens of a Non-Existent State. Rīga: Averti-R [http://www.lhrc.lv/biblioteka/CITIZENS_OF_A_NON_EXISTENT_STATE.pdf 2008] [https://rusojuz.lv/wp-content/books/21/book.pdf 2011]
* ''[[Vladimirs Buzajevs|Бузаев В. В.]]'' [https://web.archive.org/web/20160507184356/http://live2.algs.lv/i/doc/Negrazhdane_Latvii.pdf Неграждане Латвии] — Рига: [[LCK|ЛКПЧ]], 2007
* [[Ineta Ziemele|I. Ziemele]], Valsts nepārtrauktības un cilvēktiesību loma pilsonības kontekstā Baltijas valstīs. / Baltijas valstis Iikterņgriežos. Politiskas, ekonomiskas un tiesiskas starptautiskās sadarbības problēmas uz XXI gadu simteņa sliekšņa: Rakstu krājums. Red. Jundzis, T. Rīga, 1998., 235.-257. lpp.

== Atsauces ==

{{atsauces}}

== Ārējās saites ==

* Puriņš G. [http://home.lanet.lv/~politics/raksti/Pilsoniba/pilsoniba.htm ''Latvijas pilsonība ''ab ovo'']
* [https://web.archive.org/web/20160120180136/http://www.tiesibsargs.lv/img/content/atzinums_par_pilsonu_un_nepilsonu_tiesibam_2008_09.pdf LR Tiesībsarga atzinums pārbaudes lietā par atšķirībām starp Latvijas Republikas pilsoņu un nepilsoņu tiesībām] 2008
* Starptautiskās [http://www.lhrc.lv/arxiv/p5_2010_lat.pdf rekomendācijas] Latvijai samazināt atšķirības pilsoņu un nepilsoņu tiesībās
* [http://live2.algs.lv/index.php?lang=lv&mode=ellections&submode=razl&page_id=694 Izvilkumi]{{Novecojusi saite}} no Saeimas debatēm par dažiem priekšlikumiem atcelt tiesību starpību starp LR pilsoņiem un LR nepilsoņiem un [http://www.saeima.lv/steno/2002_8/st_050929/st2909.htm#s4 debates] par likumprojektu "Par nepilsoņu atzīšanu par Latvijas pilsoņiem"
* D. Dembovska [http://providus.lv/article/rezerve-velesanam-nepilsoni Rezerve vēlēšanām — nepilsoņi] [[Politika.lv]] 2003
* E. Belševics [http://rianova.narod.ru/gra.html Būt pilsonim nav pienākums...]{{ru ikona}}
* [http://neogeo.lv/?p=13139 Nepilsoņi kartē] 2012

== Skatīt arī ==
* [[Pilsonība Latvijā]]

[[Kategorija:Latvijas politika]]
[[Kategorija:Konstitucionālās tiesības]]