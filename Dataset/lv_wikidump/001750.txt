{{Apdzīvotas vietas infokaste
| name = Pluņģe
| image_skyline =PlungeFlorijonas.jpg
| imagesize = 250px
| image_caption = Sv. Floriana kolonna Pluņģē
| image_flag = Flag of Plunge.gif
| image_shield = Plunge COA.gif
| pushpin_map = Lithuania
| pushpin_label_position = right
| subdivision_type = Valsts
| subdivision_name = {{LTU}}
| subdivision_type1 = Pašvaldība
| subdivision_name1 = [[Pluņģes rajona pašvaldība]]
| established_title3 = Pilsētas tiesības
| established_date3 = 1792
| area_total_km2 = 
| population_as_of = 2018
| population_blank1_title = 
| population_blank1 = 
| population_total = 17318
| population_density_km2 = 
| timezone=[[Austrumeiropas laiks|EET]]
| utc_offset=+2
| timezone_DST=[[Austrumeiropas vasaras laiks|EEST]]
| utc_offset_DST=+3
| latd = 55
| latm = 54 
| lats = 40 
| latNS = N 
| longd = 21 
| longm = 50 
| longs = 30
| longEW = E
| elevation_m = 119
| website = http://www.plunge.lt}}

'''Pluņģe''' ({{val-lt|Plungė}}) ir pilsēta un [[Pluņģes rajona pašvaldība|pašvaldības]] centrs [[Lietuva]]s ziemeļrietumos uz rietumiem no [[Telši]]em.

== Par pilsētu ==

Pluņģes pilsēta atrodas Babrungas upes krastos. Pilsētā dzīvo vairāk kā divdesmit trīs tūkstoši iedzīvotāju. Cauri pilsētai iet dzelzceļa līnija [[Klaipēda]]- [[Šauļi]]. Piecdesmit astoņus hektārus pilsētā aizņem [[Oginški|Ogiņska]] parks, kurš tika izveidots [[18. gadsimts|18. gadsimtā]]. Ogiņski bija muižnieku dzimta, kura šai pilsētā dzīvoja vairākus gadsimtus. Pie parka atrodas [[Klasicisms|neoklasicisma]] stilā būvētā kņaza Nikolaja Ogiņska pils (1879) un senlaicīgi staļļi. 1994. gadā pilī iekārtoja Žemaišu muzeju, kurā ir apskatāmi priekšmeti, kas ir saistīti ar [[Žemaiši|žemaišu]] kultūru un mākslu visā pasaulē. Interesants objekts ir arī 1933. gadā [[romānika]]s stilā būvētā [[Svētais Jānis Kristītājs|Svētā Jāņa Kristītāja]] [[Katolicisms|katoļu]] baznīca un [[Svētais Florians|Svētā Floriāna]] statuja (1894). Pilsētā tiek izdoti četri [[avīze|laikraksti]] u.c. periodiskie izdevumi. Pluņģē notiek aktīva kultūras dzīve, dažādi kultūras un mākslas pasākumi. 2009. gadā Plunģe kļuva par šī gada Lietuvas [[kultūra]]s galvaspilsētu.<ref>[[Delfi (portāls)|Delfi]] [http://www.delfi.lv/archive/article.php?id=22694032&categoryID=14393676&ndate=1229637600 Par Lietuvas 2009.gada kultūras galvaspilsētu kļūs Pluņģe]</ref> Divdesmit septiņus kilometrus uz rietumiem atrodas cita Lietuvas pilsēta [[Telši]], bet tikai piecpadsmit kilometru attālumā atrodas [[Žemaitija]]s [[dabas parks]] (21 720 ha). Pilsētā darbojas vieglās rūpniecības un pārtikas ražošanas uzņēmumi. Plunģē atrodas liels pārtikas uzņēmums ''Plunges kooperatine prekyba UAB'', kurā tiek izgatavotas arī Latvijas veikalos nopērkamās [[krabju nūjiņas]]. Pluņģes sadraudzības pilsēta Latvijā kopš 1996. gada 26. jūlija ir [[Tukums]].<ref>{{Tīmekļa atsauce |url=http://www2.tukums.lv/?f=skat_rx&id=490&mn=1 |title=Tukuma sadraudzības pilsētas |access-date={{dat|2009|01|27||bez}} |archiveurl=https://web.archive.org/web/20081201011940/http://www2.tukums.lv/?f=skat_rx&id=490&mn=1 |archivedate={{dat|2008|12|01||bez}} }}</ref>

== Pilsētas apkārtne ==

Uz ziemeļiem no pilsētas atrodas [[Žemaitijas Nacionālais parks]]. Parka teritorijā atrodas bijusī [[PSRS]] [[Plokštines kara bāze]]. Tā bija pirmā PSRS karabāze, kurā [[Aukstais karš|Aukstā kara]] laikā tika izvietotas [[kodolraķete]]s. Tagad šeit atvērts Aukstā kara muzejs.

== Vēsture ==

Arheoloģiskie avoti liecina, ka cilvēki šajā vietā mituši jau 5—1 gadsimtā p.m.ē. [[15. gadsimts|15. gadsimtā]] tagadējās Pluņģes vietā bija ciems, kurš atradās lielāka blakus ciema pakļautībā. Tomēr neilgā laikā iedzīvotājus skaits pieauga tā, ka [[16. gadsimts|16. gadsimta]] otrajā pusē pārspēja savu valdītāju skaitu. Tad arī Pluņģe tiek pirmo reizi minēta vēstures avotos (1565). 1792. gada 13. janvārī Pluņģei piešķira [[Magdeburgas tiesības]], un šis ir arī pilsētas dibināšanas gads. Pilsētā ap [[18. gadsimts|18. gadsimtu]] tika izveidota muiža. No 1806. līdz 1822. gadam muiža piederēja [[Platons Zubovs|Platonam Zubovam]], bijušajam [[Krievija]]s ķeizarienes [[Katrīna II|Katrīnas II]] favorītam. Vēlāk šīs īpašums piederēja Ogiņsku dzimtas pārstāvjiem, kuri iekārtoja parku un uzcēla pili. Līdz [[Otrais pasaules karš|Otrajam pasaules karam]] Pluņģē dzīvoja liela ebreju kopiena, kas aizgāja bojā [[holokausts|holokaustā]]. Pilsētā ir saglabājusies ebreju [[sinagoga]]. 1997. gada 6. jūnijā Lietuvas prezidents ar dekrētu apstiprināja Pluņģes ģerboni.

== Ievērojami cilvēki ==

Pluņģe ir uzņēmēja [[Broņislavs Lubis|Broņislava Lubja]] (''Bronislovas Lubys'', 1938-2011), latviešu dziedātājas [[Olga Rajecka|Olgas Rajeckas]] (1962), poļu alpinistes [[Vanda Rutkeviča|Vandas Rutkevičas]] (''Wanda Rutkiewicz'', 1943-1992), dziedātājas [[Aiste Smilgevičūte|Aistes Smilgevičūtes]] (''Aistė Smilgevičūtė'', 1977) un hokejista [[Mantas Armalis|Mantas Armaļa]] (1992) dzimtā pilsēta.

Pluņģes pievārtē, Bukantes ciemā, dzimusi rakstniece [[Žemaite]] (''Žemaitė'', 1845-1921).

No 1889. līdz 1893. gadam Pluņģē dzīvoja gleznotājs un komponists [[Mikalojus Konstantins Čurļonis]].


== Sports ==
* [[FK Babrungas]] — [[futbols|futbola]] klubs.
* KK Olimpas  — bijušis [[basketbols|basketbola]] klubs.

== Galerija ==
<center><gallery>
Attēls:PlungePalace.jpg|Nikolaja Ogiņska pils
Attēls:BZN Plunge church front.jpg|Svētā Jāņa Kristītāja katoļu baznīca
Attēls:PlungeFlorijonas.jpg|Sv. Floriana skulptūra
Attēls:PlungeVarpine.jpg|Zvanu tornis Pluņģē
</gallery></center>

== Piezīmes un atsauces ==
{{atsauces}}

== Ārējās saites ==
* {{commonscat-inline|Plungė|Pluņģe}}
* [https://web.archive.org/web/20121231102948/http://www.viciunaigroup.eu/vicigroup-activities/food-production/plunges-kooperatine-prekyba-uab Uzņēmums ''Plunges kooperatine prekyba UAB'']
* [http://www.zemaitijosnp.lt/ Žemaitijas Nacionālais parks]
* [http://coldwarsites.net/country/lithuania/plokstine-missile-base-museum-of-cold-war Plokštines kara bāze]

{{Lietuva-aizmetnis}}
{{Lietuvas pilsētas}}

{{autoritatīvā vadība}}

[[Kategorija:Lietuvas pilsētas]]