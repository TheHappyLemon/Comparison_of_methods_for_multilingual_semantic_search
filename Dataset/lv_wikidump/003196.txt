'''Kustības spēļu biedrība Oldenburga''', saīsināti '''VfB Oldenburga''', ir sporta biedrība [[Oldenburga|Oldenburgā]], [[Lejassaksijā]].

Biedrībai kopš 2006. gada ir piecas sporta nodaļas: [[krikets]], [[grieķu-romiešu cīņa]], [[galda teniss]], [[volejbols]], [[futbols]]. Biedrības krāsas ir zila — balta. Biedrībai ir 500 biedri (2005.gadā).

== Vēsture ==

VfB Oldenburgu dibināja 1897. gada 17. oktobrī ar nosaukumu FC 1897 Oldenburga. 1919. gadā tā apvienojās ar FV Germania 1903 Oldenburga un saņēma šodienas nosaukumu VfB Oldenburgu. Vienu gadu vēlāk tā nopirka vecu velodromu Doneršvē, kas šodien ir Oldenburgas priekšpilsēta, un pārbūvēja to par [[futbola stadionu]]. Doneršvē stadions (‘Ziemeļu elle’) bija biedrības dvēsele, bet parādu dēļ biedrība bija spiesta to pārdot. 2000. gadā tā sekmīgi pabeidza maksātnespējas procedūru un biedrība atkal bija bez parādiem. 2004. gadā VfB pievienojās ‘Oldenburgas Kriketa klubs’, kas spēlē augstākā vācu līgā, izveidojot Kriketa nodaļu. 2005. gadā Franks Lahmanis nomainīja prezidenta amatā savu ilgstošo priekšgājēju Klausu Bersteri.

== Panākumi ==

1980./81. gada sezonā VfB Oldenburga spēlēja 2. Bundeslīgā (Ziemeļos), bet 2. Bundeslīgas līgu apvienošanas dēļ komandai tā tūlīt bija atkal jāatstāj. Laika posms no 1989. līdz 1993. gadam biedrībai bija visveiksmīgākais. Trenera Volfganga Zidkas un menedžera Rudi Assauera vadībā VfB Oldenburga 1991./1992. gada sezonā gandrīz iekļuva 1. Futbola-bundeslīgā. 1996./1997. gada sezona bija līdz šim pēdējā sezona Otrajā līgā. Pašlaik biedrības pirmā vīriešu komanda spēlē Rietumu Lejassaksijas līgā.

== Stadions ==

Kopš 1991./1992. gada sezonas VfB Oldenburgas spēles notiek komunālā Maršvēg-stadionā ar 15 000 skatītāju vietām. 4 500 no tām ir ar jumtu apsegtas sēdvietas. Pirms tam spēles regulāri notika mazākā stadionā Doneršvē, un tikai tad, kad bija paredzamas lielas apmeklētāju plūsmas, Maršvēgstadionā.

32.000 skatītāju rekords tika sasniegts 1960. gadā spēlē ar [[Hamburger SV]] un 1974. gadā ar [[Borusia Menhengladbahu]].

Adrese: Marschweg-Stadion, Marschweg 25, 26122 Oldenburga.

== Slavenākie spēlētāji ==
{{atveidošana}}
* {{flaga|Vācija}} [[Hanss Jergs Buts]]
* {{flaga|Vācija}} [[Florian Bruns]]
* {{flaga|Čehija}} [[Radek Drulak]]
* {{flaga|Polija}} [[Jerzy Hawrylewicz]]
* {{flaga|Nīderlande}} [[Arie van Lent]]
* {{flaga|Vācija}} [[Mirko Votava]]

== Mājaslapa ==
* [https://web.archive.org/web/20120204131216/http://www.vfb-oldenburg.de/index.html VfB Oldenburga]

{{autoritatīvā vadība}}

[[Kategorija:Vācijas sporta biedrības]]