[[Attēls:2009 LPGA Championship - Morgan Pressel-edit.jpg|thumbnail|200px|Golfere [[Morgana Presela]] (''Morgan Pressel'') pēc sitiena izdarīšanas]]
'''Golfs''' ir [[sports|sporta]] spēle, kurā spēlētāji vai komandas ar īpašām [[golfa nūja|nūjām]] cenšas iesist [[golfa bumbiņa|bumbiņu]] bedrītē ar pēc iespējas mazāku sitienu skaitu. Tā ir arī viena no nedaudzajām spēlēm ar bumbas izmantošanu, kurai nav nepieciešams stingri noteikta lieluma spēles laukums. Golfa noteikumos ir rakstīts, ka "bumbiņa jāizspēlē no sākumlaukuma bedrītē ar vienu vai vairākiem veiksmīgiem vēzieniem, saskaņā ar noteikumiem".

Pirmā golfa spēle, par kuru ir saglabājušās liecības, notika 1456. gadā [[Edinburga|Edinburgā]], [[Skotija|Skotijā]], kas ir atzīmēts Edinburgas pilsoņu golfa biedrības (tagad — [[Karaliskā pilsoņu golfa biedrība]]) arhīvos.

Golfs ir bijis [[olimpiskie sporta veidi|olimpiskais sporta veids]] divās [[olimpiskās spēles|olimpiskajās spēlēs]] — [[1900. gada vasaras olimpiskās spēles|1900]]. un [[1904. gada vasaras olimpiskās spēles|1904. gada Olimpiskajās spēlēs]]. Tas būs olimpiskais sporta veids arī [[2016. gada vasaras olimpiskās spēles|2016]]. un [[2020. gada vasaras olimpiskās spēles|2020. gada Olimpiskajās spēlēs]].

== Golfa noteikumi ==
{{nepilnīga sadaļa}}
Golfā pastāv trīs principi. Tie ir šādi: spēle notiek tādā [[golfa laukums|laukumā]], kāds tas ir; [[golfa bumbiņa|bumbiņa]] tiek izspēlēta no tās vietas, kur tā atrodas; ja nav iespējams izpildīt ne pirmo, ne otro principu, tad vadās pēc [[taisnīgums|taisnīguma]] principa. Katrā golfa laukumā pastāv tā sauktie vietējie golfa noteikumi. Vēlams pirms spēles uzsākšanas iezīmēt savu bumbiņu. Ja bumbiņa kļūst nederīga, lai turpinātu spēli, to drīkst nomainīt. Spēles laikā drīkst konsultēties tikai ar [[spēles partneris|spēles partneri]] (kediju). Lai spēle ritētu raiti, vēlams nevilcināties ar sitiena izpildi. Par vilcināšanos var tikt piešķirts sods.

== Aprīkojums ==
[[Attēls:Golfball.jpg|thumbnail|200px|Golfa bumbiņa pie bedrītes]]
Lai spēlētu golfu, ir nepieciešama vismaz viena [[golfa nūja]]. Parasti nūju skaits ir lielāks, jo tās ir dažādas — katra domāta noteiktam mērķim. Nūjas parasti saliek vienā [[golfa soma|somā]]. Vēl noteikti nepieciešama [[golfa bumbiņa]]. Ieteicams pat vairākas, lai var nomainīt to nepieciešamības gadījumā. Nereti golferi valkā speciāli šim sporta veidam ražotus [[golfa cimdi|cimdus]] un [[golfa apavi|apavus]].

== Sacensības golfā ==
Prestižākās sacensības golfā (vērtējot pēc naudas balvām) ir [[PGA Tour|PGA ''Tour'']]. Tām seko [[PGA European Tour|PGA ''European Tour'']], [[LPGA]] un ''[[Champions Tour]]''. Augsti tiek vērtētas arī ''[[Asian Tour]]'', ''[[Japan Golf Tour]]'' un [[LPGA of Japan Tour|LPGA ''of Japan Tour'']].

== Golfs vasaras olimpiskajās spēlēs ==
Golfs ir bijis olimpiskais sporta veids divās spēlēs — [[1900. gada vasaras olimpiskās spēles|1900]]. un [[1904. gada vasaras olimpiskās spēles|1904. gada vasaras olimpiskajās Spēlēs]]. 2009. gada oktobrī [[Starptautiskā Olimpiskā komiteja|Starptautiskās Olimpiskās komitejas]] sesijā tika nolemts, ka golfs būs olimpiskais sporta veids arī [[2016. gada vasaras olimpiskās spēles|2016]]. un [[2020. gada vasaras olimpiskās spēles|2020. gada olimpiskajās spēlēs]]. Atšķirībā no 1900. un 1904. gada spēlēm, šajās spēlēs drīkstēs piedalīties arī profesionāļi.

1900. un 1904. gada spēlēs visvairāk medaļu ieguva [[Amerikas Savienotās Valstis|Amerikas Savienoto Valstu]] sportisti (3 zelta, 3 sudraba un 4 bronzas medaļas). Viens [[Kanāda]]s golferis ieguva zelta medaļu, bet [[Apvienotā Karaliste]]s golferi ieguva vienu sudraba un vienu bronzas medaļu.

== Golfs Latvijā ==
Latvijā golfa dzīvi organizē un vada [[Latvijas Golfa federācija]]. Tā rīko dažādus turnīrus, deleģē sportistu starptautiskām sacensībām un veic citus ar golfu saistītus pasākumus. Latvijā ir trīs lielie golfa klubi: Golfa klubs Viesturi, Ozo golfa klubs un Jūrmalas golfa klubs. Katram klubam ir savs golfa laukums. Ir arī vairāki pļavu golfa laukumi, kuros izvietojušies vēl daži golfa klubi. Pastāv trīs golfa skolas — Viesturu golfa skola, ''Davis Golf Style Academy'' un Rīgas golfa skola.

== Skatīt arī ==
* [[Golfa termini]]
* [[Minigolfs]]

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{sports-aizmetnis}}

{{Olimpiskie sporta veidi}}

{{autoritatīvā vadība}}

[[Kategorija:Golfs| ]]