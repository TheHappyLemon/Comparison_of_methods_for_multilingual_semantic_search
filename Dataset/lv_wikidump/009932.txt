[[Attēls:Arms of the Kings of France (France Ancien).svg|right|thumb|200px|Kapetingu dinastijas ģerbonis]]
[[Attēls:France à la fin du Xe siècle.jpeg‎|right|thumb|200px|Kapetingu valsts (zilā krāsā karaļa domēns)]]
'''Kapetingu dinastija''' ({{val|fr|Capétiens}}) bija franku [[Monarhs|karaļu]] dinastija, kas valdīja mūsdienu [[Francija]]s teritorijā laikā no 987. līdz 1328. gadam. Plašākā nozīmē Kapetingu dinastija turpinājās Francijā arī pēc 1328. gada, jo sekojošās [[Valuā dinastija|Valuā]], [[Burboni|Burbonu]] un [[Orleānu dinastija|Orleānu]] dinastijas bija Kapetingu atzari. Mūsdienās dinastijas pēcnācēji ir [[Spānija]]s karalis [[Huans Karloss I]] un [[Luksemburga]]s lielhercogs [[Anrī (Luksemburgas lielhercogs)|Anrī]].

== Tiešā Kapetingu līnija ==
Kapetingu dinastijas valdīšanas sākumā Francijas karaļu vara bija visai vāja. Tās pirmais aizsācējs — [[Hugo Kapets]] bija tikai "pirmais starp vienlīdzīgajiem". Tikai [[Luijs VI Resnais|Luijam VI]] (v.1108.-1137.) izdevās soli pa solim varu valstī konsolidēt karaļa rokās. Par pilnīgu karaļa varas centru sākotnēji kļuva tikai [[Ildefransa]] — reģions ap Parīzi apmēram 160&nbsp;km ziemeļu dienvidu virzienā un ap 80&nbsp;km austrumu rietumu virzienā, kur Luijam VI izdevās apspiest vietējo augstmaņu nepaklausības izpausmes.

Francijas karaļnama vara būtiski paplašinājās pēc Luija VI dēla precībām ar ietekmīgās [[Akvitānijas hercogiste]]s mantinieci Eleonoru. Šī province arī teritorijas ziņā bija daudz lielāka par Ĭle-de-France. Tās abas apvienojot, Luijs VII nodrošināja kontroli plašā reģionā starp [[Luāra (upe)|Luāras upi]] un līdz pat [[Pireneji|Pireneju]] kalniem. Tomēr šis Francijas karaļa uzvaras gājiens neturpinājās ilgi. Viņš šķīrās no Eleonoras, bet tikusi vaļā no Luija Eleonora drīz vien apprecējās ar [[Normandija]]s hercogu Henriju. Tas 1154. gadā kļuva par [[Anglija]]s karali [[Henriju II]], un rezultātā Akvitānija, saskaņā ar [[feodālisms|feodālisma]] likumiem un praksi, kļuva par Anglijas provinci.

Kapetingu dinastiju pēc Luija VII nāves turpināja [[Filips II Augusts]] (''Augustus'') (1180-1223). Viņam savas valdīšanas laikā gan ar izdevīgām precībām, gan [[diplomātija|diplomātiskiem]] līdzekļiem, gan ar iekarojumiem izdevās būtiski paplašināt karaļnama kontrolējamo Francijas teritoriju. Tomēr nozīmīgāko ieguldījumu Francijas karaļa varas nostiprināšanā veica [[Filips IV Skaistais]] (1268-1314). Viņš dažādiem līdzekļiem turpināja savu priekšteču aizsākto karaļnama kontrolējamo teritoriju paplašināšanu. XIII gadsimts, Francijā pagāja samērā mierīgi, bez lieliem kariem, bada, aukstām ziemām vai mēra. Vairums Francijas iedzīvotāju šajā laikā baudīja nosacītu labklājību. Tika nodibināta ''La Sorbonne'' ([[Parīze]]s [[universitāte]]).

Tomēr vēsturē Filips IV valdīšanas laiks biežāk tiek pieminēts sakarā ar viņa aso konfliktu ar baznīcu. Filips IV mēģināja piespiest baznīcu maksāt [[nodoklis|nodokļus]] valsts kasē, kā arī ieviest dažādus citus garīgās varas ierobežojumus. Sākot ar [[1309]]. g. [[Aviņona|Aviņonā]] ar Filipa IV rīkojumu tika nodibināta pāvesta piespiedu rezidence (t.s. ''Aviņonas gūsts''), kurā nācās pavadīt septiņiem Romas pāvestiem.

Konflikta gaitā vai, pareizāk, kā mēģinājums panākt kompromisu starp laicīgo un garīgo varu, radās cits tālejošs jauninājums: lai atrisinātu samilzušo nodokļu jautājumu, Filips IV 1302. gadā sasauca Ģenerālštatus (''Estates-General'') — nacionālu pārstāvniecības institūciju (skat. [[Kārtu pārstāvniecība]]), kas iekļāva trīs šķiras vai štatus: [[garīdzniecība|garīdzniecību]], [[aristokrātija|aristokrātiju]] un [[pilsonis|pilsoņus]]. Ģenerālštati atbalstīja Filipa IV nostāju nodokļu jautājumos.

1328. gadā izbeidzās Kapetingu dinastijas tiešā līnija, jo Filipa IV trīs dēli mira jauni, neatstājot pēcnācējus. Pēc Šarla IV nāves troni mantoja Šarls Valuā, Filipa IV jaunākais brālis un [[Valuā dinastija]]s aizsācējs.

== Ārpolitika ==
Kapetingu dinastijas valdīšanas laikā Francija piedalījās gandrīz visos [[Krusta kari|Krusta karos]], izņemot 1. Krusta karu, kuru pāvests izsludināja 1095. gadā. Toreizējais Francijas karalis [[Filips I]] pats tajā nepiedalījās, jo [[Kristīgā baznīca|Baznīca]] viņu bija [[ekskomunikācija|ekskomunicējusi]] sakarā ar viņa [[laulība]]s šķiršanu. Šo krustnešu kampaņu vadīja Buloņas grāfa Eistāha II (fr. ''Eustache II'') dēls [[Godfrīds Bujons]] (fr. ''Godefroy de Bouillon''). Francija piedalījās pavisam septiņos no deviņiem krusta kariem, kas risinājās no [[1095]]. gada līdz [[1272]]. gadam.

== Skatīt arī ==
* [[Francijas monarhi]]

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Kapetingu dinastija| ]]
[[Kategorija:Franki]]
[[Kategorija:Francijas vēsture]]
[[Kategorija:Eiropas valdnieku dinastijas]]