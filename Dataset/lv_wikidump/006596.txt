{{Citas nozīmes|minerālu|Selenīts|selenīts}}
[[Attēls:SeleniteGypsumUSGOV.jpg|thumb|300px|Selenīts]]
'''Selenīts''' ir [[minerāls|minerāla]] - [[ģipsis|ģipša]] paveids. Selenīts ir kristālisks, caurspīdīgs, ļoti tīrs ģipsis. Diemžēl šis skaistais minerāla paveids ir ļoti mīksts - dzidrās, caurspīdīgās šķautnes viegli ieskrāpēt pat ar nagu (ģipša cietība pēc [[Mosa skala]]s ir 2). Ļoti plāni ģipša kristāli ir elastīgi - tos var nedaudz locīt, taču tie viegli lūst.

Selenītu agrāk, pirms [[stikls|stikla]] plašākas ieviešanas izmantoja, lai pārklātu [[svētbilde]]s, tai skaitā [[Sv. Marija]]s svētbildes - no tā selenīts ieguva nosaukumu '''Marijas stikls'''. Šādi to joprojām dēvē [[Vācija|Vācijā]], [[Krievija|Krievijā]].
Smalki samaltu selenītu agrāk nereti piejauca krāsām, dodot tām labāku mirdzumu.

Selenītu atrod daudzviet pasaulē, tai skaitā [[Ukraina]]s rietumu daļā - [[Podolija|Podolijā]], [[Anglija]]s dienvidos, [[Amerikas Savienotās Valstis|ASV]] - [[Oklahoma]]s štatā. Nelieli selenīta gabali (3 - 4 cm) atrodami arī [[Latvija]]s ģipša iegulās - piemēram, [[Saurieši|Sauriešos]].

Selenīts ir raksturīgs daudzās pasaules [[ala|alās]] atrodams minerāls. Skaists selenīts atrodams Rietumukrainas lielajās alās, Vācijā un citur.

[[Kategorija:Minerālu paveidi]]