{{Raķete
| nosaukums = V-2
| oriģ. nosaukums = Vergeltungswaffe 2
| izgat. nosaukums = A4
| attēls = A4 peenem.jpg
| attēla izmērs = 120
| attēla paraksts = V-2 makets Pēnemindes muzejā
| pielietojums = [[Ballistiskā raķete]]
| raķešu saime = A (Aggregat)
| raķešu grupa = A4
| valsts = [[Vācija]]
| izgatavotājs = [[Pēneminde]], [[Mitelverka]]
| augstums = 14 m
| diametrs = 1,65 m
| masa = 13 000 kg
| pakāpes = 1
| derīgā krava = 1000 kg
| GTO masa = 
| statuss = nelido
| starta vietas = [[Pēneminde]]; vairākas vietas [[Vācija|Vācijā]], [[Nīderlande|Nīderlandē]]
| startu skaits = ~4300
| veiksmīgie = 
| avārijas = ~2000
| daļēji =
| pirmais = {{dat|1942|06|13|sk}} (avārija)
| pirmais veiksmīgais = {{dat|1942|10|3|sk}}
}}

'''V-2''' (no {{val|de|'''V'''ergeltungswaffe '''2'''}} "[[Vergeltungswaffe|Atmaksas ierocis]]"; izrunā kā ''"Fau-2"'') jeb '''A4''' (''Aggregat 4'') - pirmā [[ballistiskā raķete]]. V-2 bija pirmais cilvēku radītais objekts, kas lidojis kosmosā (testa lidojumos sasniedzis 189 km augstumu). Raķeti konstruējuši [[vācieši|vācu]] inženieri [[Verners fon Brauns|Vernera fon Brauna]] vadībā. [[Vācija]] V-2 izmantoja [[Otrais pasaules karš|Otrā pasaules kara]] beigās, lai bombardētu [[Apvienotā Karaliste|Lielbritānijas]] un [[Beļģija]]s pilsētas. Tā kā līdz tam laikam vēl neviena valsts raķešbūvē nebija tikusi tik tālu kā Vācija, tad pēc kara V-2 kā prototipu izmantoja [[Amerikas Savienotās Valstis|ASV]], [[Padomju Savienība|PSRS]] un citas valstis, lai attīstītu savas raķešu tehnoloģijas.

== Vēsture ==
=== Priekšvēsture ===

[[Versaļas līgums]] aizliedza Vācijai attīstīt ieročus, tai skaitā [[cietā raķešdegviela|cietās degvielas]] raķetes, kuras kā ieročus izmantoja abas karojošās puses [[Pirmais pasaules karš|Pirmajā pasaules karā]], bet [[šķidrā raķešdegviela|šķidrās degvielas]] raķešu jomā ierobežojumu nebija, jo tolaik tādas praktiski vēl nebija uzbūvētas. [[1920. gadi|1920. gadu]] beigās entuziasti no "[[Kosmisko lidojumu biedrība]]s" ({{val|de|Verein für Raumschiffahrt - VfR}}) sāka eksperimentēt ar šķidrās degvielas raķetēm. 1932. gadā [[Reihsvērs]] sāka interesēties par šiem pētījumiem potenciālai izmantošanai tālšāvēj[[artilērija|artilērijā]]. Pēc [[Verners fon Brauns|Vernera fon Brauna]] testa raķetes demonstrēšanas ģenerālis [[Valters Dornbergers]] aicināja viņu izstrādāt raķetes militārajām vajadzībām. VfR šo piedāvājumu noraidīja, bet Brauns tam piekrita, un viņam pievienojās vairums ''VfR'' locekļu.

1934. gada decembrī veiksmīgi tika palaista neliela [[A2 raķete]], kuru darbināja ar etanolu un šķidro skābekli. Tika izmēģināti dažādi varianti un meklēta labākā raķešdegviela, bet militāristi mudināja lietot etanolu, jo Vācijai vienmēr ir bijušas problēmas ar degvielām no [[nafta]]s. Otrā pasaules kara laikā militārās raķetes darbināja ar etanolu, kuru ieguva no [[Kartupelis|kartupeļiem]].

1936. gadā grupa sāka projektēt raķeti [[A3 raķete|A3]]. Lai nodrošinātu plašāku vietu eksperimentiem un lielāku slepenību, Dornbergers pārvietoja grupu no artilērijas poligona [[Kumersdorfa|Kumersdorfā]] (netālu no [[Berlīne]]s) uz nelielu ciemu [[Pēneminde|Pēnemindi]], kas atradās uz [[Uzedomas sala]]s [[Baltijas jūra]]s piekrastē. A3 projekts izrādījās problemātisks, un tas tika pārstrādāts kā [[A5 raķete|A5]], lai izmēģinātu tehniskos risinājumus, kas būtu nepieciešami lielākas raķetes būvei. Šī versija bija veiksmīga, un līdz 1941. gadam tika veikti 70 raķešu A5 starti.

=== A4 projektēšana ===
Vienlaikus ar A3 projektēšanu Verneram fon Braunam radās ideja radīt vēl lielāku raķeti, kuru nosauca par '''A4'''. Tā bija paredzēta lidojuma attālumam līdz 260 km un spējīgai nest 1 tonnu [[derīgā krava|derīgo kravu]]. Dzinēja vilcei vajadzēja būt vismaz 25 t, un dzinēja izstrādāšanu veica [[Valters Tīls]].

Raķetes izmērus noteica tas, lai to varētu viegli pārvietot uz frontes līnijas tuvumā. Tā kā transportēšanai bija jānotiek pa [[dzelzceļš|dzelzceļu]], tad maksimālos gabarītus ierobežoja [[tunelis|tuneļu]] diametrs un dzelzceļa sliežu līkumi.

Galvenais jauninājums bija turbosūknis. Lielā raķetē problēma bija, kā nodrošināt degvielas padevi raķešdzinējam. Sūknim vajadzēja nodrošināt degvielas un sašķidrinātas gāzes sūknēšanu ar spiedienu virs 21 atmosfēras (190 l/s). Tam bija jābūt konstruktīvi vienkāršam un vieglam, tam bija jāsāk darboties ļoti īsā laika sprīdī (6 s). Šāda sūkņa risinājumu nebija atradis ne [[Roberts H. Godards|Godards]], ne [[Hermanis Oberts|Oberts]]. Verners fon Brauns līdzīgu konstrukciju atrada kādā sūkņu rūpnīcā, kur izgatavoja ugunsdzēsības centrbēdzes sūkņus. Koncentrētai [[Ūdeņraža peroksīds|ūdeņraža pārskābei]] un [[kālija permanganāts|kālija permanganāta]] šķīdumam savienojoties, rodas tvaiks, kas darbina sūkni. Tvaiks bija pietiekams un pastāvīgs, lai 1 minūti veiktu degvielas sūknēšanu.

Vēl viena no svarīgākajām problēmām bija raķešdzinēja izplūdes sprauslas konstrukcija. Ja dzinējs pārdega, tad tas parasti notika degkameras kakla tievākajā vietā. Tika atrasts vienkāršs risinājums - caur urbumiem kritiskajās vietās iesmidzināja spirtu, kas radīja auksta tvaika slāni starp sprauslas sienu un karstajām izplūdes gāzēm. Spirta aizdegšanos novērsa tas, ka tajās vietās netika pievadīts skābeklis.

=== Izmēģinājumi ===
Raķetes ''A4'' izmēģinājumiem vajadzēja sākties 1942. gada pavasarī, bet 18. martā pirmais prototips uzsprāga starta laukumā.
A4 pirmais lidojums notika {{dat|1942|6|13||bez}}, bet vadības sistēmas kļūmes dēļ raķete, nolidojusi tikai 1,3 km, iekrita jūrā. Otrais izmēģinājumu lidojums {{dat|1942|8|16||bez}} arī beidzās ar avāriju, raķetei sasniedzot 11 km augstumu. Trešais lidojums {{dat|1942|10|3||bez}} bija veiksmīgs, ''A4'' nolidoja 193 km, sasniedzot 96 km augstumu. Līdz 1943. gada jūnijam tika veikti 31 starti.

Lai gan jau bija uzsakta ''V-2'' ražošana, vēl joprojām tās bija nedrošas. Līdz 1943. gada septembrim veiksmīgo startu bija tikai 10—20 %. Raķetes eksplodēja visos trajektorijas posmos. Tikai 1944. gada martā tika noskaidrots, ka spēcīgo [[vibrācija|vibrāciju]] var mazināt īpaša degvielas vadu konstrukcija. Otrs iemesls bija ļoti jūtīgais impulsu [[detonators]].

=== Ražošana ===
[[Attēls:Dora - production.jpg|frame|right|V-2 ražošanas cehs Mitelverkā pēc Sabiedroto ieņemšanas]]
[[Jozefs Gebelss|Gebelsa]] propagandas ministrija raķeti nosauca par "Atmaksas ieroci 2" (''Vergeltungswaffe 2'').

Raķetes A4 masveida ražošana sākās 1943. gadā [[Pēneminde|Pēnemindē]] un Cepelīna rūpnīcā [[Frīdrihshāfene|Frīdrihshafenē]]. Pēc [[Vērmahts|Vērmahta]] aprēķiniem, Londonu vajadzētu apšaudīt ik pēc 20 minūtēm. Lai to nodrošinātu, katru mēnesi vajadzētu aptuveni 3000 raķešu. 
900 gabalu V-2 palaišanai mēnesī vajadzēja 13000 t [[šķidrais skābeklis|šķidrā skābekļa]], 4000 t [[etanols|etilspirta]], 2000 t [[metanols|metanola]], 500 t [[ūdeņraža peroksīds|ūdeņraža pārskābes]], 1500 t sprāgstvielu un lielu daudzumu citu materiālu.
1943. gada jūlijā izgatavoja tikai 300 raķetes, kuras iztērēja testa startiem.

[[Sabiedrotie (Otrais pasaules karš)|Sabiedroto]] spēki bija informēti par jauno ieroci (no poļu pretestības dalībniekiem tika saņemtas kādas nokritušas raķetes daļas, kā arī britu izlūkdienests ieguva tehnisko informāciju).
1943. gada [[16. augusts|16]].-17. augusta naktī britu spēki veica operāciju "Hidra" (''Hydra'') - Pēnemindes masīvu bombardēšanu. Tās laikā gāja bojā vairāki inženieri un strādnieki, to skaitā arī [[Valters Tīls]] - A4 raķešdzinēja konstruktors. Bombardēšanas rezultātā tika sagrauta lielākā daļa ražošanas un izmēģinājumu būvju.

Lai ražošanas iekārtas un produkcija nebūtu sasniedzamas aviācijai, ražošana tika pārcelta uz [[Mitelverka]]s tuneļu sistēmu zem Konštainas kalna, kas bija daļa no Mitelbauas-Doras [[koncentrācijas nometne]]s netālu no [[Nordhauzena]]s Vācijā. 1943. gada beigās Mitelverkā piespiedu darbu strādāja vairāk nekā 10 500 cilvēku, un daudzi no viņiem mira smago apstākļu (aukstuma un mitruma) dēļ.

=== Kaujas darbība ===
Pirmā vienība, kas sāka aktīvu darbību, bija 444. baterija. {{dat|1944|9|2}} tā veica raķešu V-2 uzbrukumus [[Parīze]]i, kas nesen bija atbrīvota. Nākamajā dienā 485. baterija iekārtojās [[Hāga|Hāgā]], lai veiktu operācijas pret [[Londona|Londonu]]. Vairāki nākamo dienu raķešu starti beidzās ar avārijām, bet [[8. septembris|8. septembrī]] abu vienību starti bija veiksmīgi.

Nākamo mēnešu laikā V-2 palaišanu skaits sasniedza 3172, kuru mērķi bija dažādi:
* [[Beļģija|Beļģijā]] - 1664, no kuriem 1610 - [[Antverpene|Antverpenē]],
* [[Francija|Francijā]] - 76,
* [[Anglija|Anglijā]] - 1402, no kuriem 1358 - [[Londona|Londonā]],
* [[Vācija|Vācijā]] - 11,
* [[Nīderlande|Nīderlandē]] - 19.
Vairāki simti raķešu nesasniedza mērķi, nokrītot pusceļā. Daļa V-2 netrāpīja mērķī.

Anglijas [[pretgaisa aizsardzība]] izrādījās neefektīva pret raķešu uzbrukumiem. V-2 lidojums radioredzamības zonā bija tikai 1-2 minūtes, un ar tā laika tehniskajiem līdzekļiem nevarēja pienācīgi detektēt un iznīcināt šādus ātri kustošos mērķus. Vienīgā pretdarbība šim ierocim bija raķešu starta laukumu bombardēšana. No 1944. gada oktobra līdz 1945. gada martam [[Apvienotā Karaliste|britu]] Gaisa spēki veica vairāk nekā 3800 uzlidojumu Hāgas apkārtnē, nometot aptuveni 1000 t bumbu. Tas tomēr deva mazu rezultātu, jo vācu raķešu vienības bija mobilas un prata labi maskēties. No vācu puses gāja bojā 170 cilvēki un 48 raķetes V-2.

Raķešu (galvenokārt - degvielas un oksidētāja) ražošanas apjomi tā arī nesasniedza plānotos, un V-2 nozīme karadarbībā bija neliela.

Pēdējās V-2 raķetes tika palaistas {{dat|1945|3|27}} uz Londonu. Kopumā Londonā V-2 eksplozijās tika nogalināti 2754 un ievainoti 6523 iedzīvotāji.

=== Pēckara periods ===
Kara beigās [[Amerikas Savienotās Valstis|ASV]] un [[Padomju Savienība|PSRS]] centās pārtvert pēc iespējas vairāk V-2 raķešu un to daļu. Bez simtiem raķešu ASV ieguva arī 126 svarīgākos konstruktorus, ieskaitot [[Verners fon Brauns|Verneru fon Braunu]] un [[Valters Dornbergers|Valteru Dornbergeru]].

1945. gada oktobrī briti veica operāciju ''Backfire'' - samontēja vairākas V-2 raķetes un trīs no tām palaida Ziemeļvācijā. Operācijā iesaistītie inženieri pēc tam devās uz ASV. ''Backfire'' atskaite kļuva par plašāko raķetes tehnisko dokumentāciju.

[[Attēls:Bumper8_launch-GPN-2000-000613.jpg|thumb|300px|left|''Bumper'' V-2 izmēģinājuma starts ASV]]
Operācijas ''Paperclip'' rezultātā vācu inženieri ASV tika legalizēti. ASV raķešu programma tika attīstīta no atlikušajām V-2 raķetēm, no kurām 60 tika palaistas. 1946. gadā ar V-2 pirmoreiz kosmosā pabija pirmie dzīvnieki, tad tika palaisti augļi, lai pētītu [[radiācija]]s iedarbību. Dažas V-2s bija apgādātas ar [[WAC raķete|WAC raķeti]] kā otro pakāpi. Šīs raķetes sauca par ''[[Bumper raķete|Bumper]]''. {{dat|1949|2|24}} no poligona ''[[White Sands]]'' palaistā ''Bumper'' sasniedza līdz tam rekordaugstumu - 400 km un ātrumu 8290 km/h. Daudzas no šīm raķetēm tika izmantotas [[Zemes atmosfēra|atmosfēras]] augšējo slāņu pētīšanai un citiem mērķiem.

[[Padomju Savienība|PSRS]] arī ieguva daļu V-2 raķešu un iekārtu, sākotnēji paturot tās Vācijā, kur arī tika atjaunota ražošana. 1946. gadā raķetes tika pārvietotas uz [[Kapustin Jar kosmodroms|Kapustin Jaru]] PSRS. No Vācijas atvesto konstruktoru grupas devumu tieši neieviesa ražošanā, bet vietējie konstruktori labākos viņu risinājumus izmantoja savos izstrādājumos. Tā veidojās PSRS raķešbūves pieredze. Vācu grupa atpakaļ uz Vāciju tika repatriēta 1950. gadu sākumā.

Pēc A4 rasējumiem, bet ar padomju materiāliem un tehnoloģijām tika izgatavota V-2 kopija, kuru nosauca par [[R-1 raķete|R-1]]. Drīz pēc R-1 sekoja [[R-2 raķete|R-2]], kas jau bija citāda raķete.

== Raķetes uzbūve ==
[[Attēls:V-2_rocket_diagram.svg|thumb|left|200px|
1 - kaujas galviņa<br />
2 - automātiskā vadības sistēma<br />
3 - radioaparatūra<br />
4 - spirta un ūdens maisījums<br />
5 - raķetes korpuss<br />
6 - šķidrais skābeklis<br />
7 - ūdeņraža peroksīda tvertne<br />
8 - saspiestā slāpekļa baloni<br />
9 - ūdeņraža peroksīda reakcijas kamera<br />
10- degvielas turbosūknis<br />
11- skābekļa - spirta iesmidzināšanas galviņas<br />
12- atbalsta struktūra<br />
13- dzinēja degkamera<br />
14- stabilizators<br />
15- spirta pieplūdes kanāli<br />
16- reaktīvās gāzes stūre<br />
17- aerodinamiskā stūre]]

Raķete A4 sastāvēja no četriem nodalījumiem.

=== Kaujas galviņa ===
Raķetes augšgalā atradās [[kaujas galviņa]] ar masu aptuveni 1 tonna, kas izgatavota no 6 mm bieza mīkstā [[tērauds|tērauda]] un piepildīta ar [[amatols|amatolu]]. Šī [[sprāgstviela]] tika izvēlēta tādēļ, ka tā bija mazjūtīga pret karstumu un triecieniem.

=== Iekārtu nodalījums ===
Zem kaujas galviņas atradās iekārtu nodalījums, kurā bez vadības un radiosakaru aparatūras atradās arī vairāki saspiestā [[slāpeklis|slāpekļa]] baloni, kurus izmantoja, lai palielinātu spiedienu degvielas tvertnē.

==== Vadības iekārta ====
[[Attēls:V2-Ein Kreisel der Steuerung.jpg|right|thumb|200px|V-2 žiroskops]]
A4 vadība notika ar [[žiroskops|žiroskopisku]] [[inerciālā navigācijas sistēma|inerciālo navigācijas sistēmu]], kura kontrolēja aerodinamiskās un gāzes stūres. ''LEV-3'' vadības sistēma sastāvēja no diviem brīvajiem žiroskopiem sāniskai stabilizācijai un žiroskopiskā akseleratora dzinēja izslēgšanai. Vēlākās V-2s modifikācijas izmantoja radiosignālus no zemes, lai veiktu navigāciju uz mērķi, bet pirmie modeļi izmantoja vienkāršu [[analogais dators|analogo datoru]], kas pieregulēja raķetes [[azimuts|azimutu]]. Lidojuma attālumu kontrolēja ar dzinēja izslēgšanu (''Brennschluss''), ko veica no zemes ar [[Doplera efekts|Doplera sistēmu]] vai raķetē iebūvētajiem [[akselerometrs|akselerometriem]].

=== Degvielas nodalījums ===
Raķetes vidusdaļā atradās degvielas nodalījums, kas bija 75% no pilnībā uzpildītas raķetes masas. V-2 tika iepildīta ar 3800 kg [[spirts|spirtu]] (75-80% [[etanols|etanola]] un [[ūdens]] maisījumu) kā [[raķešdegviela|degvielu]] un 4900 kg [[šķidrais skābeklis|šķidro skābekli]] kā [[oksidētājs|oksidētāju]]. Spirta tvertne atradās augšdaļā, un tā bija izgatavota no [[alumīnijs|alumīnija]], lai samazinātu raķetes masu, bet tas bija liels slogs Vācijas ekonomikai, jo šis metāls bija rets un vērtīgs. Zem tās atradās skābekļa tvertne, caur kuru gāja degvielas caurule uz dzinējiekārtu. Tukšumi starp tvertnēm un raķetes korpusu tika aizpildīti ar [[stiklašķiedra]]s [[siltumizolācija]]s materiālu.

=== Astesdaļa ===
[[Attēls:V2 engine.jpg|right|thumbnail|175px|A4 raķešdzinējs]]
Raķetes astesdaļā bija nostiprināti četri stabilizatori. Tajos bija iemontēti elektromotori aerodinamiskās stūres pagriešanai, kā arī gāzes stūres pagriešanas iekārtas. Pie stabilizatoriem bija piestiprinātas radiovadības iekārtu [[antena]]s.

==== Turbosūknis ====
Degvielu un oksidētāju sūknēja ar [[tvaika turbīna|tvaika turbīnu]] (turbosūkni); tvaiks tika iegūts no koncentrētas [[ūdeņraža peroksīds|ūdeņraža pārskābes]] ar [[kālija permanganāts|kālija permanganāta]] [[katalizators|katalizatoru]].

==== Raķešdzinējs ====
Dzinēja degšanas kamera bija bumbierveida, tai bija iekšējā un ārējā čaula, starp kurām plūda aukstā degviela. Šādā veidā tika dzesēta degkamera, kā arī uzsildīta degviela. Temperatūra degšanas kamerā sasniedza 2500−2700&nbsp;°C. Degvielu degkamerā iesmidzināja caur 1224 sprauslām, kas nodrošināja precīzu spirta un skābekļa maisījumu visā dzinēja darbības laikā. Daļa spirta pa caurumiem tieši tika novadīta degšanas kamerā, tā radot robežslāni, kas aizsargāja kameras sienas; sevišķi svarīgi tas bija kakla daļā, kur degkamera bija vistievākā.

Dzinēja iedarbināšana notika ar pirotehnisku ierīci. Tā horizontāli griezās degkamerā un aizdedzināja degvielas un skābekļa maisījumu. Krustveida formas pirotehniskā ierīce sadega, tiklīdz dzinējs sāka darboties.

== Lidojuma shēma ==
=== Sagatavošana startam ===
[[Attēls:V-2_Rocket_On_Meillerwagen.jpg|left|thumb|250px|V-2 transportēšana ar ''Meillerwagen'']]
Lai palaistu A4, to uzstādīja starta laukumā uz horizontāli novietota masīva tērauda gredzena, kas nostiprināts uz četriem atbalstiem. Zem gredzena atradās gāzu strūklas [[deflektors]], kas bija izgatavots no loksnes tērauda [[piramīda]]s formā un piepildīts ar ūdeni.

Pēc raķetes uzstādīšanas notika degvielas (spirta) uzpildīšana. Šķidro skābekli uzpildīja īsi pirms paša starta, jo tas ātri iztvaiko (2 kg minūtē). Pieļaujamā aizkavēšanās bija 20 minūtes (līdz 40 kg oksidētāja zudumiem). Ja starts notika vēlāk, tad šķidrais skābeklis bija jāpapildina.

Raķetes elektroierīces starta laukumā darbojās no ārējā avota pa kabeli, kura savienojumu īpašā ligzdā noturēja ar magnēta palīdzību. Elektrosavienojums tika pārtraukts starta brīdī.

=== Starts ===
Raķetes iedarbināšana notika vairākos posmos. Sākumā tika aizdedzināta pirotehniskā ierīce. Kad tā sadega, atvērās vārsti. Sākotnēji spirts un skābeklis plūda smaguma spēka iedarbībā. Tā tika novērtēts, vai dzinējs darbojas normāli.

Pēc tam ieslēdzās tvaika gāzu ģenerators un sāka darboties turbosūknis, kas radīja nepieciešamo spiedienu degvielas pieplūdei degkamerā. Trīs sekunžu laikā spiediens pieauga līdz nepieciešamajam līmenim, dzinēja vilcei pieaugot no 7 līdz 27 tonnām, un raķete atrāvās no zemes.

=== Lidojums ===
Sākumā raķetes gaita bija lēna, un šajā posmā tā bija ļoti nestabila, tāpēc stabilizāciju nodrošināja gāzes stūres. Kad ātrums pieauga, gāzes stūrēm palīdzēja aerodinamiskie stabilizatori. Raķetei uzlidojot augstumā, kur gaiss bija ļoti retināts, stabilizāciju atkal veica gāzes stūres. Startējot vertikāli, gāzes stūrēm raķeti bija tikai jānotur vertikālā virzienā, bet palaižot uz mērķi, tām raķeti vajadzēja novirzīt nepieciešamajā virzienā. Pēdējā gadījumā raķete palika vertikālā stāvoklī tikai pirmās četras sekundes, pēc kā tā sasvērās uz vajadzīgo pusi. [[skaņas barjera|Skaņas barjeru]] V-2 pārsniedza 25 sekundes pēc starta. 54. sekundē beidzās raķetes darbības aktīvais posms, pēc kura 8-10 s raķete pēc inerces turpināja uzņemt augstumu. Pēc [[Apsīda|apogeja]] sasniegšanas raķete sāka krist lejup.

== Izmantotie avoti ==
[http://www.kapyar.ru/index.php?pg=210 ФАУ-2 (V-2, А-4). Оружие возмездия. История создания.] {{Webarchive|url=https://web.archive.org/web/20061109090111/http://kapyar.ru/index.php?pg=210 |date={{dat|2006|11|09||bez}} }}<br />
[https://web.archive.org/web/20070210145042/http://epizodsspace.testpilot.ru/bibl/k-r/1998/5/fau2.html "Крылья Родины" 1998 №5 Тайны ракеты Фау-2]

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Aggregate raķetes]]
[[Kategorija:Mazas distances ballistiskās raķetes]]
[[Kategorija:Vergeltungswaffen]]