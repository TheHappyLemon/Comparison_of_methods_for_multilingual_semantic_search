{{infokaste+}}
[[Attēls:DH Lawrence 1906.jpg|thumb|200px|D. H. Lorenss 1906.g.]]
'''D. H. Lorenss''', pilnajā vārdā '''Deivids Herberts Lorenss''' (''D. H. Lawrence'', ''David Herbert Lawrence'', dzimis 1885.&nbsp;gada 11. septembrī, miris 1930.&nbsp;gada 2. martā), bija nozīmīgs un savulaik pretrunīgi vērtēts angļu [[modernisms|modernisma]] rakstnieks — prozaiķis, dramaturgs, dzejnieks — un literatūras kritiķis. Mūsdienās viņu uzskata par vienu no izcilākajiem angļu 20.&nbsp;gs. autoriem.

Lorensa darbi spilgti atspoguļo modernās pasaules dehumanizāciju un atsvešinātību. Liela uzmanība Lorensa darbos pievērsta [[seksualitāte]]i, viņš tika apsūdzēts [[pornogrāfija|pornogrāfijā]], viņa darbi nereti tika pakļauti [[cenzūra]]i; piemēram, viens no viņa slavenākajiem darbiem — romāns "[[Lēdijas Čaterlejas mīļākais]]" (''Lady Chatterley's Lover'', 1928), kas pirmoreiz tika publicēts par paša autora līdzekļiem [[Florence|Florencē]] [[Itālija|Itālijā]], [[Lielbritānija|Lielbritānijā]] pirmo reizi tika izdots tikai 1960.&nbsp;gadā, un šī darba publikācija izraisīja skandālu: pret izdevniecību (''[[Penguin Books]]'') pat tika ierosināts tiesas process par neķītra darba publicēšanu.

== Dzīve ==

Lorenss piedzima [[Īstvuda (Notinghemšīrā)|Īstvudā Notingemšīrā]] kalnrača un skolotājas ģimenē. No 1902. līdz 1906.&nbsp;gadam viņš strādāja par skolotāju Īstvudā, tad no 1906. līdz 1908.&nbsp;gadam studēja [[pedagoģija|pedagoģiju]] [[Notinghemas Universitāte|Notingemas Universitātē]]. No 1908.&nbsp;gada viņš strādāja par skolotāju Londonā. 1911.&nbsp;gadā Lorenss smagi saslima ar plaušu karsoni un bija spiests atteikties no darba skolā.

1912.&nbsp;gadā viņš aizsāka intīmas attiecības ar sava bijušā profesora sievu [[Frīda fon Rihthofena|Frīdu Vīkliju]] (dzimušu fon Rihthofenu), ar kuru viņš 1914.&nbsp;gadā apprecējās. Sākotnēji viņi dzīvoja [[Zennora|Zennorā]] [[Kornvola|Kornvolā]], taču [[Pirmais pasaules karš|Pirmā pasaules kara]] laikā bija spiesti pamest šo vietu, jo tika turēti aizdomās par spiegošanu (Frīdas vecāki bija vācieši, un Lorenss bija atklāti izteicies pret militārismu) un signālizēšanu vācu zemūdenēm, kas kuģoja gar Kornvolu.

Kādu laiku viņi uzturējās Londonā, kur Lorenss iepazinās ar [[imažisms|imažistiem]].

1919.&nbsp;gadā viņi devās prom no Lielbritānijas. Laikā līdz 1922. gadam viņi bija uzturējušies [[Itālija|Itālijā]], [[Šrilanka|Šrilankā]], [[Austrālija|Austrālijā]], [[Amerikas Savienotās Valstis|ASV]], [[Meksika|Meksikā]] un [[Francija|Francijā]]. Lorensa veselības stāvoklis aizvien vairāk pasliktinājās. 1922.&nbsp;gadā viņi apmetās uz dzīvi Austrālijā, bet drīz vien pārcēlās uz ASV, kur palika līdz 1925.&nbsp;gadam. Lorensa veselības stāvoklim arvien pasliktinoties, 1925.&nbsp;gadā viņi atgriezās Eiropā un apmetās uz dzīvi Itālijā. Lorenss nomira 1930.&nbsp;gada 2. martā Dienvidfrancijā pēc izrakstīšanas no kādas sanatorijas.

== Nozīmīgākie darbi ==

=== Romāni ===

* ''The White Peacock'' (1911)
* ''The Trespasser'' (1912)
* ''Sons and Lovers'' (1913), latv. ''Dēli un mīļākie'' (1996, 2006)
* ''The Rainbow'' (1915), latv. ''Varavīksne'' (1996)
* ''Women in Love'' (1920)
* ''The Lost Girl'' (1920)
* ''Aaron's Rod'' (1922)
* ''Kangaroo'' (1923)
* ''The Boy in the Bush'' (1924)
* ''The Plumed Serpent'' (1926)
* ''Lady Chatterley's Lover'' (1928), latv. ''Lēdijas Čaterlijas mīļākais'' (1934, 1991, 2008)
* ''The Escaped Cock'' (1929, vēlāk publicēts ar nosaukumu ''The Man Who Died'')
* ''The Virgin and the Gypsy'' (1930), latv. ''Jaunava un čigāns'' (1994)

=== Stāstu krājumi ===

* ''The Prussian Officer and Other Stories'' (1914), latv. stāsts ''Prūšu virsnieks'' (1997, krājumā ''Traģisks gadījums'')
* ''England, My England and Other Stories'' (1922)
* ''The Horse Dealer's Daughter'' (1922)
* ''The Fox, The Captain's Doll, The Ladybird'' (1923)
* ''St Mawr and other stories'' (1925), latv. ''Senmors'' (1994)
* ''The Woman who Rode Away and other stories'' (1928)
* ''The Rocking-Horse Winner'' (1926)
* ''The Virgin and the Gipsy and Other Stories'' (1930)
* ''Love Among the Haystacks and other stories'' (1930)
* ''Collected Stories'' (1994)

=== Stāsti latviešu valodā ===
* ''Saule'' (1993: Reiz; Saule; Lietas; Uzvarētājs šūpuļzirgā; Vīrs, kurš mīlēja salas; Burvīgā kundze; Nāves cilpa; Zilie mokasīni; Vīrs, kurš reiz mira)

{{rakstnieks-aizmetnis}}

{{autoritatīvā vadība}}

{{DEFAULTSORT:Lorenss, D. H.}}
[[Kategorija:1885. gadā dzimušie]]
[[Kategorija:1930. gadā mirušie]]
[[Kategorija:Notingemšīrā dzimušie]]
[[Kategorija:Angļu rakstnieki]]
[[Kategorija:Angļu valodā rakstošie]]