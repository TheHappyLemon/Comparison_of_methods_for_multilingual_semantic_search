'''Strāvas stiprums''' jeb vienkārši '''strāva''' ir [[fizikāls lielums]], kas raksturo [[elektriskā strāva|elektriskās strāvas]] izpausmes pakāpi. Strāvas stipruma [[SI pamatvienības|SI mērvienība]] ir [[ampērs]] (A). Strāvas stiprums parasti tiek apzīmēts ar <math>I</math>, kas radies no franču valodas (strāvas stiprums franciski ir ''intensité de courant''). Apzīmējumu 1820. gadā ieviesa franču zinātnieks [[Andrē Marī Ampērs]], kad noformulēja [[magnētiskās indukcijas cirkulācija|magnētiskās indukcijas cirkulāciju]]. Viņa uzvārdā nosaukta strāvas stipruma mērvienība. 

== Mērīšana ==
Strāvas stiprumu mēra ar [[Ampērmetrs|ampērmetru]], kuru elektriskajā ķēdē slēdz virknē ar vadītāju. 

== Lādiņš laikā ==
Strāvas stiprums ir [[elektriskais lādiņš]], kas vienā [[Laiks|laika]] vienībā izplūst caur [[Elektriskais vadītājs|vadītāja]] šķērsgriezuma [[Laukums|laukumu]].

<math>I = \frac{\Delta q}{\Delta t} </math> , kur <math>I </math> ir strāvas stiprums ([[Ampērs|A]]) <math>\Delta q </math> ir caur šķērsgriezuma laukuma izplūdušais lādiņš ([[Kulons|C]]), <math>\Delta t </math> ir laika intervāls ([[Sekunde|s]]).

== Oma likums ==
[[Oma likums]] līdzstrāvas [[Elektriskā ķēde|ķēdes]] posmam: <math>I = \frac{U}{R} </math>, kur <math>U </math> ir [[spriegums]] ([[Volts|V]]), <math>R </math> ir ķēdes posma [[Elektriskā pretestība|pretestība]] ([[Oms|Ω]]).

Oma likums noslēgtai līdzstrāvas ķēdei: <math>I = \frac{\epsilon}{R+r}= \frac{U_a+U_i}{R+r} </math>, kur <math>\epsilon </math> ir [[elektrodzinējspēks]] ([[Volts|V]]), <math>R </math> ir patērētāja pretestība, <math>r </math> ir avota iekšējā pretestība, <math>U_a </math> ir spriegums ārējā ķēdē (patērētājā), <math>U_i </math> ir spriegums iekšējā ķēdē (avotā). 

== Strāvas stiprums dažādos slēgumos ==

=== Patērētāju slēgumi ===
Patērētāju [[Virknes un paralēlais slēgums|virknes slēgumā]] caur visiem patērētājiem plūst vienāda strāva <math>I </math>. 

Patērētāju paralēlslēgumā strāva, kas plūst caur patērētājiem, ir sazarojusies <math>I=I_1+I_2+...+I_N </math>.

Strāvas stiprumu patērētāju jauktā slēgumā nosaka, pakāpeniski vienkāršojot slēguma shēmu.

=== Avotu slēgumi ===
Saslēdzot elektroenerģijas avotus virknē, tiek iegūts lielāks elektrodzinējspēks un strāvas stiprums <math>I = \frac{\epsilon}{R+r_1+r_2+...+r_N} </math> ir mazāks.

Saslēdzot elektroenerģijas avotus paralēli, tiek iegūta stiprāka strāva <math>I=I_1+I_2+...+I_N </math>.

Strāvas stiprumu avotu jauktā slēgumā nosaka, pakāpeniski vienkāršojot slēguma shēmu. <ref name=":0">{{Grāmatas atsauce|title=Fizikas rokasgrāmata|last=Fļorovs|first=V.|publisher=Zvaigzne|year=1985|pages=181.—191|last2=Kolangs|first2=I.|last3=Puķītis|first3=P.|last4=Šilters|first4=E.}}</ref>

== Skatīt arī ==

* [[Kirhofa likumi elektriskajai ķēdei]]
* [[Džoula—Lenca likums]]

== Atsauces ==

{{atsauces}}
{{fizika-aizmetnis}}

{{autoritatīvā vadība}}

[[Kategorija:Elektriskā strāva]]