{{Citas nozīmes|dzīviekiem|Ronis (nozīmju atdalīšana)|Ronis}}
{{BioTakso infokaste
|        attēls = Krabbenfresser.jpg
| att_nosaukums = [[Krabjēdājronis]] (''Lobodon carcinophagus'')
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Mammalia
|      klase_lv = Zīdītāji
|         kārta = Carnivora
|      kārta_lv = Plēsēji
|    apakškārta = Caniformia
| apakškārta_lv = Suņveidīgie
|    virsdzimta = Pinnipedia
| virsdzimta_lv = Airkāji
|        dzimta = Phocidae
|     dzimta_lv = Roņi
|      binomial = Phocidae <small>([[John Edward Gray|Gray]], 1825)</small>
|   kategorijas = nē
}}
'''Roņi''', '''roņu dzimta''' (''Phocidae'') ir viena no [[plēsēji|plēsēju kārtas]] (''Carnivora'') dzimtām, kas pieder [[airkāji|airkāju virsdzimtai]] (''Pinnipedia''). Roņu dzimtas dzīvniekus mēdz saukt arī par '''īstajiem roņiem''', lai nodalītu no [[ausroņi]]em. Roņu dzimtā ir 2 apakšdzimtas un 4 ciltis, kurās ir 18 mūsdienās dzīvojošas [[jūras zīdītāji|jūras zīdītāju]] [[suga]]s.<ref>{{Tīmekļa atsauce |url=http://www.bucknell.edu/msw3/browse.asp?id=14001028 |title=Mammal Species of the World - Browse: Phocidae<!-- Bota izveidots nosaukums --> |access-date={{dat|2009|04|27||bez}} |archiveurl=https://web.archive.org/web/20110521181258/http://www.bucknell.edu/msw3/browse.asp?id=14001028 |archivedate={{dat|2011|05|21||bez}} }}</ref> 

Roņi galvenokārt uzturas [[jūra|jūrās]] un [[okeāns|okeānos]], izņemot [[Baikāla ronis|Baikāla roni]] (''Phoca sibirica''), kas dzīvo [[ūdens|saldūdens]] [[Baikāls|Baikāla]] ezerā, divas [[pogainais ronis|pogainā roņa]] pasugas ([[Lādogas pogainais ronis]] (''Pusa hispida ladogensis'') dzīvo [[Lādogas ezers|Lādogas ezerā]] un [[Saimā pogainais ronis]] (''Pusa hispida saimensis'') [[Saimā|Saimā ezerā]]) un viena [[plankumainais ronis|plankumainā roņa]] pasuga — [[plankumainais ronis|Ungavas ronis]] (''Phoca vitulina mellonae''), kas dzīvo saldūdens ezeros [[Kanāda]]s austrumos.

== Baltijas jūrā ==
[[Baltijas jūra|Baltijas jūrā]] sastopamas trīs roņu [[suga]]s — [[pelēkais ronis]] (''Halichoerus grypus''), [[Baltijas pogainais ronis|pogainais ronis]] (''Pusa hispida'') un [[plankumainais ronis]] (''Pusa vitulina''). Plankumainais ronis uzturas galvenokārt Baltijas jūras rietumu daļā, un [[Latvija]]s piekrastē konstatēts tikai divas reizes. Pie Latvijas krastiem parasti sastopamas abas pārējās Baltijas jūras roņu sugas.<ref>{{Tīmekļa atsauce |url=http://www.rigazoo.lv/public/29167.html |title=Airkāji (roņi)<!-- Bota izveidots nosaukums --> |access-date={{dat|2009|04|26||bez}} |archiveurl=https://web.archive.org/web/20090601073455/http://rigazoo.lv/public/29167.html |archivedate={{dat|2009|06|01||bez}} }}</ref>

== Izskats ==
[[Attēls:Mirounga leonina male.JPG|thumb|left|240px|[[Dienvidu ziloņronis]] (''Mirounga leonina'')]]
Roņiem ir gludi, pludlīniju formās veidoti ķermeņi, kas tos padara par lieliskiem peldētājiem. Ronim nav neviena ārēja dziedzera vai orgāna, tā [[piena dziedzeri]] un [[sēklinieki]] ir iekšēji. Tā priekšējās peldpleznas zem ūdens kalpo stūrēšanai, bet pakaļkāju sāņus kustības piedod peldējumam spēku un ātrumu.<ref name="iz">McLaren, Ian (1984). Macdonald, D.. ed. The Encyclopedia of Mammals. New York: Facts on File. pp. 270–275. {{ISBN|0-87196-871-1}}.</ref> Atšķirībā no citiem [[airkāji]]em [[kājas|pakaļkājas]] ronim ir pievienotas tādā veidā, ka tās nav iespējams pabīdīt zem ķermeņa, līdz ar to uz [[sauszeme]]s ronis ir ļoti lempīgs un lēns, bet zem [[ūdens]] tas ir daudz ātrāks par citiem airkājiem. Pa sauszemi tas pārvietojas tikai ar priekšējo peldpleznu palīdzību.

Roņu dzimtas [[dzīvnieki]] ir ļoti dažādi savos izmēros. Mazākais ir [[pogainais ronis]] (''Pusa hispida''), kas var būt 85 [[Centimetrs|cm]] garš un 45 [[Kilograms|kg]] smags, bet [[dienvidu ziloņronis]] (''Mirounga leonina'') sasniedz 6 [[metrs|m]] un var svērt 4000 kg.<ref>[http://www.parks.ca.gov/?page_id=1115 Parks and Recreation: Elephant Seals]</ref><ref>[https://web.archive.org/web/20091028024826/http://encarta.msn.com/encyclopedia_761572126/Elephant_Seal.html MSN Encarta: Elephant Seal]</ref>

== Ieradumi ==
Roņi ir lieli ceļotāji un migrējot pavada lielāko daļu dzīves. Roņu pamatbarība ir zivis, bet nebrīvē tie ēd arī presētas [[zivs|zivis]], taču ilgi bez taukainās [[jūra]]s barības iztikt nevar. Taukainās zivis ir nepieciešamas [[siltumizolācija]]i — tās ēdot, tiek uzkrāts un veidots zemādas [[tauki|tauku]] slānis, kas ir ļoti svarīgi roņu izdzīvošanai, tā kā tie pamatā ir auksto ūdeņu cienītāji. Tauku slāņa biezums var sasniegt 8 [[centimetrs|centimetrus]]. Biezā [[āda]] (roņiem tā ir viena ceturtdaļa no visa svara) vietām ir pavisam plāna — tā saucamajos siltuma caurumos.

Roņi ir ļoti labi peldētāji un nirēji, jo tā ķermenis ir ļoti labi piemērots peldēšanai, pateicoties roņa plūdlīniju formām. [[Vedela ronis|Vedela roņi]] (''Leptonychotes weddellii'') spēj ienirt pēc zivīm dziļumā līdz 600 [[metrs|metriem]]. Un zem ūdens bez ieelpas roņi spēj pavadīt vairāk kā 15 [[minūte]]s. Līdzšinējais novērotais rekords ir 43 minūtes un 20 [[sekunde]]s. Vajadzības gadījumā roņi spēj arī ilgstoši badoties — apmēram četrus [[mēnesis|mēnešus]].

[[maijs|Maija]] pirmajās dienās visu roņu [[kolonija|koloniju]] pāņem satraukums. [[Ziema]] ir beigusies, un roņiem jāsāk pārcelties uz [[ziemeļi]]em. Nelielās grupās - apmēram pa 10 roņiem katrā, [[dzīvnieks|dzīvnieki]] dodas [[ledus]] atkāpšanās virzienā. Tur roņi paliek visu [[vasara|vasaru]] — līdz [[rudens]] sākumam, pārsvarā dzīvojot un barojoties ūdenī, reizēm atpūšoties uz ledus, pa vasaru tiek uzkrāti tauki. Ar pirmo aukstumu roņi sāk pārvietoties uz [[dienvidi]]em, atkāpjoties no ledus, kurš sāk blīvēties. Roņi atgriežas iepriekšējās dzīves vietās. Roņu lielākais ienaidnieks ir [[cilvēks]], tad seko [[zobenvalis|zobenvaļi]] un [[Polārlācis|leduslāči]]. Jaunam ronim briesmas var sagādāt arī lielākās [[zivs|zivis]].

== Barība ==
Ronis mielojas ar [[zivis|zivīm]], [[vēžveidīgie|vēžveidīgajiem]], dažādiem [[gliemji]]em. Ronis ēd daudz, dienā apēdot aptuveni 10 [[kilograms|kilogramus]] — vienu spaini zivju. Ronis ir ļoti izvēlīgs, tas izmeklē [[lasis|lašus]], [[menca]]s, [[siļķe]]s un [[bute]]s, turpretī noniecina tās zivju [[suga]]s, kurām ir daudz asaku.

== Vairošanās ==
[[Attēls:Blanchon-idlm2006.jpg|thumb|240px|[[Grenlandes ronis|Grenlandes roņa]] (''Pagophilus groenlandicus'') mazulis]]
No [[janvāris|janvāra]] līdz [[aprīlis|aprīlim]], visbiežāk 8—9 nedēļā no gada sākuma, roņiem ir pienācis [[dzemdības|dzemdību]] laiks. Šajā periodā [[mātīte]]s meklē visattālākos ledus laukus vai grūti pieejamas vietas ar lieliem ledus blāķiem, kas varētu kalpot par patvērumu mazuļiem.

Dzimumbriedumu roņi sasniedz 4—7 [[gads|gadu]] vecumā. Katru gadu dzimst viens, retāk — divi mazuļi. Grūsnības periods ilgst 12 mēnešus. Mazuļi [[pasaule|pasaulē]] ierodas pilnībā attīstījušies, klāti ar [[Baltā krāsa|baltu]], biezu, maigu vilnu. Mazuļu apspalvojums nav piemērots nedz peldēšanai, nedz niršanai, jo pirmās 2—3 nedēļas mazais ronēns pavada uz ledus, kamēr tie paaugas. Kad 3 [[nedēļa|nedēļu]] vecumā nomainās [[vilna]], ronis spēj peldēt. Ja mazie roņi peldēšanu izmēģina pirms laika (kad vēl ir klāti ar vilnu), tad tie visbiežāk aiziet bojā. Pirmās nedēļas mazais ronis ēd mātes [[piens|pienu]], kas ir tik trekns kā [[sviests]]. Roņiem nav speciālu zīdekļu, mazie pienu nolaiza no mātes vēdera, to pamasējot. Māte mazuli baro tikai uz [[sauszeme]]s.

Ieradies pasaulē, mazulis sver vidēji 12 [[Kilograms|kg]], bet tā garums ir aptuveni 70—80 [[Centimetrs|cm]]. Mātes piens satur 42% tauku un 11% [[olbaltumvielas|olbaltumvielu]]. To dzerot, ronis aug ātri, un pēc divām nedēļām mazuļa svars ir palielinājies jau divas reizes. Toties mātes svars šajā laikā nokrītas apmēram par 25 kg. Pirmajā nedēļā māte pastāvīgi atrodas blakus savam mazulim, taču otrajā nedēļā pamazām sāk doties medībās, lai izkustētos un remdētu izsalkumu. Mātes un mazuļa attiecības ir ļoti sirsnīgas, un jau pirmajā nedēļā viņi iepazīst viens otru un iemācas saprasties gan ar [[skaņa|skaņu]] palīdzību, gan trinot [[deguns|degunu]]. Sākumā vienīgās mazuļa rūpes ir ēšana, gulēšana un pieņemšanās svarā. Blīvās kažoka spalviņas viņu labi pasargā no aukstuma. Šajā periodā viņš mācās staigāt, pārmaiņus pagriezties pa labi vai pa kreisi un virzīties uz priekšu.

Pēc pirmajām 20 mazuļa dzīves dienām [[tēviņš|tēviņi]] sāk apciemot mātītes, kas vairs īpaši nerūpējās par mazuli. Līdz šim brīdim barošana ar pienu ir pakāpeniski pārtraukta — tagad tauku rezerves ir pietiekamas, lai ar tām iztiktu līdz mazulis pats iemācīsies sev sagādāt barību. Tā kažoka matojums kļūst līdzīgs pieauguša roņa kažokam un ronis var sākt peldēt. Jaunais ronis ļoti ātri iemanās orientēties zem ūdens un apgūt peldēšanas iemaņas. Viņš mācās pazīt un izsekot medījumu. Redze ir izcila pat lielā dziļumā. Arī [[dzirde]]i ir liela nozīme. Līdz ar to pat akli roņi nekad nesastopas ar grūtībām barības meklējumos. Roņi dzīvo apmēram 30 [[gads|gadus]].

== Sistemātika ==
[[Attēls:Monachus_schauinslandi.jpg|thumb|240px|[[Havaju mūku ronis]] (''Monachus schauinslandi'')]]
[[Attēls:Leopard_seal_2.jpg|thumb|240px|[[Jūras leopards]] (''Hydrurga leptonyx'')]]
[[Attēls:Ross-seal.jpg|thumb|240px|[[Rosa ronis]] (''Ommatophoca rossi'')]]
[[Attēls:Bearded_Seal.jpg|thumb|240px|[[Bārdainais ronis]] (''Erignathus barbatus'')]]
[[Attēls:GweekSealFeed-MC.jpg|thumb|240px|[[pelēkais ronis|Pelēkie roņi]] (''Halichoerus grypus'')]]
[[Attēls:Seehund.jpg|thumb|240px|[[Plankumainais ronis]] (''Phoca vitulina'')]]
*'''Roņu dzimta''' (''Phocidae'')
** apakšdzimta: ''Monachinae''
*** cilts: [[Mūku roņi]] (''Monachini'')
****ģints: [[Amerikas mūku roņi]] (''Neomonachus'')
***** [[Havaju mūku ronis]] (''Neomonachus schauinslandi'')
***** †[[Karību mūku ronis]] (''Neomonachus tropicalis'')
****ģints: [[Vidusjūras mūku ronis|Vidusjūras mūku roņi]] (''Monachus'')
***** [[Vidusjūras mūku ronis]] (''Monachus monachus'')
**** †''Callophoca''
**** †''Mesotaria''
**** †''Messiphoca''
**** †''Monachopsis''
**** †''Pliophoca''
**** †''Pontophoca''
**** †''Pristiphoca''
**** †''Properiptychus''
*** cilts: ''Miroungini''
****ģints: [[Ziloņroņi]] (''Mirounga'')
***** [[Dienvidu ziloņronis]] (''Mirounga leonina'')
***** [[Ziemeļu ziloņronis]] (''Mirounga angustirostris'')
**** †''Monotherium wymani''
*** cilts: [[Krabjēdājroņu cilts|Krabjēdājroņi]] (''Lobodontini'')
****ģints: [[Jūras leopardi]] (''Hydrurga'')
***** [[Jūras leopards]] (''Hydrurga leptonyx'')
****ģints: [[Krabjēdājroņi]] (''Lobodon'')
***** [[Krabjēdājronis]] (''Lobodon carcinophagus'')
****ģints: [[Rosa roņi]] (''Ommatophoca'')
***** [[Rosa ronis]] (''Ommatophoca rossi'')
****ģints: [[Vedela roņi]] (''Leptonychotes'')
***** [[Vedela ronis]] (''Leptonychotes weddellii'')
*** †''[[Acrophoca longirostris]]''
*** †''Homiphoca capensis''
*** †''Piscophoca pacifica''
** apakšdzimta: ''Phocinae''
***ģints: [[Bārdainie roņi]] (''Erignathus'')
**** [[Bārdainais ronis]] (''Erignathus barbatus'')
***ģints: [[Zilmuguras roņi]] (''Cystophora'')
**** [[Zilmuguras ronis]] (''Cystophora cristata'')
*** †''Kawas benegasorum''
*** †''Leptophoca lenis''
*** †''Cryptophoca''
*** †''Preapusa''
*** cilts: ''Phocini'' 
****ģints: [[Grenlandes roņi]] (''Pagophilus'')
***** [[Grenlandes ronis]] (''Pagophilus groenlandicus'') 
****ģints: [[Joslotie roņi]] (''Histriophoca'')
***** [[Joslotais ronis]] (''Histriophoca fasciata'')
****ģints: [[Pelēkie roņi]] (''Halichoerus'')
***** [[Pelēkais ronis]] (''Halichoerus grypus'')
****ģints: [[Plankumainie roņi]] (''Phoca'')
***** [[Larga ronis]] (''Phoca largha'')
***** [[Plankumainais ronis]] (''Phoca vitulina'')
****ģints: [[Pogainie roņi]] (''Pusa'') 
***** [[Baikāla ronis]] (''Pusa sibirica'') 
***** [[Kaspijas ronis]] (''Pusa caspica'')
***** [[Pogainais ronis]] (''Pusa hispida'')
**** †''Gryphoca''
**** †''Phocanella''
**** †''Platyphoca''

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
*[https://web.archive.org/web/20160307082224/http://ec.europa.eu/dgs/maritimeaffairs_fisheries/consultations/driftnet/documents/consultation-document_lv.pdf Izlases veida saraksts ar ES nozīmīgām jūras organismu sugām]
* [https://web.archive.org/web/20071231012846/http://www.home.lv/animalplanet/ronis.html Roņi]
* [http://www.diena.lv/lat/dzive/daba/lauvens-piekraste Atrasti roņi "jāglābj" tā, lai pats nepārvērstos par glābjamo]
* [https://web.archive.org/web/20080706183518/http://www.economicexpert.com/a/Earless:Seal.html Earless Seal]
* [https://web.archive.org/web/20111019171415/http://animalpicturesarchive.com/list.php?qry=Earless%20seal Roņu foto]



{{autoritatīvā vadība}}

[[Kategorija:Roņi| ]]
[[Kategorija:Airkāji]]