{{cita nozīme|vēsturisku reģionu|Ķīnas administratīvo vienību|Tibetas autonomais reģions}}
[[Attēls:TAR-TAP-TAC.png|thumb|400px|Tibetas kultūrvēsturiskais reģions ar mūsdienu robežām.]]
'''Tibeta''' ir kultūrvēsturisks reģions [[Centrālāzija|Centrālāzijā]]. 
Apzīmējumu "Tibeta" (laikam no {{val|bo|''thub''}} — "stiprs")<ref>{{LKV|XXI.|42 748}}</ref> lieto gan, lai nosauktu vēsturisko un neatkarīgo Tibetas valsti, ko 1950. gadā okupēja [[Ķīnas Tautas Republika]], gan arī, lai nosauktu mūsdienu Ķīnas Tautas Republikas sastāvdaļu ("Tibetas autonomais rajons"). Tibetas galvaspilsēta ir [[Lhasa]].

Tibetas iedzīvotāji lielākoties ir [[Budisms|budisti]], lai arī to skaits ir samazinājies, kopš to iekaroja Ķīna.

== Tibetas statuss ==

Ķīnas Tautas Republikas varas leģitimitāte šajā reģionā joprojām ir diskusiju objekts.

Kopš 1959. gada Tibetas bijusī valdība četrpadsmitā [[Dalailama]]s vadībā atrodas trimdā [[Daramsala|Daramsalā]], [[Indija|Ziemeļindijā]].<ref>[http://tibet.net Tibetas trimdas valdības mājaslapa]</ref> Tā apgalvo, ka Tibeta ir suverēna valsts, kuras robežas sakrīt ar vēsturiskās Tibetas robežām, lai arī pirms 1959. gada tā kontrolēja tikai aptuveni pusi šīs teritorijas. Tibetas valdība apgalvo, ka tibetieši bija neatkarīga nācija:
* pirms [[Mongoļu impērija]]s iebrukuma pirms 700 gadiem; 
* starp Mongoļu impērijas sabrukumu 1368. gadā un 1720. gadu, kad Tibetu iekaroja mandžūru [[Cjinu dinastija|Ciņ impērija]] Ķīnā;
* starp Ķīnas [[Cjinu dinastija|Ciņ]] impērijas sabrukumu 1912. gadā un Tibetas iekļaušanu ĶTR 1951. gadā.

Arī formālās pakļautības laika periodos Tibetai lielā mērā bija pašnoteikšanās tiesības, tāpēc Tibetas valdība trimdā apgalvo, ka pašreizējā Ķīnas Tautas Republikas valdīšana Tibetā ir nelegāla un ka ĶTR motivē tikai Tibetas dabas resursi un stratēģiskā ģeogrāfiskā pozīcija. Tibetas valdība uzskata, ka ĶTR pārkāpj gan Tibetas vēsturisko statusu, gan Tibetas tautas tiesības pašnoteikties. Tā norāda arī uz ĶTR realizēto autokrātisko un "skaldi un valdi" politiku, kā arī [[asimilācija]]s mēģinājumiem, nosaucot tos par Ķīnas imperiālisma centieniem iznīcināt Tibetas atšķirīgo etnisko sastāvu, kultūru un identitāti, tādējādi to padarot par neatdalāmu Ķīnas sastāvdaļu.

Ķīnas Tautas Republika savukārt apgalvo, ka tās vara Tibetā ir leģitīma, jo Tibeta ''de jure'' esot Ķīnas nedalāma sastāvdaļa, kopš to pirms 700 gadiem iekaroja mongoļi, - tāpat kā citas valstis, kuras tika iekļautas [[Mongoļu impērija|Mongoļu impērijā]] attiecīgajā laikā (Dali karaliste un Tangutu impērija) un kopš tā laika tiek uzskatītas par Ķīnas sastāvdaļu. ĶTR uzskata, ka visām ķīniešu valdībām ([[Minu dinastija]]s, [[Cjinu dinastija]]s, Ķīnas Republikas un Ķīnas Tautas Republikas), sākot ar [[Juaņ impērija|Juaņ impēriju]], bijusi ''de jure'' un ''de facto'' vara pār Tibetu.

ĶTR turklāt arī apgalvo, ka pat periodā, ko parasti uzskata par pēdējo Tibetas neatkarības posmu (1912-1951), Ķīnai joprojām bija vara pār Tibetu, jo neviena valsts diplomātiski Tibetu neatzina, turklāt pati Tibeta esot atzinusi Ķīnas tiesības, sūtot delegātus jaunas Ķīnas Republikas konstitūcijas izveidei 1925. gadā, uz Ķīnas Republikas Nacionālo Asambleju 1931. gadā, uz [[Gomindāns|Gomindāna]] Nacionālo Kongresu 1931. gadā, uz Nacionālo Asambleju jaunas ķīniešu konstitūcijas izveidei 1946. gadā un Nacionālo Asambleju jaunas ķīniešu konstitūcijas izveidei arī 1948. gadā.

ĶTR turklāt uzskata visas kustības, kuru mērķis ir izbeigt ķīniešu varu Tibetā, sākot ar [[Lielbritānija]]s mēģinājumiem XIX gs. un XX gs. sākumā līdz Tibetas valdībai trimdā patlaban, par garu kampaņu, kuras pamatā ir rietumu imperiālisma centieni iznīcināt ķīniešu integritāti un suverenitāti, tādējādi vājinot Ķīnas pozīciju pasaulē. ĶTR arī apgalvo, ka Tibetas valdības politika pirms 1959. gada bijusi autokrātiska un teokrātiska, un norāda, ka Tibeta atteikusies no Arunakalpradešas, ko Ķīna uzskata par [[Indija]]s okupētu Tibetas daļu. ĶTR tā pamato savu viedokli, ka Tibetas valdībai trimdā nav morālu tiesību uz varu Tibetā.

== Tibetas ģeogrāfija ==
[[Attēls:Himalaya composite.jpg|thumb|250px|Tibetas kalniene atrodas starp Himalaju kalniem dienvidos un Taklamakanas līdzenumu ziemeļos]]
Tibeta atrodas [[Tibetas kalniene|Tibetas kalnienē]] (Centrālāzijā), kas ir augstākais reģions pasaulē. Tās vidējais augstums ir aptuveni 4950m virs jūras līmeņa. Tibetā atrodas lielākā daļa [[Himalaji|Himalaju kalnu]]. To virsotņu augstums sasniedz 6000-7500m. Augstākā virsotne pasaulē - [[Everests]] - atrodas uz Tibetas un [[Nepāla]]s robežas.

Deviņus mēnešus gadā atmosfēra Tibetā ir ļoti sausa. Tās rietumdaļā dominē zema temperatūra, savukārt ziemeļdaļai raksturīgas ļoti augstas temperatūras vasarā un liels aukstums ziemā.

Tibetā atrodas Jandzi un Mekongas upju iztekas. Svarīgākā Tibetas upe ir Bramaputra, jo tā ir kuģojama un veido svarīgu austrumu-rietumu transporta ceļu.

== Tibetas vēsture ==

[[Attēls:Mongol dominions1.jpg|right|thumb|250px|Tibeta [[Mongoļu impērija]]s sastāvā 14. gadsimtā.]]
''Plašākai informācijai skat. rakstu [[Tibetas vēsture]].''

Spriežot pēc arheoloģiskajiem izrakumiem Tibetā, pirmie iedzīvotāji šajā reģionā parādījās aptuveni 10 000 gadu p.m.ē., kad tur nonāca [[nomadi|nomadu]] ciltis.

No 7. līdz 11. gadsimtam [[Tibetas impērija]] bija salīdzinoši liela valsts, kura dienvidos periodiski sniedzās līdz Bengālijai, bet ziemeļos - līdz Mongolijai. Savu maksimālo platību impērija sasniedza Songtsena Gampo laikā, kad tās robežas iesniedzās arī Ķīnā un iedzīvotāju skaits pārsniedza 40 miljonus. Šajā laikā Tibetā parādījās mahājānas budisms.
13. gadsimtā Tibeta tika iekļauta Mongoļu impērijā, savukārt 17. gadsimtā piektais Dalailama tika pasludināts par Tibetas valdnieku. Viņš centralizēja politisko varu Tibetā un panāca vienošanos ar Ķīnas impēriju, kas garantēja Tibetas pilnīgu neatkarību.

1904. gadā Lhasu iekaroja Lielbritānijas karaspēks. Pēc diviem gadiem Lielbritānija noslēdza līgumu ar Ķīnu un Tibetu ''de facto'' padarīja par savu protektorātu. 1907. gadā līgumu noslēdza Lielbritānija, Ķīna un Krievija; tika atzītas Ķīnas tiesības uz varu Tibetā. Pēc nemieru sākšanās Ķīnā Dalailamam izdevās atgūt varu, un 1913. gadā Tibeta un [[Mongolija]] parakstīja abpusēju līgumu, kurā apliecināja savstarpēju diplomātisku atzīšanu un abu valstu neatkarību no Ķīnas, taču jau 1914. gadā Lielbritānija panāca aptuveni 90 000 kvadrātkilometru Tibetas teritorijas pievienošanu Britu Indijai. Ķīna šo robežu neatzina.

1950. gadā Tibetā iebruka [[Ķīnas Tautas Atbrīvošanas Armija]] un sakāva tibetiešu armiju. 1951. gadā Dalailamas un [[Pančenlama]]s pārstāvji ķīniešu spiediena ietekmē prakstīja līgumu ("Tibetas Mierīgas Atbrīvošanas Plānu"), kas noteica, ka Tibeta jāpārvalda vienotai Ķīnas un Tibetas pārstāvju valdībai. [[Četrpadsmitais Dalailama]] un citi valdības locekļi devās trimdā uz Indiju pēc sacelšanās, kura tika apspiesta 1959. gadā.

Lai arī Pančenlama, otrs Tibetas budistu garīgais līderis, faktiski atradās ķīniešu gūstā, Ķīna apgalvoja, ka viņš vadot Tibetas leģitīmo valdību Dalailamas prombūtnes laikā (Dalailama ir tradicionālais tibetiešu valdības vadītājs, bet Pančenlama - ticīgo vadītājs). 1965. gadā teritorija, ko no 1912. gadam līdz 1959. gadam pārvaldīja Dalailamas valdība, tika padarīta ar autonomu apgabalu Ķīnas sastāvā. [[Kultūras revolūcija]]s laikā visā Ķīnas Tautas Republikā norisinājās organizēta vandalisma kampaņa, kuras laikā tika iznīcināta liela daļa Tibetas budisma kultūras mantojuma un reliģisko vietu.

1989. gadā nomira Pančenlama, un Dalailama un ĶTR atzina atšķirīgas viņa reinkarnācijas. Lai arī oficiāli Ķīna ir no [[reliģija]]s šķirta valsts, ĶTR atzinusi savas tiesības apstiprināt augsta līmeņa reinkarnācijas saskaņā ar precedentu Cinu dinastijas laikā. ĶTR izvēlētais Pančemlama tika uzaudzināts [[Pekina|Pekinā]] un dažkārt parādās plašsaziņas līdzekļos, savukārt Dalailamas nosauktais Pančenlama un viņa ģimene ir bezvēsts pazuduši. Saskaņā ar Tibetas trimdas valdību viņi ir ieslodzīti, savukārt ĶTR apgalvo, ka viņu aizsardzībai un privātās dzīves neaizskaramībai viņiem ir mainīta identitāte.

Tibetiešu trimdinieki uzskata, ka kopš 1950. gada nogalināti aptuveni 1,2 miljoni tibetiešu. Ķīnas Komunistiskā Partija to noliedz. Pēc citiem datiem nogalināti varētu būt aptuveni 400 000 tibetiešu.

== Tibetas kultūra ==
[[Attēls:Chinese stone lion at the entrance to the Potala Pallace.jpg|thumb|150px|left|Lauva pie ieejas Potalas pilī]]
Tibetā ir daudz kultūrvēsturisku piemeinekļu, kas pamatā saistīti ar [[budisms|budisma]] tradīcijām. [[Potalas pils]], Dalailamu vēsturiskā rezidence ir iekļauta [[UNESCO Pasaules kultūras mantojums|''UNESCO'' Pasaules kultūras mantojuma]] sarakstā, tāpat arī [[Norbulinka]], Dalailamu vēsturiskā vasaras rezidence.

[[Kultūras revolūcija]]s laikā 1960. gados Ķīnas Tautas Republika plašākā kampaņā, kuras viens no mērķiem bija iznīcināt pirmsrevolūcijas laika kultūras pieminekļus, izpostīja lielāko daļu kultūrvēsturiski nozīmīgo vietu Tibetā.

Tibetieši runā [[tibetiešu valoda|tibetiešu valodā]] un raksta [[tibetiešu rakstība|tibetiešu rakstībā]]. Tibetiešu valoda pieder pie tibetiešu-birmiešu valodu grupas, un tai ir attāla radniecība ar ķīniešu valodu.

== Reliģija Tibetā ==
[[Attēls:Mantras caved into rock in Tibet.jpg|thumb|200px|Akmenī iekaltas mantras Tibetā]]
Tibeta ir tradicionāls [[Tibetas budisms|Tibetas budisma]] centrs. Tibetas budisms ir [[vajrajānas budisms|vajrajānas budisma]] forma, ko praktizē ne vien Tibetā, bet arī [[Mongolija|Mongolijā]] (kur tā ir viena no pamatreliģijām) un [[Sibīrija|Dienvidsibīrijā]], kur to praktizē [[burjati]].

Tibetas pilsētās ir arī nelielas [[islāms|musulmaņu]] kopienas, kuru aizsācēji ieceļojuši [[Kašmīra]]s, [[Ladaka]]s un Centrālāzijas [[turki|turku]] valstīm. Islāma ietekmes Tibetā ienākušas arī no [[Persija]]s. Tibetā ir arī ķīniešu musulmaņu kopiena.

== Tibetas ekonomika ==
[[Attēls:In Tibet, yaks are decorated and honored by the families they are part of.jpg|thumb|300px|left|Tibetā ir tradīcija greznot jakus]]
Tibetā ir ļoti mazs nokrišņu daudzums un īss augšanas periods, tāpēc vienīgais reģions, kas nopietni nodarbojas ar lauksaimniecību, ir [[Bramaputra]]s ieleja, kur audzē [[mieži|miežus]], [[kvieši|kviešus]], [[kartupeļi|kartupeļus]], [[prosa|prosu]] un [[rāceņi|rāceņus]]. Šajā ielejā atrodas arī gandrīz visas lielās pilsētas, ieskaitot Lhasu. Lielākā daļa pārējās Tibetas ir piemērota tikai ganībām; [[jaks|jaki]], kuri spēj pārciest Tibetas lielo aukstumu, ir galvenie mājlopi, lai arī sastopami arī lieli [[kaza|kazu]] un [[aita|aitu]] ganāmpulki.

Tibetai ir lielas [[zelts|zelta]], [[varš|vara]] un radioaktīvo rūdu atradnes.

Tibetieši ražo vilnas paklājus, apģērbu, mēbeles, koka traukus, zelta un sudraba rotaslietas.

Līdz 2006. gadam Tibetā nebija dzelzceļa. 2006. gada 1. jūlijā tika atklāts 1956 kilometru garais [[Cinhajas-Tibetas dzelzceļš]], kurš savieno [[Sinina|Sininu]] ar [[Lahasa|Lhasu]]. Šī dzelzceļa līnija ir pagaidām visaugstāk kalnos izbūvētā - augstākajā vietā tā ir 5072 metri virs jūras līmeņa. Ķīnas režīma Tibetā pretinieki kritizēja dzelzceļa līnijas izbūvi, jo apgalvo, ka tā celta, lai stiprinātu Ķīnas politisko kontroli pār Tibetu un veicinātu etnisko ķīniešu ieceļošanu Tibetā. Ceļu kopgarums Tibetā ir aptuveni 22 000&nbsp;km. Tibetai ir divas komerciāla rakstura lidostas, no kurām svarīgākā atrodas netālu no Lasas. Kops 1980. gadiem [[tūrisms]] kļuvis par nozīmīgu Tibetas ienākumu avotu, lai arī tūristu ierašanās un pārvietošanās ir ierobežota.

== Izglītība ==

Līdz 1951. gadam Tibetā pastāvēja tikai teoloģiskā izglītības sistēma [[Klosteris|klosteros]], un mācīties varēja tikai [[Mūks|mūki]]. Aptuveni 95% iedzīvotāju bija analfabēti. 2007. gadā jauniešu vidū analfabētisms nepastāvēja, bet vecākajās paaudzēs bija aptuveni 4,7% analfabētu.

Uz 2008. gadu Tibetas autonomajā rajonā darbojas 61 pirmsskolas mācību iestāde, 884 pamatskolas, 94 pirmās pakāpes vidusskolas, 25 augstākās pakāpes vidusskolas, 7 profesionālās koledžas un 6 augstskolas, kur mācību valoda ir tibetiešu (datorapmācības nodrošināšanai arī [[Windows]] un [[Linux]] operētājsistēmas ir tibetiešu valodā).

Izglītība ir bez mācību maksas. Pastāv obligātā 9 klašu pamatizglītība. Valsts nodrošina skolēnus ar bezmaksas mācību līdzekļiem un mācību grāmatām, [[Nomadi|nomadu]] un attālāko apvidu bērniem ir skolas internāti ar bezmaksas dzīvesvietu un ēdināšanu (viena pamatskolēna izglītošana valstij izmaksā 1250 [[Juaņ (nauda)|juaņu]], t.i. aptuveni 182 [[ASV dolārs|USD]] gadā). Koledžu studentu stipendija ir 900 [[Juaņ (nauda)|juaņu]] gadā (t.i. aptuveni 130 [[ASV dolārs|USD]]), studentiem no nabadzīgām ģimenēm stipendija ir 1500 [[Juaņ (nauda)|juaņu]] gadā (t.i. aptuveni 219 [[ASV dolārs|USD]]). Laikā no 2003. gada līdz 2007. gadam Tibetas autonomā rajona izglītības sistēmas attīstībā valsts ieguldījusi 14 200 000 000 [[Juaņ (nauda)|juaņu]] (t.i. aptuveni 2 000 400 000 [[ASV dolārs|USD]])

'''Tibetas Universitāte''' - augstskolā ar tibetiešu mācību valodu ir 10 bezmaksas izglītības fakultātes, kurās iespējams aizstāvēt bakalaura grādu zinātnē 42 specialitātēs, bet maģistra grādu zinātnē 6 specialitātēs. Bez tradicionālajām eksaktajām un humanitārajām zinātnēm te augstāko izglītību var gūt arī tādās specialitātēs kā tibetiešu tradicionālā medicīna, mūzika. 2007. gadā universitātē bakalaura grādu aizstāvēja 1500 studentu, bet 2008./2009. mācību gadā paredzētas 2500 budžeta vietu studēt gribētājiem.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.rian.ru/society/20080628/112458180.html Тибетский университет выпустил 1500 студентов, а наберет 2500 (krievu val.)]
* [http://www.beforethey.com/journey/china Before They Pass Away: Tibet] {{en ikona}}

==Atsauces==
{{atsauces}}

{{autoritatīvā vadība}}

[[Kategorija:Tibeta| ]]
[[Kategorija:Apstrīdētās teritorijas]]