{{Rakstnieka infokaste
| platums = 
| vārds = Johans Volfgangs fon Gēte
| vārds_orig = ''Johann Wolfgang von Goethe''
| attēls = Goethe (Stieler 1828).jpg
| att_izmērs = 
| att_nosaukums = 
| dz_dat_alt = 
| dz_gads = 1749
| dz_mēnesis = 8
| dz_diena = 28
| dz_vieta = [[Frankfurte pie Mainas]], [[Svētā Romas impērija]]<br />(tagad {{DEU}})
| m_dat_alt = 
| m_gads = 1832
| m_mēnesis = 3
| m_diena = 22
| m_vieta = [[Veimāra]], [[Saksijas-Veimāras lielhercogiste]]<br />(tagad {{DEU}})
| dzīves_vieta = 
| pilsonība = 
| tautība = [[vācietis]]
| dzimums = 
| vecāki = 
| brāļi = 
| māsas = 
| dzīvesbiedrs = 
| bērni = 
| paraksts = Goethe Signature.svg
| pseidonīms = 
| nodarbošanās = Rakstnieks, dzejnieks, dramaturgs, mākslas teorētiķis.
| rakstīšanas valoda = [[vācu valoda]]
| periods = 
| žanri = 
| temati = 
| lit virzieni = ''[[Sturm und Drang]]'', [[Veimāras klasicisms]]
| slavenākie darbi = ''Fausts'' (''Faust. Eine Tragödie.'', 1808; ''Faust. Der Tragödie zweiter Teil'', 1832)
| ietekmējies = [[Homērs]], [[Šillers]], [[Viljams Šekspīrs|Šekspīrs]], [[Ruso]], [[Herders]] u.c.
| ietekmējis = [[Hēgelis]], [[Šopenhauers]], [[Nīče]], [[Freids]], [[Turgeņevs]] u.c.
| alma_mater = [[Leipcigas Universitāte]]
| apbalvojumi = 
| piezīmes = 
| kategorijas = 
}}
'''Johans Volfgangs fon Gēte''' ({{val|de|Johann Wolfgang von Goethe}}, arī ''Göthe'', dzimis {{dat|1749|08|28}}, miris {{dat|1832|3|22}}) bija [[Vācieši|vācu]] [[dzeja|dzejnieks]], [[rakstnieks]], dabaszinātnieks, [[māksla]]s teorētiķis un valstsvīrs. Viens no izcilākajiem vācu dzejniekiem un dramaturgiem, sākotnēji ''[[Sturm und Drang]]'' ("Vētras un dziņu"), bet vēlāk — [[Veimāras klasicisms|Veimāras klasicisma]] pārstāvis. Gētes pazīstamākie darbi ir [[romāns|romāni]] "[[Jaunā Vertera ciešanas]]", "[[Vilhelma Meistera mācību gadi]]", "Vilhelma Meistera klejojumu gadi" un [[traģēdija]] "[[Fausts (traģēdija)|Fausts]]".

== Dzīvesgājums ==

Dzimis 1749. gadā [[Frankfurte pie Mainas|Frankfurtē pie Mainas]] brīvpilsētas ierēdņa Johana Kaspara Gētes un viņa sievas Katarīnas Elizabetes, dzimušas Tekstores, sešu bērnu ģimenē kā vecākais dēls. Kā turīgu vecāku bērns, viņš pamatizglītību ieguva mājās no mājskolotājiem, apgūstot [[latīņu valoda|latīņu]], [[grieķu valoda|grieķu]], [[franču valoda|franču]], [[angļu valoda|angļu]], [[ivrits|ivrita]] valodas. Viņš jau visai agri sāka interesēties par [[literatūra|literatūru]], un vispirms uzmanību pievēršot [[Homērs|Homēram]] un [[Frīdrihs Gotlībs Klopštoks|Klopštokam]]. Pieredzēja Frankfurtes franču okupāciju [[Septiņgadu karš|Septiņgadu kara]] (1759—1761) laikā.

Pēc kara beigām no 1765. līdz 1768. gadam Gēte studēja [[jurisprudence|jurisprudenci]] [[Leipcigas Universitāte|Leipcigas Universitātē]]. Sauso un garlaicīgo tiesību zinātņu studiju vietā viņš gan priekšroku deva [[poētika]]s lekcijām, kuras Leipcigas Universitātē lasīja dzejnieks [[Kristians Firhtegots Gellerts]]. Tāpat Gēte mācījās zīmēšanu pie Leipcigas akadēmijas direktora Ādama Frīdriha Ēzera. Šajā laikā Gēte daudz rakstīja, taču gandrīz visus šī laika darbus vēlāk iznīcināja; saglabājusies tikai komēdija "Līdzvainīgie" (''Die Mitschuldigen'').

Nepmierināts pats ar sevi, viņš pameta studijas un atgriezās mājās. 1770. gadā viņš turpināja tieslietu studijas [[Strasburga]]s Universitātē. Tur viņš iepazinās ar no [[Rīga]]s atbraukušo [[Herders|Herderu]], kas viņā modināja interesi par tautas dzeju. Viens no viņa tuvākajiem draugiem Stasburgas studiju laikā bija vidzemnieks [[Jākobs Mihaels Reinholds Lencs|Jākobs Lencs]]. Pēc studiju beigšanas 1771. gadā Gēte pilnīgi nodevās rakstniecībai un kļuva plaši pazīstams ar 1774. gadā iznākušo noveli "Jaunā Vertera ciešanas".
[[Attēls:Goethe, Georg Oswald May,1779.jpg|thumb|left|150px|V. Gēte Veimārā 1779. gadā]]
1775. gadā viņš saņēma uzaicinājumu iestāties [[Veimāra]]s hercoga Karla Augusta dienestā. 1776. gadā viņu iecēla par Veimāras galma teātra vadītāju, 1779. gadā viņš savā teātrī iestudēja sava prozas darba lasījumu pēc [[Eiripīds|Eiripīda]] "Ifigēnija Tauridā" motīviem, kurā viņš pats spēlēja Oresta lomu, bet hercogs bija viņa drauga Pilāda lomā. Lai gan Gētem vēlāk bija jāieņem augsti valsts amati, tomēr viņam tika dota gandrīz neierobežota brīvība. 1780. gadā viņu uzņēma Veimāras [[brīvmūrniecība|brīvmūrnieku]] ložā ''"Anna Amalia zu den drei Rosen"'', kurā darbojās arī hercogs Karls Augusts.<ref>[http://kunstmuseum-hamburg.de/tag/goethe-freimaurer/ GOETHE UND DIE KÖNIGLICHE KUNST] {{Webarchive|url=https://web.archive.org/web/20160601080935/http://kunstmuseum-hamburg.de/tag/goethe-freimaurer/ |date={{dat|2016|06|01||bez}} }} Kunstmuseum Hamburg (2015), vāciski</ref> 1782. gadā Gēte kļuva par hercogistes finanšu ministru un tika iecelts dižciltīgo kārtā. Pilnīgu dvēseles līdzsvaru un skaidrību Gēte ieguva sava Itālijas ceļojuma laikā (1786—1788), kad pabeidza rakstīt vēsturisku drāmu "Egmonts".<ref name=LKV>{{LKV|V.|9984}}</ref>
[[Attēls:Oer-Weimarer Musenhof.jpg|thumb|270px|[[Herders]] (sēž kreisajā pusē), [[Šillers]] un Gēte kopā ar hercogu Kārli Augustu (T. fon Ēra glezna "Veimāras mūzu galms", 1860)]]
Pēc atgriešanās Veimārā Gēte 1788. gadā sāka dzīvot civillaulībā ar 23 gadus veco Kristiānu Vulpiju (''Vulpius'') un viņiem piedzima vairāki bērni. 1790. gadā viņš publicēja zinātnisku traktātu ''Versuch die Metamorphose der Pflanzen zu erklären'' par augu salīdzinošo [[Morfoloģija (bioloģija)|morfoloģiju]]. No 1794. gada viņu vienoja cieša draudzība ar dzejnieku [[Šillers|Šilleru]], kas ar savu dzidro ētosu, varonīgo dzīves uztveri, neizsīkstošo enerģiju īsta drauga siltas sirds līdzjūtību dod Gētem tik daudz, ka viņš gandrīz nekā nedara bez viņa padoma un daudz kā nemaz nebūtu radījis vai nebūtu pabeidzis, ja trūktu Šillera mudinājuma un drauga padoma.<ref name=LKV/> Pēc Šillera nāves 1805. gadā viņš iegrima dziļā depresijā un cieta no [[podagra]]s, nierakmeņu kolikām un sirdslēkmēm.  
[[Napoleona kari|Napoleona karu]] laikā Veimāru 1806. gada oktobrī ieņēma Francijas karavīri, kas ielauzās viņa mājā un vienīgi Kristiānas Vulpijas enerģiskā rīcība viņu izglābusi no nāves. Neilgi pēc tam viņi beidzot oficiāli apprecējās. 1808. gadā viņu [[Erfurte]]s firstu kongresa laikā pieņēma [[Napoleons]] un piešķīra [[Goda Leģiona ordenis|Goda Leģiona ordeni]]. Viņa tābrīža noskaņas atpoguļojās traģēdijā "Fausts", kuras pirmā daļa iznāca 1808. gadā. 1810. gadā viņš publicēja zinātnisku apcerējumu krāsu teorijā (''Zur Farbenlehre'').

Pēckara periodā Gēte attālinājās no politikas un nodevās Austrumu studijām, 1819. gadā tika izdotas viņa [[sūfisms|sūfisma]] ietekmē tapušās dzejas apkopojums "Rietumu-Austrumu dīvāns" (''Westöstlicher Diwan''), 1821. gadā autobiogrāfiskā novele "Vilhelma Meistara klejojumu gadi", 1832. gadā "Fausta" otrā daļa.

Miris 1832. gada 22. martā Veimārā no [[sirdstrieka]]s.

== Darbi ==
[[Attēls:Goethe Schiller Wieland Klopstock Lessing Herder.jpg|thumb|270px|Gēte (vidū) slavenāko 18. gadsimta vācu dzejnieku lokā ([[Šillers]], [[Vīlands]], [[Klopštoks]], [[Lesings]], [[Herders]])]]
*1771: ''Heidenröslein'', poēma
*1773: ''Prometheus'', poēma
*1773: ''Götz von Berlichingen'', drāma
*1774: ''Die Leiden des jungen Werthers'' (Jaunā Vertera ciešanas), novele
*1774: ''Der König in Thule'', poēma
*1775: ''Stella'', traģēdija
*1782: ''Der Erlkönig'', poēma
*1787: ''Iphigenie auf Tauris'' (Ifigēnija Taurīdā), drāma
*1788: ''Egmont'', drāma
*1790: ''Versuch die Metamorphose der Pflanzen zu erklären'', zinātnisks pētījums
*1790: ''Torquato Tasso'', drāma
*1790: ''Römische Elegien'' (Romiešu elēģijas), dzejas krājums
*1793: ''Die Belagerung von Mainz'', apraksts
*1794: ''Reineke Fuchs'', fabula
*1795: ''Das Märchen'', pasaka
*1794–1795: ''Unterhaltungen deutscher Ausgewanderten'', novella
*1795–1796: ''Die Xenien'' (kopā ar Frīdrihu Šilleru), epigrammmas
*1796: ''Wilhelm Meisters Lehrjahre'' (''Vilhelma Meistera mācekļa gadi), novele
*1797: ''Der Zauberlehrling'', pasaka 
*1797: ''Die Braut von Korinth'', poēma
*1798: ''Hermann und Dorothea'', episka poēma
*1798: ''Die Weissagungen des Bakis'' 
*1798/1801: ''Propyläen'', raksts
*1799: ''Die erste Walpurgisnacht'', poēma
*1803: ''Die Natürliche Tochter'', luga
*1805: ''Winckelmann und sein Jahrhundert'' 
*1808: ''Faust'', traģēdijas pirmā daļa
*1809: ''Die Wahlverwandtschaften'', novele
*1810: ''Zur Farbenlehre'' (krāsu teorija),  zinātnisks pētījums
*1811–1830: ''Aus Meinem Leben: Dichtung und Wahrheit'', autobiogrāfija
*1813: ''Gefunden'', poēma
*1817: ''Italienische Reise'' 
*1819: ''Westöstlicher Diwan'', poēmas
*1821: ''Wilhelm Meisters Wanderjahre, oder Die Entsagenden'' (Vilhelma Meistera klejojumu gadi), novele
*1823: ''Marienbad Elegy'', poēma
*1828: ''Novella'', novella
*1832: ''Faust'', traģēdijas otrā daļa
*1836: ''Gespräche mit Goethe''

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{aizmetnis}}

{{Autoritatīvā vadība}}

{{DEFAULTSORT:Gete, Johans Volfgangs fon}}
[[Kategorija:1749. gadā dzimušie]]
[[Kategorija:1832. gadā mirušie]]
[[Kategorija:Vācijas rakstnieki]]
[[Kategorija:Vācijas dzejnieki]]
[[Kategorija:Vācijas dramaturgi]]
[[Kategorija:Vācijas dižciltīgie]]
[[Kategorija:Vācu valodā rakstošie]]
[[Kategorija:18. gadsimta rakstnieki]]
[[Kategorija:19. gadsimta rakstnieki]]
[[Kategorija:Botāniķi]]
[[Kategorija:Brīvmūrnieki]]
[[Kategorija:Ar Goda Leģiona ordeni apbalvotie]]
[[Kategorija:Hesenē dzimušie]]