{{Citas nozīmes|Latvijas politiķi|Jānis Jurkāns|Jānis Jurkāns}}
{{Valsts amatpersonas infokaste | vārds = Jānis Jurkāns
| attēls              = Vladimir Putin 21 September 2002-Jānis Jurkāns cropped.jpg
| att_izm             = 150px
| apraksts            = Jānis Jurkāns 2002. gadā
| amats               = [[Latvijas ārlietu ministrs]]
| term_sākums         = {{dat|1990|05|22|N}}
| term_beigas         = {{dat|1992|11|10|N}}
| premjers            = [[Ivars Godmanis]]
| priekštecis         = [[Eižens Počs]]<sup>1</sup>
| pēctecis            = [[Georgs Andrejevs]]
| dzim_dati           = {{dzimšanas datums un vecums|1946|8|31}}
| dzim_vieta          = {{vieta|PSRS|Latvijas PSR|Rīga|td=Latvija}}
| mir_dati            =
| mir_vieta           =
| partija             = [[Padomju Savienības Komunistiskā partija|PSKP]]<ref>[http://www.delfi.lv/news/national/politics/saeima-ieveleto-pctvl-parstavju-biografijas.d?id=4148234 Saeimā ievēlēto PCTVL pārstāvju biogrāfijas]</ref><br />[[Tautas Saskaņas partija]] <small>(1994—2005)</small><br />[[LPP/LC]] <small>(2011)</small>
| dzīvesb             = [[Ilze Jurkāne]] (?—2016)
| profesija           =
| alma_mater          = [[Latvijas Valsts universitāte]]
| reliģija            =
| paraksts            =
| piezīmes            = <sup>1</sup>kā Latvijas PSR ārlietu ministrs
}}

'''Jānis Jurkāns''' (dzimis {{dat|1946|08|31}} [[Rīga|Rīgā]]) ir [[Latvijas poļi|poļu]] izcelsmes [[Latvija]]s politiķis, bijis pirmais atjaunotās Latvijas [[Latvijas ārlietu ministrs|ārlietu ministrs]], pēc tam vairāku [[Saeima|Saeimu]] deputāts. Pārstāvējis [[Tautas saskaņas partija|Tautas saskaņas partiju]] un ar to saistītās kreisās politiskās apvienības. 2005. gadā pēc TSP iekļaušanās "[[Saskaņas Centrs|Saskaņas Centrā]]" pameta politiku, bet 2011. gadā atgriezās, lai piedalītos [[11. Saeimas vēlēšanas|11. Saeimas ārkārtas vēlēšanās]] kā [[LPP/LC|Šlesera Reformu partijas LPP/LC]] kandidāts.

== Dzīvesgājums ==
Dzimis 1946. gadā Rīgā daiļkrāsotāja Antonija Jurkāna un viņa sievas Mariannas piecu bērnu ģimenē.<ref>[https://timenote.info/lv/Antonijs-Jurkans timenote.info]</ref>
Mācījās [[Rīgas 41. vidusskola|Rīgas 41. vidusskolā]]. Dienot Padomju armijā, viņu apsūdzēja kara tehnikas bojāšanā, pēc pusgada apcietinājuma 1968. gadā Jurkānu nosūtīja uz Prāgu, kur viņš bijis spiests piedalīties [[Prāgas pavasaris|Prāgas pavasara]] apspiešanā.<ref>[https://lr1.lsm.lv/lv/raksts/laikmeta-krustpunkta/janis-jurkans-nevar-uzvaret-valsti-kurai-ir-kodolieroci.-neticu-.a177594/ Jānis Jurkāns: Nevar uzvarēt valsti, kurai ir kodolieroči. Neticu, ka Ukraina uzvarēs karā] lr1.lsm.lv 2023. gada 3. jūnijā</ref><ref name=":0" />
1974. gadā beidza studijas [[LVU|Latvijas Valsts universitātē]] [[angļu valoda]]s specialitātē.

[[Trešā atmoda|Atmodas kustības]] laikā aktīvi iesaistījās sabiedriskajos procesos, bija [[LTF|Latvijas Tautas frontes]] biedrs. No 1990. līdz 1992. gadam bija pirmais atjaunotās Latvijas [[Latvijas Republikas ārlietu ministrs|ārlietu ministrs]] [[Godmaņa Ministru padome|Ivara Godmaņa valdībā]].

No 1994. līdz 2005. gadam J. Jurkāns bija [[Tautas Saskaņas partija]]s priekšsēdētājs. 5., 6., 7., 8. [[Saeima]]s deputāts. 1995. gadā tika atkārtoti izvirzīts ārlietu ministra amatam Saeimas uzticību neguvušajā [[Ziedonis Čevers|Ziedoņa Čevera]] sastādītajā [[Ministru kabinets|Ministru kabineta]] sastāvā.<ref>{{Tīmekļa atsauce |url=http://www.saeima.lv/steno/st_95/st0712.html |title=Saeimas sēdes stenogramma |access-date={{dat|2007|02|14||bez}} |archiveurl=https://web.archive.org/web/20070927012324/http://www.saeima.lv/steno/st_95/st0712.html |archivedate={{dat|2007|09|27||bez}} }}</ref> No 1994. līdz 1996. gadam TSP Saeimas frakcijas priekšsēdētājs, bet no 1997. līdz 2003. gadam — TSP un [[PCTVL]] Saeimas frakcijas priekšsēdētājs. 2005. gadā izstājās no TSP un tās Saeimas frakcijas, nepiekrītot iestāšanās "[[Saskaņas Centrs|Saskaņas Centrā]]" nosacījumiem, bet [[9. Saeimas vēlēšanas|9. Saeimas vēlēšanās]] atbalstīja SC. Vēlāk biedrības "Baltijas asociācija — transports un loģistika" prezidents, kā arī [[Eiropas Parlaments|Eiropas Parlamenta]] deputāta [[Alfrēds Rubiks|Alfrēda Rubika]] palīgs ārlietu jautājumos.

2011. gadā atgriezās politikā, lai piedalītos [[11. Saeimas vēlēšanas|11. Saeimas ārkārtas vēlēšanās]] kā [[LPP/LC|Šlesera Reformu partijas LPP/LC]] kandidāts un potenciālais ārlietu ministra kandidāts, taču saraksts nesaņēma vēlētāju atbalstu un viņš Saeimā neiekļuva.

Atbalstīja 2014. gada [[Krimas aneksija|Krimas aneksiju]] un iekļaušanu Krievijas sastāvā.<ref>{{Tīmekļa atsauce|url= http://ria.ru/crimea_today/20150109/1041832192.html|title= Экс-глава МИД Латвии поддержал присоединение Крыма к России|accessdate= {{dat|2016|2|22}}|author= |date={{dat|2015|01|09}}|publisher= ria.ru}} {{ru ikona}}</ref>

=== Apcietinājums ===
2023. gadā radio intervijā [[Spānija|Spānijā]] dzīvojošais Jānis Jurkāns stāstīja, ka, dienējot [[Padomju armija|Padomju armijā]], par slepenas kara tehnikas sabojāšanu ticis nepamatoti notiesāts ar brīvības atņemšanu uz 7 gadiem. Nosēdējis cietumā pusgadu, kad ticis izsaukts uz štābu, kur viņam piedāvājuši pret atbrīvošanu "braukt uz [[PSRS iebrukums Čehoslovākijā|karu Čehoslovākijā]]", ko viņš arī izdarījis.<ref name=":0">[https://lr1.lsm.lv/lv/raksts/laikmeta-krustpunkta/janis-jurkans-nevar-uzvaret-valsti-kurai-ir-kodolieroci.-neticu-.a177594/ Jānis Jurkāns: Nevar uzvarēt valsti, kurai ir kodolieroči. Neticu, ka Ukraina uzvarēs karā. LSM (43:33 - 44:40)]</ref>

== Citāti ==
* "Eiropa mūs nesapratīs" (intervijā Z. Kacam, 1992.)
* ... pasaulē, kaut Strasbūrā, kaut Maskavā, Latviju uztver kā izmirstošu, izolacionisku, korumpētu valsti, ar septītā desmitnieka (no pasaules valstīm) dzīves līmeni, kur trešdaļai iedzīvotāju ir atņemtas politiskās tiesības, bet pa ielām maršē bijušie esesieši (intervija avīzei "Čas", 2002).<ref>{{Tīmekļa atsauce|url= http://www.chas.lv/win/2002/10/04/l_074.html?r=30&|title= Подведем итоги перед боем|accessdate= {{dat|2010|9|14}}|author= Jānis Jurkāns|date= {{dat|2002|10|4}}|publisher= chas.lv}}{{Novecojusi saite}} {{ru ikona}}</ref>
* "Saskaņas centrs ir mākslīgs baņķieru veidojums, kam nav nekādas ideoloģijas" (intervijā žurnālam "Nedēļa", 2006. gada 3. oktobrī [http://www.tvnet.lv/zinas/intervijas/article.php?id=339581])
* "Apvienībā "Saskaņas centrs" es redzu jaunu maiņu (..) Esmu strādājis ar viņiem, un es zinu, ka viņiem var uzticēt pašu visvērtīgāko saskaņas ideju" (intervijā avīzei "Час", 2006. gada 4. oktobrī [https://web.archive.org/web/20190526014256/https://gorod.lv/novosti/37841/yanis_yurkans__nil_ushakov_znaet__kakoy_retsept_nuzhen_latvii_])

== Privātā dzīve ==
Audzināts katoļticībā, bijis altārzēns, taču baznīcu vairs neapmeklē.<ref name=":0" />

Bijis precējies trīs reizes,<ref>[https://apollo.tvnet.lv/5953843/janis-jurkans-atklati-par-laulibas-izirsanu-ilze-kluva-man-par-lielu Jānis Jurkāns atklāti par laulības iziršanu: Ilze kļuva man par lielu]{{Novecojusi saite}} apollo.lv</ref> pēdējā laulība ar finansisti [[Ilze Jurkāne|Ilzi Jurkāni]] šķirta 2016. gadā, pēc tam, kad J. Jurkāns tika pieķerts neuzticībā sievai.

== Piezīmes un atsauces ==
{{atsauces}}

== Ārējās saites ==
* [https://web.archive.org/web/20070926223721/http://www.mfa.gov.lv/lv/Ministrija/Ministrs/4363/ Ziņas Ārlietu ministrijas mājaslapā]

{{kastes sākums}}
{{s-amati}}
{{Amatu secība | pirms = [[Eižens Počs]]<br /><small>(kā Latvijas PSR ārlietu ministrs)</small> | virsraksts = [[Latvijas ārlietu ministrs]] | periods = {{dat|1990|05|22|N}} — {{dat|1992|11|10|N}} | pēc = [[Georgs Andrejevs]] }}
{{kastes beigas}}

{{navboxes
|title=Latvijas parlamenti
|list=
{{8. Saeima}}
{{7. Saeima}}
{{6. Saeima}}
{{5. Saeima}}
}}

{{autoritatīvā vadība}}

{{DEFAULTSORT:Jurkans, Janis}}
[[Kategorija:1946. gadā dzimušie]]
[[Kategorija:Rīgā dzimušie]]
[[Kategorija:Latvijas poļi]]
[[Kategorija:PSKP biedri]]
[[Kategorija:Tautas saskaņas partijas politiķi]]
[[Kategorija:Šlesera reformu partijas politiķi]]
[[Kategorija:Latvijas ārlietu ministri]]
[[Kategorija:5. Saeimas deputāti]]
[[Kategorija:6. Saeimas deputāti]]
[[Kategorija:7. Saeimas deputāti]]
[[Kategorija:8. Saeimas deputāti]]
[[Kategorija:Rīgas 41. vidusskolas absolventi]]
[[Kategorija:Latvijas Universitātes absolventi]]