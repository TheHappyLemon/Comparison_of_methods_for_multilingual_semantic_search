'''Anterīdijs''' — [[sūnaugi|sūnaugu]] un augstāko sporaugu vīrišķais [[dzimumorgāns]]. Tajā veidojas sīkas [[šūnas]], kas nogatavojoties sadalās atsevišķos spermatozoīdos. [[Spermatozoīdi]] ir iegareni, vienā galā ar divām viciņām. Tie izkļūst no anterīdija, tā augšgala šūnām pārgļotojoties un veidojot atveri. Sūnaugiem anterīdiji attīstās uz [[gametofīts|gametofīta]] parasti grupās dzinumu galotnēs. Katrā anterīdiju grupā atrodas sterilu šūnu pavedieni — [[parafīzes]]. [[Laponis|Lapoņveidīgajām]] [[aknu sūnas|aknu sūnām]] atsevišķos gadījumos anterīdiji atrodas īpašos sastatos, kurus ar laponi savieno sulīgs kātiņš ([[Marchantia]]). Īpatnējai [[Buxbaumia]] ģintij, kurai vīrišķais [[gametofīts]] nemaz neattīstās, anterīdiji ir tieši uz [[protonēma]]s.

[[Kategorija:Augu morfoloģija]]

[[he:מורפולוגיה של הצמח - מונחים#איברים בצמחים פרימיטיביים]]