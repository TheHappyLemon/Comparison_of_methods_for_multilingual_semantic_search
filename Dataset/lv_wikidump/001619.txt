{{Elementa infokaste
 |                  tips = sārmu metāls
 |       kārtas skaitlis = 55
 |              6. čaula = 1
 |              5. čaula = 8
 |              4. čaula = 18
 |              3. čaula = 18
 |              2. čaula = 8
 |              1. čaula = 2
 |               simbols = Cs
 |              atommasa = 132,90545
 |    valences elektroni = [Xe]6s<sup>1</sup>
 |        tabulas attēls = [[Attēls:Cs-TableImage.svg|250px]]
 |                attēls = [[Attēls:Csampules.JPG|180px]]&nbsp;&nbsp;&nbsp;&nbsp; [[Attēls:CsCrystals.JPG|180px]]<br />Cēzijs hermētiskās ampulās un cēzija kristāli
 |   oksidēšanas pakāpes = '''+1'''
 |   elektronegativitāte = 0,79
 |               blīvums = 1879
 |   kušanas temperatūra = 301,59 K (28,44&nbsp;°C)
 |  viršanas temperatūra = 944 K (671&nbsp;°C)
 |    trīskāršais punkts = 
 |     kritiskais punkts = 1938 K, 9,4 MPa
 |   īpatnējā pretestība = 
 |         skaņas ātrums = 
 | Van der Vālsa rādiuss = 0,343
}}

'''Cēzijs''' ir [[ķīmiskais elements]] ar simbolu '''Cs''' un [[atomskaitlis|atomskaitli]] 55. Cēzijs ir [[sārmu metāli|sārmu metāls]], tāpēc dabā brīvā veidā nav sastopams, jo intensīvi reaģē ar gaisa [[skābeklis|skābekli]] un [[ūdens|ūdeni]]. Dabā cēzijs ir sastopams dažos minerālos. Savienojumos cēzijs var būt tikai vienvērtīgs. [[Cēzija hidroksīds]] CsOH ir ļoti stiprs [[sārmi|sārms]], un tas šķīdina [[stikls|stiklu]]. Cēzijs ir [[elektronegativitāte|viselektropozitīvākais]] elements (neskaitot [[francijs|franciju]], kas ir ārkārtīgi radioaktīvs un tā īpašības grūti izpētāmas) un visizteiktākais sārmu metāls.

== Vēsture ==
Cēzijs ir pirmais ķīmiskais elements, kas tika atklāts izmantojot [[spektroskopija]]s metodes. To 1860. gadā paveica vācu zinātnieki [[Roberts Bunzens]] un [[Gustavs Roberts Kirhofs|Gustavs Kirhofs]]. Elementa nosaukums radās tieši no tā unikālajām zilajām līnijām spektrā ({{val|la|caesius}} — ‘debesszils’). Pirmo reizi cēziju tīrā veidā izolēja 1882. gadā. To izdarīja zviedru ķīmiķis [[Carl Setterberg|Karls Zeterbergs]], veicot [[elektrolīze]]s procesu ar [[cēzija cianīds|cēzija cianīda]] (CsCN) un [[bārijs|bārija]] sakausējumu.

== Atrašanās dabā ==
[[Zemes garoza|Zemes garozā]] cēzija [[koncentrācija]] ir aptuveni 7 daļiņas uz {{nobr|100 000}}. Tas ir atrodams tādos [[minerāls|minerālos]] kā [[pollucīts|pollucītā]] (CsAlSi<sub>2</sub>O<sub>6</sub>), [[rodicīts|rodicītā]] un [[lepidolīts|lepidolītā]]. Ar cēziju bagātais pollucīts pēc izskata atgādina [[kvarcs|kvarcu]]. Tas satur aptuveni 40% cēzija, bet rūpnieciski var iegūt tikai aptuveni 25% tīru cēziju. Ir apzināts, ka pasaulē ir aptuveni 180 tūkstoši tonnas cēzija rūdas, bet tās ir izkaisītas. Lielas pollucīta atradnes atrodas [[Zimbabve|Zimbabvē]]. Nozīmīgas atradnes atrodas arī [[Kanāda|Kanādā]], [[Bernika ezers|Bernika ezera]] apkārtnē, un [[Dienvidāfrika|Dienvidāfrikā]].<ref name="lenntech"/> Rodicīts un lepidolīts ir reti sastopami minerāli. Vidēji gada laikā iegūst 20 tonnas cēzija.<ref name="lenntech"/>

=== Izotopi ===
Dabā ir sastopams tikai viens stabils cēzija [[izotops]] — cēzijs–133,<ref name="jlab"/> lai gan laboratorijas apstākļos var iegūt ļoti daudz izotopu; daudz vairāk nekā citiem ķīmiskajiem elementiem. Šie izotopi ir no cēzija–114 līdz cēzijam–145.<ref name="lanl"/>

== Iegūšana ==
Lielākās problēmas tīra cēzija iegūšanā sagādā tas, ka cēzijs bieži ir kopā ar [[rubīdijs|rubīdiju]] vai citiem [[sārmu metāli]]em. Tā kā šiem elementiem ir līdzīgas ķīmiskās īpašības, tad to atdalīšana vienam no otra sagādā problēmas. Ik gadu pasaulē iegūst aptuveni 9 tonnas tīra cēzija, bet nepieciešamība pēc tā ir daudz lielāka. Tāpēc tas ir dārgs ķīmiskais elements.

== Īpašības ==
=== Fizikālās īpašības ===
[[Attēls:Cesium water.theora.ogv|thumbnail|200px|Cēzija sprādzienveida reakcija ar ūdeni]]
Cēzijs ir sudrabains metāls ar zeltainu nokrāsu. Tas ir viens no [[cietība|mīkstākajiem]] metāliem. Tā [[kušanas temperatūra]] ir {{nobr|+28,44 °C}}, kas ir salīdzinoši ļoti zema un tikai mazliet lielāka par [[normāli apstākļi|istabas temperatūru]]. Savukārt [[viršanas temperatūra]] ir {{nobr|671 °C}}. Tā [[elektronegativitāte]] ir 0,79.

Cēzijam ir viszemākā [[jonizācijas enerģija]] no visiem zināmajiem ķīmiskajiem elementiem - 3,8939 [[Elektronvolts|eV]] (pat zemāka nekā [[Francijs|francijam]], kuram tā ir 4,0727 eV).<ref name="lenntech ionization"/>

=== Ķīmiskās īpašības ===
Cēzijs ir ķīmiski visaktīvākais metāls. Reakcijā ar aukstu [[ūdens|ūdeni]], rodas eksplozija. Cēzijs reaģē ar [[ledus|ledu]] temperatūrās virs 116 K.

Cēzijs reakcijā ar ūdeni rada cēzija [[Hidroksīdi|hidroksīdu]]:
:2 Cs + 2 H<sub>2</sub>O → 2 CsOH + H<sub>2</sub> + Q
Reakcija ir [[eksotermiska reakcija|eksotermiska]] un izdala pietiekami [[Siltums|termisko enerģiju]], lai izdalītais [[ūdeņradis]] tālāk reaģētu ar [[Gaiss|gaisā]] esošo [[Skābeklis|skābekli]].

Cēzijs reakcijā ar skābekli
:4 Cs + O<sub>2</sub> → 2 Cs<sub>2</sub>O
rada cēzija [[Oksīdi|oksīdu]], kas tālāk viegli reaģē ar ūdeni, radot cēzija hidroksīdu:
:Cs<sub>2</sub>O + H<sub>2</sub>O → 2 CsOH

== Izmantošana ==
Cēzijs tiek izmantots [[atompulkstenis|atompulksteņos]]. Saskaņā ar [[Starptautiskā mērvienību sistēma|Starptautisko mērvienību sistēmu]] (SI), sekunde tiek definēta kā ierosināta cēzija atoma ([[izotops]] Cs-133) {{nobr|9 192 631 770}} [[elektromagnētiskais starojums|elektromagnētiskā starojuma]] [[periods|periodu]].

== Atsauces ==
{{commonscat|Caesium|cēzijs}}
{{atsauces|refs=
<ref name="lenntech">{{tīmekļa atsauce | url= http://www.lenntech.com/periodic/elements/cs.htm | title= Cesium - Cs | publisher= Lenntech | accessdate= 2012-12-10 | language= angliski}}</ref>
<ref name="jlab">{{tīmekļa atsauce | url= http://education.jlab.org/itselemental/iso055.html | title= Isotopes of the Element Cesium | publisher= Jefferson Lab | accessdate= 2012-12-10 | language= angliski}}</ref>
<ref name="lanl">{{tīmekļa atsauce | url= http://periodic.lanl.gov/55.shtml | title= Cesium | publisher= Los Alamos National Laboratory | accessdate= 2012-12-16 | language= angliski}}</ref>
<ref name="lenntech ionization">{{tīmekļa atsauce | title=Chemical elements listed by ionization energy | url=https://www.lenntech.com/periodic-chart-elements/ionization-energy.htm | website=Lenntech | accessdate={{dat|2021|7|2||bez}} | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Sārmu metāli]]