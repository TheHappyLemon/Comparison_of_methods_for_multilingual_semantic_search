{{citas nozīmes|pussalu un ģeogrāfisku reģionu|Balkāni|Balkāni}}
{{Salu infokaste
|nosaukums           = Balkānu pussala
|attēls              = Balkan topo en.jpg
|attēla paraksts     = Balkānu pussala. Ziemeļu robežu veido vairākas upes: [[Soča]], [[Vipava]], [[Krka (upe)|Krka]], [[Sava]] un [[Donava]]
|attēla izmērs       =
|vietaskarte         = Eiropa
| reljefa_karte= jā
|mark                = Orange_pog.svg
|position            = 
|vietējais nosaukums = 
|izvietojums         = 
|arhipelāgs          = 
|latd=42|latm= |lats= |latNS=N 
|longd=22|longm= |longs= |longEW=E
|platība             = 466 827–562 614
|garums              = 
|platums             = 
|krasta līnija       = 
|augstākais kalns    = [[Musala]]
|augstums            = 2925
|salu skaits         =
|valsts              =
|valsts adm vienības tips = Valsts
|valsts adm vienība       = {{ALB}}<br/>{{BIH}}<br/>{{BUL}}<br/>{{GRE}}<br/>{{KOS}}<br/>{{MNE}}<br/>{{ROM}}<br/>{{SRB}}<br/>{{SLO}}<br/>{{TUR}}<br/>{{MKD}}
|valsts adm vienības tips1 = Federācijas subjekts
|valsts adm vienība1       = 
|iedzīvotāji         = 
|iedzīvotāju gads    = 
|blīvums             =
|pamatiedzīvotāji    = 
|valsts lielpilsēta  = 
|piezīme =
}}
'''Balkānu pussala''' ir ģeogrāfisks un kultūras reģions [[Eiropa]]s [[Dienvideiropa|dienvid]][[Austrumeiropa|austrumdaļā]]. Reģions ir zināms arī vienkārši kā '''Balkāni'''. Nosaukums radies no [[Balkāni (kalni)|Balkānu kalnu]] nosaukuma, kas stiepjas viscaur [[Bulgārija]]i un beidzas [[Serbija]]s austrumdaļā.

Balkānu pussalu galvenokārt apdzīvo [[slāvi|slāvu]] tautas ([[bulgāri]], [[maķedonieši]], [[serbi]], [[horvāti]], [[melnkalnieši]], [[bosņaki]] un citi), kā arī [[rumāņi]], [[grieķi]], [[turki]] un [[albāņi]]. Vēl salīdzinoši daudz dzīvo [[čigāni]], [[aromūni]] un [[aškali]]. Dominējošā reliģija ir [[pareizticība]], kurai seko [[katolicisms]] un [[sunnītu islāms]].

Balkānu pussalas kopējā platība ir aptuveni 666,7 tūkstoši km².<ref name="Britannica"/> 2002. gadā iedzīvotāju skaits bija aptuveni 59,3 miljoni.<ref name="Britannica"/> Balkānu pussalu ziemeļrietumos apskalo [[Adrijas jūra]], dienvidrietumos — [[Jonijas jūra]], dienvidos un dienvidaustrumos — [[Vidusjūra]] un [[Egejas jūra]], bet austrumos un ziemeļaustrumos — [[Marmora jūra]] un [[Melnā jūra]]. Augstākā virsotne ir [[Musala]] (2925 m), kas atrodas [[Bulgārija|Bulgārijā]], [[Rila]]s kalnu grēdā.

Lielākās pilsētas pēc iedzīvotāju skaita ir [[Stambula]] (12,9 miljoni iedzīvotāju), [[Atēnas]] (3,07 miljoni), [[Sofija]] (1,21 miljons), [[Belgrada]] (1,17 miljoni) un [[Saloniki]] (0,79 miljoni).

[[Romieši]] un [[sengrieķi]] Balkānu pussalu sauca par "[[Hemuss|Hemusa]] pussalu". Par Balkānu pussalu tā tika nosaukta tikai tad, kad to iekaroja [[Osmaņu impērija]].

== Valstis ==
Valstis, kuras atrodas Balkānu pussalā:
* {{ALB}}<!--- Albānija --->
* {{BIH}}<!--- Bosnija un Hercegovina --->
* {{BGR}}<!--- Bulgārija --->
* {{GRC}}<!--- Grieķija --->
* [[Attēls:Flag of Kosovo.svg|25px|]] [[Kosova]]
* {{MKD}}<!--- Maķedonija --->
* {{MNE}}<!--- Melnkalne --->

Valstis, kuras lielākoties atrodas Balkānu pussalā:
* {{HRV}}<!--- Horvātija --->
* {{SRB}}<!--- Serbija --->

Valstis, kurām tikai neliela daļa atrodas Balkānu pussalā:
* {{ROU}}<!--- Rumānija --->
* {{SVN}}<!--- Slovēnija --->
* {{TUR}}<!--- Turcija --->, tikai Eiropas daļa (ieskaitot [[Stambula|Stambulu]])

== Vēsture ==
Ap 3500. gadu p.m.ē. Balkānos ieklīda un apmetās uz dzīvi neskaidras izcelsmes Austrumeiropas stepju nomadi. Vēlāk, ap 1300. gadu p.m.ē. šajā reģionā ieplūda [[indoeiropieši]]. Iespējams, tas bijis viens no to pašu ziemeļnieku ([[ārieši|āriešu]]) atzariem, kuri saskaņā ar daudzu vēsturnieku domām daļēji bijuši arī seno grieķu (mikēniešu vai doriešu) priekšteči. Rezultātā izveidojās viena no galvenajām Balkānu pamatiedzīvotāju grupām - ilīrieši, kas apmetās [[Adrijas jūra]]s ziemeļu un austrumu krastā. Ilīriešiem etniski tuvi bija dalmācieši un panoni. [[Maķedonija (senā)|Maķedonija]] un [[Epīra]] lielāko daļu [[Ilīrija]]s 4.-3. gadsimtā p.m.ē. pakļāva savai kontrolei un tās tika helenizētas. Savukārt, 1. gadsimtā Ilīriju kā provinci savā sastāvā iekļāva Romas impērija. Līdz pat 6. gadsimtam, kad lielāko daļu Ilīrijas un [[Dalmācija]]s sagrāba [[Avāri (senie)|avāri]], tās bija plaukstošas provinces, kuras aptvēra Balkānu pussalas rietumu daļu un, kas vairāku gadsimtu laikā bija paspējušas pārņemt nozīmīgākās grieķu-romiešu kultūras iezīmes.

Līdzīgs liktenis piemeklēja arī Maķedoniju - Balkānu pussalas centrālo un dienvidu daļu. Sengrieķu dialektā runājošie pirmiedzīvotāji maķedonieši apmetās šajā reģionā vēl ap 3000. gadu p.m.ē., izspiežot akmens laikmeta iedzīvotājus, kuru pēdas konstatējamas vēl ap 6200. gadu p.m.ē. Karaļa [[Filips II (Maķedonija)|Filipa II]] laikā 4. gadsimtā pr.Kr. Maķedonija bija kļuvusi ne tikai helēniska, bet arī pārņēma savā kontrolē Grieķiju, bet nākot pie varas [[Aleksandrs Lielais|Maķedonijas Aleksandram]], arī [[Tuvie Austrumi|Tuvos Austrumus]].

Ziemeļos no Trāķijas (un no [[Donava]]s) atradās [[Dākija]], kuru apdzīvoja dāki. Dāki bija tuvi trāķiešu radinieki, viņi arī bija ieceļojuši Dākijā no Trāķijas. Romas imperators [[Trajāns]] Dākiju iekaroja 106. gadā. Tā kā Dākija bija visai attāla impērijas province un to bija visai grūti kontrolēt, Romas imperators veicināja kolonistu izmetināšanu tajā. Romieši daudz paveica šīs provinces romanizēšanā, sākot jau ar ceļu, tiltu un pilsētu būvniecību. Drīz romiešu ieceļotāji un dāku pamatiedzīvotāji sajaucās, veidojot romanizētu populāciju. Šis process tika pārtraukts 3. gadsimtā kad Dākijā iebruka [[goti]] un romieši bija spiesti savus leģionus no šīs provinces evakuēt.

[[Viduslaiki|Viduslaikos]] lielāko daļu no Balkānu reģiona pārvaldīja [[Austrumromas impērija|Bizantija]], tādēļ tajā ir izplatīta [[Pareizticība|Austrumu kristietība]].
Bizantijā pārsvarā lietoja grieķu valodu, gan kā oficiālo valodu, gan kā vietējo ikdienas saziņas līdzekli, it īpaši [[Mazāzija|Mazāzijā]]. Taču grieķu valoda līdz ar klasisko kultūru šeit pilnībā izzuda pēc Bizantijas sabrukuma un tās teritoriju nonākšanas [[turki|turku]] pakļautībā. Līdz ar to senās [[Vidusjūra]]s reģiona civilizācijas viena pēc otras beidza pastāvēt, vairums to atstājušas savas pēdas Eiropas vēsturē tikai arheoloģisko izrakumu veidā.

Pēc sagrāves [[kauja par Vīni|kaujā par Vīni]] (1683), [[Osmaņu impērija]]s karaspēks no lielākās Eiropas daļas, kuru tas bija pakļāvis ap 300 gadu ilgas [[ekspansija]]s rezultātā, bija izspiests. Taču padzīt osmaņus arī no Balkāniem, Eiropas valstīm neizdevās. Rezultātā, Balkāni saglabājās ilgstošā izolācijā no pārējās Eiropas. Šim reģionam gāja secen Eiropas un Rietumu [[civilizācija|civilizāciju]] veidojošie kultūras un politiskie procesi — [[renesanse]], [[reformācija]], [[Apgaismības laikmets|apgaismība]], [[zinātniskā revolūcija]]. Lai gan Osmaņu impērijai neizdevās Balkānu tautas pilnībā pievērst [[islāms|islāmam]] un lielā daļā saglabājās [[kristietība]] ([[pareizticība]]), arī tā bija izolēta no pārējām [[Kristīgā baznīca|kristīgajām baznīcām]]. Līdz ar to Balkānos arī pēc atbrīvošanās no osmaņu jūga saglabājās konservatīvas reliģiskās, politiskās un kultūras tradīcijas. Turklāt to atšķirības, it īpaši reliģiskās pretrunas, kļuva par daudzu vēlāko gadsimtu, līdz pat mūsdienām, konfliktu cēloni.

== Skatīt arī ==
* [[Balkāni (kalni)]]

== Atsauces ==
{{commonscat|Balkans|Balkāni}}
{{atsauces|refs=
<ref name="Britannica">{{tīmekļa atsauce | url= http://www.britannica.com/EBchecked/topic/50325/Balkans | title= Balkans | publisher= [[Encyclopædia Britannica]] | accessdate= 2013. gada 19. jūlijā | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Eiropa-aizmetnis}}

{{Pasaules reģioni}}

{{autoritatīvā vadība}}

[[Kategorija:Balkāni| ]]