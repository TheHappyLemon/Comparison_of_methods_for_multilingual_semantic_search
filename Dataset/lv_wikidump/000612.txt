{{Jūras infokaste
|jūra              = Atlantijas okeāns
|attēls            = [[Attēls:Atlantic bathymetry.jpg|300px]]
|platība           = 106 400 000
|platība_bez_jūrām = 82 400 000
|garums            =
|platums           = 2848—4830
|Max_dziļums       = 8742
|Vid_dziļums       = 3338 
|tilpums           = 329,7
|sāļums            = 35
|valstis           = 
|pilsētas          = 
}}
'''Atlantijas okeāns''' ir otrs lielākais [[okeāns]] uz [[Zeme]]s. Tas aizņem aptuveni 106,4 miljonus [[kvadrātkilometrs|kvadrātkilometrus]] lielu platību — apmēram 1/5 no Zemes kopējās virsmas. Kopējais ūdens tilpums ir 329,7 miljoni km<sup>3</sup> (bez jūrām —323,6 milj. km<sup>3</sup>), kas ir 1/4 no [[Pasaules okeāns|Pasaules okeāna]]. Vidējais dziļums ir 3338 m (bez jūrām — 3646 m), lielākais dziļums ir [[Puertoriko dziļvaga|Puertoriko dziļvagā]] — 8742 m. [[Kontinentālais šelfs]] aizņem ap 11% no Atlantijas okeāna pamatdaļas.

Okeāns veido ziemeļu—dienvidu virzienā izstieptu S veida baseinu, kas atdala [[Eiropa|Eiropu]] un [[Āfrika|Āfriku]] austrumos no [[Ziemeļamerika]]s un [[Dienvidamerika]]s rietumos. Ziemeļos tas savienots ar [[Ziemeļu ledus okeāns|Ziemeļu ledus okeānu]], dienvidaustrumos — ar [[Indijas okeāns|Indijas okeānu]], dienvidos — ar [[Dienvidu okeāns|Dienvidu okeānu]], dienvidrietumos — ar [[Klusais okeāns|Kluso okeānu]].

Okeāna nosaukums ir cēlies no [[Atlants (mitoloģija)|Atlanta]] — [[titāni|titāna]] [[grieķu mitoloģija|grieķu mitoloģijā]].

== Okeāna fiziskā ģeogrāfija ==
=== Robežas ===
[[Attēls:Atlantic Ocean.png|thumb|250px|Atlantijas okeāns]]
Ziemeļos robežojas ar [[Ziemeļu Ledus okeāns|Ziemeļu Ledus okeānu]] – no tā atdala nosacītas līnijas, kas savieno [[Grenlande|Grenlandi]] ar [[Īslande]]s ziemeļrietumiem, Īslandes ziemeļaustrumus ar [[Špicbergena]]s dienvidu galu un Špicbergenu ar [[Nordkaps|Nordkapa]] ragu [[Norvēģija|Norvēģijā]].<ref>[http://ioc.unesco.org/oceanteacher/OceanTeacher2/01_GlobOcToday/03_GeopolOc/s23_1953.pdf ''Limits of Oceans and Seas''] {{Webarchive|url=https://web.archive.org/web/20061108004147/http://ioc.unesco.org/oceanteacher/OceanTeacher2/01_GlobOcToday/03_GeopolOc/s23_1953.pdf |date={{dat|2006|11|08||bez}} }}. International Hydrographic Organization Special Publication No. 23, 1953.</ref> Dienvidaustrumos, pa 20°A garuma grādu robežojas ar [[Indijas okeāns|Indijas okeānu]]. Dienvidos pa 60°D platuma grādu robežojas ar [[Dienvidu okeāns|Dienvidu okeānu]]. Dienvidrietumos, pa [[Dreika šaurums|Dreika šaurumu]] savienots ar [[Klusais okeāns|Kluso okeānu]]. Mākslīgi savienots ar Kluso okeānu caur [[Panamas kanāls|Panamas kanālu]] un ar Indijas okeānu caur [[Suecas kanāls|Suecas kanālu]].

Apskalo [[Ziemeļamerika]]s un [[Dienvidamerika]]s austrumu piekrasti, kā arī [[Eiropa]]s un [[Āfrika]]s rietumu piekrasti.

=== Ģeoloģiskā vēsture ===
Atlantijas okeāns ir otrs jaunākais planētas okeāns pēc Dienvidu okeāna. Dati liecina, ka pirms 180 miljoniem gadu tas vēl neeksistēja. Okeāns sāka veidoties [[mezozojs|mezozojā]], sadaloties [[Pangeja]]s [[superkontinents|superkontinentam]], kad viens no otra sāka atdalīties tagadējās [[Amerika]]s [[Eirāzija]]s un [[Āfrika]]s kontinenti. Sadalīšanās sākās ziemeļu daļā. Pangejas sadalīšanās sākās [[triass|triasā]] un beidzās [[krīts (periods)|krītā]].

Ziemeļatlantijā dalīšanās josla sākotnēji atradās starp tagadējo Kanādu un Grenlandi, taču vēlāk pārvietojās uz tagadējo atrašanās vietu.

Pašlaik Atlantijas okeāns turpina plesties par 5 - 10 cm gadā, šī kustība notiek pateicoties tam, ka [[Ziemeļamerikas plātne]] un [[Dienvidamerikas plātne]] virzās rietumu virzienā.

=== Gultnes reljefs ===
==== Vidusatlantijas grēda ====
Raksturīga Atlantijas okeāna īpatnība ir 1950. gados atklātā [[Vidusatlantijas grēda]] - garākā [[kalnu grēda]] pasaulē, kas pa Atlantijas okeāna centrālo asi aptuveni 11 300 km garumā stiepjas no Īslandes līdz aptuveni 54°D platuma grādam. Lielākais grēdas platums sasniedz 1 600 km. Ūdens dziļums virs grēdas pārsvarā nav lielāks par 2 700 m, grēda vietām paceļas virs ūdens līmeņa (piem. [[Debesbraukšanas sala]]).

Vidusatlantijas grēdas centrālajā asī gandrīz visā garumā savukārt atrodas [[rifta ieleja]]. Grēda ir robeža starp [[tektoniskā plātne|tektoniskajām plātnēm]] un tās centrālajā daļā no Zemes dzīlēm paceļas jaunā [[okeāniskā Zemes garoza]] tādējādi ik gadus paplašinot Atlantijas okeānu par 5000000-1000000000cm

Vidusatlantijas grēdas ziemeļu daļu dienvidos no Īslandes sauc par [[Reikjanesas grēda|Reikjanesas grēdu]].

==== Citas reljefa formas ====
[[Attēls:Aran Islands Inishmore Ireland.jpg|thumb|300px|Eranas salas, Īrija]]
Atlantijas okeāna gultnē no dienvidiem uz ziemeļiem ir šādas nozīmīgas reljefa formas:
* Dienvidatlantijā uz robežas ar Dienvidu okeānu un Indijas okeānu atrodas [[Āfrikas—Antarktīdas lielieplaka]], tās maksimālais dziļums Atlantijas okeāna pusē ir 5734 m.
* Pie [[Dienvidsendviču salas|Dienvidsendviču salām]] atrodas [[Dienvidsendviču dziļvaga]], tās dziļums sasniedz 8428 m — otrs lielākais dziļums Atlantijas okeānā.
* Pie [[Argentīna]]s krastiem atrodas [[Argentīnas lielieplaka]], tās dziļums līdz 6245 m.
* No [[Angola]]s krastiem uz dienvidrietumiem līdz Vidusatlantijas grēdai stiepjas [[Vaļu grēda]], virs ūdens līmeņa paceļas [[Tristana da Kunjas salas]].
* Pie Angolas un [[Namībija]]s krastiem atrodas [[Angolas lielieplaka]], tās dziļums līdz 6013 m.
* Pie [[Brazīlija]]s krastiem ap 30° dienvidu platuma grādiem atrodas [[Riugrandi augstiene]], augstāko kalnu virsotnes 638 m dziļumā.
* Pie [[Brazīlija]]s krastiem atrodas [[Brazīlijas lielieplaka]].
* Vidusatlantijas grēdā uz ekvatora, šķērsām grēdai atrodas [[Romanša dziļvaga]], tās dziļums — 7 856 m.
* Pie [[Antiļu salas|Antiļu salām]] atrodas [[Puertoriko dziļvaga]], dziļākā vieta Atlantijas okeānā, tās dziļums līdz 8605 m (Milvoki dzelme, citos avotos — 8742, vai pat 9219 m).
* Starp [[Zaļā raga salas|Zaļā raga salām]] un Vidusatlantijas grēdu atrodas [[Zaļā raga lielieplaka]], tās dziļums līdz 7282 m.
* Pie Ziemeļamerikas krastiem atrodas [[Ziemeļamerikas lielieplaka]], tās dziļums līdz 7110 m.
* Iepretī [[Ņūfaundlenda]]i atrodas kontinentālā šelfa paplašinājums — [[Lielais Ņūfaundlendas sēklis]].
* Starp [[Azoru salas|Azoru salām]] un [[Kanāriju salas|Kanāriju salām]] atrodas [[Kanāriju lielieplaka]], tās dziļums līdz 6578 m.
* Iepretī [[Biskajas līcis|Biskajas līcim]] atrodas [[Rietumeiropas lielieplaka]], tās dziļums līdz 5669 m.
* Rietumos no [[Īrija]]s un [[Skotija]]s atrodas [[Īrijas dziļvaga]].
* Ziemeļrietumos no Īrijas dziļvagas atrodas [[Rokolas plato]] ar [[Rokola]]s saliņu.
* [[Grenlande|Grenlandi]] un [[Šetlendas salas]] savieno [[Atlantijas slieksnis]], tā dziļums ap 600 m.

=== Jūras līči ===
[[Attēls:Emerald bay great exuma bahamas.jpg|thumb|300px|Pludmale Bahamu Salās]]
Atlantijas okeānā, sākot no ziemeļiem pulksteņa rādītāja virzienā ir šādas jūras, jūras līči un šaurumi:
* [[Dāņu šaurums]] starp Grenlandi un Islandi — savieno ar Ziemeļu Ledus okeānu
* [[Norvēģu jūra]]
* [[Ziemeļjūra]]
* [[Baltijas jūra]] — gandrīz pilnībā norobežota iekšējā jūra aiz Ziemeļjūras
* [[Īrijas jūra]]
* [[Ķeltu jūra]]
* [[Lamanšs]] — šaurums starp kontinentālo Eiropu un [[Lielbritānija|Lielbritāniju]]
* [[Biskajas līcis]]
* [[Vidusjūra]] — gandrīz pilnībā norobežota iekšējā jūra
* [[Melnā jūra]] — gandrīz pilnībā norobežota jūra aiz Vidusjūras
* [[Gvinejas līcis]]
* [[Skotijas jūra]] — daļēji atrodas Dienvidu okeānā
* [[Dreika šaurums]] — savieno ar Kluso okeānu
* [[Karību jūra]]
* [[Meksikas līcis]]
* [[Sargasu jūra]] — nav fiziski norobežota no pārējā okeāna, taču to norobežo straumes
* [[Labradoras jūra]]
* [[Deivisa šaurums]] starp Ziemeļu ledus okeānam piederīgo [[Bafina jūra|Bafina jūru]] un Labradoras jūru.

=== Salas ===
[[Attēls:Pico.png|thumb|300px|Piko vulkāns Azoru salās]]
Dažas no Atlantijas okeāna salām un salu grupām.
* [[Antiļu salas]]
** [[Espanjola|Haiti]]
** [[Kuba]]
** [[Puertoriko]]
* [[Makaronēzija]]
** [[Azoru salas]]
** [[Madeira]]
** [[Kanāriju salas]]
** [[Zaļā raga salas]]
* [[Bafina Zeme]]
* [[Bahamu Salas]]
* [[Bermudu salas]]
* [[Debesbraukšanas sala]]
* [[Dienviddžordžija]]
* [[Dienvidsendviču salas]]
* [[Farēru salas]]
* [[Folklenda salas]]
* [[Grenlande]]
* [[Īslande]]
* [[Īrija]]
* [[Lielbritānija]]
* [[Ņūfaundlenda]]
* [[Sanpedru un Sanpaulu salas]]
* [[Svētās Helēnas sala]]
* [[Šetlendas salas]]
* [[Tristana da Kunjas salas]]

=== Nogulumi ===
Uz kontinentālā šelfa atrod pārsvarā [[terigēnais iezis|terigēnos iežus]] - smiltis, mālus, kurus šeit atnesušas upes un vēji. Vislielāko biezumu šādi nogulumi sasniedz lielu upju [[grīva|grīvās]], jo sevišķi planētas lielākās upes - [[Amazone (upe)|Amazones]] grīvā.

Dziļjūras daļā, [[pelaģiāle|pelaģiālē]] gultni veido okeānā dzīvojošo organismu atliekas. Šādu nogulumu biezums variē no 60 līdz 3 300 metriem, lielāko biezumu sasniedzot vietās, kur notiek [[apvelings]].

Okeāna gultnē veidojas arī [[autigēns|autigēni]] nogulumi - nogulumi, kas veidojas uz vietas. Pazīstamākie šāda veida nogulumi ir [[mangāna konkrēcija]]s, kuras veidojas vietās, kur pārējo nogulumu veidošanās notiek ļoti lēni jeb kur nogulumus pāršķiro straumes.

=== Ūdens raksturojums ===
Sāļš ūdens kā visās citās jūrās vai okeānos.
Kopumā Atlantijas okeāns ir sāļākais no Zemes okeāniem - virsējā ūdens slāņa sāļums variē no 33 līdz 37 [[promile|‰]], taču tas mainās atkarībā no klimatiskajiem apstākļiem un ģeogrāfiskās atrašanās vietas. Ūdens sāļumu palielina tādi faktori kā: augsta iztvaikošana, sausums, maza saldūdens pietece no krasta. Sāļumu pazemina ledus kušana, daudz nokrišņu, liela upju ūdens pieplūde. Vismazākais sāļums okeānā ir ziemeļos no [[ekvators|ekvatora]], kur līst daudz lietus, lielu upju grīvās. Vislielākais sāļums - ap 25° Z platuma grādos un dienvidos no ekvatora, kur maz nokrišņu un liela ūdens iztvaikošana.

[[Attēls:Ipaneman beach Rio de Janeirossa.jpg|300px|thumb|Ipanemas pludmale, Riodežaneiro, Brazīlija]]

==== Temperatūra ====
Ūdens virsējā slāņa temperatūru nosaka platuma grādi, straumju režīms, gadalaiks. Atlantijas okeānā temperatūra variē no -2&nbsp;°C līdz 29&nbsp;°C. Vissiltākais ūdens ir ziemeļos no ekvatora un visaukstākais - polārajos reģionos.

==== Straumes ====
* Dienvidu daļā, uz robežas ar Dienvidu okeānu no Dreika šauruma uz austrumiem plūst aukstā [[Rietumvēju straume]].
* Gar [[Patagonija]]s krastiem uz ziemeļiem tek Rietumvēju straumes atzars - aukstā [[Folklendu straume]].
* Gar Āfrikas rietumu krastu plūst Rietumvēju straumes atzars - aukstā [[Bengelas straume]], kas pie Angolas atvirzās nost no krasta. Dienvidos no ekvatora, okeāna centrālajā daļā tā ir iesilusi un sadalās.
* No Bengelas straumes dienvidrietumu virzienā atdalās un gar Brazīlijas krastu plūst siltā [[Brazīlijas straume]].
* Ziemeļrietumu virzienā no Bengelas straumes plūst siltā [[Dienvidekvatoriālā straume (Atlantijas okeāns)|Dienvidekvatoriālā straume]]. Starp Antiļu salām tā iekļūst [[Karību jūra|Karību jūrā]], kur to jau sauc par [[Karību straume|Karību straumi]]. Atzars, kas plūst ziemeļos gar Antiļu salām. sasniedz [[Florida]]s piekrasti.
* Pie Floridas krastiem un [[Sargasu jūra|Sargasu jūrā]] sākas siltā [[Golfa straume]], kas plūst ziemeļaustrumu virzienā. Tuvāk [[Eiropa]]skrastiem to jau sauc par [[Ziemeļatlantijas straume|Ziemeļatlantijas straumi]], tā starp Norvēģiju un Špicbergenu sasniedz Ziemeļu Ledus okeānu.
* Pirms Īslandes no Ziemeļatlantijas straumes atdalās tās atzars - siltā [[Irmingera straume]], kas plūst gar [[Grenlande]]s dienvidu krastu.
* Aiz [[Azoru salas|Azoru salām]] no Golfa straumes atdalās vēsā [[Kanāriju straume]], kas plūst gar Āfrikas krastiem līdz Zaļā raga salām.
* No Kanāriju salām gar Āfrikas krastu tālāk, līdz [[Gvinejas līcis|Gvinejas līcim]] plūst siltā [[Gvinejas straume]].
* No Kanāriju salām uz Sargasu jūru plūst siltā [[Ziemeļekvatoriālā straume (Atlantijas okeāns)|Ziemeļekvatoriālā straume]].

Atlantijas okeāna straumju režīms lielā mērā nosaka Atlantijas okeāna piekrastes reģionu klimatu, augu un dzīvnieku valsti un līdz ar to - okeāna krastā dzīvojušo [[civilizācija|civilizāciju]] vēsturi, saimniecību. Lielu, pozitīvu ietekmi uz Eiropas vēsturi un saimniecību atstājusi siltā Golfa straume un Ziemeļatlantijas straume, savukārt Āfrikas ziemeļrietumu piekrasti tuksnesīgu un saimniecībai maz piemērotu darījusi arī vēsā Kanāriju straume.

Savdabīgs Atlantijas okeāna reģions ir Sargasu jūra - liela, straumju izolēta ūdens platība, kurā ūdens sāļums ir jūtami augstāks nekā ap to.

[[Attēls:Sahara dust plume Nov 1998.jpg|300px|thumb|Sahāras tuksneša putekļi virs Atlantijas okeāna]]

=== Klimats ===
Atlantijas okeāna un tā piekrastes reģionu klimatu nosaka ūdens virsējā slāņa temperatūra, okeāna straumes un vēju virzieni. Tā kā ūdens ir viela ar augstu [[siltumietilpība|siltumietilpību]], jūras piekrastē klimats ir mērens, tam nepiemīt krasas sezonālas izmaiņas.

Atlantijas okeāna un tā piekrastes temperatūru nosaka galvenokārt platuma grādi. Reģioni, kas ir visattālākie no ekvatora, ir visaukstākie, vissiltākais ir reģions ziemeļos no ekvatora. Aukstākajos Atlantijas okeāna reģionos nereti veidojas ledus. Ziemās ledus klāj daļu no Labradoras jūras un Dāņu šauruma. Arktikas aisbergi nereti nokļūst pat līdz Madeirai un Bermudu salām.

Lielā mērā klimatu nosaka arī Atlantijas okeāna straumes - [[Ziemeļeiropa|Ziemeļeiropā]] klimats ir salīdzinoši maigāks un siltāks pateicoties siltajai Ziemeļatlantijas straumei. Savukārt aukstās straumes padara [[Kanāda]]s austrumu piekrasti salīdzinoši aukstāku, te biežāk ir [[migla]].

Ziemeļatlantijas dienvidu daļā veidojas spēcīgas [[viesuļvētra]]s, kas regulāri skar Karību jūras salas.

Pastāv uzskati un virkne leģendu par [[Bermudu trijstūris|Bermudu trijstūri]] kā par mistisku vietu, kurā notiek daudz neizskaidrojamu kuģu un lidmašīnu katastrofu - tomēr, šie negadījumi saistāmi ar ļoti intensīvo satiksmi reģionā, viesuļvētrām un citādi nelabvēligiem laika apstākļiem.

== Atlantijas okeāns un cilvēks ==
=== Vēsture ===
Pirmā zināmā reize, kad okeāns minēts kā Atlantijas okeāns (''Atlantis thalassa'', Ἀτλαντὶς θάλασσα) ir [[Hērodots|Hērodota]] darbā ''Historiai'' ap 450 g. pmē. - ar to apzīmējot ūdenstilpi, kas atrodas aiz [[Hērakla stabi]]em, t.i. aiz [[Gibraltārs|Gibraltāra]]. Intensīva Ziemeļatlantijas izpēte sākās līdz ar kuģniecības attīstību. Atlantijas okeāns šķir t.s. "Veco pasauli" (Eiropa, Āfrika un Āzija) no "Jaunās pasaules" (Amerika) un jau ilgstoši notiek diskusijas par to, kurš pirmais šķērsoja Atlantijas okeānu. Ir zināms, ka Atlantijas okeānu šķērsojuši jau [[vikings|vikingi]], taču pastāvīga eiropiešu klātbūtne un kultūras ietekme Amerikā sākās ar [[Kristofors Kolumbs|Kolumba]] ceļojumu pāri Atlantijas okeānam [[1492]]. gadā. Šajā laikā sākās intensīva Atlantijas okeāna izpēte, ko veicināja tas, ka Eiropa bija sadalīta konkurējošās, attīstītās valstis, kas savstarpēji sacentās par jaunatklātās telpas sadali.

Zinātniska Atlantijas okeāna izpēte sākās 19. gadsimtā, 19. gadsimtā strauji uzlabojās arī satiksme un sakari starp abiem Atlantijas okeāna krastiem. Pieaugošā Eiropas un Ziemeļamerikas ekonomika padarīja abas šīs pasaules daļas par dominējošām pasaules lielvarām, kuras Atlantijas okeāns gan nošķir, gan saista. Pastāv pat īpašības vārds, kas apzīmē saikni starp abiem okeāna krastiem - "transatlantisks".

==== Satiksmes un sakari ====
[[1858]]. gadā okeānu pirmoreiz šķērsoja [[telegrāfs|telegrāfa]] kabelis. [[1912]]. gadā okeānā pēc sadursmes ar [[aisbergs|aisbergu]] nogrima kuģis "[[Titanic]]", gāja bojā 1 593 cilvēki. [[1919]]. gadā Atlantijas okeānu pirmoreiz šķērsoja [[lidmašīna]] - amerikāņu [[NC-4]], pa ceļam nolaižoties vairākās salās. Vēlāk [[1919]]. gadā britu lidmašīna pirmoreiz bez [[nosēšanās]] šķērsoja okeānu no Ņūfaundlendas līdz Īrijai.[[1921]]. gadā briti pirmoreiz šķērsoja okeānu ar [[dirižablis|dirižabli]].

[[1927]]. gada [[7. janvāris|7. janvārī]] tika veikts pirmais transatlantiskais [[telefons|telefona]] zvans. [[1998]]. gadā Bens Lekomtē kļuva par pirmo cilvēku, kas pārpeldējis Atlantijas okeānam, apstājoties uz vienu nedēļu Azoru salās.

[[Attēls:New-york-bay.jpg|300px|thumb|Ņujorka]]

=== Ekonomika un vides problēmas ===
Atlantijas okeāns lielā mērā noteicis tā krastos esošo valstu saimnieciskās attīstības vēsturi, liekot attīstīt [[osta|ostu]] saimniecību, kuģniecību, zvejniecību, tirdzniecību. Pēdējās desmitgadēs uzsākta [[nafta]]s un [[dabasgāze]]s atradņu apguve Atlantijas okeāna piekrastē, kontinentālajā šelfā.

Atlantijas okeānā atrodas dažas no produktīvākajām zvejas vietām pasaulē - produktīvākās ir [[Lielais Ņūfaundlendas sēklis]], ASV piekraste pie [[Bahamu Salas|Bahamu Salām]], [[Īslande]]s piekraste, [[Īrijas jūra]], [[Dogera sēklis]] [[Ziemeļjūra|Ziemeļjūrā]] un Folklenda sēkļi Dienvidatlantijā.

Aktīvā saimniecība okeāna krastos, jo īpaši Ziemeļatlantijā, radījusi negatīvu ietekmi uz Atlantijas okeāna vidi. Atlantijas okeānā salīdzinoši ļoti bieži notiek naftas un tās produktu noplūdes, jūrā no kuģiem joprojām nonāk daudz atkritumu, tai skaitā toksiskie atkritumi, jūrā ieplūst piesārņotās upes.

== Skatīt arī ==
* [[Pasaules okeāni un jūras]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Okeāni}}

{{autoritatīvā vadība}}

[[Kategorija:Atlantijas okeāns]]
[[Kategorija:Okeāni]]
[[Kategorija:Okeanogrāfija]]