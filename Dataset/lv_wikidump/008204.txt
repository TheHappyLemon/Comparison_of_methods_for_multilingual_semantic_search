[[Attēls:Lithuanian partisans from the district of Dainava (Southern Lithuania).jpg|thumb|300px|Lietuviešu partizānu vienība Lietuvas dienvidos starp 1940. līdz 1950. gadiem. Lietuvā partizānu karš pret padomju okupācijas varu turpinājās visilgāk no visām [[Baltijas valstis|Baltijas valstīm]] — līdz pat 1956. gadam]]

'''Partizānu karš''' ir neregulāra rakstura karš, kurā piedalās mazas, organizētas un bruņotas vietējo iedzīvotāju grupas cīņā pret okupācijas armiju vai pastāvošo valdību. Nosaukums radies no "[[partizāne]]" — aukstā ieroča, ko plaši izmantoja t.s. zemnieku karos 15.—16. gs. [[Eiropa|Eiropā]].

Partizāni var darboties gan lauku apvidos, kā patvērumu izmantojot mežus vai kalnus, kuros cīnītāji ļoti labi orientējas, gan pilsētās. T.s. ''Tupomari'' ("pilsētas partizāni") taktika radās 20 gs. 70.—80. gados [[Urugvaja|Urugvajā]], un aprakstīta 1969. gadā izdotajā brazīlieša Karlosa Marigelli (nogalināts apšaudē ar policiju [[Sanpaulu]]) rokasgrāmatā “Mazā instrukciju rokasgrāmata pilsētas partizāniem”, kas kļuva par paraugmodeli [[Terorisms|teroristiem]] [[Rietumeiropa|Rietumeiropā]] 80. gados.

Partizānu darbības sekmīgums ir pilnībā atkarīgs no vietējo [[Civiliedzīvotāji|civiliedzīvotāju]] atbalsta, kas partizānus nodrošina ar pārtiku un informē par to pretinieku darbībām. Ja šāda atbalsta nav (civiliedzīvotāji ziņo varas iestādēm par jebkurām pamanītām partizānu darbībām), partizānu grupas tiek ātri likvidētas.

== Taktika ==

* Pretinieka infrastruktūras iznīcināšana — piemēram, tiltu, sliežu ceļu spridzināšana, sakaru līniju iznīcināšana utt.
* [[Propaganda]] — piemēram, patiesas un nepatiesas pretinieku nomelnojošas informācijas izplatīšana visos iespējamos veidos, nolūkā palielināt simpatizējošo skaitu iedzīvotāju vidū (retāk, ārvalstu atbalstu vai pat pretinieka pārstāvju atbalstu).
* Pretinieka dzīvā spēka iznīcināšana — uzbrukumi, [[karaspēks|karaspēka]], [[policija]]s, [[žandarmērija]]s vai t.s. ''[[Nāves eskadroni|nāves eskadronu]]'' patruļām.
* [[Terorisms]] — pretinieka un tā atbalstītāju iebiedēšana jebkādā veidā (nogalinot pretinieka civilās varas pārstāvjus, to ģimeņu locekļus, spridzinot pārvaldes objektus utt.).

Nejaukt ar divu vai vairāku valstu militāra konflikta laikā pretinieka teritorijā iesūtītu [[kaujinieks|kaujinieku]] darbību, kuru taktika gandrīz ir identiska, bet kuri tiek vadīti no ārienes.

== Skatīt arī ==
* [[Kaujinieks]]
* [[Terorisms]]

== Ārējās saites ==
* [http://www.britannica.com/eb/article-9110197/guerrilla-warfare Encyclopaedia Britannica, Guerrilla warfare] {{en ikona}}
* [http://www.sepiamutiny.com/sepia/archives/002207.html Counter Insurgency Jungle Warfare School (CIJWS) India] {{en ikona}}
* [http://www.hpbt.org/articles/partizan.htm Спутник Партизана — 1942.g. PSRS izdota pamācība partizāniem Vācijas okupētajā teritorijā] {{Webarchive|url=https://web.archive.org/web/20080811033143/http://www.hpbt.org/articles/partizan.htm |date={{dat|2008|08|11||bez}} }}

{{Militārisms-aizmetnis}}

{{autoritatīvā vadība}}

[[Kategorija:Kara taktika]]
[[Kategorija:Partizānu kari]]