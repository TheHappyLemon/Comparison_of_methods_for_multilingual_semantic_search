{{Citas nozīmes|Lielupes upi|Lielupe (nozīmju atdalīšana)|Lielupe}}
{{Upes infokaste
  | nosaukums        = Lielupe
  | attēls           = Lielupe river at Jelgava by Igors Jefimovs.jpg
  | paraksts         = Lielupe un tās atteka [[Driksa]] pie [[Jelgava]]s
  | karte             = Latvijas upe Lielupe karte.png
  | kartes_paraksts   = [[Mūsa]], [[Mēmele]], Lielupe un [[Babītes ezers]].
  | kartes_izmērs     = 
  | garums           = 119
  | baseins          = 17 600
  | baseins_latvijā  = 8800
  | kritums          = 10.8
  | gada_notece      = 3,54
  | caurtece         = 106
  | izteka           = pie Bauskas 
  | satekupes        = [[Mūsa]], [[Mēmele]]
  | ieteka           = [[Rīgas līcis]], [[Daugava]] (caur Buļļupi)
  | tek_caur         = {{LAT}}
  | baseina_valstis  = {{LAT}}<br />{{LTU}}
  | pietekas         = [[Svēte (upe)|Svēte]], [[Iecava (upe)|Iecava]]
  | sāk_plat_d=56 | sāk_plat_m=24 | sāk_plat_s=10 | sāk_plat_NS=N 
  | sāk_gar_d=24 | sāk_gar_m=9 | sāk_gar_s=25 | sāk_gar_EW=E 
  | iet_plat_d=57 | iet_plat_m=0 | iet_plat_s=34 | iet_plat_NS=N 
  | iet_gar_d=23 | iet_gar_m=55 | iet_gar_s=57 | iet_gar_EW=E 
}}

'''Lielupe''' ir lielākā [[Zemgale]]s upe, caurteces ziņā otra lielākā [[Latvija]]s upe{{nepieciešama atsauce}} (aiz [[Daugava]]s). Upes dziļums augštecē ir apmēram 1 m, lejpus [[Jelgava]]s — 8—12 m, lejtecē — 15—20 m. Lielupe ir tikai 119 km gara, toties tai ir 250 pieteku.{{nepieciešama atsauce}} Jelgavas pilsētas teritorijā tās atteka [[Driksa]] iekļauj [[Pilssala|Pilssalu]]. Krasti daudzviet aizauguši. Lielupei ir ļoti mazs kritums — 10,8 m (0,1 m/km), it sevišķi lejtecē, kur tā kļūst daudz platāka un dziļāka. Vidējais caurplūdums grīvā ir 106 m³/s (maksimālais 1380 m³/s, minimālais 10,6 m³/s).

== Upes raksturojums ==
Lielupe sākas pie [[Bauska]]s, satekot [[Mēmele (upe)|Mēmelei]] un [[Mūsa]]i, bet ietek [[Baltijas jūra]]s Rīgas līcī [[Jūrmala]]s pilsētas austrumu malā.

No Bauskas līdz [[Mežotnes pilskalns|Mežotnes pilskalnam]] Lielupe plūst pa senleju, kas veidojusies [[dolomīts|dolomītos]]. Ūdenstūristiem Lielupe būs interesantāka augšdaļas posmā, kur krasti stāvāki un pie mazāka ūdens jūtamas krāces (kādus 27 km garš posms no [[Bauska]]s līdz [[Emburga (Salgales pagasts)|Emburgai]]). Lejpus Mežotnes ieleja paplašinās, upe lēni plūst pa plašu ieleju [[Zemgales līdzenums|Zemgales līdzenumā]] un [[Piejūras zemiene|Piejūras zemienē]]. Pavasarī, veidojoties ledus sastrēgumiem, Lielupe agrāk mēdza iziet no krastiem, applūdinot lauksaimniecības zemes. Intensīvu nokrišņu dēļ plūdi bija iespējami arī vasarā. Tie radīja lielus zaudējumus zemnieku saimniecībām. Lai samazinātu plūdu apmērus, daudzviet gar Lielupi un tās pietekām tika izveidoti aizsargdambji.

== Lielākās pietekas ==

=== Kreisā krasta pietekas ===
* [[Kaucīte]],
* [[Īslīce (upe)|Īslīce]],
* [[Svitene (upe)|Svitene]],
* [[Sesava (Lielupes pieteka)|Sesava]],
* [[Vircava (upe)|Vircava]],
* [[Platone (upe)|Platone]],
* [[Svēte (upe)|Svēte]].

=== Labā krasta pietekas ===
* [[Garoze (upe)|Garoze]],
* [[Iecava (upe)|Iecava]],
* [[Spuņņupe]] (agrāk savienoja ar [[Babītes ezers|Babītes ezeru]]).

== Upju transports ==
[[Attēls:Lielupes pasažieru kuģis Mitau.jpg|thumb|250px|Lielupes pasažieru kuģis ''Mitau'' (20. gadsimta sākums)]]
[[Attēls:Lielupe pie Valgundes.jpg|thumb|250px|Lielupes pasažieru kuģītis pie [[Valgundes pagasts|Valgundes muižas]] (20. gadsimta sākums)]]
[[Attēls:Lielupes ieteka jūrā.jpg|thumb|250px|Lielupes ieteka jūrā]]
Lielupes dziļums uz leju no Jelgavas ir no 5 līdz 15 m. Tas paver iespēju kuģu transportam no [[Rīga]]s un [[Jūrmala]]s līdz Jelgavai, kas bija galvenais smago kravu transporta veids līdz pat [[Dzelzceļa līnija Rīga—Jelgava|Rīgas—Jelgavas dzelzceļa]] izbūvei 19. gadsimta beigās. 19. gadsimta beigās un 20. gadsimtā pa upi notika intensīva [[barža|baržu]] satiksme no mālu ieguves karjeriem Lielupes un [[Iecava (upe)|Iecava]] krastos uz ķieģeļu fabrikām Lielupes krastos un Rīgā.

Mūsdienās upes izmantošanu kuģniecībā, jahtu tūrismā un sportā traucē smilts saneši, kas intensīvi uzkrājas Lielupes grīvā.<ref>{{Tīmekļa atsauce|url=https://www.lsm.lv/raksts/zinas/ekonomika/riga-attista-jahtu-ostas-jurmala-neiztiritas-lielupes-del-paliek-bez-turistiem.a462550/|title=Rīga attīsta jahtu ostas; Jūrmala neiztīrītās Lielupes dēļ paliek bez tūristiem|website=www.lsm.lv|access-date=2022-07-20|language=lv}}</ref>

== Vēsture ==
Pirmo reizi vēsturiskajos tekstos Lielupe pieminēta [[Indriķa hronika]]s XXIII nodaļā sakarā ar 1219. gadā notikušo [[zemgaļi|zemgaļu]] vecākā [[Viestards|Viestarda]] uzbrukumu [[Mežotne]]s pilskalnam. Hronikas vecākajā variantā (t.s. Zamoisku kodeksā) upe, pa kuru krustneši devās palīgā mežotniešiem, tika dēvēta par ''Missa''. 15.—17. gadsimtos Indriķa hronikas norakstos šīs upes nosaukums bija kļuvis par ''Mussa'', tāpēc tulkotāji J. G. Arnts un A. Hanzens nešaubījās, ka apraksts attiecas uz Lielupi, jo pēdējā rodas, [[Mūsa]]i saplūstot ar [[Mēmele|Mēmeli]]. Lielupes vāciskais nosaukums ''Semgaller-Aa'' bija vēlākajos gadsimtos radies upes platākās daļas nosaukums lejpus no [[Bauska]]s pils, kura vietā latvieši lietoja mūsdienu nosaukumu "Lielupe".{{nepieciešama atsauce}}

Pēc Indriķa hronikas senākā varianta atklāšanas 19. gadsimta vidū, kur ''Mussa'' vietā bija ''Missa'', daļa autoru (''Pabst 1867; Arndt 1874'') par šo upi sāka uzlūkot nevis Lielupi, bet [[Misa (upe)|Misu]]. Vēlāk rūpīga hidronīmu analīze neradīja šaubas, ka hronikā ir domāta Lielupe, ko augšgalā [[lietuvieši]] (seno zemgaļu ietekmē) vēl arvien sauca par Mūšu.<ref>[http://books.google.lv/books?id=FTcKVOltR84C&pg=PA108&lpg=PA108&dq=Sagera+bielenstein&source=bl&ots=d2M6Z-J7NL&sig=xzddmOWLMgqgJ1xl2NwJ59uusBE&hl=lv&ei=br5UTeH0DsSDOrvn0KQF&sa=X&oi=book_result&ct=result&resnum=1&ved=0CBcQ6AEwAA#v=onepage&q&f=false Bielenstein A Die Grenzen des lettischen Volksstammes und der lettischen Sprache in der Gegenwart und im 13.Jahchundert. SPb., 1892. 548 S. — 103—104 lpp.]{{Novecojusi saite}}</ref>

Savukārt 1254. gada [[Upmales dalīšanas līgums|Upmales dalīšanas līgumā]] Lielupe saukta par ''aque, que dicitur Semegallera'' — upi, ko sauc par ''Semegallera'' — no {{val|de|Semigaller Aa}}.{{nepieciešama atsauce}} No teksta noprotams, ka arī [[Mūsa]]s upi toreiz dēvēja šajā pašā vārdā.<ref>{{Tīmekļa atsauce |url=http://www.historia.lv/publikacijas/akadeemiskie_raksti/altements.001.htm |title=Altements, A. Zemgales novadu sadalīšana 1254. gadā. Senatne un Māksla. 1936. Nr.2, 165.—168.lpp. |access-date={{dat|2012|07|19||bez}} |archiveurl=https://web.archive.org/web/20070717232043/http://www.historia.lv/publikacijas/akadeemiskie_raksti/altements.001.htm |archivedate={{dat|2007|07|17||bez}} }}</ref>

1413. gadā [[Žilbērs de Lanuā]], ceļodams uz [[Rīga|Rīgu]] cauri [[Kurzeme]]i, sauca Lielupi par ''Camegalzaru'' (no {{val|de|Semigaller Aa}}): "divas jūdzes atstatumā no Rīgas es cēlos pāri platai upei, ko sauc par ''Tzamegaelzara'', un nonācu Rīgā."<ref>{{Tīmekļa atsauce |url=http://www.historia.lv/alfabets/L/la/lanua/teksts/spekke.htm |title=Izvilkumi no franču bruņinieka Žilbēra de Lanuā ceļojuma apraksta par Livoniju (15. gadsimta pirmā puse). |access-date={{dat|2014|05|03||bez}} |archiveurl=https://web.archive.org/web/20131109042845/http://www.historia.lv/alfabets/L/la/lanua/teksts/spekke.htm |archivedate={{dat|2013|11|09||bez}} }}</ref>

Līdz pat 1697. gadam Lielupe ietecēja [[Daugava|Daugavā]], bet kādas stipras vētras laikā Lielupe pie tagadējās [[Bolderāja]]s pārrāva kāpas un pa tagad aizsērējušo [[Ziemeļupe]]s līča turpinājumu ietecēja tieši Rīgas līcī.{{nepieciešama atsauce}}

1755. gadā Lielupe izlauzās uz jūru tagadējā ietekas vietā. Senākā Lielupes lejas daļa līdz tās agrākajai ietekai Daugavā tiek saukta par [[Buļļupe|Buļļupi]], kas, iespējams, ir viens no Lielupes lejteces senajiem nosaukumiem.{{nepieciešama atsauce}}

== Zivis ==
Lielupē mīt [[plauži]], [[līdakas]], [[raudas]], [[asaris|asari]], [[zandarti]], [[līņi]], [[salates]], [[vimbas]], [[zuši]], [[vēdzeles]], [[sams|sami]].<ref>[https://www.tvnet.lv/5177025/pusaudzis-lielupe-noker-milzu-samu Pusaudzim no Šveices Lielupē milzu loms — 12,7 kilogramus smags sams.]</ref> Sevišķi liela [[makšķernieks|makšķernieku]] rosība vērojama pavasarī vimbu laikā.

== Atsauces ==
{{atsauces}}

== Ārējās saites ==
* [http://www.copeslapa.lv/udns/lielupe.htm Lielupes apraksts]


{{Rīgas līča piekrastes upes}}
{{Lielupes pietekas|nocat=true}}

[[Kategorija:Latvijas upes]]
[[Kategorija:Lielupes baseina upes]]
[[Kategorija:Lielupe]]
[[Kategorija:Rīgas upes]]
[[Kategorija:Jelgavas upes]]
[[Kategorija:Jūrmalas upes]]
[[Kategorija:Bauskas novada upes]]
[[Kategorija:Jelgavas novada upes]]
[[Kategorija:Mārupes novada upes]]
[[Kategorija:Cenu pagasts]]