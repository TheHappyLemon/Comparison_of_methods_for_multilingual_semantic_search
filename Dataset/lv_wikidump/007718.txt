[[Attēls:2015 Kłodzko, ul. Objazdowa, rurociąg ciepłowniczy 03.JPG|thumb|300x300px|Cauruļvadu sistēmas kompensators- mainoties [[Gaisa temperatūra|gaisa temperatūrai]], tās var paredzami saliekties un neplaisāt.]]
'''Termiskā izplešanās''' ir ķermeņa lineāro izmēru, tilpuma un formu izmaiņas, mainoties tā [[temperatūra]]i. Šķidrumu un [[Gāze|gāzu]] termiskās izplešanās daudzumu pie pastāvīga [[Spiediens|spiediena]] raksturo ar [[Izobārais process|izobāro]] [[Termiskā izplešanās koeficients|izplešanās koeficientu]]. Cietvielu termiskās izplešanās raksturošanai papildus izmanto lineāro termiskās izplešanās koeficientu. [[Monokristāli]]em [[anizotropija]]s dēļ termiskā izplešanās dažādos virzienos ir dažāda.

Temperatūra ir funkcija no vidējās materiāla [[Molekula|molekulārās]] [[Kinētiskā enerģija|kinētiskās enerģijas]]. Materiālu sildot, tā molekulu kinētiskā enerģija palielinās. Šī iemesla dēļ molekulas sāk kustēties vairāk un palielinās vidējās attālums starp tām. Tāpēc vairums materiālu, palielinoties temperatūrai, izplešas.

== Termiskās izplešanās koeficients ==
Termiskās izplešanās koeficients raksturo, kā mainīsies objekta izmērs līdz ar temperatūras maiņu. Tas parāda, par kādu daļu mainīsies ķermeņa izmērs, izmainoties temperatūrai par 1 grādu pie konstanta spiediena. Tiek izmantoti vairāku veidu termiskās izplešanās koeficienti: lineārais, [[Laukums|laukuma]], [[Tilpums|tilpuma]].

=== Lineārā izplešanās ===
[[Attēls:Linia dilato.png|thumb|Stieņa garuma izmaiņa temperatūras ietekmē.|300x300px]]
Lineāras termiskās izplešanās koeficients raksturo ķermeņa izmēra izmaiņu vienā [[Dimensija|dimensijā]]. Apskatām stieni ar garumu <math>L_0</math>, kura temperatūra tiek palielināta par <math>\Delta T</math>. Šo sakarību var aprakstīt ar formulu <math>\Delta L = \alpha L_0 \Delta T</math>, kur <math>\alpha</math> — lineārās termiskās izplešanās koeficients. Formulu var pārveidot arī citos veidos:

<math>L-L_0=\alpha L_0 \Delta T</math>

<math>L=L_0(1+\alpha \Delta T)</math>

<math>{\Delta L \over L}=\alpha \Delta T</math>

Šis vienādojums ir spēkā, ja ķermeņa pagarinājums ir neliels un izplešanās koeficients būtiski nemainās līdz ar temperatūru.

=== Laukuma izplešanās ===
Laukuma izplešanās koeficients raksturo izmaiņu materiāla laukumā, izmainoties tā temperatūrai. Laukuma izmaiņu izsaka ar formulu:

<math>{\Delta A \over A}=\alpha_A \Delta T</math>,

kur <math>A</math> ir materiāla laukums, un <math>\alpha_A</math> ir laukuma izplešanās koeficients. Sakarību starp lineārās izplešanās koeficientu un laukuma izplešanās koeficientu var aptuveni pieņemt: <math>\alpha_A=2 \alpha_L</math>

=== Tilpuma izplešanās ===
Ķermeņa tilpuma izmaiņu var aprakstīt pēc formulas <math>{\Delta V \over V}=\alpha_V \Delta T</math>, kur <math>V</math> ir ķermeņa sākotnējais tilpums un <math>\alpha_V</math> ir tilpuma izplešanās koeficients

Aplūkosim izotropisku materiālu, piemēram, tērauda kubu ar malu garumu <math>L_0</math>. Mainoties temperatūrai, tā jaunais garums būs <math>L=L_0(1+\alpha \Delta T)</math>. Attiecīgi jaunais tilpums:

<math>V=L^3=L_0^3(1+3 \alpha \Delta T + 3 \alpha^2 \Delta T^2 + \alpha^3 \Delta T^3)</math>

Ar lielu precizitāti var pieņemt, ka <math>\alpha^2</math> un <math>\alpha^3</math> ir nulle, jo parasti termiskā izplešanās koeficienta vērtība ir ļoti niecīga.<ref>{{Cite web|url=http://hyperphysics.phy-astr.gsu.edu/hbase/thermo/thexp2.html#c3|title=Thermal Expansion|website=hyperphysics.phy-astr.gsu.edu}}</ref>

Tādā gadījumā <math>V=V_0(1+3\alpha \Delta T)</math> un attiecīgi <math>\alpha_V=3 \alpha_L</math>.

== Šķidrumu termiskā izplešanās ==
[[Attēls:Quecksilber-Rektal-Fieberthermometer.jpg|thumb|Dzīvsudraba termometrs, kas izmanto šķidruma termiskās izplešanās īpašību|300x300px]]
Vairums šķidrumu palielina savu tilpumu, palielinoties temperatūrai, un samazina tilpumu, samazinoties temperatūrai. Šķidrumu termiskās izplešanās koeficients parasti ir lielāks nekā cietām vielām. Šī iemesla dēļ šķidrumi parasti izplešas, kad tiek sasildīti.<ref>{{Cite web|url=https://www.encyclopedia.com/science-and-technology/physics/physics/thermal-expansion|title=Thermal Expansion &#124; Encyclopedia.com|website=www.encyclopedia.com}}</ref>

[[Termometrs|Termometri]] darbojas pēc šī principa. Dzīvsudraba termometrs mēra tilpumu noteiktam daudzumam [[Dzīvsudrabs|dzīvsudraba]]. Lai definētu mērvienības, tiek izvēlēti 2 atskaites punkti, piemēram, ūdens [[Sasalšana|sasalšanas]] un [[Viršana|vārīšanās]] temperatūra, un piešķirtas tiem attiecīgas vērtības, piemēram, 0 un 100.<ref>Daniel v. Schroeder. ''An introduction to thermal physics.'' Addison-Wesley, 1999. 3.lpp. {{ISBN|978-0201380279}}</ref>

Salīdzinoši neliels daudzums materiālu saraujas noteiktos temperatūras diapazonos, kad tiek karsēti. Šo parādību parasti sauc par negatīvu termisko izplešanos, nevis saraušanos. Ūdens pieder pie šiem izņēmumiem. Pie 0,4 grādiem pēc Celsija, tas sasniedz savu maksimālo blīvumu. Temperatūras diapazonā no 0 līdz 4 grādiem pēc Celsija izplešanās koeficients ir negatīvs. To var izskaidrot ar [[ūdeņraža saite|ūdeņraža saišu]] īpašībām ūdenī.<ref>Boundless. [https://www.boundless.com/physics/textbooks/boundless-physics-textbook/temperature-and-kinetic-theory-12/thermal-expansion-103/special-properties-of-water-373-5048/ “Special Properties of Water.”] {{Webarchive|url=https://web.archive.org/web/20160305013537/https://www.boundless.com/physics/textbooks/boundless-physics-textbook/temperature-and-kinetic-theory-12/thermal-expansion-103/special-properties-of-water-373-5048/ |date={{dat|2016|03|05||bez}} }} ''Boundless Physics''. Boundless, 21 Jul. 2015</ref> Šo ūdens īpašību ir jāņem vērā ūdensapgādes un apkures sistēmās, jo ūdens, sasalstot un izplešoties, var izraisīt plaisas caurulēs [[Mehāniskais spriegums|spriegumu]] dēļ.

== Dažādu materiālu un šķidrumu termiskās izplešanās koeficienti<ref>John Croom, [http://cnx.org/contents/9MKHWAsC@1.10:C20NI-lv@4/Thermal-Expansion-of-Solids-an AP Physics 1 Textbook] by OpenStax College. cnx.org</ref> ==
{| class="wikitable"
!Materiāls
!Lineārais koeficients <math>\alpha</math><math>(10^{-6}  K^{-1})</math>
!Tilpuma koeficients <math>\alpha_V</math>

<math>(10^{-6}  K^{-1})</math>
|-
|Alumīnijs
|25
|75
|-
|Misiņš
|19
|56
|-
|Varš
|17
|51
|-
|Zelts
|14
|42
|-
|Svins
|29
|87
|-
|Sudrabs
|18
|54
|-
|Betons
| -12
| -36
|-
|Benzīns
|
|950
|-
|Glicerīns
|
|500
|-
|Dzīvsudrabs
|
|180
|-
|Ūdens
|
|210
|-
|Etilspirts
|
|1100
|}

== Skatīt arī ==

* [[Bimetāls]]
* [[Īpatnējā siltumietilpība]]

== Atsauces ==
{{atsauces}}

[[Kategorija:Termodinamika]]