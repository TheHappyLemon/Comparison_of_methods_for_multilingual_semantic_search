[[Attēls:Halebopp031197.jpg|thumbnail|235px|[[Heila—Bopa komēta]]. Fotogrāfija uzņemta 1997. gada 11. martā]]
'''Komēta''' ({{val-el|κομήτης}}, ''komḗtēs'' — ‘matains’) ir jebkurš maza izmēra kosmiskais ķermenis, kas atrodas [[orbīta|orbītā]] ap [[Saule|Sauli]]. Tuvojoties pietiekami tuvu Saulei, var redzēt komētas galvu un asti, kas veidojas izplūstot no komētas kodola gāzēm un putekļiem [[Saules vējš|Saules vēja]] ietekmē. Komētas kodols sastāv no [[ledus]], [[putekļi|putekļu]], [[akmens]] un sasalušu [[gāze|gāzu]] maisījuma, kura izmērs caurmērā var būt no dažiem [[kilometrs|kilometriem]] līdz pat vairākiem desmit kilometriem.

Komētu orbitālie [[apriņķošanas periods|apriņķošanas periodi]] ap Sauli var būt dažādi, sākot no dažiem gadiem līdz pat simtiem un tūkstošiem gadu. Dažas nonāk [[Saules sistēma|Saules sistēmā]] tikai vienreiz, lai pēc tam to pamestu uz visiem laikiem, nonākot [[starpzvaigžņu telpa|starpzvaigžņu telpā]]. Īsperioda komētas domājams ir veidojušās [[Koipera josla|Koipera joslā]], kas atrodas aiz [[Neptūns (planēta)|Neptūna]] orbītas.<ref name="Davidsson"/> Savukārt pārējās komētas iespējams veidojas tā sauktajā [[Orta mākonis|Orta mākonī]] — lielā, sfēriskā komētu mākonī aptuveni no {{nobr|50 000}} līdz {{nobr|100 000}} [[astronomiskā vienība|astronomisko vienību]] attālumā no Saules. Lielākoties komētu orbītas ir ļoti izstieptas. Komētu orbītas ir stipri mainīgas — tās ietekmē lielo [[planēta|planētu]] [[gravitācija]]s spēki.

Pirms termina "komēta" ieviešanas komētas latviešu valodā dēvēja par "asteszvaigznēm".<ref>[http://www.dzm.lu.lv/dbz/IT/D_12/info_dbz/k.html Vārdnīca - K] {{Webarchive|url=https://web.archive.org/web/20121113011805/http://www.dzm.lu.lv/dbz/IT/D_12/info_dbz/k.html |date={{dat|2012|11|13||bez}} }} {{lv ikona}}</ref> Komētu [[astronomiskais simbols]] ir šāds: ☄.

== Komētu pētniecības vēsture ==
[[Senie laiki|Senajos laikos]] un [[viduslaiki|viduslaikos]] komētu parādīšanās pie debesjuma tika uztverta kā zīme no dieviem. Nereti tika uzskatīts, ka komēta līdzi atnesīs [[nelaime]]s un citas likstas. [[4. gadsimts p.m.ē.|4. gadsimtā p.m.ē.]] sengrieķu filozofs [[Aristotelis]] uzskatīja, ka komētas ir kaut kāda veida emisija no [[Zeme]]s un tās ir [[Zemes atmosfēra|atmosfēras]] parādības.<ref name="Aristotelis"/> [[15. gadsimts|15. gadsimtā]] vācu astronoms [[Regiomontans]] (''Regiomontanus'') bija pirmais, kas izvirzīja domu, ka komētas ir atsevišķi un neatkarīgi [[astronomisks objekts|astronomiski objekti]], bet to, ka tas tā tik tiešām ir, [[16. gadsimts|16. gadsimtā]] pierādīja dāņu astronoms [[Tiho Brahe]]. Brahe to pierādīja, kad novēroja [[1577. gada Lielā komēta|1577. gada Lielo komētu]]. Viņš pēc novērojumiem aprēķināja, ka tā kustas vismaz 230 Zemes rādiusu attālumā. Līdz ar to teorija, ka tās ir atmosfēras parādības, tika apgāzta.<ref name="Brahe"/> Pagāja diez gan ilgs laiks, līdz šis pieņēmums guva atzinību no plašākām ļaužu masām. Pat slavenais itāļu astronoms [[Galileo Galilejs]] nespēja pieņemt šo jauno teoriju.<ref name="Brahe"/> [[1682]]. gadā [[Edmonds Halejs]], novērojot [[Haleja komēta|Haleja komētu]] un salīdzinot informāciju par komētas novērojumiem 1607., 1531. un 1456. gadā, pierādīja, ka komēta ir [[periods|periodiska]] un tās apriņķošanas periods ir 76 gadi. Līdz tam valdīja uzskats, ka tie ir nejauši debess ķermeņi. Mūsdienās katru gadu vidēji tiek atklātas no 20 līdz 30 komētām, savukārt kāda no [[Lielā komēta|Lielajām komētām]] tiek novērota vidēji reizi pa desmit gadiem.

== Atsauces ==
{{atsauces|
<ref name="Davidsson">{{tīmekļa atsauce | url= http://www.astro.uu.se/~bjorn/eng_comet.html | title= Comets - Relics from the birth of the Solar System | author= Björn Davidsson | publisher= Uppsala University, 2008 | language= angliski | access-date= {{dat|2009|01|31||bez}} | archiveurl= https://www.webcitation.org/6GjmsmyJk?url=http://www.astro.uu.se/~bjorn/eng_comet.html | archivedate= {{dat|2013|05|19||bez}} }}</ref>
<ref name="Aristotelis">{{tīmekļa atsauce | url= http://www.solarviews.com/eng/comethistory.htm | title= Comet Historical Background | publisher= www.solarviews.com | accessdate= 2011-08-11 | language= angliski | archiveurl= https://web.archive.org/web/20110810125337/http://www.solarviews.com/eng/comethistory.htm | archivedate= 2011-08-10 }}</ref>
<ref name="Brahe">{{tīmekļa atsauce | url= http://www.mallorcaweb.net/masm/Comets.htm | title= Comets | publisher= www.mallorcaweb.net | accessdate= 2011-08-11 | language= angliski | archiveurl= https://web.archive.org/web/20100712202814/http://www.mallorcaweb.net/masm/Comets.htm | archivedate= 2010-07-12 }}</ref>
}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Astronomija-aizmetnis}}

{{Saules sistēma}}

{{autoritatīvā vadība}}

[[Kategorija:Komētas| ]]