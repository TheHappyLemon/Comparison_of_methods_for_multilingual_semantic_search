'''Ekspresionisms''' (no {{val|la|expressio}} — 'izteiksme') ir mākslas kustība, kas radās 20. gadsimta sākumā [[Vācija|Vācijā]]. Ekspresionisma mākslai raksturīga realitātes izkropļošana ar nolūku radīt emocionālu efektu un atspoguļot cilvēka iekšējās sajūtas; tai raksturīgas intensīvas (bieži — negatīvas, satraucošas, bailes raisošas) emocijas.<ref name="ThompsonB">Bruce Thompson, University of California, Santa Cruz, [http://media.ucsc.edu/classes/thompson/weimar.html lecture on Weimar culture/Kafka'a Prague] {{Webarchive|url=https://web.archive.org/web/20100111221535/http://media.ucsc.edu/classes/thompson/weimar.html |date={{dat|2010|01|11||bez}} }}</ref><ref>Chris Baldick ''Concise Oxford Dictionary of Literary Terms'', entry for Expressionism</ref> Tiek uzskatīts, ka ekspresionisms vismaz daļēji uzskatāms par pretstatu [[impresionisms|impresionismam]].<ref>{{grāmatas atsauce |title=Enciclopedia Garzanti della letteratura |last=Garzanti |first=Aldo |year=1974 |origyear=1972 |publisher=[[Guido Villa]] |location=Milan |isbn= |pages=963 |language=Italian|ref=garzanti}} page 241</ref>

Par nozīmīgākajiem māksliniekiem ekspresionistiem uzskata [[Georgs Kaizers|Georgu Kaizeru]], [[Ernsts Tollers|Ernstu Tolleru]], [[Vasilijs Kandinskis|Vasiliju Kandinski]], [[Oskars Kokoška|Oskaru Kokošku]], [[F. V. Murnavs|Frīdrihu Vilhelmu Murnavu]] un citus. Dažus [[Arnolds Šēnbergs|Arnolda Šēnberga]] skaņdarbus mēdz aprakstīt kā ekspresionisma mākslai piederošus (atonalitātes lietojums).

Ekspresionisms — pēc dažādiem kritērijiem — ilga no aptuveni 1905. gada līdz aptuveni 1925. gadam. Visspilgtāk tas izpaudās vācu mākslā, taču ekspresionistu darbi tapa arī ārpus [[Eiropa]]s ([[Amerikas Savienotās Valstis|ASV]]).

== Vēsture ==
Kā literāru terminu vārdu "ekspresionisms" lietoja jau 19. gadsimtā, taču vācu literatūrkritikā šis termins ienāca pēc tam, kad 1901. gadā franču gleznotājs Hervē (''Hervé'') to bija lietojis, lai aprakstītu [[Vinsents van Gogs|Van Goga]], [[Pols Sezans|Sezana]] un [[Anrī Matiss|Matisa]] darbus. Ar šo jēdzienu vācu literatūrā sāka apzīmēt noteiktu literatūras tipu, kam bija raksturīga sacelšanās (pret "veselo saprātu", tradīcijām utml.), izkropļota realitāte un inovativitāte.

Ekspresionisma attīstības pamatā bija divas mākslinieku grupas — ''Die Brücke'' ("[[Tilts (mākslinieku grupa)|Tilts]]") [[Drēzdene|Drēzdenē]] (dibināta 1905. gadā) un ''Der Blaue Reiter'' ("[[Zilais jātnieks]]") [[Minhene|Minhenē]] (dibināta 1911. gadā).

=== "Tilts" ===
Sākotnēji grupu ''Die Brücke'' izveidoja daži [[arhitektūra]]s studenti, taču vēlāk tiem pievienojās arī citi mākslinieki (piemēram, [[Emīls Nolde]]). Grupas nosaukums nāk no [[Frīdrihs Nīče|Frīdriha Nīčes]] darba "[[Tā runāja Zaratustra]]" vietas, kurā autors runā par cilvēces potenciālu kļūt par evolucionāru "tiltu" uz labāku nākotni un pārcilvēku. ''Die Brücke'' biedri vēlējās kļūt par tiltu starp tradicionālo vācu [[jaunromantisms|jaunromantisma]] glezniecību un nākotnes mākslu. Viņi attīstīja vienotu stilu, kam bija raksturīgas spilgtas krāsas, emocionāla spriedze, satriecoši tēli un [[primitīvisms|primitīvisma]] mākslas iezīmes. Sākotnēji darbu tematikas pamatā bija pilsēta, kuru mākslinieki ar izkropļotām figūrām un krāsām attēloja kā svešu, naidīgu vidi, taču vēlāk darbu tematika paplašinājās. Grupa izjuka 1913. gadā mākslinieku uzskatu atšķirīguma dēļ.

=== "Zilais jātnieks" ===
Grupa ''Der Blaue Reiter'' tika izveidota kā [[protests]] pret [[Vasilijs Kandinskis|Vasilija Kandinska]] gleznas "Pastarā tiesa" izslēgšanu no izstādes (Kandinskis bija arī viens no grupas dibinātājiem). Grupas nozīmīgākie biedri bija Kandinskis un [[Francs Marks]]. Tas nosaukums saistīts ar Kandinska mīlestību uz zilo krāsu un Marka patiku pret zirgiem. Kandinskis uzskatīja, ka zilais ir garīguma krāsa un ka, jo tumšāks tas ir, jo vairāk modina cilvēka tieksmi uz mūžīgo (skat. viņa darbu "Par garīgo mākslā", 1911). Viņš 1903. gadā bija arī uzgleznojis darbu ar šādu nosaukumu (''Der Blaue Reiter'').

''Der Blaue Reiter'' savā attīstībā virzījās uz [[abstraktais ekspresionisms|abstrakto ekspresionismu]]. Tā izjuka, sākoties [[Pirmais pasaules karš|Pirmajam pasaules karam]], kad Kandinskis atgriezās [[Krievija|Krievijā]]. Viņš vēlāk aizsāka [[abstrakcionisms|abstrakcionisma]] virzienu mākslā, jo uzskatīja, ka emociju raisīšanai pietiek tikai ar krāsu un formu.

== Ekspresionisma raksturojums ==
[[Attēls:The Scream.jpg|thumb|250px|[[Norvēģija|Norvēģu]] gleznotāja [[Edvards Munks|Edvarda Munka]] glezna "Kliedziens" (1893). Edvards Munks bija viens no nozīmīgākajiem ekspresionisma priekštečiem, un gleznu "Kliedziens" uzskata par ekspresionisma darbu tajā attēloto modernā cilvēka eksistenciālo šausmu dēļ.]] 
Ekspresionisma mākslā tēlojuma vienīgais objekts ir autora iekšējais pārdzīvojums. Ekspresionisms atsakās no īstenības atdarināšanas un stingri vēršas pret dabas kopēšanu; galvenais tā mērķis ir mainīt pasauli. Pēc ekspresionistu domām, mākslai nav jābūt skaistai, tai vienīgi jādod māksliniekam iespēja sevi pašizteikt. Mākslinieks ekspresionisma mākslā līdzinās pravietim, kam piemīt spēja saskatīt lietu īsto būtību. Ekspresionisma ienaidnieki ir industrializētā sabiedrība, kurā vairs nav vietas cilvēkam, un mietpilsoniskā ikdiena, kurā nav iespējama gara attīstība.

Par ekspresionisma pretstatu uzskatāms [[impresionisms]], jo tas ir vērsts uz ārējo, mirkļa tvērumu, savukārt ekspresionistus interesē tas, kas ir iekšējs, būtisks un mūžīgs.

== Ietekmes ==
Ekspresionisma priekšteči literatūrā ir [[Franks Vēdekinds]] ("Pavasara atmošanās"), [[Augusts Strindbergs]] ("Tēvs", triloģija "Ceļš uz Damasku"), [[Rainers Marija Rilke]]. Ekspresionisti ietekmējās arī no [[Fjodors Dostojevskis|Fjodora Dostojevska]], [[Valts Vitmens|Valta Vitmena]] un [[Arturs Rembo|Artura Rembo]] darbiem. Tēlotājā mākslā ekspresionisti daudz interesējās par [[primitīvisms|primitīvismu]], [[viduslaiki|viduslaiku]] mākslu, [[Vinsents Van Gogs|Vinsenta Van Goga]], [[Pols Gogēns|Pola Gogēna]] un [[Edvards Munks|Edvarda Munka]] daiļradi; ekspresionisms ietekmējās arī no tādiem mākslas virzieniem kā [[fovisms]], [[simbolisms]] un [[postimpresionisms]]. Filozofiskā ziņā šim virzienam tuva ir [[Frīdrihs Nīče|Nīčes]] filozofija, psiholoģiskā - [[Zigmunds Freids|Freida]] uzskati par [[seksualitāte|seksualitāti]] (piemēram, Arnolta Bronnena lugā "Patricīds").

Pirms Pirmā pasaules kara vācu un austriešu teātri visbiežāk tika uzvestas tieši Augusta Strindberga lugas, un ekspresionisti ietekmējās no viņa "sapņu lugām" — "Uz Damasku" (''Till Damaskus'', 1898-1904), "Sapņu spēle" (''Ett drömspel'', 1902) un "Spoku sonāte" (''Spöksonaten'', 1907).

Ekspresionisms būtiski ietekmēja vēlāko literatūru, īpaši caur [[Francs Kafka|Franca Kafkas]] (kas pats gan nebūtu uzskatāms par ekspresionistu) un [[Bertolts Brehts|Bertolta Brehta]] darbiem. No ekspresionisma ietekmējušies, piemēram, [[Frīdrihs Dirrenmats]], [[Eižens Jonesko]], [[Makss Frišs]], [[Semjuels Bekets]]. Ekspresionismam ir arī liela nozīme veselu mākslas virzienu, piemēram, avangarda teātra vai absurda drāmas izveidē.

== Ekspresionisms literatūrā ==

Literatūrā ekspresionisms visspilgtāk izpaužas [[dzeja|dzejā]] un [[dramaturģija|dramaturģijā]]. Uzmanības centrā cilvēka un sabiedrības dzīves emocionālā vīzija, tomēr ne individualizēta, bet veidota balstoties uz iepriekš izveidotām shēmām, kas radīja abstrakta cilvēka, noteiktu ideju rupora tēlu ( strādnieks, ierēdnis, tirgonis utml.), tikpat abstraktu ideju iemiesotāju (brālība, vienlīdzība, cilvēcība). Ekspresionisms nereti savos darbos sludināja utopiskas idejas par cilvēces nākotnes brālību, vispārcilvēcisko, kosmopolītisko kā pasaules vienotāju un atbrīvotāju no pagātnes sloga. Ekspresionisma veidotās pasaules centrā ir haoss un vecā graušana, karš kā visdrošākais ceļš uz nākotnes taisnības valsti. Dabas ignorance, slavas dziesmas tehnoloģijai. Ekspresionisma stils nereti patētisks, retorisks, eksaltēts. Ekspresionisma literatūra ir spilgta un koncentrēta. Autoram svarīgi lasītājā radīt trauksmes sajūtu, tiek atainota deformēta pasaule un galējas emocijas (no šausmām līdz ekstāzei). Nozīmīgākie ekspresionisma autori ir [[Georgs Kaizers]], [[Ernsts Tollers]], [[Gotfrīds Benns]], [[Georgs Trākls]], [[Francis Verfels]], [[Valters Hāzenklēvers]], [[Reinhards Zorge]], [[Karls Šternheims]], vēlīnajā ekspresionismā — arī [[Bertolts Brehts]] un [[Arnolts Bronnens]]. Starp pirmajām ekspresionisma lugām jāmin [[Oskars Kokoška|Oskara Kokoškas]] darbs "Slepkava, sieviešu cerība" (''Mörder, Hoffnung der Frauen'', 1907).

Ekspresionismā drāma ir līdzeklis kādas noteiktas idejas paušanai, tāpēc lugām raksturīgs shematiskums un fragmentārisms, kā arī vispārināta vide un patoss. Personas nav raksturi, bet gan kādas idejas, pazīmes vai funkcijas atveids. Ekspresionisma dramaturģijas tematika, valoda un skatuviskais risinājums mēdz būt pārspīlēti, groteski. Atsevišķās lugās skaidri parādās vēlākajai [[absurda drāma]]i raksturīgs sižets vai tā pavērsieni. Dažkārt (kā tas raksturīgs "sapņu lugām") izteicieni, kas domāti pārnestā nozīmē, kļūst par dramatiskās darbības daļu (piemēram, Oskara Kokoškas lugā "Ījabs", kurā galvenajam tēlam burtiski tiek "uzlikti ragi" u.tml.).

Latvijā ekspresionisms nostiprinājās ap 1920. gadu Tāpat kā citur Eiropā sākumā tēlotājā mākslā (V. Matvejs, J. Grosvalds u.c.), tad literatūrā un eksistēja aptuveni līdz 1925. gadam, bet atsevišķos izpaudumos arī vēlāk. Latviešu literatūrā ekspresionisma iezīmes parādās [[Pēteris Ērmanis|Pētera Ērmaņa]], [[Andrejs Kurcijs|Andreja Kurcija]], [[Linards Laicens|Linarda Laicena]], [[Jānis Sudrabkalns|Jāņa Sudrabkalna]], arī R. Rudzīša un J. Veseļa darbos. Spilgtākās ekspresionisma dzejas grāmatas ir 1920. gadā iznākušās J. Sudrabkalna [[Spārnotā Armāda]] un P. Ērmaņa [[Es sludinu]]. Ekspresionisma iezīmes vērojamas arī antoloģiskajā žurnālā jaunajai dzejai Līra, kur savus darbus ekspresionisma garā publicējuši J. Sudrabkalns, P. Ērmanis, [[Apsesdēls]], M.Tanks, vēlāk prozaiķi [[Kārlis Zariņš (rakstnieks)|Kārlis Zariņš]], A. Baumanis.

== Ekspresionisms kinematogrāfijā ==

Kinematogrāfijā ekspresionisti lietoja simbolismu un mizanscēnu, lai radītu spēcīgāku iespaidu un piešķirtu filmai dziļāku nozīmi. Klasiskas ekspresionisma filmas ir "[[Doktora Kaligari kabinets]]" (''Das Kabinett des Doktor Caligari'', 1919) Roberta Vīnes (''Robert Wiene'') režijā, kura veidota klasiskā ekspresionisma teātra estētikā, "[[Nosferatu, šausmu simfonija]]" (1922) [[F. V. Murnavs|F. V. Murnava]] režijā un Paula Vegenera režisētā "[[Golems: Kā viņš nāca pasaulē]]" (1920). Ekspresionisma kino plaši lietotas ģeometriskas formas, neparasts gaismas un ēnu izmantojums, lai panāktu vēlamo efektu par minimālu budžetu (pēckara Vācijā šis jautājums bija sevišķi aktuāls). Filmu tematikā dominēja ārprāts, nodevība, pārdabiskais u.tml. Reālisma trūkums gan ir tikai agrīnā ekspresionisma kino neatņemama sastāvdaļa.

Nozīmīgs vēlīnā ekspresionisma kino režisors ir [[Frics Langs]] ("Metropole", "M").

Ekspresionisma kino ietekmēja [[šausmu filma|šausmu filmu]] žanra un ''[[film noir]]'' rašanos.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{avangards}}
{{modernisms}}

{{autoritatīvā vadība}}

[[Kategorija:Ekspresionisms| ]]
[[Kategorija:Literatūras virzieni]]
[[Kategorija:Mākslas virzieni]]
[[Kategorija:Modernisms]]