[[Attēls:Keyboard de kyr R7309238 wp.jpg|thumb|300px|Standarta tastatūra]] 
'''Datora tastatūra''' jeb '''datora klaviatūra''' ir datora ievades iekārta. Standarta datora tastatūrai ir 101 vai 104 taustiņi. Datora tastatūrai (ierasti [[QWERTY]] tipa) ir vairāk kā simt taustiņu, turklāt taustiņu nozīme nav pastāvīga. Dažādas programmas piešķir taustiņiem dažādu nozīmi. Uz tastatūras ir visi [[Latīņu alfabēts|latīņu burti]], no A līdz Z, [[Cipars|cipari]], no 0 līdz 9, un dažādi speciālas nozīmes taustiņi. Tastatūras atšķiras pēc to pielietojuma, taustiņu novietojuma un citām īpašībām. Cilvēkiem ar īpašām vajadzībām ir izveidotas programmas, kas attēlo tastatūru uz datora ekrāna. Šīs programmas parasti ir integrētas [[operētājsistēma|operētājsistēmās]].

Pārsvarā standarta tastatūrām ir divpadsmit funkciju taustiņi, kas izvietoti tastatūras augšējā rindā, zem tās atrodas alfabēta-ciparu taustiņu bloks. Šī bloka labajā pusē atrodas [[Kursors|kursora]] vadības taustiņi, savukārt tastatūras labajā pusē atrodas ciparu taustiņu panelis.

== Tastatūru tipi pēc savienojuma ar datoru ==
Tastatūras iedalās pēc savienojuma veida ar datoru bezvadu un vadu savienojuma tastatūrās.

=== Bezvadu tastatūra ===
Bezvadu tastatūrās tiek izmantoti trīs galvenie savienojuma tipi, tie ir [[Bluetooth]] savienojums, [[infrasarkanais savienojums]] (IR) un [[radiofrekvenču savienojums]] (RF). Tastatūras ar radiofrekvenču savienojumu tiek barotas no akumulatora vai caur [[USB]] kabeli, kas tiek izmantots tastatūras akumulatora uzlādēšanai. Tastatūrām ar infrasarkano savienojumu ir jāatrodas pieņemošā signāla ierīces darbības rādiusā. Tastatūrām ar infrasarkano savienojumu, salīdzinājumā ar citu savienojumu bezvadu tastatūrām, ir vismazākais darbības rādiuss. Tastatūrās ar Bluetooth savienojumu tiek izmantota Bluetooth tehnoloģija, kas nodrošina lielāku darbības rādiusu, nekā tastatūrām ar radiofrekvenču un infrasarkano savienojumu. Savukārt tastatūras ar radiofrekvenču savienojumu nodrošina lielāku mobilitāti, nekā tastatūras ar Bluetooth savienojumu vai infrasarkano savienojumu.

=== Vadu tastatūra ===
[[Attēls:Type A USB connector.jpg|thumb|USB tastatūras savienojuma vads]]Populārākais vadu savienojuma standarts ir standarta [[USB]] savienojums. Vēsturiski tika izmantots arī [[PS/2]] savienojums.[[Attēls:DIN Keyboard Connector.jpg|thumb|PC/AT DIN tastatūras savienojuma vads]]
Neatkarīgi no tā, kāds ir tastatūras savienojuma tips ar datoru, signālu pieņem tastatūras kontrolieris — integrāla mikroshēma, kas apstrādā tastatūras datus un nodod tos [[Operētājsistēma|operētājsistēmai]]. Kad operētājsistēma saņem datus no tastatūras, tā vispirms pārbauda, vai šie dati nav sistēmiskā [[Windows]] tipa komanda [Ctrl]+[Alt]+[Delete],{{Nepieciešama atsauce}} kas restartē datoru. Pēc tam operētājsistēma nodod datus aktīvam pielikumam. Pielikums arī pārbauda, vai nav ievadīta komanda [Alt]+[F], kas atver failu Windows programmās. Ja nav ievadīta neviena no šīm komandām, tad pielikums uztver datus kā vienkāršu simbolu ievadi. Ja aktīvs pielikums neatļauj tastatūras datu ievadi, tas šos datus vienkārši ignorē. Viss process - no taustiņa nospiešanas līdz datu ievadei pielikumā - notiek praktiski vienā mirklī.

== Tastatūru tipi pēc taustiņu izkārtojuma ==
Tastatūras izkārtojums var būt dažāds. Piemēram ergonomiskas tastatūras, kompaktas tastatūras, u.c.

=== Ergonomiskas tastatūras ===
Izgatavojot ergonomiskas tastatūras, ņem vērā [[ergonomika]]s aspektus. Darbs ar ergonomiskām tastatūrām nodrošina ērtu roku stāvokli. Ergonomisko tastatūru dizains ļauj novērst roku slimības un sekmē pareizu ķermeņa stāvokļa saglabāšanu darba laika ar datoru.

=== Kompaktas tastatūras ===
Tastatūru izmērs pastāvīgi palielinās, īpaši ergonomisko tastatūru izmērs. Ergonomisko tastatūru lielais izmērs tiek skaidrots ar speciālu funkciju taustiņu esamību, kas ir paredzēti īpašu funkciju izpildei. Kompaktas tastatūras ir plakanas un uz tām parasti nav ciparu bloka tastatūras labējā daļā. Dažām kompaktām tastatūrām ir [[gumija]]s paliktnis, ko var izmantot [[datorpele]]s vietā. Kompaktas tastatūras ērti ņemt līdzi braucienos, jo tās aizņem maz vietas.

== Tastatūru tipi pēc funkcijām ==
Tastatūras pēc to funkcijām iedalās vairākas grupās.

=== Interneta tastatūras ===
Interneta tastatūra ir paredzēta komforta paaugstināšanai [[Internets|interneta]] lietotājiem. Interneta tastatūrai ir funkcionālie taustiņi, kas paredzēti ātrai piekļuvei interneta resursiem.

=== Multimediju tastatūras ===
[[Attēls:Chicony Wireless Keyboard KBR0108.jpg|thumb|Multimediju tastatūra]]
Cilvēki aizvien vairāk izmanto [[Multimediji|multimediju]] un [[Internets|interneta]] produktus, tāpēc ir izveidotas tastatūras, kur izvietoti taustiņi biežāk lietojamo funkciju izsaukšanai. Tā kā daudzas no šīm funkcijām attiecas uz multimediju sfēru, tādas tastatūras bieži tiek dēvētas par multimediju tastatūrām. Multimediju tastatūrai ir 104 taustiņi, kā arī tā ir nodrošināta ar papildu apzīmējumiem (parasti cita lieluma un formas), kas paredzēti, lai vienkāršotu darbu ar dažām datoru pamatfunkcijām:

* skaņas skaļuma kontrole: skaļāk, klusāk, ieslēgt vai izslēgt skaņu;
* audio atskaņotāju kontrole: atskaņot, pauze, apstādināt, pārtīt audioierakstu uz priekšu vai atpakaļ, pāriet pie nākamā vai iepriekšējā audioieraksta;
* datora tīklu iespēju kontrole: atvērt [[E-pasts|e-pasta]] programmu, atvērt [[Interneta pārlūks|interneta pārlūku]], parādīt mājaslapu, kustēties uz priekšu vai atpakaļ pa apmeklētajām interneta lapām, atvērt meklēšanu;
* īpaši populāro programmu kontrole: atvērt kalkulatoru, atvērt failu menedžeri;
* operētājsistēmas logu stāvokļa kontrole: minimizēt logu, aizvērt logu, pāriet pie nākamā vai pie iepriekšējā loga;
* datora stāvokļa kontrole: pāriet gaidošajā režīmā, pāriet aizmigušajā režīmā, atmodināt datoru, izslēgt datoru.

=== Virtuālas tastatūras ===
Virtuālas tastatūras nav fiziski taustāmas. Tās ir tastatūras, ko emitē speciālas programmas. Viena no tādām programmām ir programma [[Comfort Keys Pro|''Comfort Keys Pro'']].

== Tastatūru ergonomika ==
Ergonomika ir ierīces pielāgotība cilvēka bioloģiskajām īpatnībām. Pirmā ar datoru tastatūru ergonomiku sāka nodarboties kompānija ''Cherry''. Tastatūra izskatījās šādi: galvenais burta bloks ir sadalīts uz pusēm, šīs puses mazliet šķirtas nelielā leņķī (šo fiksācijas leņķi varēja regulēt). No tā brīža tika uzsākta jauna mode ergonomisko tastatūru radīšanā. Vēlāk šādas tastatūras uzsāka ražot daudzas kompānijas ([[Microsoft]], [[Logitech]], [[Behavior Tech Computer|BTC]], u.c). Tauriņa tipa tastatūra ir vēl ergonomiskāka. Taustiņi attiecība pret tastatūras viduslīniju ir izvietoti V burta veidā, tādējādi tā ir sadalīta divās daļās.

== Ārējās saites ==
{{commons|Keyboard|Datora tastatūra}}
* [http://www.howstuffworks.com/keyboard.htm Kā darbojas tastatūra] {{angliski}}


{{IT-aizmetnis}}
{{Datora pamatkomponentes}}

{{autoritatīvā vadība}}

[[Kategorija:Datoru aparatūra]]
[[Kategorija:Datoru tastatūras]]