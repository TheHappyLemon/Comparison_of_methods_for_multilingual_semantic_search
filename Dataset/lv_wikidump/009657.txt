{{Citas nozīmes|Mārtiņu Luteru|Luters (nozīmju atdalīšana)|Luters|uzvārds}}
{{Personas infokaste
|             platums = 
|               vārds = Mārtiņš Luters
|          vārds_orig = ''Martin Luther''
|              attēls = Lucas Cranach (I) workshop - Martin Luther (Uffizi).jpg
|          att_izmērs = 200px
|       att_nosaukums = "Mārtiņš Luters" — [[Lūkass Krānahs Vecākais|Lūkasa Krānaha Vecākā]] glezna (1529. gads)
|          dz_dat_alt =
|             dz_gads = 1483
|          dz_mēnesis = 11
|            dz_diena = 10
|            dz_vieta = {{flaga|Svētā Romas impērija}} [[Eislēbene]], [[Svētā Romas impērija]]
|              m_gads = 1546
|           m_mēnesis = 2
|             m_diena = 18
|             m_vieta = {{flaga|Svētā Romas impērija}} [[Eislēbene]], [[Svētā Romas impērija]]
|        dzīves_vieta = 
|           pilsonība = 
|             tautība = 
|            paraksts = Autograf, Martin Luther, Nordisk familjebok.png
|            piezīmes = 
|         kategorijas =
}}
{{Protestantisms}}
'''Mārtiņš Luters''' ({{val|de|Martin Luther}}; {{dat|1483|11|10|N}} — {{dat|1546|2|18|N}}) bija katoļu [[Augustīniešu ordenis|augustīniešu ordeņa]] [[mūks]], [[mācītājs]], [[teologs]], [[profesors]], [[Kristīgā baznīca|baznīcas]] reformu [[ideoloģija|ideologs]].

Viņa mācība rosināja [[reformācija|reformāciju]], tā kļuva par pamatu [[Luterisms|luterisma]] un [[protestantisms|protestantisma]] tradīcijām, kā arī lielā mērā [[Rietumu civilizācija]]s kultūrvēsturiskai kopībai.

== Jaunības gadi ==

Mārtiņš Luters dzimis 1483. gada 10. novembrī [[Eislēbene|Eislēbenē]] Hansa un Margarētas Luteru ģimenē. 1484. gadā ģimene pārcēlās uz [[Mansfelda|Mansfeldu]], kur Lutera tēvs bija vara raktuvju līdzīpašnieks. Pēc tēva vēlmes Luters skolojās [[Magdeburga|Magdeburgā]] un [[Eizenaha|Eizenahā]] un 1505. gadā uzsāka jurisprudences studijas [[Erfurte]]s Universitātē. Tomēr drīz vien, "pievēršanās pārdzīvojuma" rezultātā (viņam blakus zemē iespēra zibens), viņš pameta studijas un iestājās Erfurtes augustīniešu eremītu klosterī. 1508. gadā Luters pārcēlās uz [[Vitenberga]]s Universitāti. 
1510. gadā ordeņa vikāra Johana fon Štaupica uzdevumā Luters apmeklēja Romu. 
1512. gadā Luters ieguva [[teoloģija]]s doktora grādu un 1513. gadā sāka strādāt par pasniedzēju- [[Bībele]]s izskaidrošanas maģistru (profesoru). 
1514. gadā Luters kļuva par sludinātāju pilsētas baznīcā.

Iespējams, ka viena no pirmajām luterisma idejām bijusi paša Lutera fundamentālā atklāsme, ka [[Dievs]] nav soģis katram kļūmīgam cilvēka solim. Tieši otrādi — Dievs ir tas, kurš piedod un atlaiž grēkus, ja tie tiek neliekuļoti nožēloti. Ne svētie tēvi, pat ne baznīca kopumā, bet tikai paša cilvēka patiesa ticība ir nosacījums viņa dvēseles glābšanai. Tieši šādu Dieva būtību un paša cilvēka individuālo attieksmi pret to Luters arī sāka sludināt Vitenbergā, iegūstot šeit vispārēju atzīšanu. No šāda viedokļa pilnīgi absurda vai pat amorāla sāka izskatīties [[Romas Katoļu baznīca]]s īstenotā [[indulģence|indulgenču]] tirgošanas politika. Tā drīzāk bija uzskatāma par šaubīgu [[nauda]]s izspiešanas veidu no cilvēkiem, jo kādēļ gan viņiem būtu jāmaksā par grēku piedošanu, ja Dievs, būdams visžēlīgs, to dara tāpat, cilvēkam nožēlojot savus grēkus?

[[Attēls:Wittenberg Lutherhaus.JPG|left|thumb|200px|Lutera māja Vitenbergā (Vācija).]]

== Reformācija ==

[[1516]]. gadā uz tuvējo [[Brandenburga|Brandenburgu]] tika nosūtīts [[Dominikāņu ordenis|dominikāņu]] mūks Johans Tetcels, lai tirgotu indulgences. Tas pamudināja Luteru sacerēt deviņdesmit piecas tēzes, kuras viņš 1517. gadā aizsūtīja Brandenburgas bīskapam un Maincas arhibīskapam. Pēdējais tās nosūtīja uz Romu, ar lūgumu aizliegt Luteram par šo tēmu sprediķot. Populārā epizode par [[95 tēzes|95 tēžu]] piesišanu pie Vitenbergas klostera baznīcas durvīm [[31. oktobris|31. oktobrī]] mūsdienās bieži tiek apšaubīta.<ref>Rubenis, Andris. Dzīve un kultūra Eiropā renesanses un reformācijas laikmetā. Zvaigzne ABC. Rīga. {{ISBN|5-405-01417-6}} 175.lpp.</ref> Tēzes tika pārtulkotas vāciski, iespiestas un izplatītas. Gada beigās tās jau zināja visa Vācija. Savukārt Luters meklēja Bībelē argumentus savām tēzēm, un šajos meklējumos nāca pie jauniem atklājumiem un atziņām, kas padarīja lielāku plaisu starp viņu un Baznīcu. Lutera acīs apšaubāmas kļūst ne tikai Baznīcas tiesības piedot grēkus, bet arī pats pāvesta varas harismātiskums, koncilu nemaldība un Baznīcas hierarhu autoritāte.

[[1520]]. gada 15. jūnijā [[Romas pāvests]] nosūtīja Luteram bullu, piedraudot viņu izslēgt no baznīcas, ja viņš neatteiksies no saviem uzskatiem. [[10. decembris|10. decembrī]] Luters publiski sadedzināja pāvesta bullu un [[3. janvāris|3. janvārī]] tika izslēgts no baznīcas. Luteram draudēja nopietnas nepatikšanas, iespējams pat [[nāvessods]], ja ne [[Frīdrihs III (Saksijas kūrfirsts)|Saksijas kūrfirsta Frīdriha III]] aizstāvība, kurš gan nebija Lutera mācības piekritējs, taču nevēlējās zaudēt slaveno profesoru - vienu no populārākajām un atzītākajām savas kūrfististes personībām.

[[1521]]. gada sākumā [[Vormsa|Vormsā]] tika sasaukts [[Svētā Romas impērija|Svētās Romas impērijas]] [[Reihstāgs (Svētā Romas impērija)|Reihstāgs]] un [[18. aprīlis|18. aprīlī]] Luters stājās tā priekšā. Uz Luteru kārtējo reizi tika izdarīts spiediens, lai viņš atteiktos no saviem uzskatiem. Kad viņš atteicās to darīt, viņš tika pasludināts ārpus likuma un viņa darbus pavēlēts iznīcināt. Atpakaļceļā no Vormsas tika noorganizēta Lutera pazušana un paslēpšanās [[Vartburga]]s pilī. Šeit Luters pavadīja gandrīz gadu un iztulkoja vācu valodā [[Jaunā Derība|Jauno Derību]]. 1522. gadā Luters atgriezās Vitenbergā un uzsāka dievkalpojumu reformu, padarot tos brīvākus un nepiespiestākus.

Lutera mācību atbalstīja plaši iedzīvotāju slāņi- zemnieki, pilsētnieki, kā arī daļa [[aristokrātija]]s, jo daudziem nepatika nesamērīgā baznīcas tieksme pēc greznības, bet [[garīdzniecība]]s morālā degradācija diskreditēja arī [[feodālis|feodāļu]] varu. Līdz ar to [[kristietība]] [[Eiropa|Eiropā]] Lutera mācības rezultātā izrādījās sašķelta. Romas pāvests bija spiests piekāpties un ne tikai atzīt reliģisko [[plurālisms|plurālismu]], bet uzsākt arī pašas [[katolicisms|katoļu]] baznīcas reformēšanu ([[Kontrreformācija]]), jo arī Eiropas [[karalis|karaļu]] un hercogu atbalsts un lojalitāte tam bija svarīgi. Parādījās populārs Lutera mācības simbolisks apzīmējums — "Luters gāza no troņa pāvestu un tā vietā iecēla [[Bībele|Bībeli]]".

[[1525]]. gada 15. jūnijā Luters apprecējās ar bijušo [[Cisterciešu ordenis|cisterciešu]] mūķeni [[Katrīna fon Bora|Katrīnu fon Boru]]. Turpmākos gadus viņš bija aizņemts jaunās baznīcas organizēšanā, kā arī piedalījās [[Vecā Derība|Vecās Derības]] tulkošanā. Visa Bībele vācu valodā tika izdota 1534. gadā.

[[1530]]. gadā Luters atzina [[Filips Melanhtons|Filipa Melanhtona]] sarakstīto [[Augsburgas ticības apliecība|Augsburgas ticības apliecību]].

== Lutera saistība ar Latviju ==
[[Attēls:Lutera vēstule Rīgas un Livonijas kristiešiem.png|thumb|250px|Lutera vēstule Rīgas un Livonijas kristiešiem (1523).]] 
[[Rīga]]s rātes sekretārs Johans Lomillers 1522. gada 20. augustā Luteram nosūtīja vēstuli, kurā lūdza viņu kļūt par [[Svētais Pāvils|apustuli Paulu]] arī "[[Livonija]]i, kas ir galējā zeme Eiropas ziemeļos un kristīgajai pasaulei līdz šim gandrīz nepazīstama".<ref>Leonid Arbusow, jun. Die Einführung der Reformation in Liv-, Est- und Kurland (Quellen und Forschungen zur Reformationsgeschichte, Bd. III), Leipzig 1921.</ref> 1523. gadā Luters nosūtīja uz Rīgu vēstījumu "Izmeklētajiem mīļajiem Dieva draugiem, visiem kristiešiem Rīgā, [[Rēvele|Rēvelē]] un [[Tartu|Tērbatā]] Līvzemē, maniem mīļajiem kungiem un brāļiem iekš Kristus".

Savu 1524. gadā [[Vitenberga|Vitenbergā]] iznākušo darbu ar Bībeles 127. psalma skaidrojumu viņš veltīja Rīgai un Livonijai. [[Latvijas Akadēmiskā bibliotēka|LU Akadēmiskajā bibliotēkā]] ir saglabājies Mārtiņa Lutera cirkulārs "Visu vācu zemes pilsētu rātskungiem, ka viņiem jāiekārto un jāuztur kristīgas skolas" (1524). [[Lībeka]]s Doma baznīcas dekāna J. Branda pierakstos ir norāde, ka jau Lutera dzīves laikā Rīgas latviešu draudze lietojusi 1525. gadā latviski pārtulkoto luterāņu [[katķisms|katķismu]], bet tas nav saglabājies.<ref>[[Jānis Stradiņš]]. Zinātnes un augstskolu sākotne Latvijā. Rīga, 2009. - 105. lpp.</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20200608080938/https://www.ebaznica.lv/author/dr-martins-luters/ Mārtiņa Lutera darbi latviešu valodā]

{{Autoritatīvā vadība}}

{{DEFAULTSORT:Luters, Mārtiņš}}
[[Kategorija:Luterticība]]
[[Kategorija:Protestantu reformatori]]
[[Kategorija:Reformācija]]
[[Kategorija:Vācijas garīdznieki]]
[[Kategorija:Vācijas teologi]]
[[Kategorija:Luterāņu teologi]]
[[Kategorija:Augustīniešu mūki]]
[[Kategorija:Tulkotāji]]
[[Kategorija:Bībeles tulkotāji]]
[[Kategorija:Vācu valodā rakstošie]]
[[Kategorija:Latīņu valodā rakstošie]]
[[Kategorija:Saksijā-Anhaltē dzimušie]]