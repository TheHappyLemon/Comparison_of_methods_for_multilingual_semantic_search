[[Attēls:Methane-2D-stereo.svg|thumb|right|150px|[[Metāns]] — viena no uzbūves ziņā vienkāršākajām un izplatītākajām organiskajām vielām]]
'''Organiskās vielas''' ir [[ogleklis|oglekli]] saturoša vielu grupa, daudzas no kurām sastopamas dzīvajā dabā. Organiskās vielas bieži ir degtspējīgas. Organiskās vielas parasti iedala [[ogļūdeņraži|ogļūdeņražos]] (oglekļa un ūdeņraža [[binārie savienojumi|binārajos savienojumos]]) un ogļūdeņražu atvasinājumos (ogļūdeņražos, kuru [[molekula|molekulā]] viens vai vairāki [[ūdeņradis|ūdeņraža]] atomi ir aizvietoti ar kādu citu atomu vai funkcionālo grupu). Organiskās vielas var saturēt arī vairāk kā vienu funkcionālo grupu (piemēram, [[aminoskābes]]). Vielu iedalījums organiskajās un neorganiskajās vielās ir nosacīts un vēsturiski izveidojies. Tādas vielu klases kā [[karbonāti]], [[karbīdi]], [[cianīdi]], [[cianāti]] u.c. nemēdz pieskaitīt pie organiskām vielām, kaut arī tās satur oglekli.

== Klasifikācija un nosaukumi ==
Lielāko daļu organisko vielu klašu var definēt kā ogļūdeņražus, kam viens vai vairāki ūdeņraža atomi aizvietoti ar attiecīgu funkcionālo grupu. Tas attiecas arī uz nepiesātinātajiem ogļūdeņražiem (funkcionālā grupa - dubultsaite). Šāda klasifikācija mazāk efektīvi apraksta aromātiskos savienojumus un it īpaši - [[heterocikliskie savienojumi|heterociklus]]. Tomēr arī tur par sākotnējo ogļūdeņradi var paņemt attiecīgo aromātisko ciklu vai heterociklu un klasificēt pēc tā aizvietotājiem, taču šādu vielu īpašības parasti būtiski atšķiras no līdzīgu alifātisko savienojumu īpašībām.

* [[Alkāni]]
:* [[Halogēnalkāni]]
:* [[Spirti]]
:* [[Amīni]]
:* [[Karbonskābes]]
::* [[Esteri]]
::* [[Amīdi]]
::* [[Anhidrīds|Anhidrīdi]]
:* [[Aldehīdi]]
:* [[Ketoni]]
:* [[Nitrosavienojumi]]
:* [[Alkēni]]
::* Aizvietotie alkēni (spirti, amīni, utt.)
:* [[Alkīni]]
::* Aizvietotie alkīni
:* [[Alkadiēni]]
:* Cikloalkāni
* [[aromātiskie ogļūdeņraži|Arēni]]
:* [[Fenoli]]
:* Pārējie aizvietotie arēni
* Heterocikli

== Ogļūdeņraži ==
Ogļūdeņražus var iedalīt:
:* piesātinātajos,
:* nepiesātinātajos,
:* aromātiskajos.

Ogļūdeņraži ir [[viela]]s, kas satur tikai [[ogleklis|oglekli]] un [[ūdeņradis|ūdeņradi]]. Savienojumi, kuru [[molekula|molekulās]] nav nepiesātinātu saišu, ir [[piesātinātie ogļūdeņraži]]. Tie ir [[alkāni]] un [[cikloalkāni]]. Alkānu molekulas var būt taisnas vai sazarotas, bet cikloalkānu molekulās var būt noslēgti cikli. Piesātinātie ogļūdeņraži ir relatīvi stabili un ķīmiski inerti.

[[Nepiesātinātie ogļūdeņraži]] var saturēt vienu vai vairākas nepiesātinātas saites. Tie ir:
:* [[alkēni]] (satur vienu dubultsaiti),
:* [[alkīni]] (satur vienu trīskāršo saiti),
:* [[alkadiēni]] (satur divas dubultsaites).

Ir iespējami arī savienojumi ar vairāk nekā divām dubultsaitēm un trīskāršajām saitēm molekulā, bet tos parasti īpaši neizdala. Ir iespējami arī cikliski savienojumi ar nepiesātinātām saitēm (cikloalkēni, cikloalkīni, cikloalkadiēni). Nepiesātinātie ogļūdeņraži ir ievērojami reaģētspējīgāki nekā piesātinātie ogļūdeņraži.

[[Aromātiskie ogļūdeņraži]] satur vienu vai vairākus C<sub>6</sub> ciklus ([[benzols|benzola]] ciklus). Tos izdala no pārējiem nepiesātinātajiem ogļūdeņražiem tāpēc, ka šāda struktūra ir ievērojami stabilāka.

== Halogēnogļūdeņraži ==
[[Halogēnogļūdeņraži]] ir [[ogļūdeņraži]], kuru molekulās viens vai vairāki [[ūdeņradis|ūdeņraža]] [[atoms|atomi]] ir aizvietoti ar [[halogēni|halogēnu]] atomiem. Ja ar halogēna atomiem aizvieto pilnīgi visus ūdeņraža atomus, viela kļūst nedegoša. Halogēnogļūdeņraži parasti ir visai [[toksiskas vielas]] vai arī kaitīgas apkārtējai videi (ja pašas par sevi nav toksiskas), piemēram, [[freoni]].

== Skābekli saturošie savienojumi ==
[[skābeklis|Skābekli]] saturošie savienojumi ir organiskie savienojumi, kas satur skābekli saturošas funkcionālās grupas, tie ir:
:* [[Spirti|spirti (arī fenoli un enoli)]],
:* [[ēteri]],
:* [[aldehīdi]],
:* [[ketoni]],
:* [[karbonskābes]],
:* [[esteri]].

== Slāpekli saturošie savienojumi ==
[[slāpeklis|Slāpekli]] saturošie savienojumi ir organiskie savienojumi, kas satur slāpekli saturošas funkcionālās grupas, tie ir:
:* [[amīni]],
:* [[amīdi]],
:* [[nitrosavienojumi]],
:* [[nitrili]].

Amīni ir [[amonjaks]], kuram viens vai vairāki [[ūdeņradis|ūdeņraža]] atomi ir aizvietoti ar alkilgrupām (vai arilgrupām). Amīni ir bāziski savienojumi un var reaģēt ar [[skābe|skābēm]].

Amīdus iegūst, karbonskābes karboksilgrupas hidroksilgrupu aizvietojot ar aminogrupu.

== Sēru, fosforu saturošie un metālorganiskie savienojumi ==
[[Merkaptāni]] (organiskie sulfīdi) ir [[spirti]], kuru [[molekula|molekulās]] [[skābeklis]] ir aizvietots ar [[sērs|sēru]]. Šīs vielas ir ļoti smirdīgas, un tās pievieno [[gāze]]i, lai varētu atklāt gāzes noplūdi.

== Heterocikli ==
Heterocikli jeb [[heterocikliskie savienojumi]] ir organiski savienojumi, kas satur ciklu, kurā kāds no [[ogleklis|oglekļa]] atomiem ir aizvietots ar kādu citu atomu (parasti O, S, N). Liela daļa bioloģiski aktīvo savienojumu molekulu satur heterociklus.

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Ķīmiskas vielas]]
[[Kategorija:Organiskā ķīmija]]