'''Krievu formālisms''' bija ļoti ietekmīgs [[literatūras teorija]]s virziens [[Krievija|Krievijā]] [[1910. gadi|1910.]]—[[1920. gadi|1920. gados]]. Tā pazīstamākie pārstāvji ir [[Viktors Šklovskis]], [[Jurijs Tiņanovs]], [[Boriss Eihenbaums]], [[Romans Jakobsons]], ar šo kustību var saistīt arī [[Vladimirs Props|Vladimiru Propu]]. Krievu formālisms spēcīgi ietekmējis [[strukturālisms|strukturālisma]] izveidošanos un attīstību. Līdz 1930. gadu sākumam formālisms bija dominējošais virziens krievu literatūras teorijā un kritikā, taču 1930. gados tas kļuva nepieņemams [[Padomju Savienība|PSRS]] valdošajai ideoloģijai.

== Vēsture ==
Krievu formālisma pamatvirzienus veidoja 1916. gadā [[Sanktpēterburga|Sanktpēterburgā]] dibinātā grupa ''[[OPOJAZ]]'' (''Общество изучения Поэтического Языка'' — 'dzejas valodas izpētes biedrība') un tā sauktais [[Maskavas lingvistiskais pulciņš]] (''Московский лингвистический кружок''), kas izveidojās 1915. gadā. Krievu formālisms nebija vienota teorija un kritikas skola — atsevišķu tā pārstāvju un abu minēto virzienu uzskati bija daudzveidīgi un atšķirīgi. Formālisti pievērsās ne tikai [[literatūrzinātne]]i, bet arī [[valodniecība]]i un [[folkloristika]]i.

Formālisti uzskatīja, ka literatūrzinātnes, literatūras pētniecības metodēm jābūt zinātniski pamatotām un precīzām, un pamatā viņi pievērsās literatūras formālajai pusei, lielākoties ignorējot tās saturu kā subjektīvu un individuālu. Liela uzmanība tika pievērsta jautājumam: kas kādu [[teksts|tekstu]] padara par [[literatūra|literāru]] tekstu (''литературность'')?

Krievu formālisti devuši lielu ieguldījumu [[dzeja]]s un [[stāstījums|stāstījuma]] teoriju attīstībā, kā arī spēcīgi ietekmējuši [[strukturālisms|strukturālistus]].

{{Literatūras teorija un kritika XX-XXI}}

{{Literatūra-aizmetnis}}

[[Kategorija:Krievu formālisms|*]]
[[Kategorija:Literatūras teorija]]
[[Kategorija:Literatūras kritika]]