{{BioTakso infokaste
| attēls =Alchemilla alpina.JPG
| att_nosaukums ={{TaksoSaite|Alchemilla alpina}}
| valsts =Plantae
| valsts_lv =Augi
| nodalījums =Magnoliophyta
| nodalījums_lv =Segsēkļi
| klase =Magnoliopsida
| klase_lv =Divdīgļlapji
| rinda =Rosales
| rinda_lv =Rožu rinda
| dzimta =Rosaceae
| dzimta_lv =Rožu dzimta 
| ģints =Alchemilla
| ģints_lv =Rasaskrēsliņi
| kategorijas =nē
}}

'''Rasaskrēsliņi''' (''Alchemilla'') ir daudzgadīgs [[rožu dzimta]]i piederošs [[ārstniecības augi|ārstniecības augs]], ko lielākoties izmanto [[ginekoloģija|ginekoloģisku]] saslimšanu ārstēšanai un [[profilakse]]i. Šis augs ir arī nozīmīga [[pārtika]]s sastāvdaļa vairākām [[zvīņspārņi|zvīņspārņu]] sugām.

== Nosaukuma izcelsme ==
Auga [[botānika|botāniskajam]], [[latīņu valoda|latīniskajam]] nosaukumam ''Alchemilla'' ir tieša saikne ar vārdu [[alķīmija]] — senāk ticēja, ka augam piemītot maģiskas dziedināšanas spējas. Latviski ''Alchemilla'' augu dēvē par '''rasaskrēsliņu''' vai '''raspodiņu''', un arī šim tēlainajam nosaukumam ir ļoti vienkāršs un praktisks skaidrojums. Agrās rīta stundās raspodiņa lielās lapas patiešām atgādina ar [[rasa|rasu]] pildītus podiņus — pilienu pa pilienam rasa satek pa kausveidīgās lapas gropītēm un uzkrājas pašā tās viducī. Vēl [[latviešu valoda|latviešu valodā]] ''Alchemilla'' pazīstama kā '''cūku roze''' un '''rasene'''.

== Sugas ==
Kopā pasaulē pazīstams aptuveni 300 dažādu rasaskrēsliņa sugu, bet Latvijā vispazīstamākais ir {{TaksoSaite|Alchemilla vulgaris|parastais rasaskrēsliņš}}.
* {{TaksoSaite|Alchemilla abyssinica}}
* {{TaksoSaite|Alchemilla acutiloba}}
* {{TaksoSaite|Alchemilla alpina}}
* {{TaksoSaite|Alchemilla arvensis}}
* {{TaksoSaite|Alchemilla conjuncta}}
* {{TaksoSaite|Alchemilla elisabethae}}
* {{TaksoSaite|Alchemilla ellenbeckii}}
* {{TaksoSaite|Alchemilla epipsila}}
* {{TaksoSaite|Alchemilla erythropoda}}
* {{TaksoSaite|Alchemilla faeroensis}}
* {{TaksoSaite|Alchemilla filicaulis}}
* {{TaksoSaite|Alchemilla fulgens}}
* {{TaksoSaite|Alchemilla glabra}}
* {{TaksoSaite|Alchemilla glaucescens}}
* {{TaksoSaite|Alchemilla glomerulans}}
* {{TaksoSaite|Alchemilla gracilis}}
* {{TaksoSaite|Alchemilla hoppeana}}
* {{TaksoSaite|Alchemilla incisa}}
* {{TaksoSaite|Alchemilla japonica}}
* {{TaksoSaite|Alchemilla lapeyrousii}}
* {{TaksoSaite|Alchemilla minima}}
* {{TaksoSaite|Alchemilla mollis}}
* {{TaksoSaite|Alchemilla monticola}}
* {{TaksoSaite|Alchemilla pallens}}
* {{TaksoSaite|Alchemilla pentaphylla}}
* {{TaksoSaite|Alchemilla plicatula}}
* {{TaksoSaite|Alchemilla rigida}}
* {{TaksoSaite|Alchemilla sericata}}
* {{TaksoSaite|Alchemilla sericea}}
* {{TaksoSaite|Alchemilla speciosa}}
* {{TaksoSaite|Alchemilla subcrenata}}
* {{TaksoSaite|Alchemilla tytthantha}}
* {{TaksoSaite|Alchemilla venosa}}
* {{TaksoSaite|Alchemilla vetteri}}
* {{TaksoSaite|Alchemilla vulgaris|Parastais rasaskrēsliņš}}
* {{TaksoSaite|Alchemilla xanthochlora}}

== Apraksts ==
Rasaskrēsliņš ir daudzgadīgs, aptuveni 30—60 cm garš [[lakstaugs]] ar zarainiem stāviem vai guļošiem [[laksti]]em, zaļām, [[daiva|daivainām]] [[lapas|lapām]] un zaļgandzelteniem, [[čemurs|čemurainās]] [[skara|skarās]] augošiem [[zieds|ziediem]]. Rasaskrēsliņš zied no jūnija līdz jūlijam. Tam piemīt viegli rūgtens aromāts.

== Izplatība un biotipi ==
Rasaskrēsliņš visbiežāk sastopams [[mērenā klimata josla|mērenā klimata]] un [[subarktika|subarktiskos reģionos]] [[Eiropa|Eiropā]] un [[Āzija|Āzijā]], bet atsevišķas sugas atrodamas arī [[Āfrika]]s, [[Ziemeļamerika]]s un [[Dienvidamerika]]s kalnājos. Lielākā daļa (77%) rasaskrēsliņa sugu ir izplatītas [[pļava|pļavās]]; Latvijas pļavās visbiežāk sastopams parastais rasaskrēsliņš.

== Ārstnieciskās īpašības ==
Ārstniecībā {{TaksoSaite|Alchemilla vulgaris|parastais rasaskrēsliņš}} lielākoties pazīstams kā [[ginekoloģija|ginekoloģisks]] līdzeklis — tas regulē [[menstruācijas|menstruāciju]] ciklu, mazina [[asiņošana|asiņošanu]] un [[menstruālie krampji|menstruālos krampjus]], un [[menopauze]]s simptomus vecākām sievietēm. Uzskata, ka rasaskrēsliņš pasargā sievieti no dažādām [[olnīcas|olnīcu]] un [[vagīna]]s saslimšanām. Tomēr augs līdz arī pie [[nieres|nieru]] un [[aknas|aknu]] slimībām, [[kuņģa čūla]]s, [[tūska|tūskām]], [[caureja]]s un [[zarnas|zarnu]] iekaisuma. Rasaskrēsliņu kā ārstniecisku līdzekli izmanto pat [[cukura diabēts|cukura diabēta]] gadījumā. No rasaskrēsliņa [[drogas|drogām]] gatavota [[zāļu tēja|tēja]] ir organismu attīroša un stiprinoša, un veicina [[ēstgriba|ēstgribu]]. Tāpat kā {{TaksoSaite|Hypericum|asinszāles}} un {{TaksoSaite|Filipendula ulmaria|parastā vīgrieze}} rasaskrēsliņš attīra [[asinis]], aptur asiņošanu, dziedē [[iekaisums|iekaisumus]] un [[brūce]]s. Tas arī aktivizē dažādu [[dziedzeris|dziedzeru]] ([[siekalas|siekalu]], [[asaras|asaru]] un [[sviedri|sviedru]]) darbību un ir lielisks [[atkrēpošana]]s līdzeklis.

== Ārstniecisko preparātu pagatavošana ==
Rasaskrēsliņa drogu pagatavošanai ievāc gan auga ziedus (pilnzieda laikā), gan lapas (augusta beigās) un žāvē līdz 45 °C temperatūrā. Lai pagatavotu rasaskrēsliņa tēju, 1 ēdamkaroti drogu aplej ar 1 glāzi vāroša ūdens un notur vai vēl vāra 10-20 min.

== Citas pielietojuma īpatnības ==
Rasaskrēsliņu izmanto arī [[smaržvielas|smaržvielu]] un [[krāsvielas|krāsvielu]] pagatavošanā.

== Ārējās saites ==
{{Commons|Alchemilla}}
* [http://www.latvijasdaba.lv/ Sugu enciklopēdija '“Latvijas daba'”]
* [http://latvijas.daba.lv/ '“Latvijas dabas'” kopskats]

{{autoritatīvā vadība}}

[[Kategorija:Rožu apakšdzimta]]
[[Kategorija:Ārstniecības augi]]
[[Kategorija:Rožu dzimtas ģintis]]