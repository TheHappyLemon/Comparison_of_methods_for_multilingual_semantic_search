[[Attēls:Basic_supply_demand.png|thumb|240px|Pieprasījuma piedāvājuma līdzsvars]] '''Mikroekonomika''' (''burtiski "mazā ekonomika"'') ir [[ekonomika]]s zinātnes joma, kas pēta atsevišķas ekonomiskas vienības - [[Uzņēmums|uzņēmumus]], [[Patērētāji|patērētāju]] grupas, [[tirgus]] segmentus, [[tautsaimniecība]]s [[nozare]]s, u.c.

'''Mikroekonomikas uzmanības lokā ir šādu galveno jautājumu noskaidrošana:'''
* Kā indivīdi vai [[mājsaimniecība]]s veido [[Pieprasījums|pieprasījumu]] pēc dažādiem produktiem un pakalpojumiem;

* Kā uzņēmumi veido savu ražoto produktu vai sniegto pakalpojumu [[Piedāvājums|piedāvājuma]] struktūru un apjomu;

* Kā uzņēmumi, veidojot tirgus piedāvājumu, kombinē [[Ražošanas faktori|ražošanas faktorus]] un sadala [[Resursi|resursus]] starp savstarpēji konkurējošiem mērķiem;

* Kā veidojas tirgus līdzsvars starp to vai citu produktu un pakalpojumu pieprasījumu un piedāvājumu.

'''Tirgus dalībnieki''' - [[uzņēmums|uzņēmumi]], indivīdi vai mājsaimniecības, mikroekonomikas izpratnē vienlaicīgi ir gan produktu un pakalpojumu patērētāji, gan arī to piegādātāji (ražotāji). Attiecības starp šiem tirgus dalībniekiem raksturojas ar attiecību starp tirgus pieprasījumu un piedāvājumu. Tiek pieņemts, ka tirgus ir brīvs, t.i., tajā pastāv brīva pircēju un pārdevēju [[konkurence]]. Šādā gadījumā līdzsvars starp pieprasījumu un piedāvājumu zināmā tā apjomā izveidojas pie noteiktas [[līdzsvara cena]]s. Detalizētāki tirgus līdzsvaru pēta [[pieprasījuma piedāvājuma teorija]].
== Ārējās saites ==
[http://www.economicsnetwork.ac.uk/teaching/simulations/principlesofmicroeconomics.htm] {{Webarchive|url=https://web.archive.org/web/20101031213523/http://economicsnetwork.ac.uk/teaching/simulations/principlesofmicroeconomics.htm |date={{dat|2010|10|31||bez}} }} Mikroekonomikas simulācijas vingrinājumi {{en ikona}}

{{autoritatīvā vadība}}

[[Kategorija:Mikroekonomika]]