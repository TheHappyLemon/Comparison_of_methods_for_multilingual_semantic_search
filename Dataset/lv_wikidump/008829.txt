[[Attēls:HV CurrentConverters.jpg|thumbnail|235px|Augstsprieguma strāvas transformatori]]
'''Elektriskā strāva''' ir [[elektriskais lādiņš|elektrisko lādiņu]] (lādiņnesēju) orientēta [[plūsma]]. Tā var izpausties trijos veidos: vadītspējas strāva [[Elektriskais vadītājs|vadītājos]] un [[Pusvadītājs|pusvadītājos]], kuros pārvietojas tādi lādiņnesēji kā [[Elektrons|elektroni]], [[Jons|joni]] un [[Elektronu caurums|elektronu caurumi]] (visbiežāk ar elektriskās strāvas jēdzienu saprot tieši šo strāvas veidu); konvekcijas strāva, kad pārvietojas lādēti makroskopiski [[Fizikāls ķermenis|ķermeņi]], piemēram, putekļi, pilieni; nobīdes strāva, notiekot [[Dielektriķu polarizēšanās|dielektriķu polarizācijai]] un depolarizācijai vai mainoties to polarizētībai, kad dielektriķī notiek lādiņu nobīde.<ref>{{Grāmatas atsauce|title=Fizika|first3=M.|last7=Čudars|first6=A.|last6=Okmanis|first5=Dz.|last5=Lūsis|first4=A.|last4=Danebergs|last3=Ogriņš|last=Valters|first2=A.|last2=Apinis|pages=272|isbn=5-405-00110-4|year=1992|publisher=Zvaigzne|first=A.|first7=J.}}</ref>

Elektriskā strāva [[viela|vielā]] (vadītspējas strāva) var plūst tikai tad, ja tajā pietiekamā koncentrācijā eksistē brīvi lādiņnesēji, kas var pārvietoties makroskopiskā attālumā. Par šādām vielām saka, ka tās labi vada elektrisko strāvu jeb tie ir [[Elektriskais vadītājs|vadītāji]]. Lai strāva plūstu, vadītājā jāpastāv [[elektriskais lauks|elektriskajam laukam]], kuru rada [[strāvas avots]]. Elektriskā lauka spēks izraisa lādiņnesēju kustību. Lādiņnesēji var būt brīvie [[elektrons|elektroni]] [[metāli|metālos]], pozitīvie un negatīvie [[jons|joni]] [[Elektrolīts|elektrolītos]], pozitīvie un negatīvie joni un elektroni [[Jonizācija|jonizētās]] [[gāze|gāzēs]] un [[plazma|plazmā]], elektroni un [[Elektronu caurums|caurumi]] [[Pusvadītājs|pusvadītājos]].

Lai būtu elektriskā strāva, jāveido noslēgta [[elektriskā ķēde]], kurā ir strāvas avots. Strāvas avots nodrošina [[spriegums|spriegumu]], kā rezultātā ķēdē plūst elektriskā strāva ar noteiktu [[strāvas stiprums|strāvas stiprumu]].

== Fizikālais apraksts ==
=== Strāvas virziens ===
[[Attēls:Direzione convenzionale della corrente elettrica.svg|thumbnail|Par elektriskās strāvas virzienu ir pieņemts pozitīvo lādiņu virziens]]
Par elektriskās strāvas virzienu pieņemts uzskatīt pozitīvo lādiņnesēju kustības virzienu. Tāpēc, ja strāva ir negatīvu elektronu plūsma (kā, piemēram, metālos), tad strāvas virziens ir pretējs elektronu orientētās kustības virzienam.

=== Strāvas stiprums ===
{{pamatraksts|strāvas stiprums}}
Elektriskās strāvas stiprums <math>I \ </math> ir [[elektriskais lādiņš]] <math>q \ </math>, kurš noteiktā [[laiks|laikā]] <math>t \ </math> izplūst caur vadītāja šķērsgriezuma laukumu.

: <math>I = \frac{q}{t} \ </math>

Precizējot, strāvas stipruma formula ir:

: <math>I = \frac{\mathrm{d}q}{\mathrm{d}t} \ </math>
::: kur
:::: <math>\mathrm{d}q \ </math> — lādiņš, kurš izplūda caur vadītāja šķērsgriezuma laukumu
:::: <math>\mathrm{d}t \ </math> — laika intervāls, kad notiek lādiņa plūsma.

=== Strāvas tilpuma blīvums ===
Elektriskās strāvas tilpuma blīvumu apzīmē ar <math>\vec{j} \ </math>.

Ja lādiņnesēji pārvietojas [[tilpums|tilpumā]], tad to plūsmas līnijas šķērso virsmu <math>S \ </math>

: <math>I = \int_S \vec{j} \mathrm{d} \vec{S} = \int_S j_n \mathrm{d} S \ </math>
::: kur
:::: <math>j_n = \vec{j} \vec{n} \ </math>
:::: <math>\vec{n} \ </math> - [[virsma]]s <math>S \ </math> [[normāle]]s [[vektors]].
::::Ja lādiņnesēji ir metāla brīvie elektroni, <math>j=-env</math>, kur <math>e</math> ir elektrona lādiņš, <math>n</math> ir lādiņnesēju koncentrācija, <math>v</math> ir lādiņnesēju orientētās kustības vidējais ātrums.

; Saistība ar lādiņa tilpuma blīvumu
: <math>\vec{j} = \rho \vec{v} \ </math>
::: kur
:::: <math>\vec{v} \ </math> - lādiņu orientētās [[kustība]]s [[vidējais ātrums]]

=== Strāvas virsmas blīvums ===
Elektriskās strāvas virsmas blīvumu apzīmē ar <math>\vec{i} \ </math>

Ja lādiņnesēji pārvietojas pa ķermeņa (vada) [[virsma|virsmu]], tad to plūsmas līnijas šķērso līniju <math>l \ </math>, kura veido šo virsmu.

: <math>I = \int_l \vec{i} \mathrm{d} \vec{l} = \int_l i_n \mathrm{d} l \ </math>
::: kur
:::: <math>i_n = \vec{i} \vec{n} \ </math>

; Saistība ar lādiņa virsmas blīvumu
: <math>\vec{i} = \rho_S \vec{v} \ </math>

== Līdzstrāva un maiņstrāva ==
{{pamatraksts|līdzstrāva|maiņstrāva}}
Elektriskās strāvas veids ir atkarīgs no [[strāvas avots|strāvas avota]]. Ja ir [[galvaniskais elements]] ([[baterija]]s, [[akumulatoru baterija|akumulatori]]), tad ir [[līdzstrāva]], savukārt [[ģenerators]] ražo [[maiņstrāva|maiņstrāvu]]. Līdzstrāvā elektriskā strāva visu laiku plūst tikai vienā virzienā, bet maiņstrāvā strāvas plūšanas virziens periodiski mainās. Dažreiz tiek izmantoti arī angļu valodas apzīmējumi AC/DC, kur AC nozīmē maiņstrāvu (''alternating current''), bet DC apzīmē līdzstrāvu (''direct current''). Maiņstrāva plaši tiek izmantota sadzīves [[elektrotīkls|elektrotīklā]]. Audio un radio signāli arī ir specifiski maiņstrāvas piemēri.

== Strāvas darbs un jauda ==

=== Darbs ===
Ja pa [[Elektriskā ķēde|ķēdi]], starp kuras galiem ir [[spriegums]] <math>U</math>, izplūst [[Elektriskais lādiņš|lādiņš]] <math>q</math>, tad [[elektriskais lauks]], kas pastāv [[Elektriskais vadītājs|vadītājā]], pastrādā [[Darbs (fizika)|darbu]] <math>A=qU</math>. [[Laiks|Laikā]] <math>\Delta t</math> caur vadītāja šķērsgriezumu izplūstošais lādiņš <math>q=I\Delta t</math>, kur <math>I</math> ir [[strāvas stiprums]], tātad <math>A=I\Delta tU</math>, kas arī ir strāvas darbs. Tā kā, pēc [[Oma likums|Oma likuma]], <math>U=IR</math>, strāvas darbu var izteikt kā <math>A=I^2R\Delta t</math> jeb <math>A=\frac{U^2}{R}\Delta t</math>, kur <math>R</math> ir patērētāja [[Elektriskā pretestība|pretestība]].

Pēc [[Džoula — Lenca likums|Džoula — Lenca likuma]], gadījumā, ja elektroenerģijas patērētājs ir tikai vadītājs, kurš, strāvai plūstot, sasilst, tad viss strāvas darbs ir skaitliski vienāds ar patērētāja izdalīto [[Siltuma daudzums|siltuma daudzumu]] <math>\Delta Q_a=I^2R\Delta t</math>. Ja divi patērētāji savienoti virknē, <math>\Delta Q=I^2(R_1+R_2)\Delta t</math>; lielāks siltuma daudzums izdalās tajā patērētājā, kura pretestība ir lielāka. Ja divi pātērātāji savienoti paralēli, <math>\Delta Q=(\frac{U^2}{R_1}+\frac{U^2}{R_2})\Delta t</math>; lielāks siltuma daudzums izdalās tajā patērētājā, kura pretestība ir mazāka.

Noslēgtā strāvas ķēdē siltums izdalās ne tikai patērētājā, bet arī strāvas avotā <math>\Delta Q_i=I^2r\Delta t</math>. Tādējādi strāvas pilnais darbs <math>A_p=\Delta Q_a+\Delta Q_i</math>. Izsakot ar [[Elektriskais dzinējspēks|elektrodzinējspēku]] <math>\varepsilon</math>, <math>A_p=I\varepsilon \Delta t</math>.

Strāvas avota lietderības koeficients <math>\eta</math> ir patērētāja izdalītā siltuma daudzuma un noslēgtā strāvas ķēdē izdalītā pilnā siltuma daudzuma (darba) attiecība <math>\eta=\frac{\Delta Q_a}{A_p}</math> jeb sprieguma un elektrodzinējspēka attiecība <math>\eta=\frac{U}{\varepsilon}</math>. <math>\eta</math> var izteikt arī šādi: <math>\eta=\frac{1}{1+\frac{r}{R}}</math>.

Strāvas darba [[Starptautiskā mērvienību sistēma|SI]] mērvienība ir [[džouls]] (J). <ref name=":0">{{Grāmatas atsauce|title=Fizikas rokasgrāmata|last=Fļorovs|first=V.|publisher=Zvaigzne|year=1985|pages=180.—204|last2=Kolangs|first2=I.|last3=Puķītis|first3=P.|last4=Šilters|first4=E.}}</ref>

=== Jauda ===
[[Līdzstrāva|Līdzstrāvas]] avota [[jauda]] <math>P</math> ir strāvas pilnais darbs <math>A_p</math> laika vienībā: <math>P=\frac {A_p}{\Delta t}</math> jeb <math>P=I\varepsilon</math>, kur <math>I</math> ir strāvas stiprums, <math>\varepsilon</math> ir elektrodzinējspēks.

Jauda, ko avots izdala ārējā ķēdē, ir lietderīgā jauda <math>P_l=\frac {A}{\Delta t}</math> jeb <math>P_l=IU=I^2R</math>.

Lietderīgā jauda ir atkarīga no patērētāja un avota pretestībām: <math>P_l(R)=\frac {\varepsilon^2R}{(R+r)^2}</math>.

<math>P_l=P_p+P_v</math>, kur <math>P_p</math> ir patērētāja saņemtā jauda un <math>P_v</math> ir jaudas zudumi vados. Pārvades līnijas (vadu) lietderības koeficients <math>\eta=\frac {P_p}{P_l}=1-\frac {P_v}{P_l}</math>. 

Lai samazinātu nelietderīgos jaudas zudumus pārvades līnijā, jāsamazina vadu pretestība un jāpalielina spriegums. <ref name=":0" />

== Strāva dažādās vidēs ==

* Strāva [[Vakuums|vakuumā]] var plūst tikai tad, ja tajā ievietoti [[Elektrods|elektrodi]] un starpelektrodu telpā tiek [[Elektronu emisija|emitēti elektroni]] (vai citi lādiņnesēji). Vienkāršākā elektronu vakuumierīce ir [[Diode (elektronu lampa)|diode]]. Citas vakuumierīces ir [[triode]] un [[elektronstaru lampa]].

* [[Metāli|Metālus]] veido [[Jons|jonu]] [[kristālrežģis]], kurā kustas brīvie [[Elektrons|elektroni]]. Šo elektronu plūsma metālos rada elektrisko strāvu, tā ir elektronvadītspēja. Jonvadītspēju metāliem praktiski var neievērot (atšķirībā no [[Elektrolīts|elektrolītiem]]). Zemās temperatūrās metāliem piemīt [[supravadītspēja]].

* Strāva plūst [[Elektrolīts|elektrolītos]], kuriem piemīt jonvadītspēja.
* Parasti [[gāze]] strāvu nevada, jo tās [[Molekula|molekulas]] vai [[Atoms|atomi]] ir neitrāli. Gāzes [[Elektrovadītspēja|elektrovadītspēju]] var palielināt, [[Jonizācija|jonizējot]] neitrālos atomus, tas ir, sadalot tos pozitīvajos [[Jons|jonos]] un [[Elektrons|elektronos]].
* Strāva plūst [[Pusvadītājs|pusvadītājos]], kuru pretestība ir lielāka nekā vadītājiem un mazāka nekā dielektriķiem.

== Ārējās saites ==
{{sisterlinks-inline}}
* {{tīmekļa atsauce | url= http://www.ulbrokas-vsk.lv/diski/Physicon2/Open%20Physics%202.6%20part%202%20Lat/content/chapter1/section/paragraph8/theory.html | title= 1.8. Elektriskā strāva. Oma likums | publisher=  | language= lv | access-date= {{dat|2019|10|21||bez}} | archive-date= {{dat|2019|10|22||bez}} | archive-url= https://web.archive.org/web/20191022182219/http://www.ulbrokas-vsk.lv/diski/Physicon2/Open%20Physics%202.6%20part%202%20Lat/content/chapter1/section/paragraph8/theory.html }}

{{autoritatīvā vadība}}

== Atsauces ==

{{atsauces}}
[[Kategorija:Elektriskā strāva| ]]