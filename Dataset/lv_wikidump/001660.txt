{{Citas nozīmes|ciemu Vecsēlpils|Sēlpils (nozīmju atdalīšana)|Sēlpils}}
{{Apdzīvotas vietas infokaste
| name = Vecsēlpils
| settlement_type = mazciems
| image_skyline = Selpils baznicdrupas.JPG
| imagesize = 
| image_caption = Sēlpils luterāņu baznīcas drupas
| image_flag = 
| image_seal = 
| image_shield = 
| pushpin_map = Latvia (novadi)
| pushpin_label_position = <!-- left/right -->
| map_caption = Atrašanās vieta [[Latvija|Latvijā]]
| latd = 56
| latm = 35
| lats = 17
| latNS = N
| longd = 25
| longm = 39
| longs = 25
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Jēkabpils novads]]
| subdivision_type2 = Pagasts
| subdivision_name2 = [[Sēlpils pagasts]]
| subdivision_type3 = Senlatvijas zeme
| subdivision_name3 = [[Sēlija|Sēlenes zeme]]
| subdivision_type4 = Monarhija
| subdivision_name4 = [[Kurzemes un Zemgales hercogiste]]
| established_title2 = Pilsēta
| established_date2 = 1621—18. gadsimts
| area_total_km2 = 
| population_total = 12
| population_as_of = {{dat|2009|3|2|SK|bez}}<ref name="lgia">{{Tīmekļa atsauce |url=http://vietvardi.lgia.gov.lv/vv/to_www_obj.objekts?p_id=2461 |title=Informācija par objektu: Vecsēlpils |accessdate={{dat|2018|03|10||bez}} |work= LĢIA vietvārdu datubāze |publisher=[[Latvijas Ģeotelpiskās informācijas aģentūra]] }}</ref>
| population_rank = 
| population_density_km2 = 
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| website = 
| footnotes = 
}}
'''Vecsēlpils''', agrāk — '''Sēlpils''' vai '''Sērpils''', ir mazciems [[Jēkabpils novads|Jēkabpils novada]] [[Sēlpils pagasts|Sēlpils pagastā]], [[Daugava]]s kreisajā krastā, apmēram 1 km no [[Sēlpils baznīca]]s. Vecsēlpils ir kādreizējās [[Sēlpils pils]] un [[Vecsēlpils muiža]]s vieta, bijusi Sēlpils pagasta administratīvais un kultūrvēsturiskais centrs.

== Vēsture ==
{{Pamatraksts|Sēlpils vēsture}}
Sēlpili, kuru uzskatīja par sēļu galveno pili, krustnešu karaspēks [[Sēlpils aplenkums (1208)|ielenca]] 1208. gadā. Pārspēka spiesti, sēļi padevās, ļāvās kristīties un pilī ielaida krustnešus. 1218. gadā pilī apmetās [[Sēlijas bīskapi|Sēlijas bīskaps]] [[Bernhards no Lipes]].

[[Livonijas ordenis|Livonijas ordeņa]] [[Sēlpils pils|Sēlpils cietoksni]] pēc [[Vartbergas Hermaņa Livonijas hronika]]s ziņām ordeņbrāļi cēluši 1373. gadā, šeit bija [[Sēlpils fogti|Sēlpils fogtu]] rezidence.
1578. gadā uz Sēlpili savu rezidenci pārcēla [[hercogs Gothards]].
[[Kurzemes un Zemgales hercogiste]]s laikā šeit bija Sēlpils virspilskunga tiesas (''Oberhauptmannschaft Selburg'') pārvaldes centrs un 16. gadsimta beigās vai 17. gadsimta sākumā pilī un priekšpilī uzcēla jaunus dzīvojamos korpusus. Par luterāņu mācītāju pilī kalpoja [[Georgs Mancelis]].
Pēc [[Valles kauja]]s 1626. gada oktobrī pilī notika pamiera sarunas starp [[Zviedrija|Zviedriju]] un [[Polija-Lietuva|Poliju-Lietuvu]].

[[Lielais Ziemeļu karš|Lielā Ziemeļu kara]] laikā 1705. gadā Sēlpils pili uzspridzināja.
1878. gadā bijušais Sunākstes [[Stenders|Stendera]] palīgmācītājs Heinrihs Eduards Rozenfelds (1833—1905) Sēlpilī sarīkoja otros [[Sēlpils draudzes novads|Sēlpils draudzes novada]] dziesmusvētkus. Dziesmu karos atkal uzvarēja sunākstiešu koris.<ref>Par Sēlpils dziesmusvētkiem: Sbrg. [A. Šķerbergs]. Ziņa par Sēlpils dziedāšanas svētkiem. "Mājas Viesis" 1878. gada 9. septembrī un 16. septembrī</ref>

Pirmā pasaules kara laikā gar Daugavu bija pirmā frontes līnija un Vecsēlpils atradās kauju zonā.

Vecsēlpilī bija Sēlpils pagasta māja, magazinas klēts, kādu laiku arī Vecsēlpils pamatskola. No bijušajām muižas ēkām nekas nav saglabājies, izņemot pārbūvēto muižas klēti, kurā bija laiksaimniecības biedrības "Sakne" un dziedāšanas biedrības "Lira" sarīkojumu zāle. Šobrīd pārbūvētā klēts ir apdzīvota dzīvojamā ēka. No 1922.-1932. gadam Vecsēlpilī darbojās Raiņa kluba Sēlpils nodaļa.

== Ievērojamas vietas ==
* [[Sēlpils pilskalns]] ar [[Livonijas ordenis|Livonijas ordeņa]] pils ([[Sēlpils pils]]) drupām atrodas uz saliņas [[Daugava|Daugavā]] pretī Vecsēlpilij.
* [[Sēlpils luterāņu baznīca]]s (19. gs. vidus) drupas, kas ir jau ceturtā baznīca Sēlpilī. [[Sarkanā armija]] [[Otrais pasaules karš|Otrā pasaules kara]] laikā 1941. gadā atkāpjoties sašāva baznīcas torni, baznīca vairākkārt sašauta arī 1944. gadā. Lai gan pēc kara Sēlpils baznīcu atjaunoja, padomju laikos tā pamazām aizlaista postā. Mūri un tornis ir saglabājušies, bet sliktā stāvoklī, ir uzsākta baznīcas atjaunošana.
* [[Raiņa klubs]] — kroņa muiža, ko [[Krievijas impērija]]s ķeizars [[Aleksandrs II Romanovs|Aleksandrs II]] 1876. gadā uzdāvināja kamerkundzei Flotovai. Pēc 1919. gada Vecsēlpils muižā bija pagastmāja, magazīnas klēts, kādu laiku arī Vecsēlpils pamatskola. Raiņa vārds tam dots tāpēc, ka šādas biedrības jau bija dibinātas citviet Latvijā. Šajā ēkā norisinājās plašs kultūras darbs (darbojās vairāki pašdarbnieku kolektīvi, tajā skaitā arī leļļu teātris) līdz pat 1976. gadam, kad Sēlijā tika uzcelts jauns kultūras nams. Muzejs izveidots 1982. gadā un atspoguļo Sēlpils pagasta vēsturi dažādos dokumentos, senās fotogrāfijās un citos materiālos. Muzeju iekārtoja un vadīja Albīns Jegermanis. 2007. gadā pēc ēkas renovācijas muzejs savu darbību uzsāka no jauna. Raiņa kluba muzejs piedāvāja muzeja ekspozīciju, izstādes, telpas dažādiem kultūras pasākumiem un banketiem, semināriem un nometnēm, kā arī privātiem pasākumiem. No 2014. gada 1. oktobra, pateicoties pašvaldības vienaldzībai, muzejs slēgts, un ēka pārdota.

== Ievērojami cilvēki ==
* [[Georgs Mancelis]] — Sēlpils draudzes luterāņu mācītājs 1620.—1625. gadā, pirmais ievērojamākais latviešu garīgās literatūras rakstnieks.
* [[Gothards Frīdrihs Stenders]] — Sunākstes un Sēlpils draudžu luterāņu mācītājs 1766.—1796. gadā, apgaismotājs, vairāk pazīstams kā Vecais Stenders.
* [[Pēteris Barisons]] — komponists un diriģents. Vecsēlpils muižas ēku kompleksā uzvedis lugas un komponējis muzikālos pavadījumus. Apbedīts Sēlpils kapsētā.

== Arheoloģiskie izrakumi ==
* 1963.—1965. gadā Sēlpilī veikti arheoloģiskie izrakumi [[Elvīra Šņore|Elvīras Šņores]] un [[Anna Zariņa|Annas Zariņas]] vadībā. Hipotēze, ka [[Indriķa hronika|Indriķa hronikā]] minētā sēļu pils<ref>{{Tīmekļa atsauce |url=http://www.historia.lv/alfabets/I/In/Indrika%20hronika/teksts/011_latv.htm |title=Indriķa Hronika |access-date={{dat|2008|06|27||bez}} |archiveurl=https://web.archive.org/web/20100529202309/http://www.historia.lv/alfabets/I/In/Indrika%20hronika/teksts/011_latv.htm#034 |archivedate={{dat|2010|05|29||bez}} }}</ref> atradusies iepretī Aizkrauklei Sērenē (Lietgalietis, 1928), noraidāma galvenokārt tāpēc, ka te par pilskalnu uzskatītais nocietinājums izrādījās dabisks grantskalns bez senvietas pazīmēm (Brastiņš, 1926).
* 1980. gadā izdevniecība “[[Zinātne (izdevniecība)|Zinātne]]” izdeva grāmatu “Senā Sēlpils” ({{val|ru|«Древний Селпилс»}}), kurā aprakstīti Annas Zariņas un Elvīras Šnores arheoloģiskie izrakumi. Grāmata izdota 1000 eksemplāros un tajā iekļauti vēsturiski [[Sēlpils pils]]kalna plāni un zīmējumi.

== Literatūra ==
* Andris Grīnbergs (2015. gada 4. janvāris). [https://web.archive.org/web/20190904214220/https://www.videsvestis.lv/selijas-krasta-un-pakalnos/ Sēlijas krastā un pakalnos]. "Vides Vēstis"
* E. Šņore, A. Zariņa. ''Senā Sēlpils''. Rīga, 1980

== Atsauces ==
{{atsauces}}

{{Sēlpils pagasta ciemi}}
{{Pilsētas tiesību piešķiršana Latvijā}}
{{Kurzemes un Zemgales hercogiste}}
{{autoritatīvā vadība}}

[[Kategorija:Sēlija|Sēlpils]]
[[Kategorija:Kurzemes un Zemgales hercogiste|Sēlpils]]
[[Kategorija:Latvijas bijušās pilsētas|Sēlpils]]
[[Kategorija:Jēkabpils rajons|Sēlpils]]