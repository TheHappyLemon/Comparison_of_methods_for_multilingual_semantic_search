{{Citas nozīmes|Dž. K. Roulingas grāmatu sēriju|Harijs Poters (nozīmju atdalīšana)|Harijs Poters}}
[[Attēls:Harry Potter and the Philosopher's Stone.jpg|thumb|230px|Pirmās 1997. gadā oriģinālvalodā ''Bloomsbury Publishing'' [[Londona|Londonā]] izdotās grāmatas bērnu izdevuma vāks]]

'''"Harijs Poters"''' ({{val|en|"Harry Potter"}}) ir [[Briti|britu]] rakstnieces [[Dž. K. Roulinga|Džoannas Ketlīnas Roulingas]] septiņu [[romāns|romānu]] sērija. Grāmatās stāstīts par jauno [[Burvis|burvi]] [[Harijs Poters (tēls)|Hariju Poteru]] un viņa draugiem [[Rons Vīzlijs|Ronu Vīzliju]] un [[Hermione Grendžera|Hermioni Grendžeri]], kas mācās [[Cūkkārpa|Cūkkārpas Raganības un burvestību arodskolā]]. Pamatsižets veltīts Harija Potera cīņai ar tumšo burvi [[Lords Voldemorts|Lordu Voldemortu]], kura mērķos ir nemirstības iegūšana un burvju pasaules ieņemšana.

== Tapšana ==
Pirmo grāmatu šajā sērijā "[[Harijs Poters un Filozofu akmens]]" 1997. gadā [[Londona|Londonā]] publicēja [[izdevniecība]] ''Bloomsbury Publishing'', bet darbība tajā risinās 1991. gadā. Latviski šo darbu 2001. gadā [[Ingus Josts|Ingus Josta]] tulkojumā klajā laida [[apgāds]] "[[Jumava]]".<ref>{{Tīmekļa atsauce |title="Jumava" gatavojas izdot Dž.K. Roulingas grāmatas par Hariju Poteru |date=2000. gada 10. jūlijs |publisher=[[Delfi (portāls)|Delfi]] |url=http://www.delfi.lv/kultura/news/books/jumava-gatavojas-izdot-dzk-roulingas-gramatas-par-hariju-poteru.d?id=315128 |accessdate= 2016. gada 29. septembrī}}</ref> Latvijā izdotajām grāmatām izmantotas ASV izdevniecības ''Scholastic'' Harija Potera sērijas vāku ilustrācijas.

Tematiski grāmatu mērķauditorija varētu būt vidēja vecuma un vecāki bērni, tomēr, kā to apliecina miljoniem pārdoto eksemplāru visā pasaulē, šie darbi spēj piesaistīt visu vecumu lasītājus. Pēc Dž. K. Roulingas grāmatām tiek uzņemtas arī filmas, no kurām pirmā tika izdota 2001. gadā, bet pēdējā — 2011. gadā.

Kā to apgalvo pati autore, stāsta par burvju zēnu ideju viņa radusi, braucot vilcienā no [[Mančestra]]s uz Londonu. Kādā intervijā televīzijas kanālam ''BBC World'' viņa stāsta, ka rakstīšana bieži notikusi dažādās kafejnīcās, malkojot kafiju. Tā kā rakstniece tolaik — 1991. gadu vidū — bija tikko šķīrusies no sava vīra, ar mazu bērnu uz rokām un bez naudas, apstākļi rakstīšanai bijuši divtik grūti.

== Stāsts ==
Grāmatas sarakstītas trešās personas stāstījumā, bet teicēja klātbūtne nav jūtama. Tā kā grāmatu galvenais varonis ir Harijs, notiekošais lielā mērā atainots no viņa skatpunkta.

Katra grāmata aptver [[Cūkkārpa|Cūkkārpas Raganības un burvestību arodskolā]] pavadītu vienu mācību gadu, kur Harijs un viņa skolasbiedri apgūst buršanos, burvju mikstūru gatavošanu, dažādu burvju augu kopšanu un [[Kalambols|kalambola]] spēlēšanu. Harijam nemitīgi jāpārvar dažādas grūtības, mācoties sadzīvot ar savu nejauko audžuģimeni un ienaidniekiem skolā, un viņam nemitīgi jācīnās par savu dzīvību, konfrontējoties ar ļauno burvi [[Lords Voldemorts|Lordu Voldemortu]] un tā sabiedrotajiem.

== Harijs Poters un intertekstualitāte ==
Grāmatas ir tikušas pielīdzinātas daudziem pasaulē slaveniem darbiem, tostarp, [[Klaivs Steiplss Lūiss|K.S. Lūisa]] "[[Nārnijas hronika]]i", [[Džons Ronalds Rūels Tolkīns|Dž. R. R. Tolkīna]] "[[Gredzenu pavēlnieks|Gredzenu pavēlniekam]]", un citiem. Roulingas darbos apspēlētā tēma par Harija dzīvi tālā internātskolā un ļaunajiem radiniekiem un aizbildņiem mājās (Dērslijiem) dažiem lasītājiem var atgādināt [[Roalds Dāls|Roalda Dāla]] darbus. Grāmatu stilu ietekmējis Anglijā vēsturiski izplatītā "internāta romāna" žanrs. Vēl daži uzskata, ka grāmatas par Poteru pielīdzināmas "[[Zvaigžņu kari|Zvaigžņu karu]]" filmām, jo arī to galvenais varonis [[Lūks Debesgājējs]] līdz noteiktam vecumam, kad uzzina par savu likteni cīnīties pret ļauno, mitinās kopā ar savu tanti un onkuli; bez tam [[Lords Voldemorts]] līdzinās Zvaigžņu karu ļaunajam tēlam [[Palpatīns|Palpatīnam]] u.c. Daudz līdzību manāms ar Tolkīna slavenajiem fantastikas žanra darbiem. Abu autoru grāmatās ir tumsas pavēlnieks un labs, vecs un vieds burvis — "Gredzenu pavēlniekā" un "Hobitā" tas ir Gendalfs, bet "Harijā Poterā" — Baltuss Dumidors; tāpat arī abu rakstnieku stāstos parādās goblini, burvju gredzeni un apmetņi, kam piemīt spēja valkātāju padarīt neredzamu, u.tml. Runājot par intelektualitāti, jāmin Harija Potera pasaku vides saistība ar reālo pasauli, kas parādās vairākās detaļās — piemēram, burvju pasaules dažādu garšu zirnīši ''Bertie Bott's Every Flavour Beans'', iedvesmoja [[Kalifornija]]s saldumu ražotājus ''Jelly Belly'' radīt un laist apgrozībā īstu produktu ar tādu pašu nosaukumu.

== Galvenie un citi tēli ==
{{div col}}
* [[Harijs Poters (tēls)|Harijs Poters]] (''Harry Potter'')

'''Harija labākie draugi'''
* [[Hermione Grendžera]] (''Hermione Granger'')
* [[Rons Vīzlijs]] (''Ron Weasley'')

'''Harija skolotāji'''
* [[Baltuss Dumidors]] (''Albus Dumbledore'') — Cūkkārpas arodskolas direktors
* Minerva Maksūra (''Minerva McGonagall'') — Cūkkārpas pasniedzēja un Grifidora nama galva
* Rubeuss Hagrids (''Rubeus Hagrid'') — Cūkkārpas arodskolas mežzinis, kā arī maģisko būtņu kopšanas pasniedzējs no trešā gada (laikā, kad Harijs Poters mācās Cūkkārpā)
* Severuss Strups (''Severus Snape'') — Cūkkārpas arodskolas mikstūru pasniedzējs, kā arī Slīdeņa nama galva (līdz sestajam gadam, kad par nama galvu kļūst Horācijs Gliemjrags)
* Filiuss Zibiņš (''Filius Flitwick'') — Cūkkārpas arodskolas burvestību pasniedzējs, kā arī Kraukļanaga nama galva
* Pomona Asnīte (''Pomona Sprout'') — Cūkkārpas arodskolas herboloģijas pasniedzēja, kā arī Elšpūša nama galva

'''Harija skolasbiedri'''
* Nevils Lēniņš '' (Neville Longbottom)''
* Čo Čanga (''Cho Chang'')
* Andželīna Džonsone (''Angelina Johnson'')
* Drako Malfojs (''Draco Malfoy'')
* Vinsents Krabe (''Vincent Crabbe'')
* Gregorijs Goils (''Gregory Goyle'')
* Pansija Pārkinsone (''Pansy Parkinson''), u.c.

'''Cūkkārpas pils spoki'''
* Vaidu Vaira (''Moaning Myrtle'')
* Gandrīz-Bezgalvas-Niks (''Nearly Headless Nick'')
* Asiņainais barons
* Pelēkā dāma

'''Citi Cūkkārpas iemītnieki'''
* mājas elfs Dobijs (''Dobby'')
* Resnās Kundzes (''The Fat Lady'') portrets
* kentaurs Firencī (''Firenze'')
* Pīvzs (''Peeves'')

'''Rona ģimene'''
* Artūrs Vīzlijs (''Arthur Weasley'') — tēvs
* Mollija Vīzlija (''Molly Weasley'') — māte
* Džinnija Vīzlija (''Ginny Weasley'') — māsa
* Džordžs Vīzlijs (''George Weasley'') — brālis
* Freds Vīzlijs (''Fred Weasley'') — brālis
* Persijs Vīzlijs (''Percy Weasley'') — brālis
* Bils Vīzlijs (''Bily Weasley'') — brālis
* Čārlijs Vīzlijs (''Charly Weasley'') — brālis

'''Harija audžuģimene'''
* Dūdijs Dērslijs (''Dudley Dursley'') — Harija brālēns
* Vernons Dērslijs (''Vernon Dursley'') — tēvocis
* Petūnija Dērslija (''Petunia Dursley'') — tante

'''Harija mirušie vecāki'''
* Džeimss Poters (''James Potter'')
* Lilija Potere (''Lily Potter'')

'''Harija ienaidnieks'''
* [[Lords Voldemorts]] (''Lord Voldemort'')
{{div col end}}

== Izdotās grāmatas ==
<gallery>
Attēls:HP un Filozofu akmens.jpg|<center>1. "[[Harijs Poters un Filozofu akmens]]"
Attēls:HP un Noslepumu kambaris.jpg|<center>2. "[[Harijs Poters un Noslēpumu kambaris]]"
Attēls:HP un Azkabanas gusteknis.jpg|<center>3. "[[Harijs Poters un Azkabanas gūsteknis]]"
Attēls:HP un Uguns bikeris.jpg|<center>4. "[[Harijs Poters un Uguns biķeris]]"
Attēls:HP un Feniksa ordenis.jpg|<center>5. "[[Harijs Poters un Fēniksa ordenis]]"
Attēls:HP un Jauktasinu Princis.jpg|<center>6. "[[Harijs Poters un Jauktasiņu Princis]]"
Attēls:HP un Naves Davesti.jpg|<center>7. "[[Harijs Poters un Nāves dāvesti]]"
</gallery>

== Uzņemtās filmas ==
{{pamatraksts|Harijs Poters (filmu sērija)}}
* 2001: "[[Harijs Poters un Filozofu akmens (filma)|Harijs Poters un Filozofu akmens]]"
* 2002: "[[Harijs Poters un Noslēpumu kambaris (filma)|Harijs Poters un Noslēpumu kambaris]]"
* 2004: "[[Harijs Poters un Azkabanas gūsteknis (filma)|Harijs Poters un Azkabanas gūsteknis]]"
* 2005: "[[Harijs Poters un Uguns biķeris (filma)|Harijs Poters un Uguns biķeris]]"
* 2007: "[[Harijs Poters un Fēniksa ordenis (filma)|Harijs Poters un Fēniksa ordenis]]"
* 2009: "[[Harijs Poters un Jauktasiņu Princis (filma)|Harijs Poters un Jauktasiņu Princis]]"
* 2010: "[[Harijs Poters un Nāves dāvesti: Pirmā daļa]]"
* 2011: "[[Harijs Poters un Nāves dāvesti: Otrā daļa]]"

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.jkrowling.com/ Dž. K. Roulingas mājaslapa] {{en ikona}}

{{Harijs Poters}}

{{autoritatīvā vadība}}

[[Kategorija:Angļu literatūra]]
[[Kategorija:Harijs Poters]]