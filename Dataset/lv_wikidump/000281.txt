{{Valsts infokaste
|        vietējais_nosaukums = Монгол улс<br />''Mongol uls''<br />[[Attēls:Monggol ulus.svg|50px]]<!--unicode:ᠮᠣᠩᠭᠣᠯ ᠤᠯᠤᠰ--><br />''Mongγol ulus''
|   pilnais_valsts_nosaukums = Mongolijas Valsts
|           valsts_nosaukums = 
|           karoga_nosaukums = Mongolijas karogs
|              karoga_attēls = Flag_of_Mongolia.svg
|          ģerboņa_nosaukums = Mongolijas ģerbonis
|            ģerboņa_platums = 80px
|             ģerboņa_attēls = Coat of Arms of Mongolia.svg
|              kartes_attēls = Mongolia (orthographic projection).svg
|                valsts_moto = 
|               valsts_himna = ''[[Mongolijas valsts himna|Монгол улсын төрийн дуулал]]''
|             valsts_valodas = [[mongoļu valoda]]
|            etniskās_grupas = 95,35% mongoļi<br />3,86% kazahi<br />0,8% citi<ref>[http://www.toollogo2010.mn/doc/Main%20results_20110615_to%20EZBH_for%20print.pdf Mongolia National Census 2010 Provision Results. National Statistical Office of Mongolia] (in Mongolian.)</ref>
|etniskās_grupas_year          = 2010
|              galvaspilsēta = [[Ulanbatora]]
|latd=47|latm=55|latNS=N|longd=106|longm=53|longEW=E
|            lielākā_pilsēta = galvaspilsēta
|             valsts_iekārta = Prezidentāla republika
|       valsts_galvas_tituls = Prezidents
|      valsts_galvas_tituls2 = Premjerministrs
|               valsts_galva = [[Hurelsuhs Uhnāgīns]]
|              valsts_galva2 = [[Ojūnerdene Luvsannamsrains]]
|              platība_rangs = 19.
|                platība_km2 = 1 564 115,75
|             procenti_ūdens = 0,43<ref>[http://www.e-gazar.mn/index.php?option=com_content&view=article&catid=31%3A2008-10-21-08-45-23&id=163%3A-2007-&Itemid=58 Official landuse balanse data (2007)]{{Dead link|date=May 2010}}</ref>
|         iedzīvotāju_skaits = 
|   iedzīvotāju_skaits_rangs = 140.
|population_census        = {{sk|2854685}}<ref name="Census 2010">{{Tīmekļa atsauce|author=Date: |url=http://www.toollogo2010.mn/doc/NSO_F-06-10-1.pdf |title=Mongolia National Census 2010 Preliminary Results |publisher=National Statistical Office of Mongolia |date=2011-06-13 |accessdate=2011-06-14}}</ref>
|population_census_year   = 2010
|   apdzīvotības_blīvums_km2 = 1,76
| apdzīvotības_blīvums_rangs = 236.
|               IKP_PPP_gads = 2011
|                    IKP_PPP = $13 264 miljardi<ref name=imf2>{{Tīmekļa atsauce|url=http://www.imf.org/external/pubs/ft/weo/2012/01/weodata/weorept.aspx?pr.x=83&pr.y=19&sy=2009&ey=2012&scsm=1&ssd=1&sort=country&ds=.&br=1&c=948&s=NGDPD%2CNGDPDPC%2CPPPGDP%2CPPPPC%2CLP&grp=0&a= |title=Mongolia|publisher=International Monetary Fund|accessdate=2012-04-19}}</ref>
|              IKP_PPP_rangs = 
|         IKP_PPP_per_capita = $4743<ref name=imf2/>
|   IKP_PPP_per_capita_rangs = 
|GDP_nominal              = $8,506 miljardi<ref name=imf2/>
|GDP_nominal_year         = 2019
|GDP_nominal_per_capita   = $3042<ref name=imf2/>
|                   HDI_gads = 2019
|                        HDI = {{palielinājās}} 0,737<ref name="HDI-2011">{{Tīmekļa atsauce|url=http://hdr.undp.org/en/media/HDR_2011_EN_Tables.pdf|title=Human Development Report 2011|year=2011|publisher=United Nations|accessdate=27 January 2012}}</ref>
|                  HDI_rangs = 99.
|             HDI_kategorija = <span style="color:#fc0;">vidējs</span>
|                       Gini = 33,0<ref name="wb-gini">{{Tīmekļa atsauce |url=http://data.worldbank.org/indicator/SI.POV.GINI/ |title=Gini Index |publisher=World Bank |accessdate=2 March 2011}}</ref>
|                  Gini_gads = 2005
|            Gini_kategorija = <span style="color:#fc0;">vidējs</span>
|       neatkarības_iegūšana = Izveidošanās
|      neatkarības_notikums3 = Neatkarība no [[Cjinu dinastija]]s
|        neatkarības_datums3 = {{dat|1911|12|29||bez}}
|        neatkarības_datums4 = 
|                     valūta = [[Tugriks]]
|               valūtas_kods = MNT
|                 laika_zona = 
|                 utc_offset = +7 līdz +8<ref>{{Tīmekļa atsauce| last =| first =| authorlink =| coauthors =| title =Mongolia Standard Time is GMT (UTC) +8, some areas of Mongolia use GMT (UTC) + 7| work =| publisher =| date =Time Temperature.com| url =http://www.timetemperature.com/asia/mongolia_laika_zona.shtml| doi =| accessdate =2007-09-30}}{{Novecojusi saite}}</ref><ref>{{Tīmekļa atsauce | last = | first = | authorlink = | coauthors = | title =The Mongolian government has chosen not to move to Summer Time | work = | publisher = | date =World Time Zone.com | url =http://www.worldtimezone.com/dst_news/dst_news_mongolia01.html | doi = | accessdate =2007-09-30}}</ref><ref>{{Tīmekļa atsauce|url=http://www.statoids.com/tmn.html|title=Mongolian Time Zones|accessdate=2011-05-20}}</ref>
|             laika_zona_DST = 
|             utc_offset_DST = 
|                     domēns = [[.mn]]
|               iso_kods_num = 
|             iso_kods_alfa2 = 
|             iso_kods_alfa3 = 
|             tālsarunu_kods = 976
}}
'''Mongolija''', oficiāli '''Mongolijas Valsts''' ([[Mongoļu valoda|mongoļu]]: ''Монгол Улс''), ir [[valsts]] centrālajā un Austrumāzijā, robežojas ar [[Krievija|Krievijas Federāciju]] un [[Ķīna|Ķīnas Tautas Republiku]]. Prezidentāla republika, prezidentu ievēl vispārējās vēlēšanās uz 4 gadiem. Iedzīvotāji: [[mongoļi]], [[kazahi]], [[burjati]], [[krievi]], [[ķīnieši]] u.c. Dominējošā reliģija — [[budisms]].

== Vēsture ==
{{pamatraksts|Mongolijas Tautas Republika}}
1921. gada jūlijā [[Ulanbatora|Urgā]] proklamēja no [[Ķīna]]s neatkarīgu Mongolijas Republiku, kas ar [[Padomju Krievija]]s militāro un politisko atbalstu atbrīvojās no iekšējiem oponentiem un ieguva neatkarību no pilsoņu kara novājinātās [[Ķīna]]s. 
1924. gada 26. novembrī valsti pārdēvēja par [[Mongolijas Tautas Republika|Mongolijas Tautas Republiku]] (MTR), kas bija [[Padomju Savienība|PSRS]] satelītvalsts ar [[Tautas Revolucionārā partija|Tautas Revolucionāro partiju]] kā varas partiju.  No 1939. gada maija līdz septembrim notika robežkonflikts ar [[Japānas Impērija]]s armiju jeb [[Halhingolas kampaņa]]. 1945. gada 10. augustā Mongolija pieteica karu Japānai, piedaloties Sarkanās armijas uzbrukumā [[Iekšējā Mongolija|Iekšējai Mongolijai]] un [[Mandžūrija]]i. 
1946. gada 5. janvārī [[Ķīnas Republika]] atzina Ārējās Mongolijas neatkarību, diplomātiskās attiecības ar [[Ķīnas Tautas Republika|Ķīnas Tautas Republiku]] izveidoja 1949. gadā.  
1961. gadā MTR uzņēma [[ANO]]. Saasinoties PSRS un Ķīnas attiecībām, Padomju armija Mongolijā uzbūvēja savas raķešu bāzes un kara lidlaukus.

[[Komunisti|Komunistu]] varas monopols beidzās 1990. gadā un Tautas Republika oficiāli beidza pastāvēt līdz ar Mongolijas Valsts jaunās konstitūcijas pieņemšanu 1992. gada 12. februārī.

== Klimats ==
[[Attēls:Koppen-Geiger Map MNG present.svg|thumb|Mongolijas karte ar klimata klasifikācijas zonām]]
Mongolija ir milzīgs [[plakankalne|plato]], kas plešas no Austrumdžungārijas līdz Rietummandžūrijai vidēji apmēram 1500 m virs jūras līmeņa. Ziemeļos to ierobežo mežiem klātās lielo [[Sibīrija]]s upju [[Jeņiseja]]s, [[Irtiša]]s un [[Amūra]]s augšteces un [[Altajs|Altaja kalnu]] grēda, rietumos — [[Gobi Altajs|Gobi Altaja]] un [[Gurvansaihans|Gurvansaihana]] grēdas, centrā — kalnainu mežu masīvi. Visu dienvidu daļu aizņem stepe, pārmijus ar tuksneša zonām ''gov'', ko tagad dēvē par [[Gobi]] tuksnesi — ķīnieši to sauca par ''han hai'' — ‘izžuvusī jūra’. Klimats atbilst ainavai: nevienmērīgs un skarbs. Temperatūras svārstības visai ievērojamas: jūnijā karstums sasniedz pat +45 °C, bet janvārī nolaižas līdz -35 °C, pie tam diennakts temperatūras svārstības ir ļoti straujas: vasarā dienā +40 °C, bet naktī -3 °C. Lielākā daļa dienu gadā ļoti saulainas, taču ziema ilga — dažkārt vēl maijā snieg sniegs.

Klimata skarbumam atbilst ainavas vienveidīgums un dzīvības trūkums. Zemes erozija, ko pastiprina skarbais kontinentālais klimats, pārklājusi ielejas ar gravu tīklu, augsne pārvērsta irdenos dzeltenbrūnos putekļos — tas ir [[less]], ko tjurki sauc par ''torpak'', bet ķīnieši — par ''huang tu'' (dzeltenā zeme). Lietus to pārvērš par lipīgu mālveida masu, kas saulē tūdaļ sacietē kā akmens un vairs ūdeni cauri nelaiž. Ziemeļķīnā lesa slānis sasniedz pat 100 m biezumu. Kur piekalnēs pazemes ūdeņi tiek tuvu klāt zemes virsmai, zemes virskārta kļūst ārkārtīgi auglīga, kā tas ir Mongolijas alpu pļavās. Taču šī auglība pazūd uz plato, kur plāno augsnes slāni nemitīgi izpūš vēji.

== Flora un fauna ==

Ziemeļos [[Sibīrija]]s taiga pamazām pāriet [[stepe|stepē]] un augu valsts te ir vairāk nekā bagāta — [[priedes]], [[egles]], melnie un baltie bērzi, [[īve]]s, [[ozoli]], oši, pamežā — biezs krūmājs. Tas viss dod patvērumu aļņiem, lāčiem, vilkiem, lūšiem, stirnām, maralbriežiem, vāverēm, sabuļiem, āmrijām, caunām un sniegu leopardiem. Pie ūdeņiem tas viss pāriet mitrās, zāles pārbagātās pļavās, kur niedrājos mīt ūdensputni. Lielo upju — [[Kerulena]]s, [[Onona]]s, [[Orhona]]s — krasti klāti bieziem mežiem un leknām pļavām, bet upēs mīt zivis. Kalnu grēdu ēnas pusi klāj milzīgu mežu audzes, kamēr saules pusē augu valsts vairāk atgādina [[tundra|tundru]]. Dienvidrietumos [[Gobi Altajs|Gobi Altajā]] augu valsts kļūst vienveidīgāka. Te mīt [[Mongolijas savvaļas ēzelis|savvaļas ēzeļi]], zaķi, augstāk kalnos ganās [[Sibīrijas kalnu kaza]]s un garspalvainie, salizturīgie [[jaks|jaki]].

Stepi pavasarī uz pāris nedēļām pārklāj sulīga ziedu un zāles sega, kas vasarā pārtop par ganībām [[saiga|saigām]], savvaļas ēzeļiem un [[Prževaļska zirgs|savvaļas zirgiem]]; šeit mīt arī [[divkupru kamielis|savvaļas kamieļi]] un [[džeirāns|džeirāni]]. Garā stepes zāle un niedrāji pie ūdeņiem kalpo par mājvietu visdažādākajām putnu sugām.

== Skatīt arī ==
* [[Mongoļu valoda]]
* [[Mongoļu impērija]]

== Atsauces ==
{{Atsauces}}

== Ārējās saites ==
* {{en ikona}} [http://www.beforethey.com/journey/mongolia Before They Pass Away: Mongolia]

{{Āzija-aizmetnis}}
{{Āzija}}

{{autoritatīvā vadība}}

[[Kategorija:Āzijas valstis]]
[[Kategorija:Mongolija| ]]