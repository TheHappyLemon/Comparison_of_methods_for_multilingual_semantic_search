{{Citas nozīmes|mūzikālu sacerējumu|opera (nozīmju atdalīšana)|opera}}
'''Opera''' (no {{val-it|opera in musica}}, "darbs mūzikā") ir [[mūzika|muzikāli]] [[drāma|dramatisks]] sacerējums, kurā saturu izsaka ar dziedāšanu un [[simfoniskais orķestris|simfoniskā orķestra]] spēli vai arī [[teātris|teātra]] ēka, kurā notiek operas izrādes.<ref>{{Tīmekļa atsauce |url=https://www.vardnica.lv/svesvardu-vardnica/o/opera |title=vardnica.lv |access-date={{dat|2020|02|24||bez}} |archiveurl=https://web.archive.org/web/20200224120508/https://www.vardnica.lv/svesvardu-vardnica/o/opera |archivedate={{dat|2020|02|24||bez}} }}</ref> 
Operas žanrs ir radies [[Itālija|Itālijā]] un visvairāk klasisko operu ir uzrakstījuši itāļu [[komponisti]], 20. gadsimtā radās arī [[rokopera]]s žanrs.
Operas pamatā ir literārs teksts, ko sauc par '''[[librets|libretu]]'''.

== Vēsture ==
Pirmie itāļu opermūzikas komponisti to apzīmēja kā ''favola in musica'', jeb mūzikas fabula, tādējādi netieši atzīstot operu par [[Senā Grieķija|Senās Grieķijas]] drāmas imitāciju. Pirmā šāda opera uzvesta Itālijā, [[Mantuja]]s [[dodžs|dodža]] pilī 1607. gadā, lai gan jau pirms vairākiem gadiem operas libretu bija uzrakstījis dzejnieks [[Aleksandrs Stridžio|Alesandro Stridžo]] (''Alessandro Striggio'') (1540—1592). Šī opera sastāvēja no pieciem aktiem ar [[madrigāls|madrigālu]] sērijām, kuras atdalīja instrumentālas [[interlūde]]s un [[rečitatīvs|rečitatīvi]].

Vairuma pirmo operu libretu pamatā bija klasiskas vai vēsturiskas tēmas. Taču jau sākotnēji libreti tika rakstīti arī komēdijas vai muzikālās komēdijas žanros, apmierinot [[Eiropa]]s [[aristokrātija]]s vēlmes pēc izklaidēm. Mūsdienu klasiskais operas žanrs (''Grand Opera'') izveidojās XVIII gs. beigās, savu māksliniecisko pilnību sasniedzot itāļu, austriešu, franču, vācu un krievu opermūzikas skolās. Viena no spilgtākajām šī laikmeta iezīmēm operu libretos un mūzikā bija nacionālais [[romantisms]], kas visvairāk jūtams [[Rihards Vāgners|Riharda Vāgnera]] darbos.

=== Latvijā ===
Operas parādīšanās [[Alfrēds Kalniņš (komponists)|Alfrēda Kalniņa]] un [[Jānis Mediņš|Jāņa Mediņa]] daiļradē 20. gadsimta otrajā desmitgadē bija svarīgs notikums, kas liecināja par latviešu mūzikas kultūras pilnbriedumu. "Baņuta" un "Uguns un nakts<nowiki>''</nowiki>, ko bija sagatavojusi profesionālisma attīstība gan kompozīcijas, gan atskaņotājmākslas laukā, kļuva par pagrieziena punktu latviešu mūzikas vēsturē. Taču, lai gan tās bija pirmās klasiskās latviešu operas, tie tomēr nebija pirmie mēģinājumi operas žanrā. Zināms, ka dzīves pēdējos gados [[Emīls Dārziņš]] komponējis operu <nowiki>''</nowiki>Rožainās dienas<nowiki>''</nowiki>; 19. gadsimta beigās Ā. Ore sacerējis operu <nowiki>''</nowiki>Gunda<nowiki>''</nowiki>; 1893. gadā [[Rīgas Latviešu teātris|Rīgas Latviešu teātrī]] uzvesta Jēkaba Ozola opera <nowiki>''Spoku stundā''</nowiki>. <ref>{{Grāmatas atsauce|title=Latviešu mūzika IX|last=L. Kārkliņš|first=A. Darkevics,|publisher=Liesma|year=1971|location=Rīga|pages=169}}</ref>

== Iedalījums ==
Pēc satura operas var iedalīt kā [[komēdija]]s, [[traģēdija]]s, [[drāma]]s, sadzīves operas, pasaku operas, vēsturiskās operas un citas. Operā apvienotas vairākas mākslas kā [[mūzika]], [[glezniecība]] un [[aktierspēle]], dažkārt arī [[balets]]. Visu operas mūziku iedala vokālajos un orķestra priekšnesumos. Orķestris atskaņo [[uvertīra]]s, ievadus un starpspēles cēlieniem, baletmūziku.

Vokālie dziedājumi iedalās solo dziedājumos, ansambļos un koros. Solo dziedājumi sīkāk iedalās kā [[ārija]], [[ariozo]], [[arieta]], [[kavatīne]], [[dziesma]], [[romance]], [[rondo (žanrs)|rondo]], [[kupleja]]s un [[rečitatīvs]] jeb muzikālā runa. Ansambļi sīkāk tiek iedalīti ka [[duets]], [[trio]] jeb tercets, [[kvartets]], [[kvintets]], [[sekstets]], [[septets]], [[oktets (mūzika)|oktets]] un [[nonets]]. Koris piedalās [[masu skati|masu skatos]], īpaši pasvītrojot notiekošā nozīmību. Galvenās sieviešu lomas operā izpilda [[soprāns|soprāni]] un mecosoprāni, vīriešu — [[tenors|tenori]] vai [[bass (balss)|basi]].

== Populārākās operas ==

2019./2020. gada sezonas populārākās operas pēc izrāžu skaita pasaulē bija:<ref>[https://www.operabase.com/statistics/en operabase.com]</ref>
* [[Džuzepe Verdi|Dž. Verdi]] "[[Traviata]]" (683) 
* [[Žoržs Bizē|Ž. Bizē]] "[[Karmena (opera)|Karmena]]" (636)
* [[Džakomo Pučīni|Dž. Pučīni]] "[[Bohēma]]" (565)
* [[Volfgangs Amadejs Mocarts|V.A. Mocarts]] "[[Dons Žuans]]" (517)
* Dž. Verdi "[[Rigoletto]]" (480) 
* V.A. Mocarts  "[[Burvju flauta]]" (478)
* [[Džoakīno Rosīni|Dž. Rosīni]] "[[Seviļas bārddzinis]]" (476)
* Dž. Pučīni "[[Madama Butterfly]]" (459)
* V.A. Mocarts "[[Figaro kāzas]]" (437)
* Dž. Pučīni "[[Toska]]" (426)
* Dž. Verdi "[[Aīda (opera)|Aīda]]" (327)
* [[Pēteris Čaikovskis|P. Čaikovskis]] "[[Jevgēņijs Oņegins]]" (289)
* [[Gaetāno Doniceti|G. Doniceti]] "[[Mīlas dzēriens]]" (289)
* Dž. Pučīni "[[Turandota]]" (287)
* Dž. Verdi "[[Nabuko]]" (278)

== Atsauces ==
{{atsauces}}

== Skatīt arī ==
* [[Latvijas Nacionālā opera]]
* [[Liepājas Opera]]

== Ārējās saites ==
* [http://www.historicopera.com/ Historic Opera]

{{māksla-aizmetnis}}

{{autoritatīvā vadība}}

[[Kategorija:Opera| ]]
[[Kategorija:Skatuves māksla]]
[[Kategorija:Mūzika]]