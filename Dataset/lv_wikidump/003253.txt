{{Elementa infokaste
|                 tips = lantanīds
|      kārtas skaitlis = 58
|             6. čaula = 2
|             5. čaula = 9
|             4. čaula = 19
|             3. čaula = 18
|             2. čaula = 8
|             1. čaula = 2
|              simbols = Ce
|             atommasa = 140,116
|   valences elektroni = [Xe]4f<sup>1</sup>5d<sup>1</sup>6s<sup>2</sup>
|       tabulas attēls = [[Attēls:Ce-TableImage.png|250px]]
|               attēls = [[Attēls:Cerium2.jpg|250px]]<br />Cērija paraugs ampulā [[argons|argona]] aizsargatmosfērā
|  oksidēšanas pakāpes = '''+4''', +3, +2
|  elektronegativitāte = 1,12
|              blīvums = 6770
|  kušanas temperatūra = 1068 K (795&nbsp;°C)
| viršanas temperatūra = 3716 K (3443&nbsp;°C)
}}

'''Cērijs''' ir [[ķīmiskais elements]] ar [[ķīmiskais simbols|simbolu]] '''Ce''' un [[atomskaitlis|atomskaitli]] 58. Tas ir [[cietība|mīksts]], sudrabaini balts, ķīmiski aktīvs [[metāli|metāls]] un ir otrais aktīvākais [[lantanīdi|lantanīds]]. [[Ķīmiskais savienojums|Savienojumos]] cērijam var būt [[oksidēšanas pakāpe]] +3 vai +4; retāk +2. Cērijam nav bioloģiska loma un nav īpaši [[toksiskums|indīgs]].

Dabā cērijs ir sastopams [[polimetāliskās rūdas|polimetālisko rūdu]] sastāvā, tas ir izplatītākais [[retzemju elements]] Zemes garozā. Atrodams [[monacīts|monacīta]] un [[bastnezīuts|bastnezīta]] grupu minerālos. Cēriju viegli iegūt no šiem minerāliem. [[Cērija oksīds|Cērija oksīdu]] lieto par abrazīvu [[stikls|stikla]] pulēšanai. Dažus cērija [[sakausējums|sakausējumus]] ([[mišmetāls|mišmetālu]]) lieto par [[šķiltavas|šķiltavu]] krama materiālu, jo tie berzes iedarbībā ļoti viegli veido [[dzirksteļizlāde|dzirksteles]]. Cērija(III) sāļi parasti ir balti vai caurspīdīgi, taču cērija(IV) sāļi ir sarkanīgi oranži vai dzelteni.

Cērijs bija pirmais lantanīds, kas tika atklāts. To 1803. gadā paveica zviedru ķīmiķi [[Jenss Jākobs Bercēliuss]], [[Vilhelms Hisingers]] (''Wilhelm Hisinger'') un neatkarīgi no viņiem vācu ķīmiķis [[Martins Heinrihs Klaprots]]. 1839. gadā zviedru ķīmiķis [[Karls Gustavs Mozanders]] (''Carl Gustaf Mosander'') to pirmo reizi izolēja.

== Izotopi ==
Dabā ir sastopami četri cērija [[izotops|izotopi]], no kuriem tikai <sup>140</sup>Ce ir stabils. Tas veido 88,450% no visa dabā sastopamā cērija.<ref name="jlab"/> Pārējie trīs izotopi ir radioaktīvi. Cērija-142 procentuālais daudzums dabā ir 11,114%, un tā [[pussabrukšanas periods]] ir mazliet lielāks par 5{{E|16}} gadu.<ref name="jlab"/> Cērijs-138 veido 0,251% (pussabrukšanas periods mazliet lielāks par 0,9{{E|14}} gadu), bet cērijs-136 ir atlikušie 0,185% (pussabrukšanas periods mazliet lielāks par 0,7{{E|14}} gadu).<ref name="jlab"/> Laboratorijas apstākļos ir iegūti cērija izotopi, kuru [[masas skaitlis]] ir no 119 līdz 157.<ref name="jlab"/>

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso058.html | title= Isotopes of the Element Cerium | publisher= Jefferson Lab | accessdate= 2018. gada 23. augustā | language= en}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}
{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]