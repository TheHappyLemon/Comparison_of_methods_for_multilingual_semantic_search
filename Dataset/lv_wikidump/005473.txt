{{Personas infokaste
|        platums = 
|          vārds = Kārlis Lobe
|     vārds_orig = 
|         attēls = Karlis Lobe 1943.png
|     att_izmērs = 200px
|  att_nosaukums = 
|     dz_dat_alt =
|        dz_gads = 1895
|     dz_mēnesis = 03
|       dz_diena = 26
|       dz_vieta = {{flaga|Krievija}} [[Krievijas Impērija]],  [[Jaunpiebalgas pagasts]] "Janēni" (tagad {{LAT}})
|      m_dat_alt = 
|         m_gads = 1985
|      m_mēnesis = 07
|        m_diena = 09
|        m_vieta = [[Attēls:Flag of Sweden.svg|border|22px]] [[Zviedrija]], [[Stokholma]]
|   dzīves_vieta = 
|      pilsonība = 
|        tautība = [[Latvieši|latvietis]]
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni =
|       paraksts = 
|       piezīmes = 
|    kategorijas = jā 
|    citas daļas =
{{Militārpersonas infodaļa
| dienesta_pakāpe =  Pulkvedis/[[štandartenfīrers]]<br>(''Standartenführer'')
|  dienesta_laiks = 1916 — 1920<br />1920 — 1940<br />1941 — 1945
|          valsts = {{flaga|Krievija}} [[Krievijas Impērija]]<br />{{LAT}}<br />{{flaga|Vācija|Nazi}} [[Trešais reihs]]  
|       struktūra = sauszemes bruņotie spēki
|         vienība = 
|       komandēja = [[12. Bauskas kājnieku pulks]]<br /> [[280. Bolderājas policijas bataljons]]<br /> [[43. ieroču SS grenadieru pulks]]
|          kaujas =  [[Pirmais pasaules karš]]<br />[[Otrais pasaules karš]]
|     apbalvojumi = 
}}
}}

'''Kārlis Lobe''' (dzimis {{dat|1895|3|26}}, miris {{dat|1985|7|9}}) bija [[Latvijas Bruņotie spēki|Latvijas Bruņoto spēku]] un [[latviešu leģions|Latviešu leģiona]] virsnieks, [[Triju Zvaigžņu ordenis|Triju Zvaigžņu ordeņa]] kavalieris. Bija [[Ventspils apriņķis|Ventspils apriņķa]] pašaizsardzības vienību vadītājs laikā, kad tur notika [[holokausts]].

== Dzīvesgājums ==
Dzimis [[Jaunpiebalgas pagasts|Jaunpiebalgas pagasta]] "Janēnos". Mācījās Piebalgas draudzes skolā un 1914. gadā absovēja Lauksaimniecības skolu [[Pleskava]]s tuvumā.
1916. gadā absolvēja kara skolu, iestājās [[latviešu strēlnieki|2. Rīgas latviešu strēlnieku pulkā]], [[Ziemassvētku kaujas|Ziemassvētku kaujās]] bija [[Rota (armija)|rotas]] komandieris. [[Aleksandrs Grīns|Aleksandra Grīna]] darbā "[[Dvēseļu putenis]]" Lobes vārds minēts vairākās vietās. 1918. gadā [[Aleksandrs Kolčaks|A. Kolčaka]] armijā cīnījās pret [[Sarkanā armija|Sarkano Armiju]] un gadu vēlāk kādu laiku bija [[Vladivostoka|Vladivostokā]] nodibinātā [[Imantas pulks|Imantas pulka]] komandieris.

1920. gadā atgriezās [[Rīga|Rīgā]] un iestājās [[Latvijas Bruņotie spēki|Latvijas Bruņotajos spēkos]]. No 1921. gada kapteiņa pakāpē ir mācībspēks Kara skolā. 1932. gadā beidz Augstākos Kara Akadēmiskie kursus. No 1935. gada februāra komandē [[4. Zemgales kājnieku divīzija]]s [[12. Bauskas kājnieku pulks|12. Bauskas kājnieku pulku]]. 1938. gadā aprīlī pārcelts uz Kara skolu. 1939. gadā tiek paaugstināts par [[pulkvedis|pulkvedi]] - leitnantu un iecelts par [[1. Kurzemes kājnieku divīzija]]s 2. Ventspils kājnieku pulka štāba priekšnieku. Pēc [[Latvijas okupācija (1940)|Latvijas okupācijas]] laimējās izvairīties no aresta un [[1941. gada jūnija deportācijas Latvijā|deportācijas]].

[[Attēls:1943 pulkvezi.png|thumb|left|350px|Latviešu leģiona pulku komandieri pēc zvēresta nodošanas 1943. gada aprīlī, no kreisās 43. pulka komandieris pulkvežleitnants Lobe, 42. pulka komandieris pulkvežleitnants  [[Voldemārs Veiss|Veiss]], [[33. ieroču SS grenadieru pulks|33. pulka]] komandieris pulkvedis [[Vilis Janums|Janums]], [[32. ieroču SS grenadieru pulks|32. pulka]] komandieris pulkvedis [[Arvīds Krīpens|Krīpens]], [[15. (1.) ieroču SS artilērijas pulks|15. (1.). artilērijas pulka]] komandieris pulkvedis [[Voldemārs Skaistlauks|Skaistlauks]] un [[34. ieroču SS grenadieru pulks|34. pulka]] komandieris pulkvedis [[Augusts Apsītis-Apse|Apsītis]].]]
Pēc [[Trešais reihs|Trešā Reiha]] iebrukuma [[Padomju Savienība|PSRS]] Lobe kļuva par [[Ventspils]] apriņķa [[Latvijas pašaizsardzības spēku|pašaizsardzības spēku]] vadītāju. Pagaidām nav noskaidrota precīza Lobes dalība [[holokausts|holokausta]] realizēšanā Latvijā.<ref>{{Tīmekļa atsauce |url=http://www.president.lv/pk/content/?cat_id=1455&lng=lv |title=Latvijas Valsts prezidenta mājas lapa<!-- Bota izveidots nosaukums --> |access-date={{dat|2008|05|23||bez}} |archiveurl=https://web.archive.org/web/20071108095000/http://www.president.lv/pk/content/?cat_id=1455&lng=lv |archivedate={{dat|2007|11|08||bez}} }} {{Webarchive|url=https://web.archive.org/web/20071108095000/http://www.president.lv/pk/content/?cat_id=1455&lng=lv |date={{dat|2007|11|08||bez}} }}</ref> Latvijas vēsturnieku komisijas darbu 18. sējuma 125. lapaspusē <ref>{{Tīmekļa atsauce |url=http://www.president.lv/images/modules/items/PDF/item_1641_Vesturnieku_komisijas_raksti_18_sejums.pdf |title=Arhivēta kopija |access-date={{dat|2012|07|13||bez}} |archiveurl=https://web.archive.org/web/20120324145322/http://www.president.lv/images/modules/items/PDF/item_1641_Vesturnieku_komisijas_raksti_18_sejums.pdf |archivedate={{dat|2012|03|24||bez}} }} {{Webarchive|url=https://web.archive.org/web/20120324145322/http://www.president.lv/images/modules/items/PDF/item_1641_Vesturnieku_komisijas_raksti_18_sejums.pdf |date={{dat|2012|03|24||bez}} }}</ref> (124. lpp) piesaukts dokuments - "K. Lobes 1941. gada 10. septembrī izpildīta anketa, kurā rakstīts, ka viņš SS oberšturmfīrera Erharda Grauela pilnvarojumā veicis ebreju tīrīšanas akcijas Ventspils un Kuldīgas apriņķī".

1941. gada beigās Lobi iecēla par Latvijas pašaizsardzības spēku štāba priekšnieku.{{nepieciešama atsauce}}

Gadu vēlāk viņš ar [[280. Bolderājas policijas bataljons|280. Bolderājas policijas bataljonu]] piedalās [[Operācija "Ziemas burvība"|operācijas "Ziemas burvība"]] īstenošanā Latvijas pierobežā pret [[Partizānu karš|sarkanajiem partizāniem]]<ref>Kārlis Kangeris, "Latviešu policijas bataljoni lielajās partizānu apkarošanas akcijās 1942. un 1943. gadā" (2004) 345. lpp</ref> ar mērķi izveidot tukšo no iedzīvotājiem zonu 30 km platumā.<ref>Daugavas Vanagu Centrālās Pārvaldes Izdevums - Latviešu kaŗavīrs Otra pasaules kaŗa laikā, Toronto: 1972, 2.sējums, 262. lpp.</ref>

Ar 1943. gada pavasari ir [[Latviešu leģions|Latviešu leģiona]] - [[19. ieroču SS grenadieru divīzija (latviešu Nr. 2)|19. ieroču SS grenadieru divīzijas]] [[43. ieroču SS grenadieru pulks|43. grenadieru pulka]] komandieris, cīnās [[Volhovas fronte|Volhovas frontē]], kur iemanto iesauku "Imanta"; 43. pulku iesauc par Imantas pulku, Lobes štābs pazīstams kā Imantas sēta, bet pašam Lobem vīri velta šādu pantiņu:

Imanta nevaid miris,

Viņš tikai izliekas.

Viņš bārdu nodzinis,

Par Lobi uzdodas.<ref>Daugavas Vanagu Centrālās Pārvaldes Izdevums - Latviešu kaŗavīrs Otra pasaules kaŗa laikā, Toronto: 1975, 3.sējums, 174. lpp</ref>

1944. gadā tiek paaugstināts par pulkvedi un iecelts par divīzijas kājnieku priekšnieku, piedalījās kaujās [[Opočka]]s rajonā un [[Vidzeme|Vidzemē]]. 1944. gada beigās iecelts par sākotnējo [[Ieroču SS latviešu lauku papildinājumu depo|latviešu būvpulku]] komandieri [[Vācija|Vācijā]], bet nacionāli/latviskās nostājas dēļ nodots vācu kara tiesai. Kara beigās uz gadu internēts [[angļu okupācijas zona|angļu okupācijas zonā]].

=== Trimdā ===
Pēc tam aktīvi darbojies [[Trimdas latvieši|trimdas latviešu]] organizācijās [[Vācija|Vācijā]], piemēram, [[Daugavas Vanagi|Daugavas Vanagos]], un pēc pārcelšanās uz [[Stokholma|Stokholmu]] 1950. gadā to turpinājis darīt [[Zviedrija|Zviedrijā]]. Zviedrijas Latviešu Centrālās Padomes aktīvs loceklis. Lobe saņemis Zviedrijas pilsonību.<ref name=":0">{{Publikācijas atsauce|last=Deland|first=Mats|date=2003-06-13|title=War Criminals in Sweden|url=https://www.president.lv/storage/items/PDF/item_1616_Vesturnieku_komisijas_raksti_11_sejums.pdf|journal=Latvijas vēsturnieku komisijas raksti|publisher=Latvijas Universitātes Latvijas vēstures institūts|volume=11|pages=188-196|isbn=9984–601–55–2|via=|access-date=2019-11-19|archive-date=2019-05-27|archive-url=https://web.archive.org/web/20190527000745/https://www.president.lv/storage/items/PDF/item_1616_Vesturnieku_komisijas_raksti_11_sejums.pdf}}</ref>

Pēc vairākiem [[Baltijas Universitāte|Baltijas Universitātē]] nolasītiem referātiem 1948. gada 4. maijā latviešu studentu korporācija [[Fraternitas Imantica]] uzņem pulkvedi Lobi par savu pirmo goda filistru.

Zviedrijā Kārlim Lobem nācās skaidroties un tiesāties par viņa iespējamu līdzdalību holokaustā, bet viņa tieša līdzdalība tajā netika pierādīta un, kā raksta vēsturnieks Uldis Neiburgs, drīzāk ir apšaubāma. Savukārt vēsturnieks Kārlis Kangeris, vaicāts par 1970. gados vērstajām apsūdzībām pret Kārli Lobi, vēsta: "Pierādīt Lobem neko nevarēja, viņš apgalvoja, ka šaušanas ir notikušas, bet viņš nav devis pavēles un nav varējis iespaidot to, vai vācieši viņa vīrus izmanto vai neizmanto slepkavošanai. Tā lieta paliek, mazliet gaisā karājoties."<ref>{{Tīmekļa atsauce|url=https://www.diena.lv/raksts/pasaule/krievija/pasleptas-zem-mala-un-salmiem-680886|title=Paslēptas zem māla un salmiem|website=www.diena.lv|access-date=2019-04-05}}</ref> Savukārt vēsturniekam Matam Dēlandam nav šaubu par to, ka Lobe ir kara noziedznieks, bet viņš izvairījās no soda, pateicoties Zviedrijas pilsonībai, jo šī valsts nenodod pilsoņus tiesai ārzemēs.<ref name=":0" />

Kārlis Lobe miris [[Stokholma|Stokholmā]] 1985. gada 9. jūlijā.

== Citāti ==
"No latviešu zemes cēlies un izaudzis, nesaraujamām saitēm ar Māti Latviju siets, es ticu, ka nekur manās mūža gaitās nebūs tik raženas, mans darbs tik svētīgs, nedz maize tik sātīga kā mana tēvu zeme. Tikai tur, brīva latviešu tauta un neatkarīga Latvijas valsts, es apzinos savas dzīves piepildījumu, labklājību un laimi. Tādēļ mans pirmais pienākums ir svešumā cīnīties par latviešu tautas brīvību un Latvijas neatkarību." (1947)

== Apbalvojumi ==
* Sv. Staņislava ordenis
* Sv. Annas ordenis
* V šķiras [[Triju Zvaigžņu ordenis]] (1926)
* III šķiras [[Viestura ordenis]] (1939)
* Dzelzs krusts (I un II pakāpe) (1943)
* [[Vācu krusts]] (zeltā, 1944)
* Daugavas Vanagu nozīme zeltā

== Atsauces ==
{{Atsauces}}

== Ārējās saites ==
* [https://web.archive.org/web/20040716221724/http://www.lacplesis.com/pulka_komandieris_lobe.htm Pulka komandieris(Daugavas Vanagi)]
* [https://web.archive.org/web/20141204181732/http://www.imantica.lv/Goda_filistri/start.php Kārlis Lobe(Fraternitas Imantica)]

{{autoritatīvā vadība}}

{{Latviešu Vācu krusta zeltā kavalieri}}

{{DEFAULTSORT:Lobe, Kārlis}}
[[Kategorija:1895. gadā dzimušie]]
[[Kategorija:1985. gadā mirušie]]
[[Kategorija:Cēsu novadā dzimušie]]
[[Kategorija:Latviešu strēlnieku virsnieki]]
[[Kategorija:Latvijas Bruņoto spēku virsnieki]]
[[Kategorija:Krievijas pilsoņu kara dalībnieki]]
[[Kategorija:Latviešu leģiona virsnieki]]
[[Kategorija:Holokausts Latvijā]]
[[Kategorija:Triju Zvaigžņu ordeņa kavalieri]]
[[Kategorija:Viestura ordeņa komandieri]]
[[Kategorija:Trimdas latvieši]]