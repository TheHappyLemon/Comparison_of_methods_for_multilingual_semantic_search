{{Mūzikas izpildītāja infokaste
| Fons = solists
| Vārds = Lauris Reiniks
| Attēls = File:Lauris Reiniks - musician, TV host, actor.jpg
| Att_izm = 290px
| Apraksts = Lauris Reiniks 2023.gadā
| Dz_vārds = 
| Pseidonīms = 
| Dzimis = {{dzimšanas datums un vecums|1979|7|11}}
| Vieta_dz = {{Vieta|PSRS|Latvijas PSR|Dobele|td=Latvija}}
| Miris = 
| Vieta_mr = 
| Žanrs = [[Popmūzika]]
| Nodarbošanās = dziedātājs, komponists, aktieris, TV raidījumu vadītājs
| Instrumenti = balss, klavieres
| Gadi = 1998—''pašlaik''
| Izdevējkompānija = * [[Platforma Records]] (2002—2005)
* [[Mikrofona Ieraksti|MicRec PM]] (2005—2008)
* [[Mikrofona Ieraksti|MicRec]] (2008—''pašlaik'')
| Darbojies_arī = * [[F.L.Y.]]
* [[Auri (grupa)|Auri]]
| Mlapa = {{URL|http://www.laurisreiniks.com}}
| Dzimums = V
}}
'''Lauris Reiniks''' (dzimis {{dat|1979|7|11}} [[Dobele|Dobelē]]) ir [[latvieši|latviešu]] [[dziedātājs]], [[komponists]], [[TV šovs|TV šovu]] vadītājs un [[aktieris]].

Reiniks ir absolvējis Jelgavas Mūzikas koledžu, studējis komunikācijas zinātnes [[Latvijas Universitāte|Latvijas Universitātē]], kā arī apguvis aktiermeistarību [[Losandželosa|Losandželosā]], ASV. Līdz šim izdevis deviņus soloalbumus un atsevišķus singlus 11 valodās. Albumi "[[Lidot savādāk]]" un "[[Es skrienu]]" Latvijā ir saņēmuši Zelta disku, bet "[[Ričijs Rū]] rīko koncertu" kvalificējies Platīna diskam. Kā dziesmu autors un izpildītājs Lauris Reiniks ir saņēmis vairāk kā 20 nacionāla mēroga apbalvojumus un ieguvis starptautisku atpazīstamību visās Baltijas valstīs. Lauris ir arī TV3 šova "[[Dejo ar zvaigzni]]" [[Dejo ar zvaigzni! 1|1. sezonas]] uzvarētājs.

== Biogrāfija ==

=== Bērnība ===
Lauris Reiniks dzimis {{dat|1979|7|11}} [[Dobele|Dobelē]],<ref name="bio">{{Tīmekļa atsauce|url= http://www.laurisreiniks.lv/site/home/bio/lv/|title= Biogrāfija|accessdate= {{dat|2011|2|15||bez}}|author= |date= |publisher= laurisreiniks.lv|archiveurl= https://web.archive.org/web/20101212003949/http://www.laurisreiniks.lv/site/home/bio/lv/|archivedate= {{dat|2010|12|12||bez}}}}</ref> bet uzaudzis muzikālā ģimenē Tērvetē. Māte [[Dace Reinika]], tēvs — Artūrs Reiniks, abi ir mūzikas skolotāji. TV ekrānos Reiniks debitēja 5 gadu vecumā, LTV raidījumā "Tiekas kaimiņi". Savu pirmo lielo skatuves pieredzi guvis sava tēva vadītajā pusaudžu [[poproks|poproka]] grupā "Auri", piedaloties dažādos bērnu un pusaudžu mūzikas festivālos, konkursos un TV raidījumos. Grupas sastāvā viņš darbojās līdz 16 gadu vecumam, kad devās savā pirmajā braucienā uz ASV, lai mācītos vidusskolā Losandželosā, ASV. Reiniku ģimene savulaik bija arī viena no aktīvākajām dziedošajām ģimenēm 20. gadsimta 90. gadu sākumā populārajā dziedošo ģimeņu TV saietā "Spiets". Paralēli dalībai šajā projektā, Reiniki apceļoja Latviju ar koncertiem. 20. gadsimta beigās L. Reiniks izveidoja duetu kopā ar grupas "Auri" kolēģi Leldi Birkentāli, ar kuru 1999. gadā pārstāvēja Latviju starptautiskajā popmūzikas festivālā [[Koņina|Koņinā]], Polijā.

Šobrīd Laura tēvs Artūrs Reiniks ir šlāgergrupu "Tērvete" un "Dobeles zemessargi" dalībnieks un vadītājs, bet māte [[Dace Reinika]] ir bijusi [[Tērvetes novads|Tērvetes novada]] domes priekšsēdētāja, pirms tam bija ilggadēja Annas Brigaderes pamatskolas direktore, strādāja [[Latvijas Republikas Labklājības ministrija|Labklājības ministrijā]] un no [[Zaļo un Zemnieku savienība]]s tika ievēlēta [[10. Saeima|10. Saeimā]]. Laurim ir arī jaunāka māsa [[Rūta Reinika|Rūta]], kas arī ir mūziķe — vairākas reizes ir startējusi [[Eirodziesma|Eirodziesmā]], piedalījusies brāļa dziesmas "Es esmu Tev dzīslās" ierakstā. Šobrīd strādā sabiedrisko attiecību aģentūrā un ik pa laikam joprojām piedalās kādā Laura Reinika mūzikas projektā.

L. Reiniks ir absolvējis [[Annas Brigaderes pamatskola|Annas Brigaderes pamatskolu]], [[Dobeles bērnu mūzikas skola|Dobeles bērnu mūzikas skolu]], [[Jelgavas mūzikas koledža|Jelgavas mūzikas koledžu]]. Studējis Losandželosas vidusskolā, [[Latvijas Universitāte|Latvijas Universitātē]], bet aktiermeistarību filmām un TV apguvis privātskolās [[Losandželosa|Losandželosā]]: ''TVI Actors studio'' [[Losandželosa]]s nodaļā, ''The Acting Corps'' un ''Aaron Speiser Acting Studio''.

=== Karjera ===
Kopš 1998. gada L. Reiniks ir bijis dažādu TV izklaides raidījumu vadītājs [[LTV]], [[TV3 Latvija]] un [[LNT]]. 1999. gadā vadot savu pirmo lielo TV projektu "Nošu spēles" Latvijas Televīzijā, Reinika studijas viesis bija maestro [[Raimonds Pauls]],<ref>{{Tīmekļa atsauce|url= http://www.spotnet.lv/profile/?id=9362|title= Spotnet profils|accessdate= {{dat|2011|8|2||bez}}|author= |date= |publisher= spotnet.lv|archiveurl= https://web.archive.org/web/20110831063134/http://www.spotnet.lv/profile/?id=9362|archivedate= {{dat|2011|08|31||bez}}}}</ref> kas pamanīja Lauri un uzaicināja dziedāt dažādos savos muzikālajos projektos — "Ziņģe" Krāslavā, "Ventspils Jūras svētki" , "Ziemassvētki Operā ar Maestro Raimondu Paulu" un ierakstīt atsevišķas dziesmas. Dziesmas no šiem projektiem tika iekļautas Latvijas Radio izdotajos albumos. 2001. gadā Reiniku uzrunāja producentu un menedžmenta apvienība "Aktiv Music"<ref>{{Tīmekļa atsauce|url= http://www.micrec.lv/artists/latvian/?id=60133|title= F.L.Y.|accessdate= {{dat|2011|8|2||bez}}|author= |date= |publisher= micrec.lv|archiveurl= https://web.archive.org/web/20080915164545/http://www.micrec.lv/artists/latvian/?id=60133|archivedate= {{dat|2008|09|15||bez}}}}</ref> (Modris Skaistkalns un Agris Semēvics), piedāvājot sadarbības līgumu uz albuma ierakstu. 2001. gadā Lauris Reiniks un "Aktiv Music" paraksta sadarbības līgumu ar ierakstu kompāniju "Platforma Records" par Reinika debijas albuma "Planet 42" izdošanu. 2001. gadā radiostacijās nonāca Reinika pirmais radiosingls ''Something'', bet, Latvijas Eirovīzijas nacionālajā atlasē izpildot savu dziesmu "I Wish I Knew" duetā ar Lindu Leen, Reiniks un Leen iegūst 2. vietu, par diviem punktiem atpaliekot no tā gada uzvarētāja [[Arnis Mednis|Arņa Medņa]].

2002. gada sākumā Lauris Reiniks ar dziesmu "My memory tape" piedalās Latvijas Eirovīzijas atlasē un iegūst 5. vietu, bet gada vidū klajā nāk mūziķa debijas studijas albums "Planet 42" ar paša rakstītajām dziesmām angļu valodā. Tā paša gada augustā L. Reiniks piedalās starptautiskajā jauno izpildītāju konkursā ''Voice Of Asia'', [[Kazahstāna|Kazahstānā]]. Tur Reiniks saņem pilsētas mēra specbalvu, nacionālā radio balvu, Radio 31 balvu, telekomunikāciju kompānijas balvu, kā arī skatītāju simpātiju balvu. Savukārt Laura Reinika producents Modris Skaistkalns saņēma balvu kā labākais skaņu režisors.<ref>{{Tīmekļa atsauce|url= http://kultura.delfi.lv/news/entertainment/music/lauris-reiniks-pluc-laurus-kazahstanas-konkursa-voice-of-asia.d?id=3700375|title= Lauris Reiniks plūc laurus Kazahstānas konkursā ‘Voice Of Asia’|accessdate= {{dat|2011|8|2||bez}}|author= |date= |publisher= delfi.lv}}</ref> Gada otrajā pusē Reiniks nolemj ierakstīt vienu no savām labākajām "Planet 42" angļu dziesmām latviski. Dziesma "My problem" vēlāk tika ierakstīta latviski ar "Sirds sadeg neparasti" nosaukumu. "Sirds sadeg neparasti" uzvarēja visās lielākajās mūzikas aptaujās un gada balvās, tai skaitā 2002. gada Latvijas Radio 2 aptaujā "[[Muzikālā banka]]".<ref>{{Tīmekļa atsauce|url= http://www.laurisreiniks.lv/site/news/single/lv/61969bff5b67db06b121611ed843c35f/7|title= Lauris Reiniks gūst panākumus “Muzikālajā Bankā 2004”|accessdate= {{dat|2011|8|2||bez}}|author= |date= |publisher= laurisreiniks.lv}}{{Novecojusi saite}}</ref>

{{dat|2003|2|1||bez}} Ventspilī īpaši šim pasākumam apvienojas Lauris Reiniks, Yana Kay un Mārtiņš Freimanis un tiek izveidota grupa ''[[F.L.Y.]]'', kas uzvarēja [[2003. gada Eirodziesma|2003. gada Eirodziesmā]].<ref>{{Tīmekļa atsauce|url= http://www.mikseris.lv/?doc=179|title= "Eirodziesma 2003" zālē, banketā un slidotavā|accessdate= {{dat|2011|8|2||bez}}|author= |date= |publisher= mikseris.lv}}</ref> [[2003. gada Eirovīzijas dziesmu konkurss|Konkursa finālā]], kas maijā norisinājās Rīgā, dziesma ieņēma 24. vietu 26 dziesmu konkurencē.<ref>{{Tīmekļa atsauce|url= http://www.eirovizija.lv/lat/arhivs/279/|title= Rīga 2003|accessdate= {{dat|2011|8|2||bez}}|author= |date= |publisher= eirovizija.lv|archiveurl= https://web.archive.org/web/20090211165626/http://eirovizija.lv/lat/arhivs/279|archivedate= {{dat|2009|02|11||bez}}}}</ref><ref>{{Tīmekļa atsauce|url= http://www.eurovision.tv/page/history/by-year/contest?event=217|title= Eurovision Song Contest 2003|accessdate= {{dat|2011|8|2||bez}}|author= |date= |publisher= eurovision.tv}} {{en ikona}}</ref> {{dat||2|15}} Dailes teātrī notikušajā [[Latvijas Mūzikas Ierakstu Gada Balva]]s pasniegšanas ceremonijā dziesma "Sirds sadeg neparasti" uzvar nominācijā "Radio hits" un tika atzīta par 2002. gada dziesmu Latvijā. {{dat||4|23||bez}} dziesma "Tell Me" no albuma "Planet 42", ko Lauris izpildīja kopā ar [[Marija Naumova|Mariju Naumovu]], ieguva autortiesību aģentūras [[AKKA/LAA]] balvu kā visvairāk spēlētā dziesma radio un TV. Gada nogalē viņš iedziedāja kompānijas ''[[Coca Cola]]'' reklāmu "Mazajiem, lielajiem".

2003. gadā nāk klajā arī Reinika pirmais albums latviešu valodā ar nosaukumu "Lidot savādāk", kurā atrodami tādi hiti kā "Sirds sadeg neparasti", "Tev šodien vienalga" un "Es neesmu neprātīgs".

2004. gada maijā un oktobrī Lauris spēlē Rolfu mūziklā "Mūzikas skaņas". 2005. gada sākumā "[[Muzikālā banka|Muzikālās bankas]] 2004" noslēguma pasākumā žurnāls "[[Top Of The Pops]]" apbalvoja viņu ar titulu "Latvijas Nacionālā Megazvaigzne", kā arī viņš saņēma [[NRA]] simpātiju balvu. Septembrī Lauris Reiniks duetā ar igauņu dziedātāju [[Maarja-Liis Ilus|Maarja]] iedziedāja savu pirmo starptautisko singlu "And You Came". Dziesma drīz vien kļuva par populāru hitu abu mākslinieku dzimtenēs un ierindojās starp gada populārākajām dziesmām un sasniedza citu valstu radiostacijas. Šī dziesma iekļuva arī Radio SWH Latvijas Mūzikas gada Top 15, aptaujas noslēgumā dziesma palika 13. vietā.

2005. gadā viņš pārstāvēja Latviju [[Eiropas Savienība]]s koncerttūrē pa [[Slovākija]]s lielākajām pilsētām. Tā paša gada decembrī Lauris spēlēja [[Mārtiņš Freimanis|Mārtiņa Freimaņa]] un [[Kārlis Anitens|Kārļa Anitena]] veidotajā mūziklā "Autoplanēta", tajā Lauris atveidoja sporta mašīnu ''Olimpus''.

{{dat|2007|4|8||bez}} L. Reiniks kopā ar [[Aleksandra Kurusova|Aleksandru Kurusovu]] uzvarēja [[TV3 Latvija|TV3]] šovā "[[Dejo ar zvaigzni]]", bet maijā viņš sāka filmēties filmu studijas "[[Kaupo]]" mākslas filmā "[[Dancis pa trim]]", atveidojot Edvardu — latviešu leģionāru [[Otrais pasaules karš|Otrā pasaules kara]] beigās. Filmas iznākšana tika plānota 2009. gadā, bet uz lielajiem ekrāniem nonāca 2011. gadā. Novembrī L. Reiniks saņēma Latvijas autortiesību aģentūras [[AKKA/LAA]] "[[Autortiesību bezgalības balva|Bezgalības balvu]] 2007" par dziesmu "Sirds sadeg neparasti" kā visvairāk atskaņoto darbu radio un TV.

2008. gada pirmajā pusē Reiniks devās uz ASV, lai mācītos filmu un TV aktieru skolā Losandželosā, ASV.

[[Attēls:Lauris Reiniks in "Clash of the Choirs (Latvia)".JPG|thumb|220px|Lauris Reiniks TV3 šovā "[[Koru karu 1. sezona|Koru kari]]" 2008. gada novembrī.]]
2008. gada oktobrī, atgriežoties no mācībām ASV, L. Reiniks ieraksta duetu "Es esmu Tev dzīslās" ar savu māsu Rūtu, kas 7 nedēļas bija ''Latvian Airplay Top 50'' topa līdere. Tajā pašā laikā mūziķis vadīja TV3 šovu "[[Koru karu 1. sezona|Koru kari]]" 1. sezonu.

2009. gada janvārī viņš iesniedza dziesmu [[Eirodziesma 2009|2009. gada Latvijas nacionālajai atlasei Eirovīzijā]] "I Wish I Could Pretend", kuru bija paredzēts izpildīt [[Kristīna Zaharova|Kristīnai Zaharovai]]. LTV finansiālo problēmu dēļ Latvija atsauca dalību Eirovīzijā. Vēlāk "I Wish I Could Pretend" tika izvirzīta Īrijas nacionālajai atlasei, kur tā starp 300 dziesmām iekļuva finālā, tajā startēja 6 dziesmu izpildītāji. Īrijas atlases finālā dziesma ieņēma 2. vietu.<ref>{{Tīmekļa atsauce|url= http://www.delfi.lv/news/music/article.php?id=23297337|title= Kristīna Zaharova izcīna otro vietu Īrijas Eirovīzijas nacionālajā atlasē|accessdate= {{dat|2011|11|22||bez}}|author= |date= {{dat|2009|2|21||bez}}|publisher= delfi.lv}}</ref> Pavasarī L. Reiniks vadīja [[LNT]] šovu "Latvijas Zelta talanti 2009". Gada otrajā pusē viņš piedalījās teātra izrādē "Kailie brieži" (''Ladies Night''), kuras pirmizrāde notika [[Dailes teātris|Dailes teātrī]], taču vēlāk izrādes tika pārceltas uz [[Latvijas Nacionālais teātris|Latvijas Nacionālo teātri]]. 2009. gada pirmajā pusē Lauris Reiniks tika atzīts par otru veiksmīgāko popularitāti nezaudējušo mūziķi, pirmajā vietā ierindojās grupa [[Prāta Vētra]].<ref>{{Tīmekļa atsauce|url= http://www.7guru.lv/7gurupeta/article.php?id=52274|title= Kā strādā Latvijas labākie mūziķi?|accessdate= {{dat|2011|8|2||bez}}|author= |date= |publisher= 7guru.lv}}{{Novecojusi saite}}</ref>

2010. gada aprīlī L. Reiniks saņēma gadskārtējo Nacionālo TV skatītāju un žūrijas balvu "Zelta Vilnis 2009" kā Latvijas gada TV personība — "Gada TV seja" par kanālā LNT vadīto raidījumu "Latvijas dziedošās ģimenes".

{{dat|2010|5|27||bez}} tika izdots singls un videoklips "[[Es skrienu (dziesma)|Es skrienu]]".<ref>{{Tīmekļa atsauce|url= http://zinas.medianams.asp.lv/izklaide/muzika/23683-lauris-reiniks-prezentes-jaunu-singlu.htm|title= Lauris Reiniks prezentēs jaunu singlu|accessdate= {{dat|2011|8|2||bez}}|author= |date= |publisher= medianams.asp.lv}}{{Novecojusi saite}}</ref> Dziesma ir ierakstīta kopumā 9 valodās (latviski, igauniski, lietuviski, franciski, angliski, turciski, itāliski, krieviski un vāciski), un visas versijas izpilda pats Lauris. Dziesmas versija igauņu valodā "Ma Jooksen" veiksmīgi startēja Igaunijas radiostacijās un iekļuva Igaunijas radio gada topa pirmajā desmitniekā. 2010. gada septembrī Lauris Reiniks izdeva savu sesto studijas albumu ''[[Es skrienu]]''.<ref>{{Tīmekļa atsauce|url= http://www.tvnet.lv/muzika/latvija/347897-izdots_jauns_laura_reinika_studijas_albums|title= Izdots jauns Laura Reinika studijas albums|accessdate= {{dat|2011|8|2||bez}}|author= |date= |publisher= tvnet.lv}}</ref> Vienu mēnesi pēc iznākšanas "Es skrienu" versijas lietuviešu valodā "Aš Bėgu" videoklips interneta vietnē [[YouTube]] tika skatīts vairāk nekā 1 000 000 reižu,<ref>{{Tīmekļa atsauce|url= http://kultura.delfi.lv/news/entertainment/music/reinika-dziesmas-videoversija-lietuviesu-valoda-skatita-miljons-reizu.d?id=35303614|title= Reinika dziesmas videoversija lietuviešu valodā skatīta miljons reižu|accessdate= {{dat|2011|8|2||bez}}|author= |date= |publisher= delfi.lv}}</ref> tādējādi tika uzstādīts jauns Baltijas rekords.<ref>{{Tīmekļa atsauce|url= http://www.tvnet.lv/muzika/latvija/354842-laura_reinika_video_uzstada_baltijas_rekordu|title= Laura Reinika video uzstāda Baltijas rekordu|accessdate= {{dat|2011|8|2||bez}}|author= |date= |publisher= tvnet.lv}}</ref> Gada otrajā pusē notika albuma oficiālā koncerttūre, tās laikā L. Reiniks uzstājās 12 pilsētās.<ref>{{Tīmekļa atsauce|url= http://www.apollo.lv/portal/fun/articles/222980?ref=theme|title= Lauris Reiniks noslēdzis veiksmīgu Latvijas koncertturneju|accessdate= {{dat|2011|8|2||bez}}|author= |date= |publisher= apollo.lv|archiveurl= https://web.archive.org/web/20110802180532/http://www.apollo.lv/portal/fun/articles/222980?ref=theme|archivedate= {{dat|2011|08|02||bez}}}}</ref>

2010. gada decembrī L. Reinika sacerētā dziesma "Banjo Laura" kvalificējās [[Eirodziesma 2011|2011. gada Latvijas nacionālajai atlasei Eirovīzijai]], dziesma startēja otrajā pusfinālā {{dat|2011|2|12||bez}}. Februāra sākumā tika laists klajā dziesmas "[[Banjo Laura]]" videoklips.<ref name="Banjo Laura video">{{Tīmekļa atsauce|url= http://zinas.nra.lv/izklaide/muzika/40941-lauris-reiniks-piedava-eirodziesmas-banjo-laura-video-klipu.htm|title= Lauris Reiniks piedāvā Eirodziesmas "Banjo Laura" video klipu|accessdate= {{dat|2011|2|8||bez}}|author= |date= {{dat|2011|2|7||bez}}|publisher= NRA.lv}}</ref> 26. februārī notikušajā finālā L. Reiniks ar dziesmu ieņēma 2. vietu Eirodziesmas superfinālā.<ref>{{Tīmekļa atsauce|url= http://www.tvnet.lv/muzika/latvija/367658-uz_eiroviziju_diseldorfa_brauks_musiqq|title= Uz Eirovīziju Diseldorfā brauks "Musiqq"|accessdate= {{dat|2011|2|27||bez}}|author= |date= {{dat|2011|2|26||bez}}|publisher= tvnet.lv}}</ref> Savukārt TV3 Lietuva šovā un mūzikas aptaujā "Vaiku balsas" dziesma "Aš bėgu" pēc skatītāju balsojuma oficiāli tika apbalvota kā 2010. gada dziesma Lietuvā.

2011. gada septembrī Reiniks kopā ar A. Kurusovu uzsāk dalību Lietuvas deju šovā ''Šok su manimi'' ({{val|lv|{{noitalic|"Dejo ar mani"}}}}).<ref>{{Tīmekļa atsauce|url= http://mango.delfi.lv/zinas/tv_sovi/dejo_ar_zvaigzni/reiniks-un-kurusova-dejo-leisu-sova.m?id=40468345|title= Reiniks un Kurusova dejo leišu šovā|accessdate= {{dat|2011|9|11||bez}}|author= |date= {{dat|2011|9|6||bez}}|publisher= mango.delfi.lv}}</ref> Pāris izstājās no tā trešajā šova nedēļā, atdodot savu vietu izbalsotajam lietuviešu pārim.<ref>{{Tīmekļa atsauce|url= http://mango.delfi.lv/zinas/tv_sovi/dejo_ar_zvaigzni/reiniks-izstajies-no-leisu-deju-sova.m?id=40564633|title= Reiniks izstājies no leišu deju šova|accessdate= {{dat|2011|9|11||bez}}|author= |date= {{dat|2011|9|11||bez}}|publisher= mango.delfi.lv}}</ref> 2011. gada septembrī L. Reinika sestais studijas albums ''Es skrienu'' tika sertificēts ar zelta disku.<ref>{{Tīmekļa atsauce|url= http://kultura.delfi.lv/news/music/laura-reinika-es-skrienu-sanem-zelta-disku.d?id=40735491|title= Laura Reinika 'Es skrienu' saņem zelta disku|accessdate= {{dat|2011|9|20||bez}}|author= |date= {{dat|2011|9|20||bez}}|publisher= delfi.lv}}{{Novecojusi saite}}</ref> 2011. gada Muzikālajā bankā L. Reiniks startēja ar divām dziesmām — kopā ar māsu Rūtu un tēvu Artūru tika izpildīta dziesma "Debesis tomēr ir", kas ieguva 9. vietu, savukārt dziesma "Labāk vēl neaizmiedz" ieguva 4. vietu.<ref>{{Tīmekļa atsauce|url=http://mango.delfi.lv/zinas/showbiz/muzika/noskaidrota-2011-gada-vertigaka-dziesma.m?id=42072120|title=Noskaidrota 2011. gada vērtīgākā dziesma|date={{dat|2012|1|21||bez}}|publisher=Delfi.lv|accessdate={{dat|2012|1|22||bez}}}}</ref> Ierakstu kompānija "EMI Germany" iekļāva vairākās savās mūzikas izlasēs dziesmas "Es skrienu" vācu versiju "Ich Renne". Dziesma tika atskaņota arī radiostacijās Vācijā. Lietuvā un Igaunijā tiek izdoti albumi "Aš bėgu" un "Ma jooksen" — albuma "Es skrienu" versijas, kurās ir atrodamas Laura dziesmas anglju valodā, kā arī "Es skrienu" un "Pasakā" igauņu un lietuviešu versija.

2012. gada sākumā sācis vadīt LNT šovu "Pelnrušķīte".<ref>{{Tīmekļa atsauce|url=http://izklaide.delfi.lv/televizijas-sovi/pelnruskite/reiniks-atteicies-but-pelnruskites-princis.d?id=42102552|title=Reiniks atteicies būt 'Pelnrušķītes' princis|date={{dat|2012|2|3||bez}}|publisher=Delfi.lv|accessdate={{dat|2012|2|3||bez}}}}</ref>

2012. gada nogalē klajā nāk Ziemassvētku albums un šovs ar nosaukumu "Lauris Reiniks Ziemassvētkos", kura radīšanā piedalījās latviešu izcelsmes komponiste Holivudā [[Lolita Ritmane]], veidojot aranžijas orķestrim. Albuma lielkoncerts/šovs notika [[Arēna "Rīga"|arēnā "Rīga"]], to apmeklēja vairāk nekā 7000 skatītāju.

2013-2016 Lauris Reiniks aktīvi koncertē pa Baltijas valstīm un izdod dziesmas lietuviešu un igauņu valodās, kas Latvijas klausītājiem jau ir pazīstamas. Tās ātri iekaro klausītāju sirdis arī Lietuvā un Igaunijā un video klipi sasniedz miljoniem skatījumu interneta vietnē YouTube.

2016. gadā Reiniks pievienojas [[TV3 Latvija]] seriāla "[[Viņas melo labāk]]" aktieru sastāvam, atveidojot kriminālās darbībās iesaistīto Igoru. Tāpat šajā gadā Lauris Reiniks saņem portāla skaties.lv skatītāju balvu "Ekrāna mīlulis" par ieguldījumu šovbiznesa attīstībā. Balva seko pēc TV3 šova "Izklausies redzēts" 3.sezonas vadīšanas.

2017. gadā Lauris Reiniks dodas izpārdotā koncerttūrē "Es domāšu par tevi" pa 12 Latvijas pilsētām. Tūre ir ciešā saistībā ar diviem nozīmīgiem notikumiem Reinika karjerā. Tiek izdota Laura Reinika 50 dziesmu nošu grāmata un "Labāko dziesmu izlase" — albums ar 22 visu laiku populārajām Reinika dziesmām.

2018. gadā Reinika atveidotais tēls Igors atgriežas seriāla "Viņas melo labāk" 6.sezonā kā autozaglis un emocionāls noziedznieks.

Tāpat 2018. gads atnes Reinikam viņa pirmo lielo lomu kino. 30. novembrī uz kino ekrāniem Latvijā nonāk starptautiski atzītā kinorežisora [[Māris Martinsons|Māra Martinsona]] romantiskā komēdija "Jaungada Taksometrs", kurā Lauris Reiniks spēlē filmas galveno varoni- taksistu Andreju. Filmas tituldziesmas "Viss labi būs" komponists un izpildītājs ir pats Reiniks, bet teksta autors [[Guntars Račs]].

Lietuvas un Igaunijas klausītājiem šī dziesma tiek izdota ar nosaukumiem "Viskas bus gerai" un "Koos on hea".

2019. gadā Lauris Reiniks tiek izvēlēts un ieskaņo Simbu jaunajā un latviski dublētajā 2019. gada Disneja studijas filmā [[Karalis Lauva (2019. gada filma)|Karalis Lauva]] — The Lion King (2019 film). Šī gada nogalē uz kinoteātru ekrāniem nonāk arī filma "Jaungada taksometrs 2", kas ir turpinājums filmai "Jaungada taksometrs" ar Lauri Reiniku galvenajā taksista Andreja lomā.

2021. gadā pie Latvijas bērniem nonāk Reiniku ģimenes radīts projekts bērniem par lācēnu [[Ričijs Rū|Ričiju Rū]] un viņa draugiem. Mūzikas autors ir Lauris Reiniks, bet dzejoļus radījusi Reiniku vecmāmiņa Veronika Reinika. Ilustrāciju autore- Guna Miķelsone. Idejas autore- Rūta Reinika- Preisa. Grāmata un dziesmu albums "Ričijs Rū rīko koncertu" strauji iekaro bērnu un vecāku atzinību un kļūst par bestselleru Latvijas grāmatnīcās.

2022. gadā [[Ričijs Rū]] dodas savā pirmajā un izpārdotajā koncerttūrē pa Latviju. Rīgas centrālā bibliotēka pasludina grāmatu "Ričijs Rū rīko koncertu" par 2021. gada grāmatu bērniem, bet dziesmu albums saņem prestižo "Zeltu disku" par vairāk kā 5000 pārdotām albuma kopijām. Gada nogalē šis projekts tiek izdots lietuviešu valodā ar nosaukumu "Ričis Ra su muzika gera".

2022. gada otrajā pusē Reiniks uz vairākiem mēnešiem atstāja visus projektus un atpūtās un mācijās spāņu valodu [[Kolumbija|Kolumbijā]] veselības un emocionālās pārslodzes dēļ.<ref>{{Tīmekļa atsauce|url=https://sejas.tvnet.lv/7776483/gribejas-vienkarsi-piedzerties-lai-no-visas-sis-informacijas-tiktu-vala-reiniks-beidzot-izstasta-kapec-visu-pameta|title="Gribējās vienkārši piedzerties, lai no visas šīs informācijas tiktu vaļā." Reiniks beidzot izstāsta, kāpēc visu pameta|website=Slavenības|access-date=2023-05-23|date=2023-05-19|language=lv}}</ref> Atpūta deva cerēto rezultātu un Reiniks atgriezās pie dziesmu radīšanas<ref>{{Tīmekļa atsauce|url=https://sejas.tvnet.lv/7775577/video-reiniks-un-kurusova-atkal-kopa|title=VIDEO &#10217; Reiniks un Kurusova atkal kopā|website=Slavenības|access-date=2023-05-23|date=2023-05-18|language=lv}}</ref> un citiem darbiem.<ref>{{Tīmekļa atsauce|url=https://sejas.tvnet.lv/7623099/esmu-sakartojis-savu-veselibu-reiniks-atgriezies-dzimtene|title="Esmu sakārtojis savu veselību!" Reiniks atgriezies dzimtenē|website=Slavenības|access-date=2023-05-23|date=2022-10-10|language=lv}}</ref>

2023. gada sākumā Reiniku ģimenes projekts Ričijs Rū saņēma Platīna disku par vairāk kā 10 000 pārdotām albuma un grāmatas kopijām. Šī paša gada augustā pie lasītājiem un klausītājiem nonāca jauna grāmata un dziesmu albums "Ričijs Rū rīko koncertu 2", kas bija turpinājums pirmajai daļai.

2023. gada 3. decembrī Lauris Reiniks saņēma ceturto Latvijas autortiesību aģentūras [[AKKA/LAA]] "Bezgalības balvu" par albumu "Ričijs Rū rīko koncertu 2". Balva ik gadu tiek piešķirta Latvijā un pasaulē visvairāk atskaņotajiem un publicētajiem autoriem. Kopā ar Lauri šo balvu pirmo reizi saņēma arī projekta "Ričijs Rū" radītāja, tekstu autore un Laura māsa Rūta Reinika-Preisa.

== Diskogrāfija ==
{{Pamatraksts|Laura Reinika diskogrāfija}}
;Studijas albumi
* ''[[Planet 4 2]]'' (2002)
* ''[[Lidot savādāk]]'' (2003)
* ''[[Tik balti]]'' (2003)
* ''[[Debesskrāpju spīts]]'' (2005)
* ''[[Nakts veikalā]]'' (2007)
* ''[[Es skrienu]]'' (2010)
* ''[[Aš bėgu (albums)|Aš bėgu]]'' (2011)
* ''[[Ma jooksen (albums)|Ma jooksen]]'' (2011)
* ''[[Lauris Reiniks Ziemassvētkos]]'' (2012)
* ''[[Lauris Reiniks: Labāko dziesmu izlase]] (2017)
* ''Ričijs Rū rīko koncertu (2021)''
* ''Ričis Ra su muzika gera (2022'')
* ''Ričijs Rū rīko koncertu 2 (2023'')

== Eirovīzijas dziesmu konkurss ==

=== Nacionālās atlases ===
{{Pamatraksts|Eirodziesma}}

* ''[[Eirodziesma 2001]]'' — L. Reiniks piedalījās kopā ar [[Linda Leen|Lindu Leen]] ar pašsacerētu dziesmu "I Wish I Knew" un ieguva 2. vietu.
* ''[[Eirodziesma 2002]]'' — L. Reiniks piedalījās ar pašsacerētu dziesmu "My Memory Tape" un ieguva 5. vietu.
* ''[[Eirodziesma 2003]]'' — L. Reiniks piedalījās apvienības [[F.L.Y.]] sastāvā ar dziesmu "Hello From Marss" un ieguva 1. vietu.
* ''[[Eirodziesma 2004]]'' — grupa [[4. elements]] atlasē izpildīja L. Reinika sacerēto dziesmu "Ready". Dziesma ieņēma 7. vietu.
* ''[[Eirodziesma 2005]]'' — grupa [[4. elements]] atlasē izpildīja L. Reinika sacerēto dziesmu "What About Your Heart", dziesma nekvalificējās finālam.
* ''[[Eirodziesma 2006]]'' — grupa [[VIA Meitenes]] atlasē izpildīja L. Reinika sacerēto dziesmu "Get Out Of My Way", dziesma nekvalificējās finālam.
* ''[[Eirodziesma 2007]]'' — [[Liene Šomase|Lenii]] (Liene Šomase) atlasē izpildīja L. Reinika sacerēto dziesmu "Take Off Your Mask". Dziesma ieņēma 4. vietu.
* 2009. gada Eirovīzijas Īrijas atlase — [[Kristīna Zaharova]] atlasē izpildīja L. Reinika sacerēto dziesmu "I Wish I Could Pretend". Dziesma ieņēma 2. vietu.
* ''[[Eirodziesma 2010]]'' — L. Reiniks piedalījās ar dziesmu "Your Morning Lullaby" un ieguva 4. vietu.
* ''[[Eirodziesma 2011]]'' — L. Reiniks piedalījās ar dziesmu "[[Banjo Laura]]" un ieguva 2. vietu.

=== Eirovīzijas dziesmu konkurss ===
{{Pamatraksts|Eirovīzijas dziesmu konkurss}}
* [[2003. gada Eirovīzijas dziesmu konkurss|2003]] — Pārstāvēja [[Latvija|Latviju]] apvienības [[F.L.Y.]] sastāvā ar dziesmu "Hello From Marss", dziesma ieņēma 24. vietu.

=== Balsojuma paziņotājs ===
L. Reiniks divas reizes bijis Latvijas balsojuma paziņotājs Eirovīzijas finālā: [[2000. gada Eirovīzijas dziesmu konkurss|2000. gadā Stokholmā]] un [[2004. gada Eirovīzijas dziesmu konkurss|2004. gadā Turcijā]].

== TV ==

=== Vadītie raidījumi ===
* 1998—2003: raidījums "Nošu spēles" ([[LTV]])
* 1998—2001: starptautiskais festivāls "Saules zaķis" ([[LTV]])
* 2000: [[2000. gada Eirovīzijas dziesmu konkurss|Eirovīzijas]] informatīvo dienasgrāmatu vadītājs un Latvijas balsojuma paziņotājs [[Stokholma|Stokholmā]] ([[LTV|LTV 7]])
* 2000: [[VIII skolu un jaunatnes dziesmu un deju svētki|VIII skolu un jaunatnes dziesmu un deju svētku]] informatīvie raidījumi
* 2000: "Rīgai 800" informatīvie raidījumi
* 2001—2005: [[Latvenergo]] konkurss skolām "Kam gaišāka galva?" ([[LTV]])
* 2002—2003: mūzikas programma "Troksnis" ([[LTV]])
* 2003: "Sems" ([[LTV|LTV 7]])
* 2004: "Bērnu Eirodziesma 2004" ([[LTV|LTV 1]], kopā ar Rūtu Reiniku)
* 2005: [[IX skolu un jaunatnes dziesmu un deju svētki|IX skolu un jaunatnes dziesmu un deju svētku]] informatīvie raidījumi ([[LTV|LTV 1]], kopā ar Dienas žurnālisti Ingu Spriņģi)
* 2005: raidījums "SeMS summina" ([[LTV|LTV 7]])
* 2007: "Dziedi ar zvaigzni" ([[TV3 Latvija|TV3]], kopā ar Ivetu Feldmani)
* 2008: ''[[Koru kari (pirmā sezona)|Koru kari]]'' ([[TV3 Latvija|TV3]])
* 2009: 2008. gada [[Muzikālā banka]] ([[LTV|LTV 1]], kopā ar Kasparu Mauriņu, Baibu Palkavnieci, Elvi Jansonu)
* 2009: "Latvijas zelta talanti 2009" ([[LNT]])
* 2009: "Latvijas ģimeņu dziedāšanas svētki" ([[LNT]])
* 2012: "Pelnrušķīte" ([[LNT]])
* 2013: "Koru kari" ([[TV3 Latvija|TV3]], kopā ar Annu Rozīti)
* 2014: "Izklausies redzēts" 1.sezona ([[TV3 Latvija|TV3]])
* 2015: "Izklausies redzēts" 2.sezona ([[TV3 Latvija|TV3]])
* 2016: "Izklausies redzēts" 3.sezona ([[TV3 Latvija|TV3]])
* 2020: "Pasaki to skaļi" 1.sezona ([[360TV]]) pārī ar Egiju Gailumu
* 2021: "Pasaki to skaļi" 2.sezona ([[360TV]]) pārī ar Elīnu Fīrmani
* 2022: "Pasaki to skaļi" 3.sezona ([[360TV]]) pārī ar Elīnu Fīrmani
* 2022: "[[Supernova (konkurss)|Supernova]]" ([[LTV]]) pārī ar Ketiju Šēnbergu
* 2023: "[[Supernova (konkurss)|Supernova]]" ([[LTV]]) pārī ar Ketiju Šēnbergu
* 2023: "Paaudžu duelis" 1.sezona ([[360TV]])

== Zelta mikrofons - Latvijas Mūzikas ierakstu gada balva ==

=== Saņemtās balvas ===
# [[Latvijas Mūzikas ierakstu gada balva 2002|2002]]: "Sirds sadeg neparasti" ([[Latvijas Mūzikas ierakstu gada radio hits|radio hits]])
# [[Latvijas Mūzikas ierakstu gada balva 2010|2010]]: ''[[Es skrienu]]'' ([[Latvijas Mūzikas ierakstu gada labākais pop albums|pop albums]])
# [[Latvijas Mūzikas ierakstu gada balva 2011|2011]]: "[[Es skrienu (dziesma)|Es skrienu]]" ([[Latvijas Mūzikas ierakstu gada radiohits|radiohits]])
# 2024. "[[Ričijs Rū]] rīko koncertu 2" (albums bērniem)

=== Nominācijas ===
# [[Latvijas Mūzikas ierakstu gada balva 2001|2001]]: ''Ziemassvētku pasaule'' ([[Latvijas Mūzikas ierakstu gada labākais mūzikas albums bērniem|mūzikas albums bērniem]])
# [[Latvijas Mūzikas ierakstu gada balva 2002|2002]]: "Sirds sadeg neparasti" ([[Latvijas Mūzikas ierakstu gada labākā pop dziesma|pop dziesma]])
# [[Latvijas Mūzikas ierakstu gada balva 2003|2003]]: ''[[Lidot savādāk]]'' ([[Latvijas Mūzikas ierakstu gada labākais pop albums|pop albums]])
# [[Latvijas Mūzikas ierakstu gada balva 2007|2007]]: ''[[Nakts veikalā]]'' ([[Latvijas Mūzikas ierakstu gada labākais pop albums|pop albums]])
# [[Latvijas Mūzikas ierakstu gada balva 2010|2010]]: "[[Es skrienu (dziesma)|Es skrienu]]" ([[Latvijas Mūzikas ierakstu gada labākais mūzikas video klips|mūzikas video klips]])
# [[Latvijas Mūzikas ierakstu gada balva 2010|2010]]: "[[Es skrienu (dziesma)|Es skrienu]]" ([[Latvijas Mūzikas ierakstu gada radio hits|radio hits]])
# [[Latvijas Mūzikas ierakstu gada balva 2010|2010]]: "Pasakā" (kopā ar [[Aisha|Aishu]]) ([[Latvijas Mūzikas ierakstu gada radio hits|radio hits]])
# [[Latvijas Mūzikas ierakstu gada balva 2011|2011]]: "[[Banjo Laura]]" ([[Latvijas Mūzikas ierakstu gada video klips|video klips]])
# [[Latvijas Mūzikas ierakstu gada balva 2011|2011]]: "[[Banjo Laura]]" ([[Latvijas Mūzikas ierakstu gada labākā dziesma|labākā dziesma]])
# [[Latvijas Mūzikas ierakstu gada balva 2011|2011]]: "Labāk vēl neaizmiedz" ([[Latvijas Mūzikas ierakstu gada radiohits|radiohits]])
# [[Latvijas Mūzikas ierakstu gada balva 2012|2012]]: ''[[Lauris Reiniks Ziemassvētkos]]'' ([[Latvijas Mūzikas ierakstu gada labākais pop albums|pop albums]])
# 2022. " [[Ričijs Rū]] rīko koncertu" (albums bērniem)

== Muzikālā banka ==
[[Muzikālā banka|Muzikālajā bankā]] L. Reiniks piedalās kopš 2002. gada. 2008. gada Muzikālajā bankā, kas notika 2009. gada janvārī, viņš bija arī viens no vadītājiem.

=== Vietas ===
* 2002. gads — "Sirds sadeg neparasti" ('''1. vieta''')
* 2003. gads — "Es neesmu neprātīgs" (6. vieta)
* 2004. gads — "Es tev apmulsis" (5. vieta)
* 2005. gads — "Stundu, kad tevis nav" (5. vieta)
* 2006. gads — ''nenotiek''
* 2007. gads — "Kā izkusis krīts" (6. vieta)
* 2008. gads — "Es esmu tev dzīslās" (5. vieta)
* 2009. gads — "Pasakā" (kopā ar [[Aisha|Aishu]]) (6. vieta)
* [[SEB Muzikālā banka 2010|2010]]. gads — "[[Es skrienu (dziesma)|Es skrienu]]" (8. vieta)
* 2011. gads:
** "Labāk vēl neaizmiedz" (4. vieta)
** "Debesis tomēr ir" (kopā ar Reiniku ģimeni) (9. vieta)

== Atsauces ==
{{Atsauces}}

== Ārējās saites ==
{{Commons category|Lauris Reiniks}}
* {{oficiālā tīmekļa vietne}}
* {{twitter|laurisreiniks}}
* {{facebook|laurisreiniks}}
* [http://www.youtube.com/user/skinier4u Oficiālais ''YouTube'' kanāls]
* [http://www.instagram.com/laurisreiniks ''Instagram'' profils]

{{Lauris Reiniks}}

{{autoritatīvā vadība}}

{{DEFAULTSORT:Reiniks, Lauris}}
[[Kategorija:Lauris Reiniks| ]]
[[Kategorija:1979. gadā dzimušie]]
[[Kategorija:Latviešu dziedātāji]]
[[Kategorija:2003. gada Eirovīzijas dziesmu konkursa dalībnieki]]
[[Kategorija:Latvijas Eirovīzijas dziesmu konkursa dalībnieki]]
[[Kategorija:Latvijas Universitātes absolventi]]
[[Kategorija:Dobelē dzimušie]]