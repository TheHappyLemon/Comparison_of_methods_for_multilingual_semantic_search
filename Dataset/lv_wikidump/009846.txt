{{Rakstnieka infokaste
| platums = 
| vārds = Rūdolfs Blaumanis
| vārds_orig = 
| attēls = RudolfsBlaumanis.jpg
| att_izmērs = 210px
| att_nosaukums = 
| dz_dat_alt = 
| dz_gads = 1863
| dz_mēnesis = 1
| dz_diena = 1
| dz_vieta = [[Ērgļi (Ērgļu pagasts)|Ērgļi]], [[Vidzemes guberņa]] (tagad {{LAT}})
| m_dat_alt = 
| m_gads = 1908
| m_mēnesis = 9
| m_diena = 4
| m_vieta = Punkaharju, [[Somijas lielhercogiste]] (tagad {{FIN}})
| dzīves_vieta = 
| pilsonība = 
| tautība = [[latvieši|latvietis]]
| dzimums = 
| vecāki = Matīss, Karlīne
| brāļi = 
| māsas = 
| dzīvesbiedrs = 
| bērni = 
| paraksts = Rudolfs Blaumanis signature.svg
| pseidonīms = Grāvracis, Zobgals, Grāvraču Anna, Jirgensonu Pēteris,<ref name="letonika2" /> Matīss Ķezbers, Puliers
| nodarbošanās = Prozaiķis, dramaturgs un žurnālists
| rakstīšanas valoda = [[latviešu valoda|latviešu]], [[vācu valoda|vācu]]
| periods = 1882—1908
| žanri = [[proza]], [[dramaturģija]]
| temati = 
| lit virzieni = 
| slavenākie darbi = "Nāves ēnā", "[[Skroderdienas Silmačos]]", "Indrāni", "Tālavas taurētājs", "Velniņi"
| ietekmējies = 
| ietekmējis = 
| alma_mater = 
| apbalvojumi = 
| piezīmes = 
| kategorijas = nē
}}
'''Kārlis Rūdolfs Leonīds Blaumanis'''<ref name="letonika1" /> (dzimis {{dat VS|{{dat|1863|1|1}}|{{dat|1862|12|20}}}}, miris {{dat|1908|9|4}}) bija [[Latvieši|latviešu]] [[proza]]iķis, [[Dramaturģija|dramaturgs]] un [[žurnālists]].<ref>{{Tīmekļa atsauce|url=http://www.letonika.lv/literatura/read.aspx?f=1&r=169|title=Īsa pamācība mīlēšanā|publisher=Letonika.lv|accessdate={{dat|2012|5|12||bez}}}}</ref> Viņa populārākie darbi ir balāde dzejoļa formā "Tālavas taurētājs", novele "Nāves ēnā", lugas "[[Skroderdienas Silmačos]]" un "Indrāni",<ref>{{Grāmatas atsauce|title=Literatūra 10. klasei|year=1996|publisher=Zvaigzne ABC|isbn=9984-04-211-1|pages=211.—245}}</ref> darbi ir tulkoti [[Angļu valoda|angļu]], [[Igauņu valoda|igauņu]], [[Krievu valoda|krievu]], [[Lietuviešu valoda|lietuviešu]], [[Somu valoda|somu]], [[Ukraiņu valoda|ukraiņu]], [[Ungāru valoda|ungāru]] un [[Vācu valoda|vācu]] valodā.<ref name="tulkojumi">{{Tīmekļa atsauce|url=http://www.literature.lv/lv/dbase/tulkojumi.php?id=67|title=Rūdolfs Blaumanis — Tulkojumi|publisher=Literature.lv|accessdate={{dat|2012|5|12||bez}}}}</ref> Pēc viņa darbu motīviem ir uzņemtas kinofilmas "[[Salna pavasarī (filma)|Salna pavasarī]]", "[[Purva bridējs (filma)|Purva bridējs]]", "[[Nāves ēnā (filma)|Nāves ēnā]]".

2004. gadā veiktajā aptaujā par [[Ievērojamākās Latvijas personības|100 visu laiku ievērojamākajām Latvijas personībām]] R. Blaumanis tika ierindots trešajā vietā.<ref>Kusiņa, Linda. ''100 ievērojamākās Latvijas personības zināmas''. Latvijas Avīze, Nr. 355 (2004, 30. dec.), 7. lpp. ISSN 1691-1229</ref>

== Biogrāfija ==
Dzimis {{dat|1863|1|1||bez}} [[Ērgļu pagasts|Ērgļu pagastā]]<ref name="letonika1" /> [[Ērgļi (Ērgļu pagasts)|Ērgļu muižas]] [[Pavārs|pavāra]] Matīsa Blaumaņa un viņa sievas Karlīnes ģimenē. Viņa vecāki (tāpat vairāki citi pazīstami cilvēki) bijuši prototipi tēliem viņa darbos. Ģimenes valoda bija [[Vācu valoda|vācu]], [[Latviešu valoda|latviešu]] valodu iemācījās no apkaimes kalpu bērniem.<ref>Benedikts Kalnačs, Rolfs Fīlmanis. Rūdolfs Blaumanis nacionālās literatūras un modernitātes kontekstā 19. un 20. gadsimta mijā. “Letonica”, Nr. 34. (2016).</ref> Piecu gadu vecumā kopā ar vecākiem pārcēlās uz dzīvi [[Braki (muzejs)|Brakos]], kur arī aizvadīja lielāko daļu dzīves.

Mācījās Rubīnu Annas privātskolā [[Ogres pagasts|Ogres pagastā]] (1872—1875),<ref name="letonika1" /> pēc 2. Rīgas vācu apriņķa tirdzniecības skolā (1875—1881). 1881. gadā Rīgas laikraksts ''Die Zeitung für Stadt und Land'' publicēja Blaumaņa stāstu ''Wiedergefunden'' ("Atkalatrastā"). Pēc tirdzniecības skolas pabeigšanas viņš sāka strādāt Fārbaha tirdzniecības kantorī kā kantorists, tad 1882. gadā atgriezās Brakos.

1885. gadā kļuva par [[Rakstvedis|rakstvedi]] un [[Koknese]]s muižas pārvaldnieka mācekli. 1886. gadā tika publicēts viņa pirmais darbs latviski — dzejolis "Nakts".<ref name="skolenam">{{Tīmekļa atsauce|url=http://www.skolenam.lv/lv/darbi/literatura/latviesu-literati/rudolfs-blaumanis|title=Rūdolfs Blaumanis, rakstnieks|publisher=Skolenam.lv|accessdate={{dat|2012|5|12||bez}}|archiveurl=https://web.archive.org/web/20120521195341/http://www.skolenam.lv/lv/darbi/literatura/latviesu-literati/rudolfs-blaumanis|archivedate={{dat|2012|05|21||bez}}}}</ref> Laikā no 1887. līdz 1889. gadam atkal dzīvoja Brakos, sacerēdams tādus [[proza]]s darbus kā "Pērkona negaiss", "Zirgs, trīs govis un simts rubļu", "Aizvien lillā", "Spijēnos", "Kā vecais Zemītis pašu nelabo redzējis", "Nauda zeķēs" un "[[Raudupiete]]".

1888. gadā pārcēlās uz dzīvi [[Rīga|Rīgā]]. Pēc diviem gadiem uzsāka darbu laikrakstā ''Zeitung für Stadt und Land'', kļuva par latviešu kultūras dzīves korespondentu. 1890. gadā arī notika viņa pirmās lugas "Zagļi" pirmizrāde. Tuvākajos gados teātros iestudēja viņa lugas "Ļaunais gars" un "Pazudušais dēls", kas saņēma pozitīvas laikrakstu atsauksmes. 1892. gadā igauņu valodā iznāca R. Blaumaņa prozas darbu izlase ''Õlest katuse all'' ("Zem salmu jumta"), kurā iekļauti tādi darbi kā "[[Raudupiete]]", "Nauda zeķēs", "Pērkona negaiss". Pēc tam igauniski tika publicēti vairāki citi viņa darbi.

Pēc sava tēva nāves viņš laikā no 1894. līdz 1898. gadam dzīvoja un saimniekoja Brakos. Pēc tam īslaicīgi darbojās [[Jaunā strāva|Jaunās strāvas]] "[[Dienas Lapa|Dienas Lapā]]", kur publicēja humoristiski satīriskus darbus, kas vērsti pret sentimentālo romantismu. 1898. gadā Blaumanis atgriezās Rīgā. Tur kopā ar [[Aspazija|Aspaziju]], [[Jānis Poruks|Jāni Poruku]], [[Augusts Deglavs|Augustu Deglavu]] sāka strādāt "[[Mājas Viesis|Mājas Viesī]]" un "Mājas Viesa Mēnešrakstā". No laikrakstiem aizgāja 1901. gadā "Mājas Viesa Mēnešraksta" vadītāja [[Pēteris Zālīte|Pētera Zālītes]] reakcionārās nostājas un personisku iemeslu dēļ. Tāpat no "Mājas Viesa Mēnešraksta" aizgāja arī J. Poruks. 1890. gados sarakstīja noveles "Romeo un Jūlija", "Salna pavasarī", "Purva bridējs", "Dancis pa trim", "Andriksons", "Nāves ēnā".

[[Attēls:Piemineklis Rūdolfam Blaumanim.jpg|thumb|[[Blaumaņa piemineklis|Piemineklis Blaumanim]] Rīgā]]
1900. gadā kopā ar [[Andrievs Niedra|Andrievu Niedru]] izdeva dzejoļu krājumu "Ceļa malā".<ref>{{Tīmekļa atsauce|url=http://www.letonika.lv/literatura/read.aspx?f=1&r=153|title=Rūdolfa Blaumaņa dzejas raksturojums|publisher=Letonika.lv|accessdate={{dat|2012|5|12||bez}}}}</ref> 1901. gadā sāka strādāt "[[Pēterburgas Avīzes|Pēterburgas Avīzēs]]", viņš bija humoristiski satīriskā pielikuma "Purva mala" vadītājs. Darbus tur publicēja ar pseidonīmiem Grāvracis un Matīss Ķezbers. Neilgu laiku R. Blaumanis vadīja arī laikraksta literāro daļu. Vēlāk veselības un materiālo problēmu dēļ viņš pameta laikrakstu. Laikā no 1904. gada marta līdz 1906. gadam viņš atkal dzīvoja Brakos. Šajā laikposmā sarakstījis vairākas lugas, tai skaitā komēdijas "No saldenās pudeles", "[[Skroderdienas Silmačos]]" un drāmas "Indrāni", "Ugunī".

[[1905. gada revolūcija Latvijā|1905. gada revolūcijā]] neiesaistījās, 1906. gadā uzsāka darbu laikrakstā "Latvija", kur ar pseidonīmu Puliers vadīja literāro daļu (izveidoja humoristiski satīrisku pielikumu "Skaidiena"). Īrēja istabu kopā ar [[Janis Rozentāls|Jani Rozentālu]] (1906-1908).<ref name="letonika3" />

1908. gadā uzrakstīja savu pēdējo lugu "Sestdienas vakars" un smagi saslima ar [[tuberkuloze|tuberkulozi]]. Ar tautas ziedojumu palīdzību tika savākta nauda un 1908. gada rudenī viņš devās uz sanatoriju Takaharju [[Somijas lielhercogiste|Somijā]], kur {{dat|1908|9|4||bez}} no slimības mira, apglabāts Ērgļu kapos.<ref name="letonika3" />

Kārļa Rūdolfa Blaumaņa pēdējie vārdi latviešu valodā bija: ''Vesels gan te netikšu. Bet labi būtu, ja tik tālu atspirgtu, ka no šejienes varētu vadīt "Latvijas" literāro pielikumu.''<ref>Daube, Pēteris. "Rūdolfa Blaumaņa pēdējie brīži", [[Jaunākās Ziņas]], Nr. 17, [[1938]], [[22. janvāris]], 4. lpp.</ref>

== Piemiņa ==
[[Attēls:Rūdolfa Blaumaņa kapa piemineklis.JPG|thumb|Rūdolfa Blaumaņa kapa piemineklis Ērgļu kapos]]
1923. gadā Rīgā Blaumaņa vārdā pārdēvēja ielu, kurā viņš bija dzīvojis 1906.—1907. gadā.
Tajā pašā gadā Ērgļu kapos Blaumanim tika uzstādīts kapa piemineklis, kura tēlnieks ir [[Burkards Dzenis]].<ref name="letonika3" /> Tāpat rakstnieka piemiņai 1929. gadā Rīgā tika uzstādīts piemineklis, kura tēlnieks ir [[Teodors Zaļkalns]].<ref name="letonika3" /> 1959. gadā Brakos tika atvērts [[Braki (muzejs)|memoriālais muzejs]].<ref name="letonika3" /> Rīgā ir atvērts [[Janis Rozentāls|Jaņa Rozentāla]] un Rūdolfa Blaumaņa memoriālais muzejs [[Alberta iela (Rīga)|Alberta ielā]].

== Bibliogrāfija ==
[[Attēls:Blaumanis Zagli vaks.jpg|200px|right|thumb|Lugas "Zagļi" (1891) vāks]]
{{div col}}
;Pasakas, stāsti un noveles
* "Nezāle" (1887)
* "Pērkoņa negaiss" (1887)
* "Paradīzē" (1887)
* "Aizvien lillā" (1888)
* "Spijēnos" (1888)
* "Kā vecais Zemītis pašu nelabo redzējis" (1889)
* "[[Raudupiete]]" (1889)
* "Īstā līgaviņa" (1890)
* "Stāsts par cūku, kura runājuse" (1895)
* "Laimes klēpī" (1898)
* "Purva bridējs" (1898)
* "Salna pavasarī" (1898)
* "Andriksons" (1899)
* "Nāves ēnā" (1899)
* "Mopsis jeb Nelaime Tērbatas ielā" (1900)
* "Dziru Miķelis" (1901)
* "Stulbenis" (1904)
* "Vecais cenzors" (1907)
* "Mēmais precinieks" (1907)
* "Kā Jānis mācījies par kalēju" (1907)
* "Koka krusts" (1907)
* "Velniņi"

;Lugas
* "Zagļi" (1891)
* "Ļaunais gars" (1892)
* "Pazudušais dēls" (1893)
* "Maija" (1893)
* "Zelta kupris" (1895)
* "Trīnes grēki" (1897)
* "Potivāra nams" (1897)
* "No saldenās pudeles" (1901)
* "[[Skroderdienas Silmačos]]" (1902)
* "Indrāni" (1904)<ref>{{Tīmekļa atsauce |url=http://www.ppf.lu.lv/v.3/eduinf/skoleniem/Blaumanis/Indrani.pdf |title=Arhivēta kopija |access-date={{dat|2017|01|31||bez}} |archiveurl=https://web.archive.org/web/20130419001804/http://www.ppf.lu.lv/v.3/eduinf/skoleniem/Blaumanis/Indrani.pdf |archivedate={{dat|2013|04|19||bez}} }}</ref>
* "Ugunī" (1905)
* "Sestdienas vakars" (1908)

;Dzeja
* "Tālavas taurētājs" (1902)
* "Kā zagšus"
* "Mana lūgšana"
* "Memento!"
* "Pērkons"
* "Renatus"
* "Šūpuļa dziesma"
* "Tautasdziesma"
* "Vēl tu nezini"
* "Zelta jaunība"
* "Ziedonis klāt"
* "Ziema"

;Satīriskie feļetoni prozā
* "Labāko famīliju dzejnieks" (1894)
* "Īsa pamācība mīlēšanā" (1907)
* "Jocīgi kapu uzraksti" (1907)
{{div col end}}

== Literatūra ==
* Kalniņa, Ieva (sast.). ''Rūdolfs Blaumanis: teksts un konteksts''. Rīga: LU Akadēmiskais apgāds, 2013.
* Kuzina, Anna. ''Blaumanis tuvplānā: rakstnieka Rūdolfa Blaumaņa dzīves un daiļrades hronoloģija''. Rīga: Madris, 2013.
* Volkova, Līvija (sast.). ''Rūdolfa Blaumaņa pašatklāsme: rakstnieks un viņa adresāti vēstulēs un komentāros''. Rīga: Zinātne, 2017.

== Atsauces ==
{{atsauces|refs=
<ref name="letonika2">{{Tīmekļa atsauce|url=http://www.letonika.lv/groups/default.aspx?title=Blaumanis%20R%C5%ABdolfs/3907&q=|title=Latvijas Enciklopēdiskā vārdnīca. Blaumanis Rūdolfs|publisher=Letonika.lv|accessdate={{dat|2012|5|12||bez}}}}</ref>

<ref name="letonika1">{{Tīmekļa atsauce|url=http://www.letonika.lv/groups/default.aspx?title=Blaumanis%20R%C5%ABdolfs%20K%C4%81rlis%20Leon%C4%ABds/32668&q=|title=Latvijas vēstures enciklopēdija. Blaumanis Rūdolfs Kārlis Leonīds|publisher=Letonika.lv|accessdate={{dat|2012|5|12||bez}}}}</ref>

<ref name="letonika3">{{Tīmekļa atsauce|url=http://www.letonika.lv/literatura/section.aspx?f=1&id=2189823|title=Literatūras bibliotēka. Blaumanis Rūdolfs|publisher=Letonika.lv|accessdate={{dat|2012|5|12||bez}}}}</ref>
<!-- <ref name="erglu_draudze">"Ērgļu draudze senatnē un tagadnē" (turpinājums), J.V.Ilsters, raksts laikrakstā "Brīvā Zeme. Ilustrētais pielikums", Nr. 17, {{dat|1937|05|13|SK}}, pārpublicēts portālā periodika.lv, apskatīts {{dat|2008|12|22|SK}}</ref> -->
}}

== Skatīt arī ==
* [[Braki (muzejs)]]
* [[Blaumaņa piemineklis]]

== Ārējās saites ==
{{Wikisource|Author:Rūdolfs Blaumanis|Rūdolfs Blaumanis}}
{{wikiquote|Rūdolfs Blaumanis}}
{{sisterlinks-inline}}
{{Enciklopēdiju ārējās saites}}
* [http://www.korpuss.lv/klasika/Senie/RBl/RBl01.htm Blaumaņa stāsti un noveles]
* [http://www.korpuss.lv/klasika/Senie/RBl/RBl02.htm Blaumaņa feļetoni]
* [http://www.letonika.lv/klasiki/section.aspx?f=1&g=6&id=2189823&q= Rūdolfa Blaumaņa darbi] portālā letonika.lv
* [https://web.archive.org/web/20080314045210/http://vip.latnet.lv/lek/petijumi/abrigade.htm A. Brigadere un R. Blaumanis - laikabiedri, draugi]
* [http://www.tournet.lv/page.php?id=645 Pa skaisto Vidzemi. Atmiņu drumslas par Rūdolfu Blaumani. Vēstule Annai Brigaderei]
* [https://izrades.lv/persona/rudolfs-blaumanis-7916 Rūdolfs Blaumanis] izrades.lv


{{Latvijas kultūras kanons}}
{{autoritatīvā vadība}}

{{DEFAULTSORT:Blaumanis, Rudolfs}}
[[Kategorija:1863. gadā dzimušie]]
[[Kategorija:Madonas novadā dzimušie]]
[[Kategorija:1908. gadā mirušie]]
[[Kategorija:Rūdolfs Blaumanis| ]]
[[Kategorija:Latvijas rakstnieki]]
[[Kategorija:Latviešu rakstnieki]]
[[Kategorija:Latviešu valodā rakstošie]]
[[Kategorija:19. gadsimta rakstnieki]]
[[Kategorija:20. gadsimta rakstnieki]]
[[Kategorija:Latvijas kultūras kanonā ietvertās vērtības]]
[[Kategorija:Latvijas dramaturgi]]