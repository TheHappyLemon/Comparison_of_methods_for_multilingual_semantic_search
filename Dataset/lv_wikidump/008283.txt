[[Attēls:LocationEurasia.png|thumb|250px|right|Eirāzija]]

'''Eirāzija''' ir uz [[Zeme]]s lielākā [[sauszeme]]s teritorija, kas apvieno [[Eiropa|Eiropu]] un [[Āzija|Āziju]]. Visbiežāk Eirāziju uzskata par [[kontinents|kontinentu]], tai pat laikā dēvējot Eiropu un Āziju par pasaules daļām. Eirāzijas platība ir ap 55 miljoniem km² (36,2% Zemes sauszemes platības), tajā dzīvo ap 4,6 miljardi cilvēku (72,5% Zemes iedzīvotāju). Pirmais Eirāzijai apkārt apbrauca [[Ādolfs Ēriks Nordenšelds]] [[1878]].—[[1879]]. gadā. Nosaukumu "Eirāzija" pirmais lietojis austrāliešu ģeologs Eduards Ziss (1883).

== Termina "kontinents" lietojums ==
Nereti Eirāziju uzskata par [[superkontinents|superkontinentu]], kas apvieno divas pasaules daļas — Eiropu un Āziju. Eirāziju pat apvieno arī ar [[Āfrika|Āfriku]], jo arī Āfrika ir saistīta ar Eirāziju pie [[Sueca]]s.

Uzskats par Eiropu kā atsevišķu kontinentu balstās uz eirocentrisko pasaules uzskatu antīkajā periodā un vēlākajos gadsimtos. [[Amerikas Savienotās Valstis|ASV]] un [[Rietumeiropa]]s skolās pārsvarā māca, ka Eiropa un Āzija ir divi atsevišķi kontinenti, kamēr, piemēram, [[Japāna|Japānā]] un [[Austrumeiropa|Austrumeiropā]] - ka Eirāzija ir viens kontinents ar divām daļām — Eiropu un Āziju.

Eirāzijas sadalījums divos kontinentos — Eiropā un Āzijā — nav pamatots no fiziskās ģeogrāfijas viedokļa, jo abus kontinentus atšķirībā no pārējiem pasaules kontinentiem saista plašas sauszemes masas.

[[Attēls:Europa geografisch karte de 1.png|right|thumb|250px|Uzskatu vēsture par Eiropas un Āzijas robežu]]

== Robeža starp Eiropu un Āziju ==
Mūsdienās robežu starp Eiropu un Āziju visbiežāk velk pa [[Urāli|Urālu]] centrālo asi, pa [[Urāla]]s upi, pa [[Kaspijas jūra|Kaspijas jūru]], [[Maničas ieplaka|Maničas ieplaku]], [[Melnā jūra|Melno jūru]], [[Bosfors|Bosforu]], [[Marmora jūra|Marmora jūru]] un visbeidzot — [[Dardaneļu šaurums|Dardaneļu šaurumu]]. [[Kipra]] nav Eiropas pusē. Robežas ceļš Kaspijas un Melnajā jūrā tiek brīvi interpretēts. Maničas ieplakas vietā bieži lieto arī [[Kaukāzs|Kaukāza]] kalnu [[ūdensšķirtne|ūdensšķirtni]].

== Citi pielietojumi ==
[[Džordžs Orvels|Džordža Orvela]] darbā "[[1984 (romāns)|1984]]" termins "Eirāzija" apzīmē plašu politisko apvienību, kas neiekļauj [[Britu salas]] un Austrumāziju.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āzija-aizmetnis}}
{{Eiropa-aizmetnis}}
{{Kontinenti}}

{{autoritatīvā vadība}}

[[Kategorija:Superkontinenti]]
[[Kategorija:Pasaules iedalījums]]
[[Kategorija:Eirāzija]]