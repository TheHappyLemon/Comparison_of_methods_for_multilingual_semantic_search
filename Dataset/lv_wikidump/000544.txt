{{papildu atsauces+}}
{{Valsts amatpersonas infokaste 
| vārds               =Fidels Kastro
| vārds_orģ           =''Fidel Castro''
| attēls              =Fidel Castro.jpg
| att_izm             =200px
| apraksts            =Fidels Kastro 2003. gadā
| amats               =[[Kubas Komunistiskās partijas pirmais sekretārs]]
| term_sākums         ={{dat|1965|10|03|N}}
| term_beigas         ={{dat|2011|04|19|N}}
| priekštecis         =-
| pēctecis            =[[Rauls Kastro]]
| amats2              =[[Kubas prezidents]]
| term_sākums2        ={{dat|1976|12|02|N}}
| term_beigas2        ={{dat|2008|02|24|N}}
| priekštecis2        =[[Osvaldo Dortikoss Torrado]]
| pēctecis2           =[[Rauls Kastro]]
| dzim_dati           ={{dat|1926|08|13}}
| dzim_vieta          =[[Birana]], [[Kuba]]
| dzīves_vieta        =
| mir_dati            ={{miršanas datums un vecums|2016|11|25|1926|08|13}}
| mir_vieta           =[[Havana]], [[Kuba]]
| tēvs                =
| māte                =
| partija             = 
* ''[[Partido Ortodoxo]]'' (Kubas Tautas partija jeb Ortodoksālā partija) (1947–1952)
* [[26. jūlija kustība]] (1953–1965)
* [[Kubas Komunistiskā partija]] (1965–2016)
| dzīvesb             = 
* Mirta Diasa-Balarta (1948–1955, šķīrušies)
* Dalja Soto del Valle (1980–2016, līdz Kastro nāvei)
| bērni               =9 bērni
| reliģija            =
| apglabāts           =
| profesija           = [[jurists]]
| alma_mater          = [[Havanas Universitāte]]
| paraksts            =Fidel Castro Signature.svg
| piezīmes            =
}}

'''Fidels Alehandro Kastro Russ''' ({{val|es|Fidel Alejandro Castro Ruz}} <small>([[Attēls:Speaker Icon.svg|13px|]] [[Media:Es-Fidel Castro.ogg|audio]])</small>; dzimis {{Dat|1926|8|13}} [[Birana|Biranā]], [[Kuba|Kubā]], miris {{Dat|2016|11|25}}<ref>{{Tīmekļa atsauce|url=https://www.theguardian.com/world/2016/nov/26/fidel-castro-cuba-revolutionary-icon-dies|title=Cuba’s revolutionary leader, Fidel Castro, dies aged 90|publisher=theguardian.com}}</ref>) bija kubiešu komunists, revolucionārs. Kastro vadīja [[Kuba|Kubu]] no 1959. gada, kad [[26. jūlija kustība]] gāza [[Fulhensio Batista]]s valdību un padarīja Kubu par pirmo [[sociālisms|sociālistisko]] valsti [[Rietumu puslode|Rietumu puslodē]] līdz 2008. gadam, kad viņš valsts vadību nodeva savam brālim [[Rauls Kastro|Raulam Kastro]].

== Dzīves sākuma posms ==
Kastro piedzima bagāta lauksaimnieka ģimenē. Tēvs bija emigrējis uz Kubu no [[Galisija]]s, no [[Spānija]]s ziemeļrietumiem, un guvis labus ienākumus no [[cukurniedres|cukurniedru]] audzēšanas Kubas austrumu provincē. Tēva pirmajai laulībai izirstot, viņš sāka dzīvot kopā ar savas mājsaimniecības kalponi, arī spāņu izcelsmes. Fidels piedzima kā ārlaulības dēls, bet vēlāk vecāki apprecējās. Pavisam ģimenē piedzima septiņi bērni.

Sešu gadu vecumā Fidelu nosūtīja pie skolotāja uz [[Santjago de Kuba]] pilsētu. Astoņu gadu vecumā viņu kristīja [[Romas Katoļu baznīca|Romas katoļticībā]] un nosūtīja uz internātskolu. Sakarā ar sliktu uzvedību Fidelu aizsūtīja uz [[Jezuīti|jezuītu]] pārvaldītu privātskolu. Vēlāk Fidelu aizsūtīja uz prestižāku jezuītu skolu [[Havana|Havanā]]. Tur viņa sekmes nebija izcilas, bet viņš sāka interesēties par vēsturi, ģeogrāfiju, debatēšanas prasmēm, nodarbojās ar sportu.

== Politiskā darbība studiju laikā ==
1945. gadā Kastro uzsāka tieslietu studijas [[Havanas Universitāte|Havanas Universitātē]]. Viņš iesaistījās studentu politiskajā darbībā, aizrāvās ar [[Pretimperiālisms|antiimperiālisma]] idejām, kritizēja ASV militārās akcijas [[Karību reģions|Karību reģionā]]. 1946. gadā Kastro uzstājās ar publisku runu, kritizējot Kubas prezidenta [[Ramons Grau Sanmartins|Ramona Grau Sanmartina]] valdības korupciju un vardarbību. Kastro runa tika aprakstīta vairāku laikrakstu pirmajās lappusēs.

1947. gadā Kastro pievienojās kreisajai Kubas Tautas partijai ''Partido Ortodoxo'', kas pauda sociālā taisnīguma un politiskās brīvības idejas. Partija vēlēšanās zaudēja, tomēr Kastro turpināja iesaistīties studentu aktivitātēs. Kastro saņēma nāves draudus, bet viņš tiem nepakļāvās un neatstāja universitāti. Tā vietā viņš sāka nēsāt ieroci, kā arī pulcināja ap sevi apbruņotus biedrus.

1948. gada aprīlī Kastro kopā ar Kubas studentu grupu apmeklēja [[Bogota|Bogotu]] [[Kolumbija|Kolumbijā]], kur viņu apmeklējuma sākās plaši nemieri, ko izraisīja Kolumbijas Liberālās partijas vadītāja nogalināšana. Kastro iesaistījās Liberālās partijas pusē, palīdzot nozagt ieročus policijas iecirknī. Pēc atgriešanās Kubā Kastro piedalījās protestos pret valdības lēmumu pacelt autobusa biļešu cenas. 40. gadu beigās Kastro uzskati kļuva arvien kreisāki, ietekmējoties no [[Marksisms-ļeņinisms|marksisma-ļeņinisma]] idejām.

1948. gadā Kastro apprecējās ar studenti Mirtu Diasu-Balartu, kas nāca no bagātas ģimenes. Lai gan laulību neatbalstīja ne Kastro, ne Mirtas ģimene, tomēr Mirtas tēvs pārim iedeva naudu trīs mēnešu kāzu ceļojumam uz [[Ņujorka|Ņujorku]]. 1949. gada septembrī Kastro piedzima dēls, un viņi pārcēlās uz plašāku dzīvokli Havanā.

Kastro turpināja politisko darbību, uzstājās pret valdības slepeno vienošanos ar bandu vadītājiem par nemieru apspiešanu universitātē. Tas pievērsa bandu uzmanību Kastro, un viņam nācās slēpties sākumā laukos, bet tad izbraukt uz ASV. Kad Kastro pēc vairākām nedēļām atgriezās Havanā, viņš koncentrējās uz mācībām un 1950. gada septembrī absolvēja universitāti kā tieslietu doktors.

== Darbs tieslietu jomā ==
Kastro uzsāka darboties juridiskā uzņēmumā, aizstāvot nabadzīgo iedzīvotāju intereses, bet šis darbs viņam nedeva nekādu finansiālu atbalstu. Vienlaicīgi Kastro turpināja darboties partijā ''Partido Ortodoxo''. Pēc tās līdera (''Eduardo Chibás'') politiski motivētās pašnāvības 1951. gadā Kastro gribēja turpināt viņa darbu, piedalīties 1952. gada jūnijā Kongresa vēlēšanās, bet neguva vecāko partijas biedru atbalstu, kuri baidījās no Kastro radikālās reputācijas. Tomēr Kastro tika atbalstīts kā kandidāts uz Pārstāvju palātu un piedalījās vēlēšanu kampaņā. Kampaņas laikā viņš tikās ar ģenerāli [[Fulhensio Batista|Fulhensio Batistu]], bijušo Kubas prezidentu, kas bija atgriezies politikā. Lai arī gan Kastro, gan Batista bija opozīcijā pret valdošo prezidentu [[Karloss Prio Sokarass|Karlosu Prio Sokarasu]], tomēr viņi savstarpēji nesadarbojās. Nesagaidot vēlēšanas, 1952. gada 10. martā Batista sarīkoja militāru apvērsumu un pārņēma varu Kubā. Tāpat kā daudzi citi, Kastro to uzskatīja par diktatūru. Batistas valdība cieši sadarbojās ar Kubas bagātniekiem un ASV, sarāva saites ar PSRS, apspieda arodbiedrības un vajāja Kubas sociālistu grupas. Šai laikā Kastro nebaidījās kritizēt Batistas režīmu un [[Amerikas Savienotās Valstis|ASV]] biznesa un politisko interešu realizēšanu Kubā. Kastro ierosināja vairākas juridiskas lietas pret valdību, bet nesekmīgi. Tas lika Kastro apsvērt alternatīvas cīņas metodes pret režīmu.

== Kastro darbība Kubas revolūcijā ==
{{Skatīt arī|Kubas revolūcija}}

=== Uzbrukums Monkadas barakām ===
Kastro izveidoja grupu, kas nodarbojās ar pagrīdes laikraksta publicēšanu un pret Batistu noskaņotu nemiernieku apbruņošanu un apmācīšanu. Sākot ar 1952. gada jūliju, gada laikā tika savervēti ap 1200 cilvēku, pārsvarā no Havanas trūcīgajiem rajoniem. Lai arī būdams [[Revolucionārais sociālisms|revolucionārā sociālisma]] pārstāvis, Kastro izvairījās veidot savienību ar komunistiem, lai neizraisītu mēreno spēku novēršanos, un uzturēja kontaktus tikai ar atsevišķiem komunistu partijas biedriem, kā piemēram, savu brāli [[Rauls Kastro|Raulu]]. Kastro, vāca ieročus, lai uzbruktu [[Monkadas barakas|Monkadas barakām]] pie [[Santjago de Kuba]] pilsētas [[Orjentes province|Orjentes provincē]], kur bija izvietots militārais garnizons. Bija plānots, ka Kastro kaujinieki pārģērbsies militārās formās, ieradīsies bāzē un pārņems kontroli. Iegūstot jaunus ieročus, Kastro cerēja uz nabadzīgo cukurniedru plantāciju strādnieku atbalstu un revolūcijas izplatīšanos Orjentes provincē. Kastro plāns atdarināja 19. gadsimta Kubas neatkarības cīnītājus, kas uzbruka spāņu kazarmām [[Hosē Martī]] vadībā.

Kastro uzbrukumam Monkadas barakām sapulcināja 165 kaujiniekus, dodot tiem rīkojumu lietot ieročus tikai bruņotas pretestības gadījumā. Uzbrukumu 1953. gada 26. jūlijā vadīja Kastro un viņa brālis Rauls. Uzbrukums cieta neveiksmi — dažas automašīnas, ar ko bija paredzēts vest kaujiniekus, nemaz nesasniedza barakas, bet pārējiem kaujiniekiem sasniedzot barakas, atskanēja trauksmes signāls un sākās apšaude. Vairāki kaujinieki tika nošauti pie barakām, citi tika sagūstīti un nošauti bez tiesas. Pārējie tika sagūstīti vēlāk un tiesāti, tai skaitā arī Kastro. Viņš uzstājās kā advokāts pats sev un noraidīja pret kaujiniekiem celto apsūdzību par sacelšanos pret "konstitucionālo valsts varu", jo sacelšanās bija vērsta pret Batistu, kas bija ieguvis varu nekonstitucionālā ceļā. Tiesas procesā atklājās, ka armija pielietojusi spīdzināšanu. Lai armija netiktu vēl vairāk apsūdzēta, Kastro tika atturēts no liecību sniegšanas, paziņojot, ka viņš ir slims. Process beidzās 5. oktobrī ar lielākās apsūdzēto daļas attaisnošanu, bet 55 apsūdzētajiem tika piespriesti sodi no 7 mēnešiem līdz 13 gadiem cietumā. Kastro spriedums tika pasludināts 16. oktobrī — 15 gadi cietumā. Kastro tiesā teica runu, kas pazīstama ar nosaukumu "Vēsture mani attaisnos" (''La historia me absolverá''). Kastro brālis Rauls tika notiesāts uz 13 gadiem.

=== Ieslodzījuma laiks ===
[[Attēls:Fidel Castro under arrest after the Moncada attack.jpg|thumb|Kastro arestā pēc 1953. gada jūlija uzbrukuma Monkadas barakām]]

Ieslodzīts cietumā kopā ar 25 biedriem, Kastro organizēja grupu [[26. jūlija kustība]], kas bija nosaukta par godu uzbrukuma datumam Monkadas barakām. Kastro rīkoja skolu cietuma biedriem, kopā lasīja un apsprieda gan ievērojamu rakstnieku literārus darbus, gan Marksa un Ļeņina rakstus. Atrodoties cietumā, Kastro, klausoties radiopārraidi, uzzināja, ka viņa sieva Mirta iekārtojusies darbā Iekšlietu ministrijā. Tas Kastro dziļi aizskāra. Abi iesniedza šķiršanās pieprasījumu. Īpaši Kastro pārdzīvoja, ka viņa dēls tiks audzināts buržuāzistiskā vidē.

1954. gadā Batista sarīkoja vēlēšanas bez nopietnas alternatīvas. Daži politiķi ierosināja amnestēt par uzbrukumu Monkadas barakām notiesātos, lai uzlabotu varas publicitāti. Batista neiebilda, jo viņš domāja, ka Kastro vairs nav bīstams, un 1955. gada 15. maijā ieslodzītos atbrīvoja. Pēc atbrīvošanas Kastro uzstājās ar runām, deva intervijas, organizēja 26. jūlija kustības darbu. Bet drīz varmācīgas demonstrācijas izsauca varas vēršanos pret opozīciju, un Kastro kopā ar savu brāli Raulu atstāja Kubu, lai netiktu arestēti. Brāļi Kastro kopā ar dažiem biedriem devās uz [[Meksika|Meksiku]], kur sastapās ar [[Če Gevara|Če Gevaru]] un apguva partizānu kara prasmes. Kastro centās savākt līdzekļus, apmeklējot bagātus atbalstītājus ASV, kā arī uzturēja sakarus ar 26. jūlija kustību.

=== Partizānu karš ===
1956. gada novembrī Kastro organizēja [[partizāni|partizānu]] iebrukumu Kubā. Tika iegādāta jahta ''[[Granma]]'', un Kastro kopā ar 81 bruņotu kaujinieku devās ceļā uz Kubu. Ierašanās Kubā bija plānota 30. novembrī, kad bija paredzēta bruņota sacelšanās, bet jahta nespēja laikā veikt ceļu, Kastro kaujinieki ieradās divas dienas vēlāk, un sacelšanās neguva panākumus.
[[Attēls:Raulche2.jpg|thumb|left|200px|[[Rauls Kastro]] (pa kreisi) un [[Če Gevara]] kalnos uz dienvidiem no Havanas Kubas revolūcijas laikā, 1958. gadā]]
Kastro kaujinieki izcēlās krastā 1956. gada 2. decembrī un devās uz [[Sjerra-Maestra]]s kalnu masīvu Kubas dienvidaustrumos. Viņiem vairākas reizes uzbruka Batistas karavīri. Paredzētajā partizānu bāzes vietā nonāca tikai 19 kaujinieki, starp tiem brāļi Kastro, [[Če Gevara]] un [[Kamilo Sjenfuegoss]] (''Camilo Cienfuegos''). Viņi uzbruka nelieliem armijas posteņiem, lai iegūtu ieročus. Pamazām viņiem sāka pievienoties brīvprātīgie atbalstītāji un 1957. gada jūlijā vienībā jau bija ap 200 kaujinieku. Pret Batistas valdību vērstas grupas darbojās visā Kubā, veicot spridzināšanas un sabotāžu, uz ko valdība atbildēja ar masu arestiem, spīdzināšanām un ārpustiesas nāves sodiem. 1957. gadā Kastro tikās ar partijas ''[[Partido Ortodoxo]]'' vadītājiem un sastādīja kopēju manifestu (''Sierra Maestra Manifesto''), kurā prasīja, lai tiktu nodibināta pagaidu civilā valdība, kas ieviestu mērenu agrāro reformu un industrializāciju, kā arī organizētu lasītprasmes kampaņu, pirms izsludināt daudzpartiju vēlēšanas. Kastro kontaktējās ar ārzemju medijiem, lai izplatītu šīs prasības. Viņš kļuva slavens pēc intervijas ''[[The New York Times]]'' žurnālistam.

1958. gada pavasarī kaujinieki kontrolēja jau visu Sjerra-Maestras reģionu. Neskatoties uz lielo pārspēku, Batistas armijai nebija pieredzes partizānu karā. Kastro kaujinieki atsita viņu uzbrukumus un ieņēma jaunas teritorijas. Viņiem bija tautas atbalsts, dažkārt viņu pusē pat pārbēga Batistas karavīri. Jūtot kubiešu noskaņojumu pret Batistu, ASV pārtrauca ieroču piegādes un atbalstu Batistam. Solot nodot Batistu tiesai par kara noziegumiem, Batistas armijas ģenerālis Kantiljo (''Eulogio Cantillo '') noslēdza slepenu pamieru ar Kastro. Tomēr Batista tika brīdināts un 1958. gada 31. decembrī paspēja aizbēgt no Kubas, līdzi paņemot 300 miljonus dolāru. Havanā Kantiljo par valsts prezidentu pasludināja Augstākās tiesas tiesnesi [[Karloss Manuels Pjetra|Karlosu Manuelu Pjetru]], kas sāka veidot valdību. Kastro bija saniknots, pārtrauca pamieru un lika sev lojāliem virsniekiem arestēt ģenerāli Kantiljo. Paredzot tautas reakciju uz Batistas krišanu, Kastro pavēlēja 26. jūlija kustībai novērst laupīšanu un vandālismu.
[[Attēls:Luis Korda 02.jpg|thumb|180px|Kastro (pa labi) kopā ar [[Kamilo Sjenfuegoss|Kamilo Sjenfuegosu]], ierodoties Havanā 1959. gada 8. janvārī]]
1959. gada 2. janvārī Havanā iesoļoja Če Gevaras un Kamilo Sjenfuegosa vienības, bet Kastro vienība Havanā ienāca, veikusi 900 kilometrus no Santjago de Kubas, kur viņš uzstājās ar runu par Kubas neatkarības kariem. Ceļā uz Havanu Kastro visur tika sagaidīts ar tautas atbalstu.

== Darbība Kubas vadībā ==
1959. gada 16. februārī Kastro kļuva par Kubas premjerministru (1959—1976), bet pēc tam par Kubas prezidentu (1976—2008).

Kastro bija pretrunīgi vērtēts politiķis. Daži viņu uzskatīja par likumīgu un populāru valsts vadītāju, taču citi — par diktatoru.<ref>{{Tīmekļa atsauce|url=https://www.telegraph.co.uk/news/2016/11/26/fidel-castro-divisive-death-life/|title=Fidel Castro: As Divisive in Death as he was in Life|publisher=The Daily Telegraph}}</ref>

== Pēdējais posms ==
Kastro veselība pasliktinājās, viņš tika operēts, lai apturētu zarnu asiņošanu, un 2006. gada 31. jūlijā viņš deleģēja prezidenta pienākumus savam brālim [[Rauls Kastro|Raulam Kastro]]. {{dat|2008|2|19||bez}} tika oficiāli paziņots, ka Kastro aiziet no [[Kuba]]s prezidenta amata veselības stāvokļa dēļ.<ref>[http://www.tvnet.lv/zinas/arzemes/article.php?id=535453 Fidels Kastro atkāpies no Kubas prezidenta un armijas virspavēlnieka amata]{{Novecojusi saite}}</ref> 2008. gada 24. februārī viņu šajā amatā nomainīja Rauls Kastro.<ref>{{Tīmekļa atsauce |url=http://www.tvnet.lv/zinas/arzemes/article.php?id=536243 |title=Kubā jauns prezidents — Rauls Kastro |access-date={{dat|2008|02|25||bez}} |archive-date={{dat|2008|02|26||bez}} |archive-url=https://web.archive.org/web/20080226084033/http://www.tvnet.lv/zinas/arzemes/article.php?id=536243 }}</ref>

Kastro nomira 2016. gada 25. novembrī. Nākamajā dienā viņš tika kremēts.<ref>{{Tīmekļa atsauce|url=https://www.bbc.com/news/world-latin-america-38114953?ns_mchannel=social&ns_campaign=bbc_breaking&ns_source=twitter&ns_linkname=news_central|title=Fidel Castro, Cuba's leader of revolution, dies at 90|publisher=BBC News}}</ref> Bēru gājiens tika organizēts pa Kubas centrālo šoseju no Havanas uz [[Santjago de Kuba|Santjago de Kubu]], nobraucot 900 kilometrus. Tādējādi simboliski pretējā virzienā tika veikts Kastro ceļš pa 1959. gada janvāra "Brīvības karavānas" maršrutu, un pēc visā valstī izsludinātām deviņām sēru dienām viņa pelni tika apglabāti Santa Ifigenijas kapsētā Santjago de Kubā.<ref>{{Tīmekļa atsauce|url=https://www.bbc.com/news/world-latin-america-38201169|title=Fidel Castro's ashes buried in Santiago de Cuba|publisher=BBC News}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.cuba.cu/gobierno/discursos/ Fidela Kastro runas astoņās valodās]
* [https://web.archive.org/web/20060826095722/http://www.pcc.cu/pccweb/glosario/personalidades/fidel_castro.php Fidela Kastro oficiālā biogrāfija Kubas Komunistiskās partijas mājaslapā] {{spāniski}}
* [https://web.archive.org/web/20060616072645/http://www.freeinfosociety.com/site.php?postnum=48 Fidela Kastro biogrāfija] {{angliski}}

{{Politiķis-aizmetnis}}
{{autoritatīvā vadība}}

{{DEFAULTSORT:Kastro, Fidels}}
[[Kategorija:1926. gadā dzimušie]]
[[Kategorija:2016. gadā mirušie]]
[[Kategorija:Kubas prezidenti]]
[[Kategorija:Kubiešu komunisti]]
[[Kategorija:Ar Oktobra Revolūcijas ordeni apbalvotie]]
[[Kategorija:Padomju Savienības Varoņi]]
[[Kategorija:Ar Ļeņina ordeni apbalvotie]]
[[Kategorija:Ar Kņaza Jaroslava Gudrā ordeni apbalvotie]]
[[Kategorija:Ar ordeni "Par nopelniem" apbalvotie (Ukraina)]]