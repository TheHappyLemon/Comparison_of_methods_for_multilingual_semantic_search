{{Rakstnieka infokaste
| platums = 
| vārds = Sergejs Jeseņins
| vārds_orig = ''Сергей Александрович Есенин''
| attēls = Esenin Moscow 1922.jpg
| att_izmērs = 190px
| att_nosaukums = Sergejs Jeseņins 1922. gadā
| dz_dat_alt = 
| dz_gads = 1895
| dz_mēnesis = 10
| dz_diena = 3
| dz_vieta = Konstantinovas ciems, Rjazaņas apriņķis, [[Rjazaņas guberņa]],<br/>{{flaga|RUS}} [[Krievijas Impērija]]<br/>(tagad Ribnovskas rajons, [[Rjazaņas apgabals]], {{RUS}})
| m_dat_alt = 
| m_gads = 1925
| m_mēnesis = 12
| m_diena = 28
| m_vieta = [[Ļeņingrada]], [[KPFSR|KSFPR]], {{USSR}}<br/>(tagad [[Sanktpēterburga]], {{RUS}})
| dzīves_vieta = 
| pilsonība = [[Krievijas Impērija]], [[Padomju Savienība|PSRS]]
| tautība = [[krievi|krievs]]
| dzimums = 
| vecāki = Aleksandrs Jeseņins (1873—1931)<br>Tatjana Titova (1875—1955)
| brāļi = 
| māsas = 
| dzīvesbiedrs = Anna Izrjadnova (civillaulība, 1913—)<br>Zinaida Raiha (1917—1921)<br>[[Aisedora Dunkane]] (1922—1925)<br>Nadežda Voļpina (civillaulība)<br>Sofija Tolstaja (1925—līdz nāvei)
| bērni = Jurijs (1914—1937)<br>Tatjana Jeseņina (1918—1992)<br>Konstantīns Jeseņins (1920—1986)<br>Aleksandrs Jeseņins-Voļpins (1924—2016)
| paraksts = Yesenin signature 1915.jpg
| pseidonīms = 
| nodarbošanās = [[dzejnieks]]
| rakstīšanas valoda = [[krievu valoda|krievu]]
| periods = 1910—1925
| žanri = [[Dzeja|dzejoļi]], [[poēma]]s
| temati = 
| lit virzieni = jaunzemnieku dzeja (1914—1918)<br>[[imažinisms]] (1918—1923)<br>liriskā dzeja (1910—1925)
| slavenākie darbi = 
| ietekmējies = 
| ietekmējis = 
| alma_mater = 
| apbalvojumi = 
| piezīmes = 
| kategorijas = 
}}

'''Sergejs Jeseņins''' ({{val|ru|Сергей Александрович Есенин}}; dzimis {{dat|1895|10|3}} Konstantinovas [[Ciems|ciemā]], [[Rjazaņas guberņa|Rjazaņas guberņā]], miris {{dat|1925|12|28}} [[Ļeņingrada|Ļeņingradā]]) bija ievērojams [[krievi|krievu]] [[dzeja|dzejnieks]], [[imažinisms|imažinisma]] pārstāvis.

== Agrīnie gadi ==
Jeseņins dzimis [[Rjazaņa]]s [[guberņa]]s Rjazaņas apriņķa Kuzminas [[pagasts|pagasta]] Konstantinovas [[ciems|ciemā]], [[zemnieks|zemnieku]] ģimenē, kurā viņam bija divas māsas un [[dvīņi|dvīņubrālis]]. Tēvs — Aleksandrs Jeseņins (1873—1931), māte — Tatjana Titova (1875—1955). No 1904. gada mācījās Konstantinovas [[pagastskola|pagastskolā]], no 1909. gada – baznīcas draudzes skolā Spas Klepikos. Sācis rakstīt dzeju deviņu gadu vecumā. Pabeidzis mācības, no 1912. gada dzīvojis [[Maskava|Maskavā]], kur strādāja gaļas tirgotavā, kurā strādāja arī viņa tēvs, pēc tam [[tipogrāfija|tipogrāfijā]]. No 1913. gada neilgu laiku studējis [[A. Šaņavska Maskavas Tautas universitāte|Maskavas Tautas universitātē]] kā brīvklausītājs. Draudzējās ar surikoviešiem – Maskavas [[rakstnieks|rakstnieku]] un [[mūzika|muzikantu]] apvienību. Jeseņina agrīno dzeju stipri ietekmējusi krievu [[folklora]].<ref name="biogr"/>

== Daiļrade ==

=== Lirika un liroepika ===
Pirmā Jeseņina [[dzeja]] publicēta 1914. gadā bērnu [[žurnāls|žurnālā]] «''Мирок»'' ("Pasaulīte") ar [[pseidonīms|pseidonīmu]] ''Аристон'' (Aristons). 1915. gadā pārvācies uz [[Sanktpēterburga|Petrogradu]], [[Krievijas Impērija]]s [[galvaspilsēta|galavaspilsētu]], apmeklēja [[literatūra]]s vakarus. Iepazīstināja ar saviem darbiem [[Aleksandrs Bloks|Aleksandru Bloku]], Sergeju Gorodecki un citus [[Dzejnieks|dzejniekus]].

1916. gadā tika izdots Jeseņina pirmais dzejoļu krājums «''Радуница»'' (mirušo piemiņas diena [[Krievu Pareizticīgā baznīca|pareizticīgajiem]]). 1918. gadā iznāca krājums «''Сельский часослов»'' ("Lauku orologions" /orologions ir lūgšanu grāmata/). Jeseņina dzejai bija raksturīgs smalks lirisms, dabas ainavas, zemnieka dzīves tēlojums. Šajā daiļrades posmā Jeseņinu var pieskaitīt pie dzejniekiem jaunzemniekiem (''Новокрестьянские поэты''), kas bija krievu dzejnieki 20. gadsimta sākumā, kuri nāca no zemniekiem (viņi gan sevi tā neapzīmēja, terminu ieviesa literatūras kritiķi).<ref>[http://literatura5.narod.ru/novokrest.html Серебряный век. Новокрестьянские поэты.]</ref>

Vēlāk, 1918. — 1920. gadā, Jeseņins iepazinās ar Anatoliju Marienhofu un pievērsās [[imažinisms|imažinismam]]. Savā daiļradē viņš vienmēr bija liriskās dzejas virziena pārstāvis.

Tika izdoti dzejoļu krājumi «''Кобыльи корабли»'' ("Ķēves kuģi") (1920), «''Трерядница»'' ("Trīsrindu Svētbilde") (1921), «''Исповедь хулигана»'' ("Huligāna grēksūdze") (1921), «''Стихи скандалиста»'' ("Skandālista dzejoļi") (1923), «''Москва кабацкая»'' ("Krogu Maskava") (1924), kā arī [[poēma]]s «''Пугачёв»'' ("Pugačovs") (1921), «''Чёрный человек»'' ("Melnais cilvēks") (1925).<ref name="biogr">{{tīmekļa atsauce|url=http://www.museum-esenin.ru/biography|title=''Биография Сергея Есенина''|publisher=''Государственный музей-заповедник С.А. Есенина''|access-date={{dat|2014|05|29||bez}}|archive-date={{dat|2013|03|15||bez}}|archive-url=https://web.archive.org/web/20130315020628/http://www.museum-esenin.ru/biography}}</ref>

Viņš sarakstījis [[Baku komisāri]]em veltītu [[Poēma|poēmu]] «''Баллада о двадцати шести»'' ("[[Balāde]] par divdesmit sešiem") (1924), kā arī dzejoļu krājumu «''Русь Советская»'' ("Padomju Krievzeme") (1925) un  poēmu «''Анна Снегина»'' ("Anna Sņegina") (1925). 1924. — 1925. gadā Jeseņins apmeklēja [[Azerbaidžānas PSR|Azerbaidžānu]], kur tika izdots viņa dzejas krājums un kur viņš publicējās vietējā izdevniecībā.

1924. gadā nesaskaņu ar A. Marienhofu dēļ Jeseņins pameta [[Imažinisms|imažinistu]] grupu, kopā ar Ivanu Gruzinovu publicējot atklāto vēstuli par grupas pastāvēšanas beigām.

=== Darbu tēmas ===
Jeseņins sāka savu radošo darbību, apdzejodams [[Krievijas Impērija|Krievijas]] [[Daba|dabu]], visu dzīves [[Skaistums|skaistumu]]. Vēlāk, ap 1913. gadu, [[Dzeja|dzejā]] parādās [[Bībele|bībeliski]] [[Motīvs (literatūra)|motīvi]]. [[Dzejnieks]] pats ir atklājis, ka gan dzīvē, gan daiļradē viņam bijuši [[Laiks|laika]] posmi, kuriem pārmaiņus raksturīgs tad reliģiskums, tad [[reliģija]]s zaimošana. Jeseņina [[Dzeja|dzejā]] atspoguļota arī [[Oktobra revolūcija]], lai arī viņa attieksme pret padomju režīmu bija visai pretrunīga.

=== Dzejnieka novērtējums sabiedrībā ===
[[Pirmais pasaules karš|Pirmā pasaules kara]] laikā, formāli dienējot [[Krievijas Impērijas armija|armijā]], mēdza uzstāties [[Aleksandra Fjodorovna (Nikolaja II sieva)|imperatores]] un viņas meitu priekšā [[Puškina|''Carskoje Selo'']].

1927. gadā, pēc Jeseņina nāves, [[Pravda|''Pravdā'']] tika publicēts [[Nikolajs Buharins|Nikolaja Buharina]] raksts "Dusmīgās piezīmes", tajā kritizēti Jeseņina darbi un aicināts uz cīņu ar jeseņinismu.<ref>{{Tīmekļa atsauce|url=https://rusneb.ru/catalog/000199_000009_006721694/|title=Злые заметки|access-date=15.03.2021}}</ref> Ilgāku laiku dzejnieka darbi netika iespiesti, taču tas neietekmēja viņa atzīšanu tautā, kura izplatīja ar roku pārrakstītus krājumus, dziedāja [[dziesma]]s ar viņa [[dzeja]]s vārdiem.

== Personīgā dzīve ==
1913. gadā Jeseņins iepazinās ar [[tipogrāfija]]s korektori Annu Izrjadnovu. Nākamajā gadā viņi sāka dzīvot kopā, un viņiem piedzima dēls Jurijs (viņš 1937. gadā tika nepatiesi apsūdzēts un nošauts, 1956. gadā reabilitēts).

1916. gada janvārī ([[Pirmais pasaules karš]]) viņu iesauca [[Krievijas Impērijas armija|armijā]]. Pēc draugu pūliņiem un ar [[Grigorijs Rasputins|Grigorija Rasputina]] un Nikolaja Kļujeva ieteikumiem viņš aizvadīja dienestu [[Aleksandra Fjodorovna (Nikolaja II sieva)|imperatores Aleksandras]] sanitārajā vilcienā numur 143.

1917. gadā Jeseņins apprecējās ar krievu [[Aktieris|aktrisi]] Zinaidu Raihu. Viņiem piedzima meita Tatjana (1918–1992), žurnāliste un [[Rakstnieks|rakstniece]], un dēls Konstantīns (1920–1986) — [[Inženierceltniecība|būvinženieris]], [[Futbols|futbola]] [[Statistika|statistiķis]], [[žurnālists]]. Pēc šķiršanās 1921. gadā bērni palika pie mātes (Raiha vēlāk apprecējās ar [[Teātris|teātra]] [[Režisors|režisoru]] [[Vsevolods Meierholds|Vsevolodu Meierholdu]], kurš [[Adopcija|adoptēja]] abus [[Bērns|bērnus]] un kuram 1940. gadā piespriests un izpildīts [[nāvessods]], reabilitēts 1956.), bet Jeseņins pameta [[Ģimene|ģimeni]], tas ir, Zinaīdu [[Grūtniecība|stāvoklī]] un pusotru gadu veco meitu, jau 1919. gada beigās vai 1920. gada sākumā.

1919. — 1921. gadā viņš uzturēja tuvas attiecības ar [[Dzejnieks|dzejnieci]] Jekaterinu Ejgesu. 1920. gadā viņš dzīvoja pie savas sekretāres Gaļinas Beņislavskas. 1926. gadā Beņislavska [[Pašnāvība|nošāvās]] uz Jeseņina [[Kaps|kapa]].

20. gadu sākumā Jeseņins Maskavā nodarbojās ar grāmatu izdošanu un pārdošanu. Viņš devās braucienos, vairākkārt apmeklēdams [[Kaukāzs|Kaukāzu]], [[Sanktpēterburga|Ļeņingradu]], dzimto Konstantinovu.

1921. gadā Jeseņins kopā ar [[Viskrievijas Ārkārtas komisija|čekistu]] [[Jakovs Bļumkins|Jakovu Bļumkinu]] apmeklēja [[Centrālāzija|Vidusāziju]] un [[Urāli|Urālus]]. 13. maijā — 3. jūnijā [[Taškenta|Taškentā]] ciemojās pie dzejnieka Aleksandra Širjajeveca, apmeklēja [[Samarkanda|Samarkandu]], [[Buhāra|Buhāru]], [[Ašgabata|Poltoracku]], uzstājās ar dzejoļu lasījumiem. Vinš brauca un dzīvoja Satiksmes tautas komisariāta darbinieka [[Vagons|vagonā]].[[Attēls:1923. Esen duncan.jpg|thumb|220px|left|Sergejs Jeseņins ar sievu [[Aisedora Dunkane|Aisedoru Dunkani]] (1923. gads)]]
Otro reizi Jeseņins apprecējās 1922. gadā ar slaveno [[Amerikāņi (nācija)|amerikāņu]] [[Deja|dejotāju]] [[Aisedora Dunkane|Aisedoru Dunkani]], kas bija par viņu 18 gadus vecāka. Jeseņins nebija spējīgs pilnvērtīgi sazināties [[Angļu valoda|angliski]], tāpat kā Dunkane to nevarēja [[Krievu valoda|krieviski]]. Jeseņins viņu pavadīja turnejās pa [[Eiropa|Eiropu]] un [[Amerikas Savienotās Valstis|ASV]], taču [[laulība]] drīz izjuka, un 1923. gadā Jeseņins atgriezās [[Maskava|Maskavā]].<ref>{{Tīmekļa atsauce|url=https://esenin-museum.ru/portfolios/esenin|title=Московский государственный музей С.А. Есенина}}</ref>

1923. gadā notika iepazīšanās ar [[Aktieris|aktrisi]] Augusti Miklaševsku, starp viņiem, pēc Augustes vārdiem, pastāvēja platoniska [[mīlestība]] (attiecības, kurām piemīt augstas jūtas un pilnīga fizisko attiecību neesamība).

Kādu laiku Jeseņins tikās ar dzejnieci un tulkotāju Nadeždu Voļpinu, un 1924. gadā (jau pēc šķiršanās) viņiem piedzima dēls [[Aleksandrs Jeseņins-Voļgins|Aleksandrs Jeseņins-Voļpins]] (1924—2016, kļuva par [[Matemātiķis|matemātiķi]], [[Filozofija|filozofu]] un [[Dzejnieks|dzejnieku]]; viens no [[Disidents|disidentu]] kustības ievērojamākajiem pārstāvjiem [[Padomju Savienība|PSRS]], miris [[Amerikas Savienotās Valstis|ASV]]).

1925. gadā Jeseņins apprecējās trešo reizi. Viņa sieva Sofija Tolstoja (1900—1957), Rakstnieku savienības [[bibliotēka]]s pārzine, bija slavenā krievu rakstnieka [[Ļevs Tolstojs|Ļeva Tolstoja]] mazmeita (vēlāk viņa ilgus gadus strādāja par Ļeva Tolstoja Valsts muzeja direktori Maskavā).[[Attēls:С. А. Есенин и С. А. Толстая-Есенина.jpg|thumb|S. Jeseņins un S. Tolstaja, 1925]]
[[Laikraksts|Laikrakstos]] parādījās Jeseņinu nosodoši raksti, vainojot viņu dzeršanā, kautiņos un tamlīdzīgās pretsabiedriskās darbībās, pret viņu tika uzsākts kriminālprocess par huligānismu. Bažas par Jeseņina veselības stāvokli sasniedza pat valsts vadošās amatpersonas, tā ka [[Padomju Savienība|PSRS]] [[vēstnieks]] [[Apvienotā Karaliste|Apvienotajā Karalistē]] Hristiāns Rakovskis rakstīja [[Iekšlietu Tautas komisariāta Valsts Politpārvalde|čekas]] (tobrīd — Valsts politiskā pārvalde) vadītājam [[Felikss Dzeržinskis|Feliksam Dzeržinskim]] [[Vēstule|vēstuli]], kurā lūdza "glābt dzīvību pazīstamajam dzejniekam Jeseņinam — nešaubīgi pašam talantīgākajam mūsu Savienībā" un piedāvāja nosūtīt viņu uz sanatoriju kāda čekista uzraudzībā, kurš nepieļautu dzejnieka [[Alkoholisms|dzeršanu]]. Dzeržinskis nodeva vēstuli pārvaldes sekretāram ar savu rezolūciju, kurā lūdza viņu atrisināt šo problēmu. Vēstulē blakus ir šī darbinieka pierakstīts, ka viņš ir vairākkārt zvanījis, taču Jeseņinu nav izdevies atrast.

Pēdējā laulība bija ļoti īslaicīga (tikai nedaudz ilgāk par 3 mēnešiem), jo Jeseņins nomira. Vēlāk Sofija daudz darīja Jeseņina literārā mantojuma saglabāšanā, kā arī uzrakstīja savas atmiņas par dzejnieku. 1925. gada novembra beigās Sofija iekārtoja dzejnieku maksas psihoneiroloģiskajā klīnikā. 21. decambrī Jeseņins pameta klīniku, atcēla visas pilnvaras Valsts izdevniecībā, izņēma gandrīz visus savus uzkrājumus skaidrā [[Nauda|naudā]], nākamajā dienā aizbrauca uz Ļeņingradu un apmetās "''Angleterre"'' [[Viesnīca|viesnīcā]]. Pēdējās dzīves dienās Jeseņins tikās ar vairākiem literātiem.

== Nāve ==
[[Attēls:1975 CPA 4505.jpg|thumb|200px|Sergeja Jeseņina portrets uz PSRS pastmarkas]]
Jeseņinu atrada mirušu [[rakstnieks]] Georgijs Ustinovs ar savu sievu [[1925. gads|1925]]. gada [[28. decembris|28. decembrī]] "''Angleterre"'' [[viesnīca]]s numurā, tas ir, [[durvis]] bija aizslēgtas un tās vispirms nācās uzlauzt. Dzejnieka [[līķis]] gulēja uz dīvāna, uz [[Kakls|kakla]] atradās mezgls, sasiets no saplēsta palaga.

Pēdējais viņa atvadu dzejolis bija «''До свиданья, друг мой, до свиданья»'' ("Uz redzēšanos, draugs mans, uz redzēšanos"), kuru Jeseņins esot nodevis [[Dzejnieks|dzejniekam]] Volfam Erliham, kuram viņš arī esot pasūdzējies, ka numurā nav [[tinte]]s un viņam nācās rakstīt ar savām [[Asinis|asinīm]].

Tiesas medicīniskajā ekspertīzē noteikts, ka Jeseņins nomiris [[nosmakšana]]s, kuru izraisīja [[Pašnāvība|pakāršanās]], dēļ.

Pēc atvadām [[Sanktpēterburga|Ļeņingradā]] Rakstnieku savienībā Jeseņina [[Cilvēka ķermenis|ķermenis]] 29. decembrī pārvests uz [[Maskava|Maskavu]], kur atvadas norisa Drukas namā. Apglabāts 31. decembrī Vagaņkovas [[Kapsēta|kapsētā]].

Pastāv versija, ka viņš patiesībā ticis nogalināts un pašnāvība bijusi inscenēta. Tomēr 1989. gadā [[Krievijas Zinātņu akadēmija]]s A. Gorkija Pasaules literatūras institūta speciāli izveidotai komisijai, kuru vadīja Jeseņina daiļrades zinātājs Jurijs Prokuševs, tika sniegts medicīnas ekspertu ziņojums, kurā šī versija tika atspēkota.

== Dzīvesvietas un citas nozīmīgas adreses ==

* ''с. Константиново, Рыбновский р-н, Рязанской обл.'' (Konstantinovas ciems, Rjazaņas apgabals) — dzimtās mājas, dzīvesvieta pirmos 17 gadus, tagad S. A. Jeseņina Valsts brīvdabas muzejs
* ''Б. Строченовский пер., 24, стр. 2'' (Lielā Stročenovskas šķērsiela 24, 2. celtne, Maskava) — tēva dzīvesvieta, dzejnieks tur bija deklarēts no 1911. līdz 1918. gadam, tagad S. A. Jeseņina Maskavas Valsts muzejs
* ''пер. Чернышевского, 4, стр. 2'' (Černiševska šķērsiela 4, 2. celtne, Maskava) — no 1913. līdz 1915. gadam Jeseņins tur apmeklēja surikoviešu literatūras sanāksmes, tagad S. A. Jeseņina Maskavas Valsts muzeja filiāle, blakus atradās žurnāla ''Парус'' ("Bura") redakcija
*''Петровский (Богословский) пер., 5'' (Petrovskas (tolaik Bogoslovskas) šķērsiela 5, Maskava) — 1918.—1921. gadā Jeseņins kopā ar Marienhofu īrēja 3 istabas
*''Б. Никитская ул., 15'' (Lielā Ņikitskas iela 15, Maskava) — imažinistu grāmatu veikals
*''Тверская ул., 37'' (Tveras iela 37, Maskava) — kafejnīca «''Стойло Пегаса»'' ("Pegasa steliņģis"), kurā līdz 1922. gadam pulcējās imažinisti
*''Б. Садовая ул., 10'' (Lielā Dārza iela 10, Maskava) — tur 1921. gada 3. oktobrī Jeseņins mākslinieka Jakulova darbnīcā iepazinās ar Dunkani 
*''Пречистенка, 20'' (Prečistenkas iela 20, Maskava) — Dunkanes māja un studija, kurā Jeseņins dzīvoja 1921. un 1922. gadā
*''Брюсов пер., 2/14, стр. 3'' (Brjusa šķērsiela 2/14, 3. celtne, Maskava) — Beņislavskas dzīvesvieta, tur Jeseņins dzīvoja 1922.—1924. gadā
*''Гагаринский пер., 20'' (Gagarina šķērsiela 20, Maskava) — Svētā Vasīlija baznīca, kurai trīsreiz apkārt apbrauca Jeseņina un Dunkanes pajūgs
*''Померанцев пер., 3'' (Pomeranceva šķērsiela 3, Maskava) — Tolstajas dzīvesvieta, kur Jeseņins dzīvoja 1925. gadā
*''Ваганьковское кладбище, участок № 17'' (Vagaņkovas kapsēta, iecirknis numur 17, Maskava) — Jeseņina apglabāšanas vieta
*''М. Посадская ул., 14, кв. 8'' (Mazā Posadskas iela 14, 8, Petrograda) — Gorodecka dzīvoklis, 1915. gads
*''Набережная р. Фонтанки, 149, кв. 9'' (Fontankas krastmala 149, 9, Petrograda) — Rasšepinas dzīvoklis, 1915. gada decembris — 1916. gada marts
*''Литейный пр., 33'' (Lietuves prospekts 33, Petrograda) — Jeseņina īrēta dzīvesvieta 1917.—1918. gadā
*''7-я Советская (Рождественская) ул.'' (7. Padomju (tolaik Ziemsvētku) iela, Petrograda) — rakstnieka Orešina dzīvoklis, 1917.— 1918. gads
*''М. Морская ул. (ул. Гоголя), 24'' (Mazā Jūras (tolaik Gogoļa) iela 24, Petrograda) — viesnīca "''Angleterre"'' ("Anglija"), 1922. gada sākums
*''Михайловская ул. (ул. Ласаля), 1'' (Mihajlovskas (tolaik Lasalla) iela 1, Ļeņingrada) — vienīca ''Европейская'' ("Eiropas"), 1924. gada aprīlis
*''Гагаринская ул., 1, кв. 12'' (Gagarina iela 1, 12, Ļeņingrada) — Zaharova dzīvoklis, 1924. gada aprīlis — jūlijs
*''М. Морская ул. (ул. Гоголя), 24'' (Mazā Jūras (tolaik Gogoļa) iela 24, Ļeņingrada) — viesnīca "''Angleterre"'' ("Anglija"), 1925. gada 24.—28. decembris, pašnāvības vieta

== Piemiņa ==

=== Muzeji ===

* S. A. Jeseņina Valsts brīvdabas muzejs Konstantinovā 
* S. A. Jeseņina Valsts brīvdabas muzeja filiāle Spas Klepikos
* S. A. Jeseņina [[Maskava]]s Valsts muzejs
* S. A. Jeseņina Tautas muzejs [[Voroņeža|Voroņežā]]
* S. A. Jeseņina Valsts literatūras muzejs [[Taškenta|Taškentā]]
* S. A. Jeseņina māja un muzejs Mardakjanā, [[Baku]] [[Priekšpilsēta|piepilsētā]]

=== Pieminekļi ===
[[Attēls:Сергей Есенин в Кузьминках, Москва, Россия. - panoramio.jpg|thumb|Jeseņina piemineklis Jeseņina bulvārī, Maskavā]]
Vairāki pieminekļi [[Maskava|Maskavā]], [[Sanktpēterburga|Sanktpēterburgā]], [[Rjazaņa|Rjazaņā]], [[Piemineklis|pieminekļi]] desmitiem pilsētu [[Krievija|Krievijā]] un citās valstīs.

=== Vietas, iestādes un citi piemiņas nosaukumi ===

* Jeseņina [[parks]] [[Sanktpēterburga|Sanktpēterburgā]]
* S. A. Jeseņina [[Rjazaņa]]s Valsts [[universitāte]]
* Sergeja Jeseņina 641. [[skola]] [[Maskava|Maskavā]]
* Sergeja Jeseņina koncertzāle [[Rjazaņa|Rjazaņā]]
* Sergeja Jeseņina starptautiskā literatūras prēmija ''«О Русь, взмахни крылами…»'' ("O, Krievija, noplāti spārnus...")
* [[Vilciens]] Maskava—Rjazaņa "Sergejs Jeseņins"
* Simtiem [[Iela|ielu]], šķērsielu, laukumu, kas nosaukti par godu Jeseņinam bijušajās [[Padomju Savienība|PSRS]] teritorijās
=== Kino ===
Kopš 1965. gada ir uzņemtas vairākas [[Dokumentālā filma|dokumentālās filmas]] par Jeseņinu.

Mākslas filmas, kurās attēlots Jeseņins:
{| class="wikitable"
!Gads
!Valsts
!Nosaukums
|-
|1968
|[[Apvienotā Karaliste]]
[[Francija]]
|''"Isedora"''
("Aisedora")
|-
|1969
|[[Padomju Savienība|PSRS]]
|''«Анна Снегина»''
("Anna Sņegina")
|-
|1971
|[[Padomju Savienība|PSRS]]
|''«Пой песню, поэт…»''
("Dziedi dziesmu, dzejniek...")
|-
|2004
|[[Krievija]]
|''«Золотая голова на плахе»''
("Zelta galva uz bluķa")
|-
|2005
|[[Krievija]]
|''«Есенин»'' ("Jeseņins")
|-
|2013
|[[Krievija]]
|''«Маяковский. Два дня»''
("Majakovskis. Divas dienas")
|}

=== Filatēlija, sigilatija, peridromofīlija un numismātika ===
[[Attēls:Есенин Cергей А. Марка 2020г 125соднярож 54р esenin 1.jpg|thumb|2020. gada Krievijas pastmarka Jeseņina 125. dzimšanas gadadienai]]
Kopš 1950. gadiem vairākkārt izdotas [[pastmarka]]s ar Jeseņina [[Portrets|portretu]]. Jeseņins attēlots uz [[Albānija]]s pastmarkas 1995. gadā.<ref>{{Tīmekļa atsauce|url=http://www.philatelia.net/classik/stamps/?id=13090|title=Philatelia.net|access-date=15.03.2021}}</ref> [[Padomju Savienība|Padomju Savienībā]] izdotas pasta aploksnes un [[Maskavas metropolitēns|metro]] biļetes ar Jeseņina portretu. 1995. gadā Krievijas [[Centrālā banka]] izlaida [[Sudrabs|subraba]] [[Krievijas rublis|rubļa]] [[Monēta|monētu]], veltītu dzejnieka simtgadei.

== Atsauces ==
{{commonscat|Sergei Yesenin|Sergejs Jeseņins}}
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://az.lib.ru/e/esenin_s_a/ Есенин Сергей Александрович: Собрание сочинений] Sergeja Jeseņina darbu apkopojums
* [http://www.stihi-rus.ru/1/Esenin/ Сергей Есенин: стихи] Sergeja Jeseņina dzeja
*[https://www.youtube.com/watch?v=-9ti97lit5w ПОЭТ И БУНТАРЬ I Есенин] - YouTube Sergeja Jeseņina dzīvesstāsts

{{autoritatīvā vadība}}

{{DEFAULTSORT:Jesenzins, Sergejs}}
[[Kategorija:1895. gadā dzimušie]]
[[Kategorija:1925. gadā mirušie]]
[[Kategorija:Krievu dzejnieki]]
[[Kategorija:Krievu valodā rakstošie]]
[[Kategorija:Pašnāvnieki]]
[[Kategorija:Rjazaņas apgabalā dzimušie]]