{{enciklopēdisks stils+}}
{{Tilta infokaste
|nosaukums            = Dienvidu tilts
|nosauk oriģinālval   = 
|attēls               = Dienvidu tilts.jpg
|attēla paraksts      = Dienvidu tilts no Pārdaugavas puses
|oficiāl nosaukums    = 
|transporta veids     = Autotransports
|šķērso               = [[Daugava]]
|atrašanās vieta      = [[Rīga]], [[Latvija]]
|apkalpo              = A/S Rīgas Tilti
|arhitekts            = 
|tilta tips           = 
|materiāli            = tērauda konstrukcijas ar monolīta dzelzsbetona plātni virs tām
|posmu skaits         = 7
|balstu skaits        = 6 (10)
|posma garums         = garākais laidums — 110 metri
|garums               = 803 metri
|platums              = 34,28 metri
|augstums             = 13,33 metri (virs ceļa seguma)
|maksimālā slodze     = 
|klīrenss             = 8,5 metri
|transporta plūsma    = 
|pamatakmens          = 
|celtniecība          = [[2004. gads|2004]].—[[2013. gads|2013]].<ref>Pirmā kārta.</ref>
|atklāts              = [[2008. gads|2008]]. gada [[18. novembris]]
|iepriekšējais tilts  = 
|nākamais tilts       = 
|sabruka              = 
|tika nojaukts        = 
|izmaksas             = 
|koordinātas          = {{coord|56|54|56|N|24|09|26|E|type:landmark}}
}}

'''Dienvidu tilts''' ir tilts [[Rīga|Rīgā]], kura būvniecību veica no [[2004. gads|2004]]. līdz [[2013]]. gadam. Tiltam katrā virzienā ir 3 braukšanas joslas un ietves gājējiem. Pa tiltu kursē arī sabiedriskais transports.

== Vēsture ==
===Projektēšana ===
Pēc [[Latvijas neatkarības atjaunošana]]s [[1990. gadi|1990. gados]] jauna tilta būvniecība vairākas reizes tika apspriesta Rīgas pašvaldībā un [[1997]]. gadā tika izstrādāts tilta pirmprojekts. Dienvidu tilta būvniecība tika paredzēta [[Rīga|Rīgas pilsētas]] ielu, kustības pārvadu un tiltu saglabāšanas, attīstības un uzturēšanas koncepcijā.

[[2001. gads|2001]]. gada [[2. jūlijs|2. jūlijā]] Rīgas domes (RD) Pilsētas attīstības komitejas priekšsēdētājs [[Aivars Kreituss]] nāca klajā ar paziņojumu, ka jauno [[Daugava]]s šķērsojuma vietu — Dienvidu tiltu — varētu pabeigt jau [[2003. gads|2003]]. gada beigās. Tolaik Kreituss norādīja, ka Dienvidu tilta celtniecība varētu izmaksāt aptuveni 20 miljonus latu. Saskaņā ar socioloģisko aptauju rezultātiem gan vairāk rīdzinieku uzskatīja, ka vispirms būtu jābūvē [[Ziemeļu tunelis]].

{{dat|2002|1|29}} Rīgas domē tika pieņemts lēmums par tilta būvniecību. [[2002]]. gadā [[Rīgas dome]]s Pilsētas attīstības departaments sāka darbu pie Dienvidu tilta projekta īstenošanas, izstrādājot projektēšanas uzdevumu Dienvidu tilta trasei no [[Vienības gatve (Rīga)|Vienības gatves]] [[Daugava]]s kreisajā krastā līdz Slāvu rotācijas aplim [[Daugava]]s labajā krastā. Pēc [[2002]]. gadā sarīkotā plenēra par Dienvidu tilta arhitektūras un konstruktīvajiem risinājumiem tilta arhitektūras un dizaina izstrāde tika uzticēta projektēšanas grupai "Arhitektonika". [[2003. gads|2003]]. gadā tika apstiprināts Dienvidu tilta trases skiču projekts, kura galvenais projektētājs bija SIA "Tiltprojekts".<ref>[http://www.financenet.lv/zinas/latvija/article.php?id=21856 Rīgas Dienvidu tilta būvniecības konkursā uzvar "Dienvidu tilts"], financenet.lv, {{dat|2003|4|25|SK}}</ref> [[2004. gads|2004]]. gada [[Marts|martā]] Rīgas domes Pilsētas attīstības departaments parakstīja līgumu par Dienvidu tilta pirmās kārtas būvniecību ar AS "Dienvidu tilts", kura tika izvēlēts starptautiskā konkursā.

=== Celtniecība ===
[[Attēls:P6100053.JPG|thumb|left|250px|Dienvidu tilta celtniecība, [[2006. gads|2006]]. gada jūnijā.]]

[[2004. gads|2004]]. gada [[15. novembris|15. novembrī]] svinīgi tika sākta Dienvidu tilta būvniecību. Rīgas domes priekšsēdētājs [[Gundars Bojārs]] ([[LSDSP]]) tilta pamatos svinīgi iemūrēja kapsulu ar vēstījumu. Pirmais darbs bija tilta balstu izbūve upes krastos. Savukārt tilta balstus upes ūdens daļā sāka būvēt pēc pavasara palu beigšanās. [[2005. gads|2005]]. gada [[1. marts|1. martā]] tika paziņo, ka izstrādāt Dienvidu tilta finansēšanas modeli un finansēt tā būvniecību ir pieteicies viens pretendents — [[Vācija]]s banka "[[Deutsche Bank|Deutsche Bank AG]]".

[[2005. gads|2005]]. gada [[5. oktobris|5. oktobrī]] pēc senas tiltu būvētāju tradīcijas notika Dienvidu tilta balstu iesvētīšana, ko īstenoja Latvijas Evaņģēliski luteriskās baznīcas arhibīskaps [[Jānis Vanags (arhibīskaps)|Jānis Vanags]], Latvijas Pareizticīgo baznīcas metropolīts [[Aleksandrs (Aleksandrs Kudrjašovs)|Aleksandrs]] un Jelgavas Metropolijas Romas katoļu baznīcas bīskaps [[Antons Justs]]. [[2005. gads|2005]]. gada novembrī sāka Dienvidu tilta labā krasta tilta pieejas estakāžu būvniecību. [[2005. gads|2005]]. gada [[21. decembris|21. decembrī]] tika pabeigta Dienvidu tilta desmit balstu izbūve. Darbus paveica plānotajā termiņā.

[[2006. gads|2006]]. gadā inflācijas dēļ tilta būvētāji pieprasīja [[Rīgas dome]]i piešķirt papildus līdzekļus tilta celšanai, draudot ar būvdarbu pārtraukšanu, tomēr tas nenotika. 2006. gada janvārī AS "Dienvidu tilts" saņēma pirmās tilta laiduma metāla konstrukcijas, kuras piegādāja [[Krievija]]s AS "Voroņežstaļmost". Tilta laiduma konstrukcijas veidoja tilta karkasu, uz kura vēlāk tika izbūvēta brauktuve, ietves, margas. [[2006. gads|2006]]. gada [[22. maijs|22. maijā]] svinīgi sāka Dienvidu tilta laiduma konstrukciju uzbīdīšanu uz balstiem. Konstrukciju bīdīšanas mehānismu, nospiežot sarkanu pogu, svinīgi iedarbināja Rīgas domes priekšsēdētājs [[Aivars Aksenoks]] ([[JL]]) un AS "Dienvidu tilts" padomes priekšsēdētājs [[Guntis Rāvis]].

[[2007. gads|2007]]. gada [[11. janvāris|11. janvārī]] tika pabeigta Dienvidu tilta laiduma konstrukcijas uzbīdīšana pāri balstiem, savienojot [[Daugava]]s labo un kreiso krastu. Spēcīgā vēja dēļ gan tika atcelta paredzētā [[uguņošana]]. [[2007. gads|2007]]. gada martā Dienvidu tilts tika nolaists uz pastāvīgiem balstiem, bet tā paša gada maijā bija pabeigta jau vairāk nekā puse Dienvidu tilta un estakāžu izbūves. [[2007. gads|2007]]. gada oktobrī Dienvidu tiltam Rīgā tika pabeigta oranžo vanšu uzstādīšana — bija paveikti aptuveni 65% no Dienvidu tilta pirmās kārtas būvniecības kopējā apjoma.

[[2008. gads|2008]]. gada jūnijā tika pabeigta Dienvidu tilta braucamās daļas un gājēju ietvju betonēšana. [[2008. gads|2008]]. gada augustā tika veikta estakāžu pāri [[Krasta iela (Rīga)|Krasta]] un [[Latgales iela (Rīga)|Latgales ielai]] pārbaude ar noslogojumu. Pēc būvnieku teiktā, rezultāti esot bijuši izcili. Tika sākta Dienvidu tilta brauktuves seguma asfaltēšana. [[2008. gads|2008]]. gada augustā sāka Dienvidu tilta otrās kārtas būvniecību — tika pārbūvēts Slāvu maģistrālais kustības mezgls. [[2008. gads|2008]]. gada septembrī transporta kustībai tika atklātas četras no sešām Dienvidu tilta estakādēm pāri Latgales un Krasta ielai. [[23. oktobris]] — ar 32 kravas mašīnām, kuru kopējais svars sasniedza 1280 tonnas, veiksmīgi tika veikta Dienvidu tilta slodzes pārbaude,<ref>http://www.tvnet.lv/onlinetv/lnt/zinas/diena/article.php?id=322557</ref> bet [[17. novembris|17. novembrī]] Dienvidu tilts svinīgi tika atklāts gājējiem un autotransportam.<ref name="autogenerated1">[http://www.tvnet.lv/auto/zinas/online/article.php?id=4917627 Uzziņa - Dienvidu tilta projekta realizācijas gaita hronoloģiskā secībā], tvnet.lv, {{dat|2009|3|18|SK}}</ref>

2009. gada 4. decembrī A/S "Dienvidu tilts" tika pārdēvēta par A/S "Transport Systems". A/S "Dienvidu tilts" padomes priekšsēdētājs Guntis Rāvis no A/S "Dienvidu tilts" izslēdza uzņēmumu "[[Skonto būve]]" SIA.

2010. gada 30. jūnijā Dienvidu tilta trešās kārtas (pievedceļu kreisajā krastā) būvniecības darbi tika apturēti, jo Rīgas domes budžetā tam vairs nebija finansējuma. Rīgas domes līgums ar "Deutsche Bank" paredzēja, ka 2010. gada otrajā pusē pašvaldībai vajadzēs sākt atmaksāt būvniekiem tilta būvniecībai piešķirto kredītu.

Dienvidu tilta 1. un 2. kārtas summārās izmaksas bija 573 miljoni LVL. No tiem 263 miljoni LVL bija maksa tikai par finansējuma piesaisti.

2012. gadā atsākās trešās kārtas būvniecība un tā tika pabeigta 2013. gada 29. oktobrī.

=== Celtniecības posmi ===
{| class="wikitable"
|- bgcolor="grey"
! Dienvidu tilta būvniecības posmi
! Garums
! Realizācijas termiņi
|- 
| '''Pirmā kārta''' — No Bauskas ielas līdz Slāvu dzelzceļa pārvadam
| align="center" | 2,5 km
| align="center" | [[2004. gads|2004]]—[[2008. gads|2008]]
|-
| '''Otrā kārta''' — Slāvu dzelzceļa pārvada rekonstrukcija un trīs līmeņu estakādes<br />būvniecība Slāvu rotācijas aplī
| align="center" | 1,0 km
| align="center" | [[2008. gads|2008]]—[[2011. gads|2011]]
|- 
| '''Trešā kārta''' — no Bauskas ielas līdz Ziepniekkalna ielai <ref>[http://www.tvnet.lv/auto/jaunumi/431686-dienvidu_tilta_tresas_kartas_buvnieciba_izmaksas_17_miljonus_latu Dienvidu tilta trešās kārtas būvniecība izmaksās 17 miljonus latu], tvnet.lv, {{dat|2012|8|7|SK}}</ref>
| align="center" | 1,6 km
| align="center" | [[2010. gads|2010]]—[[2013]]
|- 
| '''Ceturtā kārta''' — no Ziepniekkalna ielas līdz Vienības gatvei
| align="center" |
| align="center" |
|}

== Publicitāte ==
[[Attēls:Rīga, Dienvidu tilta satiksmes mezgls.jpg|thumb|250px|Satiksmes mezgls [[Daugava]]s labajā krastā.]]
=== "Dārgākais tilts pasaulē" ===
Tilta celtniecības gaitā presē ar vien biežāk parādījās informācija par to, ka Dienvidu tilts esot dārgākais tilts [[Pasaule|pasaulē]]. Publikācijās tika teikts, ka par 600 miljoniem latu pasaulē mēdz uzcelt daudz varenākus tiltus vai arī ka ievērības cienīgu tiltu būve iekļaujas pieticīgākos budžetos. Piemēram, ar Dienvidu tilta kopējām izmaksām [[Rīga|Rīgā]] esot salīdzināms Donhajas jeb Lielais Austrumu jūras tilts [[Ķīna|Ķīnā]] starp [[Šanhaja|Šanhaju]] ar Janšaņas dziļūdens ostu Ķīnā. Tas 32,5 kilometru garumā šķērso [[Handžou līcis|Handžou līci]] [[Austrumķīnas jūra|Austrumķīnas jūrā]] un ir garākais pārjūras tilts pasaulē, bet esot iekļāvies 1,2 miljardu [[ASV dolārs|ASV dolāru]] vai aptuveni 634 miljonu [[Lats|latu]] lielā tāmē. Augstākais autoceļu tilts pasaulē — [[Mijo viadukts]] [[Francija|Dienvidfrancijā]] pāri 2,5 kilometrus platajai [[Tarnas upe]]s ielejai 270 metru augstumā ar visām piebrauktuvēm esot izmaksājis nepilniem 300 miljoniem latu līdzvērtīgu summu. Šis uzskats nostiprinās daļā sabiedrības, kaut arī pašvaldība un būvnieki to noliedz.<ref>[http://www.financenet.lv/zinas/latvija/article.php?id=159894 Pamato Dienvidu tilta izmaksas] {{Webarchive|url=https://web.archive.org/web/20070824211928/http://www.financenet.lv/zinas/latvija/article.php?id=159894 |date={{dat|2007|08|24||bez}} }}, financenet.lv, {{dat|2007|7|2|SK}}</ref><ref>[http://www.diena.lv/lat/laikraksts/diena_peta/dienvidu-tilts Dienvidu tilts], Matīss Arnicāns - diena.lv, {{dat|2008|11|16|SK}}</ref>

A/S "[[Dienvidu tilts (akciju sabiedrība)|Dienvidu tilts]]", reaģējot uz anonīmo ekspertu analīzi, norādīja, ka tā ir nepareiza un maldinoša, jo sajauktas izmaksas ar 1. un 2. kārtu, nepareizi norādīta tilta būvniecības izmaksas uz 1 m², kā arī sajaukti citi fakti. Atsevišķās publikācijās visu trīs kārtu kopējās izmaksas tika attiecinātas tikai uz paša tilta būvniecību, pēc kā šī summa tika salīdzināta ar līdzīgiem projektiem citur pasaulē. Tā rezultātā Dienvidu tilta izmaksas tiešām bija krietni lielākas. A/S "Dienvidu tilts" arī izteica nožēlu, ka Dienvidu tilta izmaksas tiek salīdzinātas, neiepazīstoties ar detalizētu tilta būvniecības tāmi, kas ir uz 50 lappusēm ar aptuveni 3 000 pozīcijām un apakšpozīcijām.

Visa [[Daugava]]s šķērsojuma projekta 1. kārta, kurā ietilpst arī paša tilta (800 m), kā arī estakāžu pāri Krasta un Latgales ielai projektēšana un izbūve (2,5 km), izmaksāja 85,5 miljonus latu. Taču kopā ar inflācijas uzcenojumu pēdējos gados tika paredzēts, ka tilta izmaksas sasniegs ap 133 miljoniem. Ekonomikas ministrijas Valsts būvinspekcija [[2004. gads|2004]]. gadā veica sniegto projekta īstenošanas aprēķinu pārbaudi. Saskaņā ar pārbaudes rezultātiem būvniecības izmaksu aprēķins orientējoši atbilst būvniecības tirgus situācijai [[2003. gads|2003]]. gadā.

Tilta būvnieki norāda, ka Dienvidu tilta izmaksas (1 m² — 1184 Ls) ir 2—3 reizes lētākas nekā līdzīgām tiltu būvēm [[Eiropa|Eiropā]]. Piemēram, [[Pelješačas tilts|Pelješačas tilta]] [[Horvātija|Horvātijā]] ([[2007. gads|2007]].—[[2008. gads|2008]]. gads) viena kvadrātmetra būvniecības izmaksas bija 3783 Ls, bet ''[[Rion-Andirion]]'' tilta Grieķijā ([[2004. gads|2004]]. gads) izmaksas uz 1 m² bija 6722 Ls.<ref>{{Tīmekļa atsauce|url=https://www.diena.lv/raksts/latvija/riga/noraida-parmetumus-par-dienvidu-tiltu-ka-dargako-pasaule-603121|title=Noraida pārmetumus par Dienvidu tiltu kā dārgāko pasaulē|last=Arnicāns|first=Matīss|website=www.diena.lv|access-date=2020-08-17|date=2008-05-07}}</ref><ref>[http://www.financenet.lv/zinas/latvija/article.php?id=183466 Dienvidu tilts maksāšot 2-3 reizes lētāk nekā līdzīgi tilti Eiropā], financenet.lv, {{dat|2008|5|7|SK}}</ref><ref>[http://www.dienvidutilts.lv/index.php?zinas_id=75&lang_id=1&menu_id=12 Dienvidu tilts maksa 2-3 reizes lētāk nekā līdzīgi tilti Eiropā] {{Webarchive|url=https://web.archive.org/web/20080910033257/http://www.dienvidutilts.lv/index.php?zinas_id=75&lang_id=1&menu_id=12 |date={{dat|2008|09|10||bez}} }}, dienvidutilts.lv</ref>

Pretēji Rīgas domes un Dienvidu tilta ģenerālbūvnieka viedoklim, Latvijas Ministru prezidents uzskatīja, ka Dienvidu tilts ir viens no dārgākajiem tiltiem pasaulē. [[Valdis Dombrovskis]]: "Šis ir ne visai kvalitatīvi uzcelts tilts, kurš nez kādēļ ir izrādījies viens no dārgākajiem tiltiem pasaulē." Valsts amatpersonas apgalvojums par tilta zemu kvalitāti nav apstiprināts, jo garantijas laikā (3 gadi tiltam un 5 gadi asfaltam) neviena  pretenzija no pasūtītāja netika izvirzīta,<ref>{{Tīmekļa atsauce|url=https://www.lsm.lv/raksts/zinas/latvija/dienvidu-tilta-nobrauktuve-parplust-regulari-domei-nav-pretenziju-pret-buvniekiem.a102477/|title=Dienvidu tilta nobrauktuve pārplūst regulāri; domei nav pretenziju pret būvniekiem|last=Kinca|first=Aija|website=www.lsm.lv|access-date=2019-12-02|date=2014-10-14|language=lv}}</ref> tomēr jāņem vērā, ka projektētais tilta kalpošanas laiks ir 100 gadi.

=== Līdzekļu pārtērēšana ===
[[2009. gads|2009]]. gada [[27. februāris|27. februārī]] Valsts kontrole pabeidza [[2008. gads|2008]]. gada pavasarī sākto revīziju par Dienvidu tilta būvniecību. [[2009. gads|2009]]. gada [[18. marts|18. martā]] Valsts kontrole publiskoja Dienvidu tilta revīzijas rezultātus un nodeva tos Ģenerālprokuratūrai. Valsts kontroliere [[Inguna Sudraba]] norādīja, ka Rīgas dome Dienvidu tilta būvniecībā ir izšķērdējusi 27 miljonus latu. Rīgas dome to noliedza un solīja revīzijas rezultātus pārsūdzēt.<ref name="autogenerated1" />

Valsts kontrole konstatējusi, ka Dienvidu tilta celtniecībā ir pārtērēti 27 miljoni latu. Valsts kontroles viedokli apstiprinājis arī advokātu biroja "Grunte un Cers" slēdziens, kuru lūdza sagatavot Rīgas dome. Advokātu biroja atzinumā teikts, ka tagad jāmēģina piedzīt nauda no tilta būvnieka un domes amatpersonām. Tomēr domes vadība, kuras priekšsēdētāja amatu  toreiz ieņēma [[Jānis Birks]] (TB/LNNK), nav izrādījusi iniciatīvu līdzekļu piedziņai.

== Attēlu galerija ==
<center><gallery widths="120px" heights="90px" perrow="4">
Attēls:P6100043.JPG|Dienvidu tilta celtniecība, 2006. gada jūnijā.
Attēls:Dtilts 070224.jpg|Dienvidu tilts celtniecības laikā ({{dat|2007|2|24|SK}})
Attēls:Dienv tilts 070919.JPG|Dienvidu tilts celtniecības laikā, 2007. gada septembrī
Attēls:DienviduTilts-01.JPG|Dienvidu tilta celtniecība, 2007. gada oktobrī.
Attēls:DienviduTilts-02.JPG|Dienvidu tilta celtniecība, 2007. gada oktobrī.
Attēls:Dienvidu tilts Nov 2008.jpg|Dienvidu tilts, ({{dat|2008|11|18|SK}})
Attēls:Dienvidu tilts no Zakjusalas.jpg|Dienvidu tilts, skatoties no Zaķusalas dienvidu gala, ({{dat|2009|09|07|SK}})
</gallery></center>

== Skatīt arī ==
* [[Rīga]]
* [[Katlakalns (Rīga)|Katlakalns]] ([[Zemgales priekšpilsēta]])
* [[Ķengarags]] ([[Latgales priekšpilsēta]])
* [[Sabiedriskais transports Rīgā]]

== Piezīmes un atsauces ==
* Izmantoti materiāli no [http://www.rdpad.lv/ Rīgas domes pilsētas attīstības departamenta mājas lapas].
* Izmantoti materiāli no [http://www.riga.lv/ Rīgas pašvaldības portāla].
* Izmantoti materiāli no [https://web.archive.org/web/20120313003215/http://nra.lv/ Neatkarīgas rīta avīzes mājas lapas].
{{atsauces}}

== Ārējās saites ==
* [https://web.archive.org/web/20081017112455/http://dienvidutilts.lv/ Dienvidu tilta oficiālā mājas lapa]
* [https://web.archive.org/web/20070208010146/http://www.rdpad.lv/tilts/ Rīgas domes paskaidrojuma raksts par Dienvidu tilta trases projektēšanu un būvniecību]
* [https://web.archive.org/web/20160304194045/http://riga.valsts.lv/?mape=dienvidu-tilts Dažādas 2006. gada septembra fotogrāfijas, redzams kā tilts vēl top]
* [http://www.citariga.lv/LV/index.php?page=305&id=4&part=2 Par Dienvidu tiltu portālā Cita Rīga]
* [https://web.archive.org/web/20120402012051/http://www.rdpad.lv/uploads/DT_Tehniska_projekta_pamattame.pdf Dienvidu Tilta 1. kārtas tehniskā projekta pamattāmes kopsavilkums]
* [https://web.archive.org/web/20120402012153/http://www.rdpad.lv/uploads/Ieprieksejs_sledziens_par_Dienvidu_tilta_parbaudi.pdf Iepriekšējs slēdziens par Dienvidu tilta pārbaudi]
* [http://dienvidu-tilts.narod.ru/ Dienvidu tilta attīstības izpētes grupas (Latvijas būveksperti, būvinženieri, arhitekti, nodokļu maksātāji) mājas lapa]

{{Rīga-aizmetnis}}

{{Rīgas tilti}}

[[Kategorija:Tilti Rīgā]]