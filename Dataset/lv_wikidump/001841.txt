'''Neitrons''' (no {{val|la|neutrum}} - 'neitrāls; ne viens, ne otrs') ir atoma kodola sastāvā esošas [[subatomāra daļiņa|subatomāras daļiņas]], kas ir bez lādiņa. Neitrona lādiņš ir 0, bet masa tikai par 0,14% lielāka par [[protons|protona]] masu — 1,675 * 10<sup>-27</sup> [[Kilograms|kg]] jeb apmēram 940 MeV. Neitroni kopā ar protoniem (kurus abus kopā dēvē par [[nuklons|nukloniem]]) veido [[atoma kodols|atoma kodolu]]. Vienīgais atoma kodols, kurā nav neitronu, ir [[ūdeņradis|ūdeņraža]] atoma kodols.

Neitronu apzīmē ar simbolu <math>n^{0}\,\!</math>. Neitrona antidaļiņu (antineitronu) apzīmē ar simbolu <math>\bar{n}^{0}\,\!</math>.

== Vēsture ==
1930. gados Vācijā tika atklāts (Valters Bote, G. Bekers), ka, apstarojot [[berilijs|beriliju]] un citus vieglos elementus ar [[alfa daļiņas|alfa stariem]], rodas nezināms nejonizējoša starojuma veids ar lielu caurspiešanās spēju, kurš nemaina savu virzienu [[magnētiskais lauks|magnētiskā lauka]] iedarbībā. Sākumā uzskatīja, ka tie ir [[gamma stari]], taču tos nevarēja konstatēt ar [[elektroskops|elektroskopa]] palīdzību, bet to klātbūtne bija nosakāma netieši — šis starojums izsita [[protons|protonus]] no [[parafīns|parafīna]] (šo parādību atklāja [[Irēna Žolio-Kirī|Irēna]] un [[Frederiks Žolio-Kirī]]).

1932. gadā angļu fiziķis [[Džeimss Čedviks]] izskaidroja šos faktus ar neitrālas daļiņas eksistenci, kura ir apmēram tikpat smaga kā protons, jo spēj tos izsist no atomiem (par to viņam tika piešķirta [[Nobela prēmija]] 1935. gadā). Jaunatklātā daļiņa tika nosaukta par neitronu tās elektriskās neitralitātes dēļ.

Neitrona atklāšana deva iespēju izveidot apmierinošu atoma modeli (protonu-neitronu modeli).

== Neitrona uzbūve ==
[[Attēls:Neutron quark structure.svg|right|150px|Neitrona uzbūve]]
Tiek uzskatīts, ka neitrons sastāv no 3 [[kvarks|kvarkiem]] - viena "augšējā" [[u kvarks|u kvarka]] un diviem "apakšējiem" [[d kvarks|d kvarkiem]] (tā kvarku formula ir ''udd''). Tā kā d kvarka masa ir gandrīz tāda pati kā u kvarka masa, tad neitrona masa ir gandrīz tāda pati kā protona masa, kura kvarku formula ir ''uud''.

Kvarki savā starpā ir saistīti ar [[gluons|gluoniem]].

== Neitrona sabrukšana ==
Tā kā neitrons ir smagāks par protonu, tas var sabrukt, radot protonu un citas elementārdaļiņas (lai saglabātos [[elektriskais lādiņš]], [[barionu skaitlis]] un [[leptonu skaitlis]], šīs daļiņas var būt tikai [[elektrons]] un [[neitrīno|elektronu antineitrīno]]; sk. [[bēta sabrukšana]]). Tomēr šī procesa ātrums ir visai mazs, jo neitrona un protona masu starpība ir pārāk maza. Tādēļ [[brīvie neitroni]] ir īsti "ilgdzīvotāji" nestabilo elementārdaļiņu vidū - to vidējais dzīves ilgums ir gandrīz 15 minūtes, kas ir miljards reižu vairāk, nekā nākamajai nestabilajai daļiņai - [[mions|mionam]].

Tā kā neitrona un protona masu starpība atbilst enerģijai 1,3 MeV, kas [[kodolfizika]]s mērogā nav daudz, atoma kodolos, kur neitroni atrodas kopā ar protoniem, bēta sabrukšana var būt enerģētiski neizdevīga. Šādos kodolos neitrons ir pilnīgi stabils.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Elementārdaļiņas}}

{{autoritatīvā vadība}}

[[Kategorija:Subatomāras daļiņas]]