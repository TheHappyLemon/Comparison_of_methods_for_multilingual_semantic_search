[[Attēls:Ohridas ezers-Melna Drima.jpg|thumb|250px|left|Melnās Drinas izteka no ezera]]
{{ezera infokaste
|ezers=Ohridas ezers
|attēls=Ohridsoeen.jpg
|paraksts=Ohridas ezers
|karte=Ohrid prespa nasa.jpg
|kartes_paraksts=Ohridas (ziemeļrietumos) un Prespas ezeru satelītuzņēmums
|map = Ziemeļmaķedonija#Albānija#Eiropa
| plat_d=41 | plat_m=5 | plat_s= | plat_NS=N
| gar_d=20 | gar_m=45 | gar_s= | gar_EW=E
|vieta={{ALB}}<br />{{MKD}}
|platība=358
|garums=30,4
|Vid_dziļums=155
|Max_dziļums=288
|tilpums=55,4
|augstums_vjl=693
|izteka=[[Melnā Drina]]
|baseins=2600
|valstis=[[Albānija]], [[Ziemeļmaķedonija]]
|salas=
|pilsētas=[[Ohrida]], [[Pogradeci]], [[Struga]]
{{Designation list
|                    embed = jā
|             designation1 = WHS
|     designation1_offname = Ohridas reģiona dabas un kultūras mantojums
|        designation1_type = Jaukta
|    designation1_criteria = i, iii, iv, vii
|        designation1_date = 1979
|           delisted1_date = 
|      designation1_partof = 
|      designation1_number = [http://whc.unesco.org/en/list/99 99]
|   designation1_free1name = Valsts
|  designation1_free1value = {{ALB}}<br/>{{MKD}}
|   designation1_free2name = 
|  designation1_free2value = 
}}
}}
<mapframe text="Ohridas ezers" width=290 height=290 zoom=9 >
{
  "type": "ExternalData",
  "service": "geoshape",
  "ids": "Q156258"
}
</mapframe>
'''Ohridas ezers''' ({{val|mk|Охридско Езеро}}, {{val|sq|Liqeni i Ohrit}}) ir liels [[ezers]] uz [[Ziemeļmaķedonijas Republika]]s un [[Albānija]]s robežas, dziļākais un vecākais ezers [[Balkānu pussala|Balkānos]]. Ezerā unikāla [[ekosistēma]] ar vairāk nekā 200 [[endēms|endēmām]] sugām. [[1979]]. gadā iekļauts [[UNESCO Pasaules Mantojums|UNESCO Pasaules Mantojuma]] sarakstā.

Radies [[pliocēns|pliocēnā]] pirms aptuveni 5 miljoniem gadu, līdz ar to pieder pie pasaulē vecākajiem ezeriem. Ezera ilgais mūžs izskaidrojams ar to, ka tas ir ļoti dziļš un tajā ietekošās upes nes maz nogulumu (lielākā daļa pasaules ezeru salīdzinoši neilgā laikā tiek piepildīti ar nogulumiem un izzūd). Ezera gultni veido [[kaļķakmens]]. Ap 50% no ezera pieteces dod zemūdens un virsūdens avoti tā gultnes austrumu daļā — šāda pietece tik lielam ezeram ir unikāla. Ap 20% ezera ūdens nāk no netālā [[Prespas ezers|Prespas ezera]], kas atrodas 150 metrus augstāk. Ezera ziemeļos iztek [[Melnā Drina]] un aiztek uz [[Adrijas jūra|Adrijas jūru]]. Ūdens apmaiņas periods ir ap 70 gadiem. Ezera austrumu krastā atrodas [[Galičicas nacionālais parks]].

Vēju darbības un Zemes griešanās rezultātā ezera ūdens virzās pa ezeru pret pulksteņa rādītāja virzienu. Ezera ūdens dziļākie slāņi ir sāļāki, nekā virsūdens, tomēr ūdens apmaiņa notiek visā ezera dziļumā. Ezera ūdens ir neparasti dzidrs, [[Seki disks]] tajā redzams līdz 22 metru dziļumam. Ezera apkaime ir ļoti ainaviska.

== Fauna un flora ==
Ilgstošā ezera baseina izolācija no citiem ūdensbaseiniem nosaka to, ka ezerā dzīvojošām sugām raksturīga augsta [[endēms|endēmisma]] pakāpe. Ezerā ir šādi endēmi:{{nepieciešama atsauce}}<!-- pilns uzskaitījums? -->

* 20 sugu [[fitoplanktons]],
* 2 sugu [[augs|augi]],
* 5 sugu [[zooplanktons]],
* 10 sugu [[zivs|zivis]] no 17 vispār ezerā atrodamajām (piemēram [[Ohridas forele]]).

Ezerā sastopamas vēl 176 citas endēmas dzīvnieku sugas, galvenokārt [[vēžveidīgais|vēžveidīgie]] un [[gliemji]] (80% ir endēmi), [[sūklis|sūkļi]], [[planārija]]s.

Atšķirībā no līdzīgiem ezeriem citur pasaulē, Ohridas ezerā nav ievazātas bīstamas [[invazīva suga|invazīvās sugas]]. To var skaidrot ar to, ka ezera unikālās, endēmās sugas ir spējušas izveidot stabilu, noturīgu ekosistēmu, kuru citu sugu ienākšana nespēj īpaši ietekmēt. Cits skaidrojums — ievazātajām sugām ir svešas tādas ezera īpašības, kā zemais barības vielu daudzums ezerā, liela caurspīdība, augsts skābekļa saturs, un tās nespēj šādā ezerā labi justies.

Ezera piekrastes niedrāji un [[mitrājs|mitrāji]] ir putniem nozīmīga vieta.

== Saimniecība un vides problēmas ==
Ezera krastos atrodas trīs pilsētas — [[Ohrida]], [[Struga]] (abas Ziemeļmaķedonijā) un [[Pogradeci]] (Albānijā), kā arī vairāki zvejnieku ciemi. Ezera krastos dzīvo ap {{nobr|131 000}} cilvēku — šis skaitlis pēdējo 50 gadu laikā ir pieaudzis aptuveni par {{nobr|100 000}}. Mūsdienās apkaimes iedzīvotāju galvenā nodarbe ir tūrisma apkalpošana.

Strauji pieaugušais iedzīvotāju skaits un pēdējā laikā atkal uzplaukstošais tūrisms rada draudus unikālajai ezera ekosistēmai. Galvenie draudi ir dabisko krasta ekosistēmu izmaiņa apbūves rezultātā un pārzvejošana (gk. maluzvejniecības dēļ). Pēdējos divus{{nepieciešama atsauce}} gadus zveja ir pilnībā aizliegta, lai kaut daļēji atgūtu kontroli pār ezerā notiekošo. Pieaug arī ezera piesārņojums ar barības vielām no neattīrītiem un nepietiekami attīrītiem notekūdeņiem. Ir sastādīts plāns piesārņojuma kontrolei un sagaidāms, ka tuvākajos gados piesārņojuma daudzums ievērojami samazināsies.

== Ārējās saites ==
{{sisterlinks-inline}}
{{enciklopēdiju ārējās saites}}

{{Ziemeļmaķedonija UNESCO}}

{{autoritatīvā vadība}}
[[Kategorija:Albānijas ezeri]]
[[Kategorija:Ziemeļmaķedonijas ezeri]]
[[Kategorija:UNESCO Pasaules mantojuma vietas Albānijā]]
[[Kategorija:UNESCO Pasaules mantojuma vietas Ziemeļmaķedonijā]]