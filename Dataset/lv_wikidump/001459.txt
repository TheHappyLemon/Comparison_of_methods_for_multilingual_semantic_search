{{Filozofa infokaste
|             platums = 
|               vārds =Artūrs Šopenhauers
|          vārds_orig =Arthur Schopenhauer
|              attēls =Arthur Schopenhauer Portrait by Ludwig Sigismund Ruhl 1815.jpeg
|          att_izmērs =200px
|       att_nosaukums =Portrets "Pasaule kā griba un priekštats" rakstīšanas laikā (''L.S. Ruhl'', 1815)
|             dz_gads =1788 
|          dz_mēnesis =02 
|            dz_diena =22 
|            dz_vieta =[[Danciga]], [[Polijas-Lietuvas kopvalsts]]<br />(tagad [[Gdaņska]], {{POL}}) 
|              m_gads =1860
|           m_mēnesis =09 
|             m_diena =21
|             m_vieta =[[Frankfurte pie Mainas|Frankfurtes brīvpilsēta]] (tagad {{GER}}) 
|           pilsonība =
|             tautība =
|            paraksts =Arthur Schopenhauer Signature.svg
|               skola =[[kantisms]], [[ideālisms]]
|           intereses =[[metafizika]], [[estētika]], [[ētika]], [[fenomenoloģija]], [[morāle]], [[psiholoģija]]
|              idejas =[[griba]], [[pesimisms]]
|          alma_mater =[[Getingenes Universitāte]]
|           skolotājs =[[Frīdrihs Majers|Majers]], [[Gotlobs Ernsts Šulce|Šulce]], [[Fihte]], [[Šleiermahers]]
|           skolnieks =
|          ietekme_no =[[Platons]], [[Upanišadas]], [[Imanuels Kants|Kants]], [[Gēte]], [[Viljams Šekspīrs|Šekspīrs]], [[Benedikts Spinoza|Spinoza]], [[Džordāno Bruno|Bruno]], [[Džons Loks|Loks]], [[Hjūms]], [[Bērklijs]], [[hinduisms]], [[budisms]], [[Jākobs Bēme|Bēme]]
|          ietekmējis =[[Semjuels Bekets|Bekets]], [[Anrī Bergsons|Bergsons]], [[Horhe Luiss Borhess|Borhess]], [[Luicens Egberts Jans Brauers|Brauers]], [[Jakobs Burkharts|Burkharts]], [[Alberts Einšteins|Einšteins]], [[Mihajs Eminesku|Eminesku]], [[Zigmunds Freids|Freids]], [[Džons Grejs|Grejs]], [[Knuts Hamsuns|Hamsuns]], [[Tomass Hārdijs|Hārdijs]], [[Kārlis Roberts Eduards fon Hartmans|fon Hartmans]], [[Hermanis Hese|Hese]], [[Makss Horkheimers|Horkheimers]], [[Žoriss Karls Hūismāns|Hūismāns]], [[Johanness Itens|Itens]], [[Robinsons Džefers|Džefers]], [[Karls Gustavs Jungs|Jungs]], [[Kārlis Krauss|Krauss]], [[Žils Laforgs|Laforgs]], [[Tomass Manns]], [[Gijs de Mopasāns|de Mopasāns]], [[Filips Meinlenders|Meinlenders]], [[Etore Majorana|Majorana]], [[Frīdrihs Nīče|Nīče]], [[Kārlis Popers|Popers]], [[Marsels Prusts|Prusts]], [[Gilberts Rails|Rails]], [[Džordžs Santajana|Santajana]], [[Žans Pols Sartrs|Sartrs]], [[Ervīns Šrēdingers|Šrēdingers]], [[Dailans Tomass|Tomass]], [[Ļevs Tolstojs]], [[Hanss Vaihingers|Vaihingers]], [[Svāmi Vivekānanda|Vivekānanda]], [[Rihards Vāgners]], [[Oto Veiningers|Veiningers]], [[Ludvigs Vitgenšteins|Vitgenšteins]], [[Mišels Velbeks|Velbeks]]
|               darbi ="[[Pasaule kā griba un priekštats]]" (''Die Welt als Wille und Vorstellung'', 1819, 1852)
|              valoda =[[vācu valoda]]
|            piezīmes = 
|         kategorijas =  
}}

'''Artūrs Šopenhauers''' ({{val|de|Arthur Schopenhauer}}; dzimis {{dat|1788|02|22}}, miris {{dat|1860|09|21}}) bija [[vācieši|vācu]] [[filozofija|filozofs]]. Ietekmējies no [[Indijas vēsture|Senās Indijas]], [[Platons|Platona]] un [[Imanuels Kants|Kanta]] idejām, radīja savu [[Iracionālisms|iracionālisma]] un [[voluntārisms|voluntārisma]] filozofiju.

Viņa mācība dziļi ietekmējusi 19. un 20. gadsimta [[Rietumu kultūra|Rietumu kultūru]] ([[Rietumu filozofija|filozofiju]], [[psiholoģija|psiholoģiju]], [[literatūra|literatūru]]). Eksistences pamatā viņš lika iracionālu "dzīves [[griba|gribu]]". Pats sevi sauca par [[Imanuels Kants|kantistu]], bet atradās dziļā opozīcijā [[Hēgelis|Hēgelim]]. Ievērojamākais darbs — "Pasaule kā griba un priekštats" (''Die Welt als Wille und Vorstellung'', 1819, 1852).

== Dzīvesgājums ==

Dzimis 1788. gadā [[Danciga]]s pilsētā (tolaik [[Polijas-Lietuvas kopvalsts]] daļa) bagāta tirgotāja un rēdera Heinriha Florisa Šopenhauera un rakstnieces Johannas Henrietas, dzimušas Trozineres (''Trosiener'', 1766—1838) ģimenē. Pēc [[Polijas dalīšanas|Polijas Otrās dalīšanas]] [[1793]]. gadā kopā ar vecākiem pārcēlās uz dzīvi [[Hamburga|Hamburgā]], kur tēva ietekmē sāka apgūt tirgotāja amatu.

[[Napoleona kari|Napoleona karu]] periodā, kad [[1805]]. gadā mira Šopenhauera tēvs (iespējams, pašnāvības dēļ) viņš pārcēlās uz [[Veimāra|Veimāru]]. Kad viņa mātes salonu apmeklējušais [[Gēte]] reiz izteicies, ka Artūram dzīvē lemts veikt lielas lietas, māte atbildējusi, ka viņa nekad neesot dzirdējusi, ka ģimenē kādreiz piedzimtu ''divi'' ģēniji.
[[1809]]. gadā Šopenhauers sāka studēt [[medicīna|medicīnu]] [[Getingenes Universitāte|Getingenes Universitātē]], pēc pusgada papildus sāka apgūt arī filozofiju. No [[1811]]. gada studēja [[Berlīnes Universitāte|Berlīnes Universitātē]], kur cita starpā apmeklēja arī [[Fihte]]s un [[Šleiermahers|Šleiermahera]] lekcijas. [[1813]]. gadā aizstāvēja [[doktors|doktora]] grādu [[Jēnas Universitāte|Jēnas Universitātē]].
Šajā laikā dziļi ietekmējās no [[Herders|Herdera]] sekotāja Frīdriha Majera (1772—1818) indiešu filosofijas mācībām.<ref>Urs App. ''Schopenhauers Kompass. Die Geburt einer Philosophie''. Rorschach/Kyoto: UniversityMedia, 2011, {{ISBN|978-3-906000-02-2}}.</ref> [[1814]]. gadā pārtrauca attiecības ar māti un apmetās [[Drēzdene|Drēzdenē]].

Pēckara periodā [[1818]]. gadā viņš pabeidza savu galveno darbu "Pasaule kā griba un priekštats" — vienu no ietekmīgākajām grāmatām Rietumu filozofijas vēsturē. Konflikta dēļ ar izdevēju lielākā daļa no tās tirāžas nonāca [[makulatūra|makulatūrā]].
[[Hēgelis|Hēgeļa]] negatīvo atsauksmju dēļ [[1820]]. gadā Šopenhauers neieguva pasniedzēja vietu Berlīnes Universitātē un [[1831]]. gadā pārcēlās uz [[Frankfurte pie Mainas|Frankfurti pie Mainas]], kur tikai pēc apceres ''Parerga und Paralipomena'' publicēšanas 1851. gadā sāka gūt plašāku starptautisku ievērību. Viņa darbu ietekmē [[Rihards Vāgners]] sacerēja operu "Tristans un Izolde", Šopenhauera filosofijas ietekme jūtama arī vēlāk sacerētajā operā "Parsifāls" .<ref>[http://www.oxfordscholarship.com/view/10.1093/0198237227.001.0001/acprof-9780198237228-chapter-17 Schopenhauer and Wagner] Bryan Magee, 1997</ref>

Miris [[1860]]. gadā Frankfurtē pie Mainas.

== Filosofiskie uzskati ==
Šopehnauera filosofija krasi atšķiras no 19. gadsimta vācu filosofijas tradīcijām. Viņa domas ceļam nav raksturīga metodoloģiska stingrība un saskaņotu jēdzienu izvērsums, kas kopumā sastādītu vienotu filosofisku sistēmu, kā tas ir I.Kantam, vai G. Hēgelim. Šopenhauera filosofisko izteiksmi raksturo plašs [[aforisms|aforismu]], alegoriju un intuitīvu pieņēmumu lietojums, kurā var saskatīt austrumu kultūras ietekmes. Šopenhauers savā domas izklāstā bieži izmanto atziņas un piemērus no indiešu folkloras, reliģiskajiem sacerējumiem un mītiem. Šopenhauera filosofiskās domas pamatā ir jēdzieni ''griba'', ''priekšstats'', ''principum individuationis'', ''gribas noliegums''. Daži autori uzskata Šopenhaueru par [[pesimisms|pesimistu]], kā arī [[kristietība]]s pretinieku.

=== Griba ===
[[Attēls:Schopenhauer 1852.jpg|thumb|270px|A. Šopenhauers 1852. gadā (dagerotipija).]]
Gribas koncepts Šopenhauera filosofijas kontekstā apzīmē ārpus cilvēka izziņas esošu spēku, kas virza un uztur pasauli. Gribas idejas pamatā ir I. Kanta izstrādātais 'lietas par sevi' jēdziens, kas apzīmē cilvēka izziņai nepieejamo sfēru. Šopenhaueram šī lieta par sevi ir griba, kas pati kā fenomens neatklājas cilvēka izziņai, bet producē priekšstatus par pasauli, kuri rada individualitātes ilūziju un šķietamību, ka indivīds ir šķirts no pārējās pasaules. Tieši gribas radītie priekšstati ir pamatā cilvēka ciešanām un ļaunumam, jo tie mudina pieņemt tādu pasaules skatījumu, kurā indivīds ir šķirts no citu ciešanām un mudina apliecināt dzīvi, sāpinot citus. Tieši norāde uz to, ka griba ir akla, liecina par tās tukšumu un mehānisko kustību, kurai tā pakļauj cilvēku un visu dzīvo kopumā. Neskatoties uz gribas aklo un visaptverošo klātesamību, cilvēkam ir iespēja pretoties gribai un pārvarēt tās radīto pasaules ilūziju.

=== Priekšstats ===

Priekšstats ir gribas radītā pasaules ilūzija, kurā dzīvo vairums cilvēku. Gribas radītais priekšstats par pasauli liek [[īstenība|īstenību]] uztvert kā no suverēnām vienībām sastāvošu, nevis, kā vienotu veselumu. Tas ir pamatā savtīgumam, kas izraisa ļaunumu, šis cikls ir bezgalīgs un tam nav nekāda mērķa vai ārējas jēgas, tāpēc cilvēks ir nolemts mūžīgai gribas verdzībai un līdz ar to nebeidzamām ciešanām. No gribas radītā priekšstata var atbrīvoties, izlaužoties no ''principum individuationis'' un tas var notikt intuitīvas atklāsmes vai pārdomu ceļā.

=== ''Principum individuationis'' ===

Cilvēks gribas pārvaldītā pasaulē atrodas ''principium individuationis'' situācijā, kas nozīmē sevis nošķiršanu no citiem cilvēkiem, viņu ciešanām un pasaules kopumā. Gribas radītie priekšstati par pasaules kārtību producē ilūzijas un dziņas, kurā šaurā perspektīvā parādās kā svarīgas un vispārnozīmīgas, tomēr pēc šī principa pārvarēšanas atklājas, kā tās ir gribas atspulgs un caur tām cilvēks nonāk gribas verdzībā. Griba uzglūn neskaitāmās frontēs, bet pirmkārt jau ķermeņa prasībās — prasībā pēc vairošanās, priekā par izsmalcinātu ēdienu, kā arī sociālas dzīves prasībās — godkārē, turībā, pašapliecināšanās vēlmē u.tml. Cilvēks, kurš ieslēdzies savā individualitātē, tiecas pēc minētajām parādībām, kļūst naidīgs pret citiem cilvēkiem un tie savukārt atbild ar to pašu, jo katrs akli cenšas apliecināt sevi sava ''principum individuationis'' robežās.

=== Gribas noliegums ===

Cilvēks, kurš pēc kādas intuitīvas atklāsmes spēj atbrīvoties no ''principum individuationis,'' ierauga pasauli vienotu ar sevi pašu un visas ciešanas uztver kā savas. Viņš ierauga gribas producēto priekšstatu pasauli, kā nežēlīgu un ļaunumu uzturošu mehānismu un riebumā novēršas no tās, par savu mērķi pasludinot gribas nomākšanu. Cīņa pret gribu ietver askēzes praksi, kas paredz ķermenisko vajadzību reducēšanu līdz absolūtam minumumam, tādējādi neļaujot gribai iekarot vairāk par to, cik tā ir ieguvusi, cilvēkam esot dzīvam. Šādi ir panākama uzvara pār gribu, lai gan pilnīgs triumfs pār gribu iestājas nāves brīdī, kad pēdējais gribas iekarojums — ķermenis — pārstāj dzīvot un līdz ar to gribēt. Starp citiem veidiem, kā pārvarēt gribu, jāmin līdzjūtība un māksla. Tieši māksla un īpaši mūzika spēj cilvēku atbrīvot no pasaules un pārcelt to citā, no gribas brīvā dimensijā. Arī līdzjūtībai ir atbrīvojošs raksturs, jūtot līdzi citu cilvēku ciešanām, notiek pretošanās gribai, kuras aklajai darbībai līdzjūtība ir sveša. Tieši līdzjūtība rada telpu, kurā nelaimīgie, gribas nomocītie cilvēki var no tās paslēpties.

== Bibliogrāfija ==

=== Galvenie darbi ===
* ''Über die vierfache Wurzel des Satzes vom zureichenden Grunde'', 1813
* ''Über das Sehn und die Farben'', 1816
* ''Die Welt als Wille und Vorstellung'', 1818/1819, 2. sējums 1844 (''Pasaule kā griba un priekštats'')
* ''Über den Willen in der Natur'', 1836
* ''Über die Freiheit des menschlichen Willens'', 1839
* ''Über die Grundlage der Moral'', 1840
* ''Parerga und Paralipomena'', 1851

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Šopenhauers, Artūrs}}
[[Kategorija:1788. gadā dzimušie]]
[[Kategorija:1860. gadā mirušie]]
[[Kategorija:Vācijas filozofi]]
[[Kategorija:19. gadsimta filozofi]]
[[Kategorija:Ideālisms]]
[[Kategorija:Vācu valodā rakstošie]]
[[Kategorija:Ateisti]]
[[Kategorija:Pomožes vojevodistē dzimušie]]