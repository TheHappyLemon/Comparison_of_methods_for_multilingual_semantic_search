[[Attēls:Pontic steppe region around 650 AD.png|thumb|330px|Avāru kaganāta un apkārtējo valstu robežas ap 650. gadu.]]
'''Avāri''' bija stepju klejotāju cilšu apvienība, kas [[Lielā tautu staigāšana|Lielās tautu staigāšanas]] laikā iebruka dienvidaustrumu Eiropā, kur kopā ar [[slāvi]]em izveidoja Avāru kaganātu (562—823). Mūsdienās par [[avāri]]em dēvē [[Dagestāna]]s tautu, kas runā Ziemeļkaukāza grupas valodā.

== Vēsture ==
Ap 461. gadu avāri pakļāva [[uiguri|uigurus]] un pārvietojās uz [[Volga]]s stepēm, kur izveidoja [[kaganāts|kaganātu]]. Šo cilšu konfederāciju 6. gadsimta vidū gandrīz pilnībā iznīcināja no austrumiem nākošie [[turki]].
Avāri sadalījās divās lielās grupās. Viena grupa palika Eiropas pašos austrumos, bet otra sāka virzīties uz rietumiem, līdz sasniedza [[Donava|Donavu]]. Šeit viņi apmetās [[Dākija|Dākijā]] (mūsdienu [[Rumānija|Rumānijā]]) un no šejienes uzsāka ilgstošu [[Eiropa]]s tiranizēšanu, postīšanu un laupīšanu. Jau VI gs. avāru [[ietekmes zona]] stiepās no [[Baltijas jūra]]s līdz Volgai. Pat [[Austrumromas impērija|Bizantiju]] avāri piespieda maksāt milzīgas [[kontribūcija]]s, bet 626. gadā tie gandrīz ieņēma [[Konstantinopole|Konstantinopoli]]. Sava [[hans|hana]] [[Bajans|Bajana]] laikā avāri kļuva par vienu no spēcīgākajām varām visā Eiropā. Viņi būtiski ietekmēja arī Eiropas tālāko attīstību daudzu gadsimtu laikā, piespiežot [[dienvidslāvi|dienvidslāvus]] pamest savas sākotnējās mājvietas un apmesties avāru iekarotajās zemēs, kur tie dzīvo arī mūsdienās.

Taču pēc Bajana nāves avāru vara sāka izplēnēt. To veicināja arī [[slāvi|slāvu]] un [[protobulgāri|protobulgāru]] triecieni. Izšķirošo triecienu avāriem 795.-796. gadā  deva [[franki]] [[Kārlis Lielais|Kārļa Lielā]] vadībā. Avāru paliekas drīz iznīcināja [[morāvi]], bet kas vēl bija palikuši dzīvi, tika absorbēti slāvu vidē.

== Atsauces ==
{{atsauces+}}
{{atsauces}}

{{Vēsture-aizmetnis}}

{{autoritatīvā vadība}}

[[Kategorija:Izzudušās tautas]]
[[Kategorija:Senie laiki]]