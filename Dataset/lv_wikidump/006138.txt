[[Attēls:Nogay Horde.svg|thumb|300px|Lielā Nogaju Orda.]]
[[Attēls:Herberstein-Moscovia.jpg|thumb|300px|[[Maskavija]]s karte ar Nogajiešu tatāru zemi Volgas lejtecē (1549).]]
[[Attēls:Yusuf by Rockstuhl.jpg|thumb|300px|Beja Jusufa (valdīja 1549—1554) iespējamais portrets (A.G. Rokštūls, 19. gadsimts)]]
[[Attēls:Ногайская орда.jpg|thumb|300px|Nogaju ordai pakļautās zemes.]]
'''Nogaju orda''' ({{val|ba|Нуғай Урҙа}}, {{val|kz|Ноғай Ордасы}}; nosaukums no [[Zelta orda]]s karavadoņa Nogaja vārda) bija [[stepe]]s [[klejotāji|klejotāju]] [[valsts]] (1440—1634). Galvaspilsēta [[Saraičika]] ({{val|tt|Sarayçıq}} — 'mazā Saraja') atradās 50 km no tagadējās [[Atirau]] [[Jaika]]s upes lejtecē, kas bija karavānu tranzīta punkts Melnās jūras un Vidusāzijas tirdzniecībā.
 
Ordu apdzīvoja [[tatāri|tatāru]] klejotāju ciltis mangiti, kungrati (XV gs. otrajā pusē sevi sāka dēvēt par ''nogajiem''), kipčaki, baškīri u.c. [[tjurki|tjurku]] un [[mongoļi|mongoļu]] ciltis. Pamatnodarbošanās bija lopkopība, tirdzniecības karavānu apsardze, tranzīta tirdzniecība.

== Izveide ==
Izveidojās 14. gadsimta beigās, [[emīrs|emīra]] [[Edigejs|Edigeja]] (1395—1419) laikā, atšķeļoties no [[Zelta orda]]s. Savu maksimumu Nogaju orda sasniedza 15. gadsimta vidū Nuraddina laikā, aizņemot Piekaspiju un [[Volga]]s baseina teritoriju līdz pat [[Urāli|Urālu]] kalniem. Valdnieku [[bejs|beju]] vasaras rezidence parasti atradās stepē, starp mūsdienu [[Ufa|Ufu]] un [[Orenburga|Orenburgu]]. Sadalīta [[uluss|ulusos]], kuru katru beja vārdā pārvaldīja [[murza]]s.
16. gadsimta otrajā pusē [[valsts]] sašķēlās trijās mazākās ordās (Lielā Nogaju Orda, Mazā Nogaju Orda, Altiulas Orda).

== Lielā Nogaju Orda ==
Atradās starp [[Volga|Volgu]] un [[Urāli]]em. Ismails 1554. gadā bija spiests sevi atzīt par [[Krievijas cariste]]s vasali, viņa dēls Bekbulats (miris ap 1566) kļuva par vienu no cara karavadoņiem, kas piedalījās 1563. gada karagājienā uz [[Smoļenska|Smoļensku]] pret lietuviešiem, bet mazdēls Sainbulats vadīja karagājienu uz [[Livonijas Konfederācija]]s zemēm un 1575. gadā tika kronēts kā Visas Krievzemes kņazs [[Semjons Bekbulatovičs]]. 1577. gadā valsts galvaspilsētu Saraičiku nopostīja Krievijas cara [[Joans IV|Joana IV Briesmīgā]] karaspēks. 1634. gadā Lielo Nogaju ordu iekaroja rietummongoļi ([[kalmiki]]), un tās atliekas pārcēlās uz Volgas labo krastu, kur uz laiku pievienojās '''Mazajai Nogaju Ordai'''. Pēdējais valdnieks Kanajs aizbēga pie krieviem uz Astrahaņu, tomēr tur viņu apvainoja sadarbībā ar kalmikiem un ieslodzīja cietumā, kur viņš nomira 1638. gadā.
Vēlāk nogaji izveidoja [[Kazahu haniste]]s Jaunāko (Mazo) žuzu ({{val|kk|Кіші жүз}}), kas 1731. gadā kļuva par [[Krievijas Impērija]]s vasaļvalsti. 
Nogaju pēcnācēji ieplūda [[kazahi|kazahu]] nācijā.

=== Valdnieku saraksts ===
Par Nogaju ordas valdnieku dinastijas priekšteci uzskata ietekmīgo Zelta Ordas karavadoni Edigeju. Tā kā emīrs Edigejs nebija Čingishana pēcnācējs, viņam nebija tiesību saukties par hanu. Arī vēlākos Nogaju valdniekus sauca par bejiem, bet pēc sadalīšanās autonomos ulusos to valdniekus sauca par mirzām.
* [[Edigejs]] ({{val|ru|Эдигу-бий}}, 1392—1412)
* Nuraddins Batirs (''Нур ад-Дин Батыр-бий'', 1412—1419), Edigeja dēls
* Mansurs (''Мансур-бий'', 1419—1427), Edigeja dēls
* Gazi (''Гази-бий'', 1427—1428), Edigeja dēls
* Vakkass (''Ваккас-бий'', 1428—1447), Nuraddina Batira dēls
* Horezmi (''Хорезми-бий'', 1447—1473), Vakkasa dēls
* Abbass (''Аббас-бий'', 1473—1491), Nuraddina Batira dēls
* Musa (''Муса-бий'', 1491—1502), Vakkasa dēls
* Jagmurči (''Йагмурчи-бий'', 1502—1504), Vakkasa dēls
* Hasans (''Хасан-бий'', 1504—1508), Vakkasa dēls
* Šeihs Muhamads (''Шейх Мухаммад-бий'', 1508—1510, 1516—1519), Musas dēls
* Alčagirs (''Алчагир-бий'', 1508—1516), Musas dēls
* Agišs (''Агиш-бий'', 1521—1524), Jagmurči dēls
* Saids Ahmads (''Сайид Ахмад-бий'', 1524—1541), Musas dēls
* Hadži Muhamads (''Хаджи Мухаммад-мирза'', 1537—1541), Musas dēls
* Šeihs Mamajs (''Шейх-Мамай-бий'', 1537—1541, 1541—1549), Musas dēls, 1523. gadā nogalināja Krimas hanu
* Jusufs (''Юсуф-бий'', 1549—1554), Musas dēls, 1549. gadā palīdzēja Maskavijas uzbrukumā [[Kazaņa]]i. [[Jusupovu dzimta]]s priekštecis.

==== Krievijas caru vasaļi ====
* Ismails (''Исмаил-бий'', 1557—1563), Musas dēls, 1554. gadā palīdzēja Maskavijas uzbrukumā [[Astrahaņa]]i, esot dāvājis Krievijas caram Joanam IV, kas gatavojās [[Livonijas karš|Livonijas karam]], 20 tūkstošus zirgu
* Tinehmats (''Тинехмат-бий'', 1563—1578), Ismaila dēls
* Uruss (''Урус-бий'', 1578—1590), Ismaila dēls, ap 1587. gadu zvērēja uzticību Krievijas caram. [[Urusovu dzimtas]] priekštecis
* Dinbajs (''Динбай-мирза'', 1578—1584), Ismaila dēls
* Saids Ahmads (''Саид Ахмад-мирза'', 1584—1587), Muhamada dēls
* Urazs Muhamads (''Ураз Мухаммад-бий'', 1584—1590, 1590—1598), Tinehmata dēls, kopa ar Krimas tatāriem uzkruka Maskavijai
* Dinmuhamads (''Дин Мухаммад-бий'', 1590—1598, 1598—1600), Tinehmata dēls
* Ištereks (''Иштерек'', 1600—1619), Tinehmata dēls, Krievijas ieliktenis, sākās sadurmes ar [[kalmiki]]em
* Kučuks (''Кучук-мирза'', 1600—1604), Tinehmata dēls
* Jaštaraks (''Йаш Тарак-мирза'', 1600—1619), Kučuka dēls
* Šaitaraks (''Шай Тарак-мирза'', 1604—1619), Kučuka dēls
* Karakels Muhamads (''Каракель Мухаммад-мирза'', 1604—1622, 1622—1631), Uraza Muhamada dēls
* Kanajs (''Канай-бий'', 1622—1634), Dinbaja dēls, miris krievu gūstā Astrahaņā

== Mazā Nogaju Orda ==
Atradās starp Volgu un [[Azovas jūra|Azovas jūru]]. Ordas dibinātājs Kazimurza (miris 1577.) Līdz XVIII gs. vidum bija [[Krimas haniste]]s un [[Osmaņu impērija]]s vasalis.

== Skatīt arī ==
* [[Turahana mauzolejs]]

== Literatūra ==
* Сафаргалиев М. Г., Распад Золотой Орды. — Саранск, 1960

== Ārējās saites ==
* [https://web.archive.org/web/20141220102143/http://www.kyrgyz.ru/?page=298 Малая Ногайская Орда. Очерк истории.]
* [https://archive.today/20121225112604/tatar-bashkort.narod.ru/idel-ural/idel04.htm Ногайская Орда]
* [https://web.archive.org/web/20080625050643/http://www.hrono.info/land/nogaiord.html ХРОНОС — Ногайская Орда]
* [https://web.archive.org/web/20081227233134/http://tashlar.narod.ru/text/chervonnaya-nogay.htm Эпиграфика Ногайской степи. Рамазан Керейтов, Светлана Червонная]
* [https://web.archive.org/web/20120107195155/http://tashlar.narod.ru/text/aznakay-nogay.htm Заговорили камни времен Ногайской Орды. Г. Хисамиева]
* [https://web.archive.org/web/20190416115035/http://noghayel.info/ Ногайский информационный сервер]
* [https://web.archive.org/web/20050515150548/http://www.cultinfo.ru/fulltext/1/001/008/082/404.htm cultinfo.ru — Ногайская Орда]
* [https://web.archive.org/web/20081202223353/http://bse.sci-lib.com/article082404.html Ногайская Орда" в Большой Советской Энциклопедии]

{{Vēsture-aizmetnis}}

{{autoritatīvā vadība}}

[[Kategorija:Bijušās monarhijas]]
[[Kategorija:Bijušās valstis Āzijā]]
[[Kategorija:Krievijas vēsture]]
[[Kategorija:Kazahstānas vēsture]]
[[Kategorija:Tjurki]]