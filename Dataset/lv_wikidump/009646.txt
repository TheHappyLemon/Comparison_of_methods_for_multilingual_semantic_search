{{Uzņēmuma infokaste v2
| name = ''MikroTik''
| native_name = SIA Mikrotīkls
| logo = MikroTik_Logo_(2022).svg
| caption = 
| imagestyle = 
| type = [[sabiedrība ar ierobežotu atbildību]]
| traded_as = 
| genre = 
| fate = 
| foundation = 1996. gads
| founder = 
| defunct = 
| location_city = [[Rīga]]
| location_country = {{LAT}}
| location = 
| locations = 
| area_served = 
| key_people = 
| industry = [[Datortīklu aparatūra]]
| products = [[Maršrutētāji]], [[ugunsmūris|ugunsmūri]]
| services = 
| revenue = {{Increase}} 202,39 miljoni eiro (2015)<ref name="mt-profit-2015">{{Tīmekļa atsauce |url=https://www.klientuportfelis.lv/lv/jaunumi/5097/pern-mikrotikla-pelna-palielinajusies-lidz-6137-miljeur |title=Pērn Mikrotīkla peļņa palielinājusies līdz 61,37 milj.EUR |year=2016 |publisher=Lursoft}}</ref>
| operating_income = 
| net_income = {{Increase}} 61,37 miljoni eiro (2015)<ref name="mt-profit-2015"/>
| aum = 
| assets = 
| equity = 
| value = {{Increase}} 1,24 miljardi EUR (2021)<ref name="Lsm">[https://www.lsm.lv/raksts/zinas/ekonomika/mikrotikls-ka-pirmais-privatuznemums-latvija-parsniedzis-miljarda-eiro-vertibu.a431479/ LSM. «Mikrotīkls» kā pirmais privātuzņēmums Latvijā pārsniedzis miljarda eiro vērtību]</ref>
| owner = Džons Tallijs<br />Arnis Riekstiņš
| num_employees = 160<ref name="vef"/>
| parent = 
| divisions = 
| subsid = 
| homepage = {{URL|http://www.mikrotik.com}}
| footnotes = 
| intl = 
}}
'''[[sabiedrība ar ierobežotu atbildību|SIA]] Mikrotīkls''', pazīstams kā '''''MikroTik''''', ir [[Latvija]]s [[datortīkls|datortīklu]] aprīkojuma ražotājs. Tā pamatprodukcija ir [[bezvadu]] iekārtas un [[maršrutētājs|maršrutētāji]], kā arī maršrutētāju programmatūra. Uzņēmums ir dibināts 1996. gadā. Tā galvenais birojs ir [[Rīga|Rīgā]], [[Brīvības gatve (Rīga)|Brīvības gatvē]] 214i.

== Vēsture ==
[[Attēls:MikroTik_logo.svg|thumb|right|200px|Logotips līdz 2022. gadam]]
Uzņēmums tika dibināts 1996. gada 14. martā. 1997. gadā uzņēmuma darbinieki izstrādāja pirmo uz ''[[Linux]]'' [[operētājsistēma]]s bāzētu ''RouterOS'' [[programmatūra]]s sistēmu, kas paredzēta uzņēmuma ražotajām tīkla iekārtām, kā arī standarta ''[[x86]]'' tipa [[dators|datoriem]]. 2002. gadā ''MikroTik'' sāka izgatavot arī tīkla aparatūru, tapa ''RouterBOARD'' zīmols.<ref>[http://www.db.lv/tehnologijas/mikrotikls-pern-nopelnijis-16-3-milj-ls-apgrozijums-56-2-milj-ls-398671 Mikrotīkls pērnā gada apgrozījums bija 56,218 milj.Ls, kas bija par 28,34% vairāk nekā 2011. gadā] db.lv {{dat|2013|8|6|SK|bez|}}</ref>

2014. gadā uzņēmuma īpašnieki uzsāka vēsturisko [[VEF]] ēku atjaunošanu.<ref name="vef">[http://www.db.lv/ipasums/nekustamais-ipasums/dienas-tema-mikrotikls-iepus-dzivibu-vef-razotne-424518 Dienas tēma: Mikrotīkls iepūš dzīvību VEF ražotnē 15]</ref>

2016. gada vasarā tika izplatīta informācija, ka uzņēmuma peļņa iepriekšējā gadā ir sasniegusi 61,37 miljonus eiro, padarot to par otro pelnošāko uzņēmumu Latvijā aiz "[[Latvenergo]]", savukārt "Mikrotīkla" apgrozījums pārsniedza 200 miljonus eiro, kas bija aptuveni divas reizes vairāk nekā pirms gada.<ref>[https://www.klientuportfelis.lv/lv/jaunumi/5097/pern-mikrotikla-pelna-palielinajusies-lidz-6137-miljeur Pērn Mikrotīkla peļņa palielinājusies līdz 61,37 milj.EUR] Klientu portfelis</ref>

2019. gada augustā uzņēmumā strādāja aptuveni 280 darbinieki. 2021. gadā ar 1,24 miljardu eiro vērtību ''Mikrotik'' bija trešais lielākais uzņēmums Latvijā un pirmais privātais uzņēmums, kas pārsniedzis 1 miljardu eiro vērtību Latvijā.<ref name="Lsm" />

== Produkti ==
[[Attēls:RouterBoard 133 front with two miniPCI card slots.jpg|thumb|''RouterBoard 133'' ar diviem ''miniPCI'' karšu slotiem]]
* ''Mikrotik RouterOS'' — uz [[Debian|Debian GNU/Linux]] balstīta [[operētājsistēma]] maršrutētājiem.
* ''Mikrotik RouterBOARD'' — maršrutētāju produktu līnija.

=== ''RouterOS'' ===
''MikroTik RouterOS'' ir uz ''Linux'' kodola bāzes balstīta operētājsistēma. Tā ir instalēta kompānijas ražotajā tīkla aparatūrā ''RouterBOARD'', vai arī standarta x86 tipa datoros, tādā veidā nodrošinot datora izmantošanu maršrutētāja funkciju pildīšanai. Dažas no ''RouterOS'' pamatfunkcijām ir [[ugunsmūris]], [[Virtuālais privātais tīkls|VPN]] pakalpojumi, [[Bezvadu sakari|bezvadu]] piekļuves punkta funkcijas.
Operētājsistēma ir pilnībā licencēta, tā sadalīta vairākos lietojumu līmeņos, katrā no tiem attīstot papildus ''RouterOS'' funkcijas.

Programmas instalācijas pakotne ''Winbox'' nodrošina [[Grafiskā lietotāja saskarne|grafisko lietotāja saskarni]] ar tīkla maršrutētājā uzstādīto ''RouterOS'' operētājsistēmu. ''Winbox'' nodrošina iekārtas konfigurāciju un uzraudzību. ''RouterOS'' sniedz piekļuvi arī izmantojot [[FTP]], [[Telnet]] un [[SSH]] savienojumus.

''RouterOS'' atbalsta daudzas programmas, kuras izmanto [[Internets|interneta]] pakalpojumu sniedzēji, piemēram [[OSPF]], [[BGP]], Multiprotocol Label Switching (VPLS/MPLS). ''RouterOS'' atbalsta [[Internet Protocol]] versiju [[IPv4]], kā arī [[IPv6]].
Programmatūra nodrošina atbalstu gandrīz visiem tīkla interfeisiem.

''RouterOS'' versiju laidienu datumi:
* V6 — 2012. gads
* V5 — 2010. gada marts
* V4 — 2009. gada oktobris
* [[Attēls:Mikrotik Chateau LTE-5G modem+router.jpg|thumb|Mikrotik Chateau 5G. LTE/5G [[modems]]/[[Maršrutētājs|rūteris]].]]V3 — 2008. gada janvāris

=== ''RouterBOARD'' ===
Uzņēmuma ražoto tīkla aparatūru tirgo ar nosaukumu ''RouterBOARD'', tā nodrošina pilnīgu sadarbību ar ''RouterOS'' operētājsistēmu.
''RouterBOARD'' līnija apvienojumā ar ''RouterOS'' tiek tirgota no maziem līdz vidējiem bezvadu interneta pakalpojumu sniedzējiem, parasti šie produkti nodrošina platjoslas bezvadu piekļuvi attālos rajonos. Produktu līnijā ir gan samontēti SOHO maršrutētāji, bezvadu [[802.11]]n MIMO un TDMA ierīces iekštelpās un āra lietošanai, gan arī bezkorpusa PCB maršrutētāji integrācijai pielāgotu risinājumu veidošanai.

== Mecenātisms ==
"Mikrotīkls" ir [[Latvijas Universitāte]]s (LU) fonda platīna mecenāts. Tas atbalsta LU jau kopš 2011. gada, kad uzņēmums uzdāvināja LU Datorikas fakultātei divus ''MikroTik'' maršrutētāju komplektus. 
2015. gada decembrī ''Mikrotīkls'' veica 1 miljonu eiro lielu ziedojumu [[Bērnu slimnīcas fonds|Bērnu slimnīcas fondam]]. Tas bija līdz šim lielākais veiktais ziedojums [[Bērnu klīniskā universitātes slimnīca|Bērnu slimnīcas]] attīstībai.<ref>{{tīmekļa atsauce|title=Bērnu slimnīcas fonds saņēmis miljonu eiro lielu ziedojumu|url=http://www.tvnet.lv/zinas/latvija/590105-bernu_slimnicas_fonds_sanemis_miljonu_eiro_lielu_ziedojumu|publisher=TVNET|date={{dat|2015|12|30||bez}}}}</ref> Gada nogalē uzņēmums veica 500 000 eiro ziedojumu [[Latvijas Universitāte]]s Fondam dabaszinātņu un medicīnas nozares projektu īstenošanai.
2016. gadā uzņēmums ziedoja 1 000 000 eiro, turpinot sadarbību ar LU fondu augstākās izglītības, zinātnes un kultūras attīstīšanā. 2017. gada nogalē "Mikrotīkls" ziedoja 250 000 eiro, lai turpinātu attīstīt eksakto, dzīvības un medicīnas zinātņu jomu Latvijas Universitātē. 2018. gadā turpināja atbalstīt dabaszinātņu, dzīvības un medicīnas zinātņu jomas attīstību LU, ziedojot 250 000 eiro. 2019. gadā ziedoja 400 000 eiro dažādu projektu īstenošanai.<ref>{{Tīmekļa atsauce|url=https://www.fonds.lv/lepojamies/mecenati/platina-mecenati/mikrotikls/|title=Mikrotīkls|website=www.fonds.lv|access-date=2020-04-16}}</ref>

== Atsauces ==
{{atsauces}}

== Ārējās saites ==
* [https://mikrotik.com/ Uzņēmuma vietne]


{{IT-aizmetnis}}


{{Latvijas vērtīgākie uzņēmumi}}

[[Kategorija:Datortīklu aprīkojuma ražotāji]]
[[Kategorija:Latvijas uzņēmumi]]
[[Kategorija:Programmēšanas uzņēmumi]]