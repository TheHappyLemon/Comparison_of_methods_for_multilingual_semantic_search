{{Latvijas novada infokaste
| nosaukums         = Meņģeles pagasts
| karte             = Meņģeles pagasts LocMap.png
| karte2            = <!-- karte ar kaimiņpagastiem -->
| ģerboņa_attēls    = <!-- tikai faila nosaukums -->
| ģerboņa_nosaukums = Xxx ģerbonis <!-- pirms ģerboņa norādīt pagastu, kuram tas pieder -->
| karoga_attēls     = <!-- tikai faila nosaukums -->
| karoga_nosaukums  = Xxx karogs <!-- pirms karoga norādīt pagastu, kuram tas pieder -->
| novads            = Novads
| novada_nosaukums  = Ogres novads
| centrs            = Meņģele
| mērs              = Vija Kauliņa
| platība           = 89,75
| iedzīvotāji       = 656<ref>{{pmlp2010}}</ref>
| iedzīvotāji_gads  = 2010
| blīvums           = {{#expr: 656 / 89.75 round 1}}
| izveidots         = <!-- tikai gadaskaitlis -->
| likvidēts         = <!-- tikai ja likvidēts sadalot vai iekļaujot citā pagastā -->
| mājaslapa         = <!-- bez "http://" daļas -->
}}

'''Meņģeles pagasts''' ir viena no [[Ogres novads|Ogres novada]] teritoriālajām vienībām, [[Ogre (upe)|Ogres]] upes krastos. Robežojas ar sava novada [[Madlienas pagasts|Madlienas]], [[Taurupes pagasts|Taurupes]] un [[Mazozolu pagasts|Mazozolu]] pagastiem, [[Madonas novads|Madonas novada]] [[Sausnējas pagasts|Sausnējas pagastu]] un [[Aizkraukles novads|Aizkraukles novada]] [[Bebru pagasts|Bebru]] un [[Iršu pagasts|Iršu]] pagastiem.

== Daba ==
Atrodas [[Viduslatvijas zemiene]]s [[Viduslatvijas nolaidenums|Viduslatvijas nolaidenumā]], tā ziemeļaustrumu malā. Pagasta ziemeļaustrumu daļa atrodas [[Vidzemes augstiene]]s [[Augšogres pazeminājums|Augšogres pazeminājumā]]. Augstākā vieta — Zvirgzdiņu kalns — 143,5 m vjl. Lielākā upe pagastā ir Ogre, kas 36 km garumā plūst pa pagasta teritoriju, Ūdens upē ir ļoti tīrs un dzidrs. Par to liecina šeit dzīvojošās foreles. Šajā apvidū upe ir daudz mazāk piesārņota, nekā lejtecē. No Ērgļiem līdz Meņģelei ir liels kritums un šis upes posms ir viens no straujākajiem un krāčainākajiem. Tas ir piemērots pieredzējušiem ūdenstūristiem. Šajā posmā Ogrei, nonākot Vidzemes augstienes Viduslatvijas nolaidenumā, ir arī visizteiktākā un skaistākā ieleja, ko izveidojuši senie ledāja kušanas ūdeņi.

=== Hidrogrāfija ===
==== Upes ====
* [[Lokmene]]
* [[Ogre (upe)|Ogre]]
** [[Kangarupīte]]
*** [[Klemšķupīte]]
** [[Sumulda]]

==== Ūdenstilpes ====
[[Zvanezers]]

==== Purvi ====
[[Čaulu purvs]] (107 ha)

== Vēsture ==
[[File:Meņģeles luterāņu baznīca.jpg|thumb|260px|Meņģeles luterāņu baznīca]]
Pirmās rakstiskās ziņas par [[Meņģele|Meņģeli]] atrodamas 17. gadsimta beigās. Tās liecina, ka pēc [[Ziemeļu karš|Ziemeļu kara]] bijušas lielas mēra epidēmijas un tajās izmirusi lielākā daļa apkaimes iedzīvotāju. Taču jau 1724. gadā Meņģeles [[muiža|muižā]] atkal bija ap 200 "dvēseļu". 1788. gadā muižu pārņēma majors Daniels Šeinfogels. Viņš bija ļoti liberāls un aizstāvēja savus zemniekus pret apkārtējo muižnieku un mācītāju intrigām. 1795. gadā par muižas līdzekļiem tiek uzcelta [[Meņģeles luterāņu baznīca|mūra baznīca]]. [[1860]]. gadā, kad [[Krievija|Krievijā]] tiek atcelta dzimtbūšana un izbeidzas klaušas, Šeinfogels ļauj saviem zemniekiem ļoti lēti iegūt īpašumā mājas. Meņģeles muiža un luteriešu baznīca atrodas Ogres upes kreisajā krastā. Netālu no baznīcas atrodas Siliņi, kur dzimis un audzis rakstnieks [[Sudrabu Edžus]] (īstajā vārdā Eduards Zilbers). Tagad šeit iekārtots rakstnieka memoriālais muzejs. Apmēram 2 km uz dienvidaustrumiem no baznīcas Meņģeles centrā atrodas uz [[Kangarupīte]]s uzceltās Zibiņa dzirnavas ar dīķi, ko sauc par Zvanezeru. Netālu no Zvanezera uz Liepkalnes pusi atrodas vairāk nekā 120 gadu vecā Meņģeles skola, kur savulaik ar lieliem panākumiem strādājuši skolotāji M. Spriņģis, P. Zilberts, J. Jansons. 20. gadsimta sākumā Meņģelē darbojusies arī stikla fabrika un ķieģeļu fabrika. Ceļš no Meņģeles uz Vecbebriem ved pāri Tiesas kalnam, kur 1919. gadā lielinieki nogalinājuši septiņus nevainīgus pagasta zemniekus.

1935. gadā [[Rīgas apriņķis|Rīgas apriņķa]] Meņģeles pagasta platība bija 89,5 km² un tajā dzīvoja 1244 iedzīvotāji.<ref>{{EncLP}}</ref> 1945. gadā pagastā izveidoja [[Meņģeles ciems|Meņģeles]] un Ogreslīču [[ciema padome]]s, bet pagastu 1949. gadā likvidēja. '''Ogreslīču ciems''' ietilpis [[Ogres apriņķis|Ogres apriņķī]] (1947—1949) un [[Ērgļu rajons|Ērgļu]] (1949—1959) un [[Ogres rajons|Ogres]] (pēc 1959. gada) rajonos. 1954. gadā Ogreslīču ciemam pievienoja likvidēto Meņģeles ciemu, 1963. gadā Oškalna [[padomju saimniecība]]s teritoriju pievienoja [[Mazozolu ciems|Mazozolu ciemam]], 1977. gadā pievienoja daļu likvidētā [[Plāteres ciems|Plāteres ciema]] un daļu Mazozolu ciema teritorijas.<ref>{{Latvijas PSR iedalījums}}</ref> 1990. ciemu reorganizēja par pagastu un pārdēvēja par Meņģeles pagastu. 2009. gadā pagastu kā administratīvo teritoriju iekļāva [[Ogres novads|Ogres novadā]].

=== Ievērojamas vietas un objekti ===
* [[Meņģeles luterāņu baznīca]] — celta 1795. gadā, baznīcā G. Karinga 1864. gadā darinātā altārglezna "Golgāta", kas restaurēta 1987. gadā. Dievnams kopš tās uzbūvēšanas ne uz brīdi nav pārtraucis savu darbību.
* Sudrabu Edžus memoriālais muzejs «Siliņos». Te dzimis un pirmos dzīves gadus pavadījis rakstnieks [[Sudrabu Edžus]] (īstajā vārdā Eduards Zilbers; 1860—1941). Pastāvīga ekspozīcija pēc A. Pētersones ierosmes atklāta 1989. gadā.
* Dullā Daukas birzs — ozolu un bērzu birzī novietots akmens ar iekaltu ierakstu "Dullais Dauka". Šī bijusi Sudrabu Edžus iemīļota atpūtas vieta.

== Iedzīvotāji ==
=== Iedzīvotāju skaita izmaiņas ===
{{Historical populations
| title= Iedzīvotāju skaita izmaiņas
| align = none
| cols = 3
| graph-pos = bottom
|1935|1244
|1959|940
|1967|820
|1979|734
|1989|861
|2000|826
|2011|570
|2021|473
}}

=== Apdzīvotās vietas ===
Lielākās apdzīvotās vietas ir '''[[Meņģele]]''' (pagasta centrs), [[Meņģeles muiža]] un [[Gnēžas]].

== Saimniecība ==
=== Transports ===
{{Nepilnīga nodaļa}}

== Izglītība un kultūra ==
{{Nepilnīga nodaļa}}

== Atsauces ==
{{atsauces}}

{{Latvijas pagasts-aizmetnis}}
{{Ogres novads-aizmetnis}}

{{Ogres novads}}
{{navboxes|title=Vēsturiskā administratīvā piederība|list1=
{{Ogres rajons}}
{{Ogres apriņķis}}
{{Rīgas apriņķis}}
}}

[[Kategorija:Vidzeme]]
[[Kategorija:Ogres novada pagasti]]
[[Kategorija:Meņģeles pagasts| ]]