{{Elementa infokaste
 |                  tips = pārejas metāls
 |       kārtas skaitlis = 21
 |              1. čaula = 2
 |              2. čaula = 8
 |              3. čaula = 9
 |              4. čaula = 2
 |               simbols = Sc
 |              atommasa = 44,955912
 |    valences elektroni = [Ar]3d<sup>1</sup>4s<sup>2</sup>
 |        tabulas attēls = [[Attēls:Sc-TableImage.svg|250px]]
 |                attēls = [[Attēls:Scandium.jpg|150px]]&nbsp;&nbsp;&nbsp;&nbsp;[[Attēls:Scandium sublimed dendritic and 1cm3 cube.jpg|160px]]<br />Skandija gabaliņš, [[kubs]] no skandija un sublimēti skandija kristāli ([[dendrīti]])
 |   oksidēšanas pakāpes = '''+3'''
 |   elektronegativitāte = 1,36
 |               blīvums = 2990
 |   kušanas temperatūra = 1814 K (1541&nbsp;°C)
 |  viršanas temperatūra = 3109 K (2836&nbsp;°C)
 |    trīskāršais punkts = 
 |     kritiskais punkts = 
 |   īpatnējā pretestība = 5,62{{E|-7}}
 |         skaņas ātrums = 
 | Van der Vālsa rādiuss = 0,211
}}

'''Skandijs''' ir [[ķīmiskais elements]] ar simbolu '''Sc''' un [[atomskaitlis|atomskaitli]] 21. Tas ir ļoti reti sastopams, izkliedēts [[pārejas metāli|pārejas metāls]] un nelielos daudzumos ir sastopams dažādos [[minerāls|minerālos]]. Skandijs ir pirmais ''d'' elements periodiskajā sistēmā — tā [[atoms|atomā]] [[elektrons|elektroni]] sāk aizpildīt ''d'' līmeni trešajā čaulā. Skandiju iegūst [[metalotermija|metalotermiski]] vai [[elektrolīze|elektrolizējot]] [[skandija hlorīds|skandija hlorīda]] kausējumu. Savienojumos skandijs lielākoties ir trīsvērtīgs, ar oksidēšanas pakāpi +3.

== Izotopi ==
Dabā ir sastopams tikai viens stabils skandija [[izotops]] — skandijs-45.<ref name="jlab"/> Ir zināmi vēl seši nestabili izotopi, kuri ir iegūti tikai laboratorijās.

== Iegūšana ==
Ik gadu kopējā iegūtā skandija masa ir ap 50 [[kilograms|kilogramiem]].<ref name="lenntech"/> Nav zināms, cik potenciāli ir iespējams iegūt pavisam kopā. Tīrā veidā skandiju dabā atrast nevar. Tas ir sastopams aptuveni 800 [[minerāls|minerālos]].<ref name="lanl"/> No tiem nozīmīgākais ir [[tortveitīts]] ((Sc,[[itrijs|Y]])<sub>2</sub>[[silīcijs|Si]]<sub>2</sub>[[skābeklis|O]]<sub>7</sub>). Otrs nozīmīgākais skandija iegūšanas avots ir [[urāns (elements)|urāna]] rūdās.

== Izmantošana ==
Skandijs ir reti sastopams metāls, bet tomēr mājas apstākļos to var atrast krāsu [[televizors|televizoros]], [[fluorescējošā spuldze|fluorescējošajās spuldzēs]] un [[ekonomiskā spuldze|ekonomiskajās spuldzēs]].<ref name="lenntech"/> Skandiju lieto galvenokārt [[sakausējums|sakausējumiem]] ar [[alumīnijs|alumīniju]] un [[dzīvsudrabs|dzīvsudraba]] spuldzēs, kā piedevu pie [[luminofors|luminofora]], lai uzlabotu gaismas [[spektrālais sastāvs|spektrālo sastāvu]]. Skandijam nav bioloģiska loma dzīvības procesos uz Zemes.<ref name="lenntech"/>

== Vēsture ==
Ķīmisko elementu skandiju 1879. gadā atklāja zviedru ķīmiķis [[Lars Fredrik Nilson|Larss Fredriks Nilsons]]. Viņa vadītā zinātnieku grupa šo elementu atklāja [[euksenīts|euksenīta]] un [[gadolinīts|gadolinīta]] minerālos, kas ir sastopami tikai [[Skandināvija|Skandināvijā]]. Tādēļ elementa nosaukums ir radies no [[latīņu valoda|latīņu vārda]] ''Scandia'', kas nozīmē "Skandināvija".<ref name="lanl"/> Tomēr tikai 1960. gadā tika iegūts skandijs, kura tīrība bija 99%.

== Atsauces ==
{{commonscat|Scandium|skandijs}}
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso021.html | title= Isotopes of the Element Scandium | publisher= Jefferson Lab | accessdate= 2012-11-01 | language= angliski}}</ref>
<ref name="lenntech">{{tīmekļa atsauce | url= http://www.lenntech.com/periodic/elements/sc.htm | title= Scandium | publisher= Lenntech | accessdate= 2012-11-01 | language= angliski}}</ref>
<ref name="lanl">{{tīmekļa atsauce | url= http://periodic.lanl.gov/21.shtml | title= Scandium | publisher= Los Alamos National Laboratory | accessdate= 2012-11-01 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Metāli]]