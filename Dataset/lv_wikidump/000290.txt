{{Citas nozīmes|valsti Vidusjūras centrālajā daļā|Malta (nozīmju atdalīšana)|Malta}}
{{Valsts infokaste
|         vietējais_nosaukums = ''Repubblika ta' Malta''<br />''Republic of Malta''
|    pilnais_valsts_nosaukums = Maltas Republika
|            valsts_nosaukums =
|               karoga_attēls = Flag of Malta.svg
|            karoga_nosaukums = Maltas karogs
|              ģerboņa_attēls = Coat of arms of Malta.svg
|           ģerboņa_nosaukums = Maltas ģerbonis
|             ģerboņa_platums = 85px
|                valsts_himna = ''[[L-Innu Malti]]''
|               kartes_attēls = Location Malta EU Europe.png
|             kartes_paraksts = 
|               galvaspilsēta = [[Valleta]]
| latd=35 | latm=53 | latNS=N | longd=14 | longm=30 | longEW=E
|             lielākā_pilsēta = galvaspilsēta
|              valsts_valodas = [[maltiešu valoda]]<br />[[angļu valoda]]
|             etniskās_grupas = 95,3% [[maltieši]]<br />{{spaces| 2}}1,6% [[briti]]<br />{{spaces| 2}}3,1% citi<ref>{{en ikona}} {{Tīmekļa atsauce | url= http://www.populstat.info/Europe/maltag.htm | title= Malta: general data of the country | publisher= populstat.info | accessdate= 2010-04-15 | archiveurl= https://web.archive.org/web/20090625153524/http://www.populstat.info/Europe/maltag.htm | archivedate= 2009-06-25 }}</ref>
|        etniskās_grupas_gads = 
|              valsts_iekārta = [[Parlamentāra republika]]
|        valsts_galvas_tituls = [[Maltas prezidents|Prezidents]]
|                valsts_galva = [[Džordžs Vela]]
|       valsts_galvas_tituls2 = [[Maltas premjerministrs|Premjerministrs]]
|               valsts_galva2 = [[Roberts Abela]]
|        neatkarības_iegūšana = [[Maltas vēsture|Neatkarība]]
|         neatkarības_piezīme = 
|        neatkarības_notikums = no [[Apvienotā Karaliste|Apvienotās Karalistes]]
|          neatkarības_datums = {{dat|1964|9|21}}
|       neatkarības_notikums2 = Republika
|         neatkarības_datums2 = {{dat|1974|12|13}}
|          iestāšanāsESdatums = {{dat|2004|5|1}}
|                 platība_km2 = 316
|               platība_rangs = 200.
|              procenti_ūdens = 0,001
|          iedzīvotāju_skaits = 445 426
|     iedzīvotāju_skaita_gads = [[2014. gads|2014]]
|    iedzīvotāju_skaits_rangs = 171.
|    apdzīvotības_blīvums_km2 = 1410
|  apdzīvotības_blīvums_rangs = 7.
|                     IKP_PPP = $9,893 miljardi<ref name=imf2>{{en ikona}} {{Tīmekļa atsauce | url= http://www.imf.org/external/pubs/ft/weo/2009/02/weodata/weorept.aspx?sy=2006&ey=2009&scsm=1&ssd=1&sort=country&ds=.&br=1&c=181&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr1.x=18&pr1.y=14 | title= Malta | publisher= International Monetary Fund | accessdate= 2009-10-01}}</ref>
|                IKP_PPP_gads = 2008
|               IKP_PPP_rangs = 142.
|          IKP_PPP_per_capita = $23 971
|    IKP_PPP_per_capita_rangs = 37.
|                         HDI = {{palielinājās}} 0,902
|                    HDI_gads = 2007
|              HDI_kategorija = <font color="#009900">ļoti augsts</font>
|                   HDI_rangs = 38.
|                      valūta = [[Eiro]] (€)
|                valūtas_kods = EUR
|                  laika_zona = [[Centrāleiropas laiks|CET]]
|                  utc_offset = +1
|              laika_zona_DST = [[CEST]]
|              utc_offset_DST = +2
|                      domēns = [[.mt]]
|              tālsarunu_kods = 356
|                iso_kods_num = 470
|              iso_kods_alfa2 = MT
|              iso_kods_alfa3 = MLT
}}

'''Malta''' ({{val|mt|Malta}}, {{val|en|Malta}}), oficiāli '''Maltas Republika''' (''Repubblika ta' Malta'', ''Republic of Malta''), ir neliela [[salu valsts]] [[Dienvideiropa|Dienvideiropā]]. Malta atrodas [[Vidusjūra]]s centrālajā daļā [[arhipelāgs|arhipelāgā]], kuru veido piecas salas. Valsts galvaspilsēta ir [[Valleta]], bet lielākā pilsēta ir [[Birkirkara]]. Malta aizņem 316 km² lielu teritoriju, tādēļ tā ir viena no mazākajām [[Eiropa]]s valstīm.

{{dat|1964|9|21}} Malta ieguva neatkarību no [[Apvienotā Karaliste|Apvienotās Karalistes]]. Tajā pašā gadā Malta kļuva par [[Apvienoto Nāciju Organizācija|ANO]] dalībvalsti, bet [[2004. gads|2004]]. gadā kļuva par [[Eiropas Savienība]]s dalībvalsti.

== Ģeogrāfija ==
Malta atrodas [[Vidusjūra]]s centrālajā daļā [[arhipelāgs|arhipelāgā]], kuru veido piecas salas. Trīs no tām ir apdzīvotas. Tās ir [[Malta (sala)|Malta]] (lielākā sala), [[Audeša]] jeb Goco un [[Kemnuna]] jeb Komino. Atlikušās divas salas [[Kemnuneta]] un [[Filfla]] ir neapdzīvotas. Arhipelāgam vistuvāk atrodas [[Itālija]]i piederošā [[Sicīlija]] (93 km uz ziemeļiem no arhipelāga). 300 km uz dienvidiem atrodas [[Āfrika]]s valsts [[Lībija]], un aptuveni 288 km uz rietumiem atrodas [[Tunisija]].

== Klimats ==
Maltā ir subtropu-[[Vidusjūras klimats]] ar siltām ziemām un karstām vasarām. Lietus visbiežāk iespējams ziemā, vasaras lielākoties ir sausas.<ref>^ The Maltese Islands, Department of Information — Malta.</ref>
Gada vidējā temperatūra ir 22—23 °C dienā un 15 °C naktī. Gada aukstākais mēnesis ir janvāris, temperatūra svārstās no 12 līdz 20 °C dienā un no 7 līdz 12 °C naktī. Siltākais mēnesis ir augusts, tajā temperatūra svārstās no 28 līdz 34 °C dienā un no 19 līdz 24 °C naktī.<ref>^ Weather of Malta — MET Office in Malta International Airport</ref>
Salīdzinājumā ar citu Eiropas valstu galvaspilsētām Maltas galvaspilsētā Valletā ir siltākās ziemas. Vidējā gaisa temperatūra laikā no janvāra līdz februārim svārstās no 15 līdz 16 °C dienā un no 9 līdz 10 °C naktī.<ref>^ a b c "Valletta Climate Guide". Retrieved 5 June 2009.</ref>
Lielas gaisa temperatūras svārstības Maltā ir retas. Malta ir viena no retajām vietām Eiropā, kas visu gadu ir zaļas. Maltā saule spīd ap 3000 stundām gadā, vidēji dienā vismaz 5 saulainas stundas decembrī un vismaz 12 saulainas stundas dienā jūlijā.<ref>^ a b "Met Office: Climate averages 1971—2000". Met Office. Retrieved 20 September 2011.</ref>

== Vēsture ==
{{pamatraksts|Maltas vēsture}}
Malta jau 1400. gadā pirms mūsu ēras bija [[Feniķija|feniķiešu]] kolonija. Senajos laikos Malta daudz reizes mainījusi saimniekus. Feniķieši, grieķi, kartāgieši, romieši, vandaļi, goti, bizantieši (no 533. g.).

Romiešu valdīšanas laikā Malta bija slavena ar saviem audumiem. Tiek uzskatīts, ka pirmie maltieši tika pievērsti kristietībai pēc tam, kad kuģis, uz kura atradās apustulis Pāvils, avarēja pie Maltas krastiem 58. gadā.

Viduslaikos Malta nokļuva arābu rokās, Maltas tirdzniecība tika iznīcināta, Malta kļuva par pirātu bāzi.

1090. gadā Maltu iekaroja Sicīlijas [[Rožērs I]]. Četru gadsimtu laikā Maltas liktenis bija saistīts ar [[Sicīlijas karaliste]]s vēsturi.

1530. gadā imperators [[Kārlis V Hābsburgs|Kārlis V]] piešķīra Maltu bruņotajam joanītu ordenim, kas kopš tā laika pieņēma Maltas ordeņa vārdu. 1565. gadā joanīti spēja novērst turku uzbrukumu. Bruņinieku spēks gadu gaitā vājinājās.

1798. gadā Maltā ieradās Napoleona flote, kas bija ceļā uz Ēģipti. Napoleons lūdza drošu līci, lai papildinātu saldūdens krājumus. Pēc tam, kad bruņinieki atteicās apgādāt Napoleona floti ar ūdeni, viņš nosūtīja uz salu spēkus, kas apdraudēja galvaspilsētu Valletu. Lielmestrs Ferdinands fon Hompešs kapitulēja, un Napoleona armija palika uz salas vēl vairākas dienas, kuru laikā viņi izlaupīja daļu Maltas ordeņa bagātību. [[Napoleons Bonaparts|Napoleons]] izveidoja administratīvo kontroli Maltā, atstājot tajā gubernatoru un garnizonu, bet pats devas uz Ēģipti. Napoleons salā izveidoja liberālu tiesību sistēmu, kas bija līdzīga tai, kas attīstījās Francijā pēc revolūcijas. Tā aizstāja arhaisko feodālo tiesību sistēmu, kas līdz tam pastāvēja salā. Napoleons atbrīvoja 2000 Maltas vergus musulmaņus.

Maltieši sacēlās un ar neapoliešu un britu karaspēka palīdzību Francijas garnizonu piespieda kapitulēt. 1800. gada 5. septembrī briti okupēja Maltas galvaspilsētu Valletu un pacēla britu karogu. Malta kļuva par Lielbritānijas protektorātu. Anglis Aleksandrs Bols kļuva par salas militāro gubernatoru.
Saskaņā ar Parīzes miera līgumu 1814. gadā Malta tika nodota Lielbritānijai. Briti to pārveidoja par savu koloniju un jūras bāzi.

1921. gadā Malta ieguva pašpārvaldi.

1964. gadā Malta ieguva neatkarību no Lielbritānijas. Par republiku tā tika pasludināta 1974. gadā, bet līdz 1979. gadam Lielbritānijas spēki vēl atradās salā.

Malta pievienojās Eiropas Savienībai 2004. gadā pēc 2003. gada referenduma.

== Ekonomika ==
Maltas ekonomikas galvenās nozares ir tūrisms un ostu pakalpojumi. Malta ir viens no lielākajiem pasaules angļu valodas mācīšanās centriem un pieņem studentus no visas pasaules. Maltā ir arī vairāki lieli uzņēmumi, kuriem nepieciešams augsti kvalificēts darbaspēks: mikroshēmu ražošana (''ST Electronics''), banknošu drukāšana (''De La Rue''), gaisa kuģu tehniskā apkope (''Lufthansa Technics''), programmēšana utt. Malta ir populāra kino filmēšanas vieta. Maltā tika veidotas filmas "[[Gladiators (filma)|Gladiators]]", "[[Minhene (filma)|Minhene]]", "[[Da Vinči kods (filma)|Da Vinči kods]]" un citas.

Kopš 2008. gada 1. janvāra [[Maltas lira]]s vietā Malta apgrozībā ir ieviesusi eiro.

''Crafts Village'' ir populārs suvenīru tirgus, kas sastāv no daudziem paviljoniem, kur var iegādāties Maltas tautas amatniecības produktus. Malta ir pazīstama ar daudzkrāsainiem stikla izstrādājumiem.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Eiropa-aizmetnis}}

{{Eiropa}}
{{ES valstis}}
{{Nāciju sadraudzība}}

{{autoritatīvā vadība}}

[[Kategorija:Malta| ]]