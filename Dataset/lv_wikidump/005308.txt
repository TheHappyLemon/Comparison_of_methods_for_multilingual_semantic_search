[[Attēls:Tartu pk.PNG|thumb|250px|Tērbatas bīskapija.]]
[[Attēls:Terbatas_biskapija.jpg|thumb|250px|Terbatas bīskapa zīmogs (augšā pa kreisi) un Tērbatas pilsētas ģerbonis (augšā pa labi). Divi attēli ar Tērbatas bīskapa cietokšņiem - Tērbatas (augšā) un Neihauzenas (tagad [[Vastselīna]], apakšā). No Romas pāvestam dāvātā albuma "[[Terra Mariana]]".]]


'''Tērbatas bīskapija''', pirms tam saukta par '''Igaunijas bīskapiju''' (1211-1224) bija bīskapija [[Livonijas Konfederācija]]s sastāvā, kas pastāvēja no 1224. līdz 1558. gadam. Tā aizņēma mūsdienu [[Igaunija]]s [[Tartu apriņķis|Tartu]], [[Pelvas apriņķis|Pelvas]], [[Veru apriņķis|Veru]] un [[Jegevas apriņķis|Jegevas]] apriņķus.

Tērbatas bīskapiju izveidoja pēc tam, kad [[Alberts fon Bukshēvdens|bīskaps Alberts]] [[Tērbatas kauja (1224)|1224. gada Tērbatas kaujā]] uzvarēja Igaunijas un Līvzemes kņazu [[Vjačko]] un pārņēma varu Tērbatas pilsētā.

== Vēsture ==
Pirmais bīskaps bija [[Hermanis fon Bukshēvdens]], [[Livonija]]s bīskapa [[Alberts fon Bukshēvdens|Alberta]] brālis. Pirms tam jau [[1211]]. gadā bija izveidota Igaunijas bīskapija un sākotnējais Igaunijas bīskapa krēsls atradās [[Lihula|Lihulā]] Rietumigaunijā. [[1224]]. gadā bīskaps saņēma valdīšanā zemes Dienvidigaunijā un savu sēdekli pārcēla uz [[Tērbata|Tērbatu]]. Bīskapijas valdījumā atradās galvenokārt [[Ugaunieši|ugauniešu]] apdzīvotās zemes. [[1242]]. gadā bīskapa Hermaņa vadītos vācu krustnešu un ugauņu apvienotos spēkus uz [[Peipusa ezers|Peipusa ezera]] ledus sakāva [[Novgorodas kņazi|Novgorodas kņaza]] [[Aleksandrs Ņevskis|Aleksandra Ņevska]] karaspēks ([[Ledus kauja]]). 

[[Karš ar Lietuvu un Novgorodu un Lotigolas atgūšana (1262-1282)|Lietuvas-Livonijas kara (1262-1282)]] sākumā notika jauns [[Novgorodas krievu karagājiens uz Tērbatu (1262)|krievu karaspēka uzbrukums (1262)]] Tērbatas bīskapijai. Iebrucēji sakāva bīskapijas karaspēku un nodedzināja Tērbatas pilsētu līdz pamatiem. Bīskaps līdz ar domkungiem patvērās pilī, kuras aplenkumu pārtrauca Livonijas ordeņa bruņinieku uzbrukums. 1268. gada februārī Tērbatas bīskaps Aleksandrs vadīja karagājienu pret [[Viruzeme|Viruzemē]] iebrukušo krievu karaspēku un krita [[Rakveres kauja|kaujā pie Rakveres]]. 

[[14. gadsimts|14. gadsimta]] beigās par Tērbatas bīskapu kļuva [[Dītrihs Damerovs]]. Viņš bija [[Livonijas ordenis|Livonijas ordeņa]] pretinieks un kopā ar [[Lietuvas dižkunigaitija|Lietuvu]], [[Mēklenburga|Mēklenburgu]] un [[Vitāliešu brāļi]]em izveidoja koalīciju pret ordeni. Viņš pat lūdza [[Anglija]]s karali [[Ričards II (Anglijas karalis)|Ričardu II]] ņemt Tērbatas bīskapiju savā aizsardzībā. [[1379]]. gadā ordeņa spēki iebruka bīskapijā, taču neguva panākumus. Konfliktā uzvarēja bīskapija un ordenis zaudēja tiesības prasīt bīskapiem piedalīšanos tā militārajās kampaņās.

[[16. gadsimts|16. gadsimtā]] pretenzijas uz bīskapijas pārvaldītajām zemēm izteica [[Maskavija]] un tas kļuva par vienu no [[Livonijas karš|Livonijas kara]] izcelšanās iemesliem. Cars [[Ivans IV]] pieprasīja bīskapijai maksāt lielus meslus 40 000 dālderu apjomā. Bīskapija sarunu ceļā centās samazināt meslu apjomu, taču bez panākumiem, tādēļ izcēlās karš. [[1558]]. gadā krievu spēki ieņēma [[Tērbata|Tērbatu]] un bīskapija pārstāja eksistēt.

Pēc [[Livonijas karš|Livonijas kara]] 1582. gadā [[Krievijas cariste]]s atteicās no Tērbatas (Jurjevas) un tika izveidots Tērbatas prezidijs, vēlāk [[Tērbatas vaivadija]] (1598-1620) Livonijas [[Pārdaugavas hercogiste]]s teritorijā.

== Tērbatas bīskapi ==
[[Attēls:Johans Bertkovs.jpg|thumb|250px|Bīskapa Johana Bertkova [[šiliņš]].]]
[[Attēls:Dītrihs Hake.jpg|thumb|250px|Bīskapa Dītriha Hakes šiliņš.]]
[[Attēls:Kristiāns Bomhovers.jpg|thumb|250px|Bīskapa Kristiāna Bomhovera [[vērdiņš]].]]
* [[Hermanis fon Bukshēvdens]] (''Hermann von Buxhöwden'', 1224–48), pirms tam Igaunijas ([[Lihula]]s) bīskaps. Piedalījās [[Ledus kauja|Ledus kaujā]]
* bez bīskapa (1247 - 1251)
* Bernhards I (1251 - 1263), vadīja [[Novgorodas krievu karagājiens uz Tērbatu (1262)|Tērbatas aizstāvēšanu (1262)]]
* [[Aleksandrs (Tērbatas bīskaps)|Aleksandrs]] (''Alexander'', 1263–68), krita [[Rakveres kauja|Rakveres kaujā]]
* Frīdrihs no Hāzeldorfas (''Friedrich von Haseldorf'', 1268–88), piedalījās [[Karuzes kauja|Karuzes kaujā]]
* Bernhards II (1289–1302)

* Dītrihs Fishūzens (''Dietrich Vyshusen'', 1302–12)
* Nikolajs (''Nikolaus'', 1312–23)
* Engelberts no Doles (''Engelbert von Dolen'', 1323–41)
* Vescels (''Wescelus'', 1342–1344)
* Johans Fishūzens (''Johannes Viffhusen'', 1346–73)
* Heinrihs no Feldes (''Heinrich von Velde'', 1373–78)
* Dītrihs Damerovs (''Dietrich Damerow'', 1378–1400)

* Heinrihs Vrangelis (''Heinrich Wrangel'', 1400–10)
* Bernhards Bīlovs (''Bernhard Bülow'', 1410–13)
* Dītrihs Reclers (''Dietrich Retzler'', 1413–41)
* Bartolomejs Savijerve (''Bartholomäus Savijerwe'', 1441–59)
* Helmihs no Malinkrotas (''Helmich von Mallinkrodt'', 1459–68)
* Andrejs Peplers (''Andreas Pepler'', 1468–73)
* Johans Bertkovs (''Johannes Bertkow'', 1473–85)
* Dītrihs Hake (''Dietrich Hake'', 1485–98)

* Johans no Straupes (''Johannes von der Rope'', 1499–1505)
* Gerhards Šrove (''Gerhard Schrove'', 1505–13)
* Johans Duisburgs (''Johannes Duesborg'', 1513–14)
* Kristiāns Bomhovers (''Christian Bomhower'', 1514–18)
* Johans Blankenfelds (''Johannes Blankenfeld'', 1518–27)
* Johans Bejs (''Johannes Bey'', 1528–43)
* Jobsts no Rekes (''Jobst (Jodokus) von der Recke'', 1544–51)
* Hermanis Vesels (''Hermann Wesel'', 1552–60)

== Ārējās saites ==
* [https://web.archive.org/web/20160304071731/http://terramariana.du.lv/lv/images/image?id=116 Tērbatas bīskapijas karte no Latvijas vēstures atlanta]
{{Livonijas konfederācija}}
[[Kategorija:Igaunijas vēsture]]
[[Kategorija:Tērbatas bīskapija]]
[[Kategorija:Livonija]]
[[Kategorija:Romas katoļu bīskapijas]]
[[Kategorija:Tartu]]