{{TCPIPmodelis}}
'''Tērzēšanas retranslēšana tīklā Internet''', '''Internetā retranslētā tērzēšana''' jeb '''IRC''' ({{val-en|Internet Relay Chat}})<ref>{{AkadTerm|term=IRC|lang=LV}}</ref> ir tūlītējās saziņas veids, izmantojot [[Internets|Internetu]]. Tas ir pamatā radīts grupu (''viens ar vairākiem'') saziņai diskusiju forumos, sauktos par ''kanāliem'', taču atļauj arī divpusēju (''viens ar vienu'') saziņu.

IRCu 1988. gada augusta beigās radīja [[Jarko Oikarinens]] (ar segvārdu "WiZ"), kā programmas [[MUT]] (daudzlietotāju [[Talk]]) aizstājēju [[BBS|ziņojumu dēļa sistēmai]] OuluBox [[Somija|Somijā]].

IRC ir [[klients-serveris|klienta servera]] arhitektūras bāzēts protokols. Klienti pieslēdzas serverim (pēc noklusējuma uz 6667 [[TCP]] portu) un var nosūtīt un saņemt ziņojumus. Ziņojumus var iedalīt divās grupās:
* kanāla ziņjumi, kurus nosūta visam kanālam (un kurus automātiski saņem no jebkura cita tajā kanālā esoša lietotāja)
* privātie ziņojumi (tai skaitā CTCP), kurus lietotāji nosūta cits citam.
Serveru noslodze parasti bija relatīvi neliela (ņemot vērā lietotāju skaitu), taču bija ļoti liels daudzums lietotāju savienojumu. Lai palielinātu ietilpību, IRC serverus saslēdz IRC tīklā: vairākus serverus savieno savā starpā un tie pārsūta datus cits citam (tādā veidā lietotājs no viena servera var aizsūtīt ziņojumu lietotājam citā serverī).

Lai pieslēgtos pie IRC serveriem, lieto programmas, kuras sauc par IRC klientiem. Populārākais IRC klients [[microsoft windows|windows]] videi ir mIRC. Dažos [[tīmekļa pārlūks|tīmekļa pārlūkos]] arī ir iebūvēts IRC klients ([[opera (browseris)|opera]]). Daudzi IRC klienti atbalsta ziņojumu nosūtīšanu (un saņemšanu no) citiem klientiem izmantojot tā saukto DCC protokolu. Šajā gadījumā dati tiek sūtīti no viena klienta otram, apejot serveri. Tas ļauj pārsūtīt failus, novērš iespēju serverim pārtvert ziņojumus, apiet servera cenzūru un/vai ātruma ierobežojumus (''flood limit'').

== Skatīt arī ==
* [[Tīkla pāršķēlums]] (''netsplit'')

== Atsauces ==
{{atsauces}}

{{IT-aizmetnis}}

[[Kategorija:Interneta protokoli]]
[[Kategorija:Programmatūra]]