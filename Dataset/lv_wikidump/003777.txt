{{infokaste+}}
[[Attēls:Jean Giraudoux 1927.jpg|thumb|250px|Žans Žirodū]]
'''Ipolits Žans Žirodū''' ({{val|fr|Hippolyte Jean Giraudoux}}, dzimis 1882.g. 29. oktobrī, miris 1944.g. 31. janvārī) bija franču rakstnieks, viens no nozīmīgākajiem [[intelektuālā drāma|intelektuālās drāmas]] pārstāvjiem.

== Biogrāfija ==

Žirodū ir dzimis Bellakā. [[Parīze|Parīzē]] viņš pabeidza Pedagoģisko institūtu, kā arī darbojās periodikā. Jaunībā Žirodū daudz ceļoja (viņš apceļoja [[Vācija|Vāciju]], [[Itālija|Itāliju]], [[Balkānu pussala|Balkānu pussalu]], [[Kanāda|Kanādu]], kā arī [[Amerikas Savienotās Valstis|ASV]], kur gadu pasniedza [[Hārvarda Universitāte|Hārvardas Universitātē]]).

Pirmā pasaules kara laikā Žirodū bija pretošanās kustības biedrs, divreiz frontē tika ievainots un saņēma [[Goda Leģiona ordenis|Goda Leģiona ordeni]] (''Légion d'honneur''). Pēc kara Žirodū ieņēma nozīmīgus amatus Francijas ārlietu ministrijā. Sākoties Otrajam pasaules karam, Žirodū bija Informācijas ministrs Eduāra Daladjē (''Edouard Daladier'') valdībā.

== Literārā darbība ==

Literatūrā Žirodū ienāca kā prozaiķis, rakstīja stāstus un romānus. Jau viņa agrīnie darbi ieguva lielu atzinību. 1928. gadā Žirodū sāka darboties dramaturģijā (viņš uzrakstīja pavisam 15 lugas), rakstījis arī kinoscenārijus. 1928. gadā Žirodū sastapa [[Luijs Žuvē|Luiju Žuvē]], kurš vēlāk iestudēja 13 Žirodū lugas.

Žirodū lugu sižeti bieži balstīti mitoloģijā; efekts tiek panākts, pretnostatot tradicionālo sižetu un autora interpretāciju.

== Bibliogrāfija ==
{{nepilns saraksts}}
* "Burvīgā Klio" (''Adorable Clio'', 1920)
* "Zigfrīds un Limuzēna" (''Siegfried et le Limousin'', 1922, romāns)
* "Žiljeta vīriešu zemē" (''Juliette au pays des hommes'', 1924)
* "Bella" (''Bella'', 1926, romāns)
* "Zigfrīds" (''Siegfried'', 1928, luga)
* "Amfitrions 38" (''Amphitryon 38'', 1929, luga)
* "Judīte" (''Judith'', 1931, luga)
* "Sentimentālā Francija" (''La France sentimentale'', 1932, romāns)
* "Pieci Lafontēna kārdinājumi" (''Les cinq Tentations de La Fontaine'', 1938)
* "Intermeco" (''Intermezzo'', 1933, luga)
* "Trojas kara nebūs" (''La guerre de Troie n'aura pas lieu'', 1935, luga)
* "Elektra" (''Électre'', 1937, luga)
* "Undīne" (''Ondine'', 1939, luga)
* "Sodoma un Gomora" (''Sodome et Gomorrhe'', 1943, luga)
* "Vājprātīgā no Šaijo" (''La Folle de Chaillot'', 1943, luga)

{{autoritatīvā vadība}}

{{DEFAULTSORT:Žirodū, Žans}}
[[Kategorija:1882. gadā dzimušie]]
[[Kategorija:1944. gadā mirušie]]
[[Kategorija:Augšvjennā dzimušie]]
[[Kategorija:Franču rakstnieki]]
[[Kategorija:Franču valodā rakstošie]]
[[Kategorija:Francijas dramaturgi]]
[[Kategorija:Ar Goda Leģiona ordeni apbalvotie]]