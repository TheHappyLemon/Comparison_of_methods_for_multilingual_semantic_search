{{Izolēts raksts|date=2010. gada janvārī,}}
{{nosaukums slīprakstā}}
'''''Balticconnector''''' ir divvirzienu [[dabasgāze]]s cauruļvads starp [[Igaunija|Igauniju]] un [[Somija|Somiju]]. Tas oficiāli tika atklāts 2019. gada 11. decembrī.<ref name="DB 2019.12" /> Cauruļvada infrastruktūru kopīgi pārvalda uzņēmumi ''Baltic Connector Oy'' Somijā un ''[[Elering]]'' Igaunijā.

Gāzes vada 77 km garais zemūdens posms ieguldīts [[Somu līcis|Somu līča]] dibenā no [[Inko]] Somijā līdz [[Paldiski]]em Igaunijā. ''Balticconnector'' sauszemes cauruļvada garums Somijā ir 21 km, bet Igaunijā — 55 km; tas savieno abu valstu dabasgāzes pārvades sistēmas.<ref name="DB 2019.12" />

Projekta izmaksas bija 250 miljonus eiro, no tām 75 % tika segtas ar [[Eiropas Savienība]]s Eiropas infrastruktūras savienošanas instrumenta ''Connecting Europe Facility'' (''CEF'') līdzfinansējumu.<ref name="DB 2019.12" />

2023. gada 8. oktobrī pēc pusnakts ''Balticconnector'' slēdza sakarā ar pēkšņu spiediena kritumu. Zemūdens cauruļvada un telekomunikāciju kabeļa bojājums bija radies ārējas darbības rezultātā, raisot aizdomas par [[Krievija]]s iesaisti. To Krievijas puse noliedza.<ref>[https://www.lsm.lv/raksts/zinas/arzemes/13.10.2023-putins-noliedz-krievijas-saistibu-ar-bojajumiem-gazesvadam-balticconnector.a527772/ Putins noliedz Krievijas saistību ar bojājumiem gāzesvadam «Balticconnector»] lsm.lv 2023. gada 13. oktobrī</ref> 

== Vēsture ==
Dabasgāzes cauruļvada savienojumu starp Somiju un Igauniju ierosināja Somijas dabasgāzes uzņēmums ''[[Gasum]]'' sadarbībā ar Igaunijas uzņēmumu ''[[Eesti Gaas]]''. Pēc ES trešā enerģētikas tiesību aktu kopuma īstenošanas (atdalot gāzes pārvades funkcijas no tirgošanas funkcijām), ''Eesti Gaas'' projektā aizstāja tā meitas uzņēmums ''EG Võrguteenus''. Vēlāk ''EG Võrguteenus'' apvienojās ar Igaunijas elektrības pārvades sistēmas operatoru ''[[Elering]]''.

2015. gada oktobrī ''Gasum'' atteicās no projekta, apšaubot tā komerciālo dzīvotspēju. To aizstāja Somijas valstij piederošais uzņēmums ''Baltic Connector Oy''.

Priekšizpēte tika pabeigta 2007. gada maijā. Provizoriska ietekmes uz vidi novērtējuma programma tika īstenota 2010. gadā. Eiropas Komisija 2010. gadā finansēja izpēti par iespēju izveidot daudzveidīgāku dabasgāzes tīklu Baltijas jūras reģionā, kas ietvēra arī projektu ''Balticconnector''. 2013. gada novembrī tika sākti jūras gultnes pētījumi.

Būvniecības līgums starp ''Elering'' un ''Baltic Connector'' tika parakstīts 2016. gada 17. oktobrī. Projekta pamatakmens ielikšanas ceremonija notika 2018. gada 8. jūnijā Inko, un tajā piedalījās Igaunijas ekonomikas un infrastruktūras ministre [[Kadri Simsona]], Somijas vides un enerģētikas ministrs [[Kimmo Tīlikainens]], Eiropas Komisijas loceklis [[Jirki Katainens]] un ''Elering'' un ''Baltic Connector Oy'' pārvaldnieki. Cauruļvada guldīšana jūras dibenā sākās 2019. gada 20. maijā Inko un tika pabeigta 2019. gada 24. jūnijā; šo darbu veica Šveices uzņēmuma ''[[Allseas]]'' cauruļu ieguldīšanas kuģis ''Lorelay''.<ref name="offshore-mag 2019.06" /> Jūras daļas cauruļvada nosegšana tika pabeigta 2019. gada 12. jūlijā. Cauruļvadse tika testēts, iztukšots un izžāvēts 2019. gada jūlijā un augustā. Vēlāk 2019. gadā tas tika savienots ar sauszemes tīkliem.

''Balticconnector''  oficiāli tika atklāts 2019. gada 11. decembrī.<ref name="DB 2019.12" />

== 2023. gada incidents ==
Naktī uz 2023. gada 8. oktobri "Balticconnector" slēdza gāzes noplūdes dēļ. Pirms slēgšanas gāze zemūdens cauruļvadu plūda no Somijas uz Igauniju, tās lielāko daļu nogādājot Inčukalna gāzes krātuvē Latvijā. 20. oktobrī Somijas policija pavēstīja, ka izmeklēšanā par bojājumu nodarīšanu gāzesvadam uzmanības fokusā ir kuģis ''"Newnew Polar Bear"'', kas reģistrēts zem [[Honkonga]]s karoga.<ref>[https://www.lsm.lv/raksts/zinas/arzemes/21.10.2023-somijai-aizdomas-par-kinas-kuga-saistibu-ar-gazesvada-balticconnector-bojajumiem.a528697/ Somijai aizdomas par Ķīnas kuģa saistību ar gāzesvada «Balticconnector» bojājumiem] lsm.lv 2023. gada 21. oktobrī</ref>
24. oktobrī Somijas Nacionālais izmeklēšanas birojs ziņoja, ka gāzesvads bojāts ar kuģa ''"Newnew Polar Bear"'' enkuru. Jūras satiksmes dati liecināja, ka šis kuģis šķērsoja "Balticconnector" cauruļvada teritoriju tieši tajā brīdī, kad cauruļvada zonā reģistrēja skaļu troksni.<ref>[https://www.lsm.lv/raksts/zinas/arzemes/24.10.2023-somijas-izmekletaji-balticconnector-gazesvada-bojajumus-vareja-izraisit-kiniesu-kuga-enkurs.a529045/?utm_source=lsm&utm_medium=theme&utm_campaign=theme Somijas izmeklētāji: «Balticconnector» gāzesvada bojājumus varēja izraisīt ķīniešu kuģa enkurs] lsm.lv 2023. gada 24. oktobrī</ref> 

<gallery>
Balticconnector-damage-2023.jpg|Bojātā gāzesvada un kabeļa daļa
Baltic Fulmar (ship, 2005) IMO 9313204, Maasmond, Port of Rotterdam pic4.JPG|Aizdomās turētais kravas kuģis, kas neilgi pirms incidenta bija pārdēvēts    
</gallery>

== Atsauces ==
{{atsauces|refs=
<ref name="DB 2019.12">[http://www.db.lv/zinas/oficiali-atklats-igaunijas-un-somijas-divvirzienu-dabasgazes-caurulvads-balticconnector-493742 Oficiāli atklāts Igaunijas un Somijas divvirzienu dabasgāzes cauruļvads Balticconnector] Žanete Hāka, dienas Bizness, 11.12.2019</ref>
<ref name="offshore-mag 2019.06">[https://www.offshore-mag.com/pipelines/article/14035322/lorelay-completes-balticconnector-offshore-pipelay Lorelay completes Balticconnector offshore pipelay] offshore-mag.com, Jun 25th, 2019</ref>
}}

== Ārējās saites ==
* [https://elering.ee/en/balticconnector/ ''Balticconnector''] (''Elering'' tīmekļa vietne)
* [http://balticconnector.fi/en/the-project/ ''Balticconnector''] {{Webarchive|url=https://web.archive.org/web/20191211172158/http://balticconnector.fi/en/the-project/ |date={{dat|2019|12|11||bez}} }} (''Baltic Connector Oy'' tīmekļa vietne)


[[Kategorija:Baltijas jūra]]
[[Kategorija:Gāzes cauruļvadi]]
[[Kategorija:Igaunijas saimniecība]]
[[Kategorija:Somijas saimniecība]]