[[Attēls:NGC_4319_I_HST2002.jpg|thumb|250px|[[Habla kosmiskais teleskops|Habla kosmiskā teleskopa]] attēls ar spirālisko [[galaktika|galaktiku]] [[NGC 4319]] un kvazāru ''Markarian 205'' (augšējā labajā stūrī). Galaktika atrodas 80 miljonu [[gaismas gads|gaismas gadu]] attālumā, bet kvazārs — apmēram 1 miljarda gaismas gadu attālumā, turklāt tas ir viens no Zemei tuvākajiem kvazāriem]]
'''Kvazārs''' ir [[Aktīvās galaktikas|aktīvas galaktikas]] kodols tā attīstības sākuma stadijā. Tas izstaro milzīgi lielu [[enerģija|enerģiju]]. Kvazāri ir vieni no jaudīgākajiem objektiem [[Visums|Visumā]]. Vēl jaudīgākas ir tikai [[hipernova]]s, taču tās staro tikai dažas sekundes, kamēr kvazāri darbojas pastāvīgi.

Termins 'kvazārs' cēlies no angļu valodas un nozīmē 'zvaigznei līdzīgs objekts' ('''''quas'''i-stell'''ar''' object''). Pirmais šo nosaukumu pielietoja ķīniešu izcelsmes ASV [[astrofiziķis]] ''[[Hong-Yee Chiu ]]''.

Kvazāri veidojās, kad pirms miljardiem gadu [[tumšā matērija|tumšās matērijas]] sakopojumu [[gravitācija]] pievilka apkārt esošo "parasto" gāzveida matēriju (galvenokārt [[ūdeņradis|ūdeņradi]]). Radās gigantiskas "superzvaigznes", miljoniem reižu smagākas par parastajām. Šādas masīvas zvaigznes ļoti ātri iztērēja savus kodoldegvielas krājumus, un gravitācija tās saspieda, veidojoties masīviem [[melnais caurums|melnajiem caurumiem]]. Apkārtējā gāze joprojām turpina plūst uz šiem melnajiem caurumiem, formējot [[akrēcijas disks|akrēcijas diskus]] un atbrīvojot lielus enerģijas daudzumus. Kvazāra starojums var  desmitiem un simtiem reižu pārsniegt mūsu [[Piena Ceļš|Piena Ceļa]] galaktikas kopējo starojumu, tajā pašā laikā kvazāra leņķiskie izmēri ir niecīgi. Tā kā kvazāri atrodas ļoti tālu, tiem piemīt liela kosmoloģiskā [[sarkanā nobīde]], tādēļ, no Zemes raugoties, tie diezgan daudz izstaro [[radioviļņi|radioviļņu]] diapazonā, bet visvairāk — spektra [[infrasarkanais starojums|infrasarkanajā daļā]].<ref>Juris Žagars, Ilgonis Vilks. ''Astronomija augstskolām''. Rīga : LU Akadēmiskais apgāds, 2005, 245. lpp. {{ISBN|9984-770-60-5}}</ref> Tajā pašā laikā kvazāriem to milzīgās masas dēļ ir novērojama arī papildu sarkanā nobīde gravitācijas ietekmē, kā to paredzēja [[Alberts Einšteins]] savā [[Vispārīgā relativitātes teorija|vispārīgajā relativitātes teorijā]].

== Skatīt arī ==
* [[Galaktika]]
* [[Melnais caurums]]

== Atsauces ==
{{commonscat|Quasars|kvazāri}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{astronomija-aizmetnis}}

{{autoritatīvā vadība}}

[[Kategorija:Astronomiski objekti]]