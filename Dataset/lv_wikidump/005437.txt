{{BioTakso infokaste
| attēls =Trichoptera_caddisfly_1.jpg
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| klase =Insecta
| klase_lv =Kukaiņi
| apakšklase=Pterygota
| apakšklase_lv=Spārneņi
| infraklase=Neoptera
| infraklase_lv=Jaunspārņi
| kārta =Trichoptera
| kārta_lv =Maksteņu kārta
| iedalījums=
* {{TaksoSaite|Annullipalpia}}
* {{TaksoSaite|Integripalpia}}
| kategorijas =nē
}}
'''Makstenes''' (''Trichoptera'') ir vidēji lieli un sīki, retumis lieli [[kukaiņi]]. Dabā tās ir neuzkrītošas - brūnganas, pelēcīgas, melnīgsnējas, iedzeltenas, turklāt dienā parasti nelido un pat slēpjas. Ieraugot sēdošu maksteni, vispirms ievērojam tās jumtveidā sakļautos priekšspārnus, kas visbiežāk ir dažādkrāsaini, tomēr vienmuļi raibi, stingrāki nekā platākie, bezkrāsainie, caurspīdīgie pakaļspārni. Amatierentomologi visumā neizskatīgās makstenes kolekcionē daudz retāk nekā krāšņos tauriņus vai vispār nevāc.
Maksteņu ķermenis un [[priekšspārni]] ir klāti ar matiņiem vai sariņiem (no tā radies zinātniskais un agrākais latviskais nosaukums matspārņi vai sarspārņi). Pieaugušās makstenes nebarojas, jo to mutes orgāni panīkuši un tām nav sūcējsnuķīša kā [[tauriņi]]em, tomēr tās var uzņemt šķidrumu (ūdeni, nektāru).
[[Kāpuri]] (makšķernieku "ūdenstārpi") dzīvo visdažādākās ūdenstilpēs. Parasti slēpjas līdznēsājamās mājiņās jeb makstīs (no tā nosaukums), kuras veido no smilšu graudiņiem, akmentiņiem, gliemju čaulām, augu daļām, retāk tikai no tīmekļu dziedzeru sekrēta. Vairākas tekošo ūdeņu sugas (ģints Hydropsyche u.c.) veido no tīmekļu pavedieniem slēptuves un ķeramtīklus, kuros straume sanes barību - detrītu, sīkaļģes, sīkvēzīšus, sīkus ūdenskukaiņu kāpurus u.c. Vairāku plēsīgu sugu kāpuri (ģints Rhyacophila) neveido nekādas slēptuves, dzīvo brīvi straujos ūdeņos zem akmeņiem. Maksteņu kāpuru vispārīgais barības spektrs ir ļoti plašs: [[detrīts]], [[aļģes]] (planktoniskās, uzauguma, pavedienu), augstākie [[augi]] ([[sūnas]], elodejas, glīvenes u.c.), sīki [[dzīvnieki]] (sīkvēzīši, [[viendienītes|viendienīšu]], [[strautenes|strauteņu]], [[trīsuļodi|trīsuļodu]] u.c. ūdenskukaiņu kāpuri utt), trūdošas [[lapas]], pat trūdoša [[koksne]] (no tās izmanto [[sēnes|sēņu]] [[micēlijs|micēliju]]), dažas sugas parazitē [[sūkļi|sūkļos]]. Maksteņu kāpuri, savukārt, ir svarīga daudzu zivju barība.
== Pētījumi Latvijā ==
Liepājā dzīvojošais entomologs un botāniķis, pēc profesijas acu ārsts, P.Lakševics bija pirmais, kas sniedza visai pilnīgu pārskatu par Latvijas maksteņu faunu /P.Lackschewitz, 1922, 1929/. Viņš atklāja 153 sugas. Vēlākā laikā makstenes pētīja O.Kačalova un Z.Spuris. Daži viņu svarīgākie darbi ir par makstenēm Usmas ezerā, maksteņu lomu zoobentosā, pārskats par makstenēm upēs /Kačalova, 1960, 1966, 1969, 1972/, par makstenēm ezeros un [[Daugava]]s lejtecē, par makstenēm sakarā ar zooģeogrāfiju /Spuris, 1971; Cnypnc, 1962, 1964a, 1967, 1970/. Līdz šim Latvijā konstatētas 188 maksteņu sugas /Spuris, 1989/.
== Aizsardzība ==
[[Latvijas Sarkanā grāmata|Latvijas Sarkanajā grāmatā]] pagaidām ierakstītas 2 sugas (Arctopsyche ladogensis, Semblis phalaenoides). Turpmāk derētu ierakstīt vēl dažas: nelielo, straujos ūdeņos paretam sastopamo {{TaksoSaite|Chimarra marginata}}, ko raksturo priekšspārnu zeltdzeltenā ārmala, un visas avotu un to notektērcīšu iemītnieces, kopā vismaz 8 sugas.
== Klasifikācija ==
Pasaulē līdz 1970. gadam jau bija aprakstītas 6360 sugas /Spuris, 1971/. Tagad zināmas vairāk nekā 8000 sugas, taču īstais sugu skaits droši vien ir vismaz dubultīgs.

{{TaksoSaite|Trichoptera|Maksteņu kārta}}
* apakškārta {{TaksoSaite|Annullipalpia}}
** dzimta {{TaksoSaite|Rhyacophilidae}}
** dzimta {{TaksoSaite|Glossosomatidae}}
** dzimta {{TaksoSaite|Hydroptilidae}}
** dzimta {{TaksoSaite|Philopotamidae}}
** dzimta {{TaksoSaite|Hydropsychidae}}
** dzimta {{TaksoSaite|Polycentropidae}}
** dzimta {{TaksoSaite|Psychomyiidae}}
** dzimta {{TaksoSaite|Ecnomidae}}
* apakškārta {{TaksoSaite|Integripalpia}}
** dzimta {{TaksoSaite|Phryganeidae}}
** dzimta {{TaksoSaite|Brachycentridae}}
** dzimta {{TaksoSaite|Limnephilidae}}
** dzimta {{TaksoSaite|Goeridae}}
** dzimta {{TaksoSaite|Tremmatidae}}
** dzimta {{TaksoSaite|Lepidostomatidae}}
** dzimta {{TaksoSaite|Leptoceridae}}
** dzimta {{TaksoSaite|Sericostomatidae}}
** dzimta {{TaksoSaite|Beraeidae}}
** dzimta {{TaksoSaite|Odontoceridae}}
** dzimta {{TaksoSaite|Molannidae}}
== Ārējās saites ==
{{Commonscat|Trichoptera}}
* [http://latvijas.daba.lv/dzivnieki/posmkaaji/kukainhi/makstenes/ Makstenes]
* [https://web.archive.org/web/20061001232003/http://www.lubi.edu.lv/les/Trichoptera.htm Latvijas maksteņu saraksts]

{{autoritatīvā vadība}}

[[Kategorija:Maksteņu kārta| ]]