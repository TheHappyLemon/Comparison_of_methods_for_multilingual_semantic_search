'''Fotoelements''' — ierīce, kuras elektriskie parametri mainās [[gaisma]]s starojuma iedarbībā. Par fotoelementiem parasti lieto:
* Fotopretestības - ierīces kuru elektriskā pretestība samazinās, palielinoties apgaismojumam. Šie ir lēti un izplatīti fotoelementi, tie gan nav pārāk jūtīgi. Fotopretestības lieto gaismas sensoros apgaismojuma mērīšanai.
* Fotodiode - diode, kuras p-n pāreju ir iespējams apgaismot. Fotodiodes shēmā var pieslēgt tieši vai sprostvirzienā. Pieslēdzot tieši, fotodiode darbojas kā [[saules baterija]] (ražo elektrību), šādā veidā tā ir mazāk jutīga kā pieslēdzot sprostvirzienā. Pieslēdzot sprostvirzienā, fotodiodei ir ļoti liela elektriskā prestestība, kas samazinās, palielinoties apgaismojumam. Fotodiodes ir jutīgākas par fotopretestībām un tās lieto optiskajās komunikāciju ierīcēs (optisko disku nolasītāju, optisko šķiedru komunikācijās).
* Fotoelektronu daudzkāršotājs - gaismjutīga elektronu lampa. Šīs ierīces ir ļoti jutīgas un spēj atšķirt pat atsevišķus fotonus. Šie ir visjutīgākie fotodetektori, taču tie ir visai sarežģīti un, kur iespējams, tos aizvieto ar fotodiodēm.
* Termiskie detektori - fotoelementi, kas mēra sasilšanu no absorbētas gaismas. Tie parasti ir diezgan mazjutīgi, taču tie var būt ar vienmērīgu jutību dažādas krāsas gaismai.

Fotoelementus plaši lieto zinātnē un tehnikā ([[televīzija|televīzijā]], skaņu filmās, automātikā un mērtehnikā). [[germānijs|Germānija]] un [[silīcijs|silīcija]] fotoelementus izmanto [[atombaterija|atombaterijās]] un [[saules baterija|saules baterijās]].

== Skatīt arī ==
* [[Fotoefekts]]

{{Elektroniskie komponenti|state=expanded}}

[[Kategorija:Tehnika]]