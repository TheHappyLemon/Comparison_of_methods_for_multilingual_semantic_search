{{Karaliskas personas infokaste
| vārds               =Ķēstutis
| vārds_orģ           = ''Kęstutis/Кейстут''
| attēls              =Kiejstut seal 1379.PNG
| apraksts              =Ķēstuta attēls uz viņa zīmoga (1379)<br />Apliecošais uzraksts:<br />
"S[igilum] KYNSTVTTE DVX + DE + TRACKEN"
| amats               =[[Lietuvas dižkunigaitis]]
| priekštecis         =[[Jagailis]] 
| pēctecis            =[[Jagailis]]
| term_sākums         =[[1381]]. gads
| term_beigas         =[[1382]]. gads
| coronation          =
| dzim_dati           =[[1297]]. gads
| dzim_vieta          =
| dzīves_vieta        =
| mir_dati            ={{mdv2|1382|8|15|1297||}}
| mir_vieta           =[[Krēva]], [[Lietuvas lielkņaziste]]<br>([[Kreva]], [[Smarhoņas rajons]], [[Grodņas apgabals]], {{BLR}})
| tēvs                =[[Ģedimins]]
| māte                =
| dinastija           =[[Ģedimina dinastija]]
| dzīvesb             =
*?
*[[Biruta (Lietuvas valdniece)|Biruta]]
| bērni               =
{{hidden|vismaz 6 dēli un 3 meitas|
{{plainlist|
* '''dēli'''
* Vaidots
* Vaišvils
* Būtauts
* [[Vītauts Dižais]]
* Tautvils
* [[Žigimants]]
* '''meitas'''
* Mikova
* Danute
* Rimgaila
}}
}}
| reliģija            =
| apglabāts           =
| paraksts            =
| piezīmes            =
}}

'''Ķēstutis''', agrāk arī '''Ķeistūts'''<ref>{{Tīmekļa atsauce |url=http://www.historia.lv/alfabets/R/ru/rusovs_baltasars/teksts/02.01.htm |title=Rusova hronikas tulkojums |access-date={{dat|2011|07|25||bez}} |archiveurl=https://web.archive.org/web/20130114221930/http://www.historia.lv/alfabets/R/ru/rusovs_baltasars/teksts/02.01.htm#021 |archivedate={{dat|2013|01|14||bez}} }}</ref> ({{val|lt|Kęstutis}}, {{val|be|Кейстут}}, {{lang-la|Kynstutte}}) bija Lietuvas dižkunigaiša [[Ģedimins|Ģedimina]] dēls (dzimis [[1297. gads|1297]]. gadā, miris {{dat|1382|8|15}}). No 1341. līdz 1382. gadam Ķēstutis bija [[Traķu kunigaitija|Traķu kunigaitis]], bet no 1381. līdz 1382. gadam — [[Lietuvas dižkunigaitis]].

Laikā no 1342. līdz 1382. gadam Ķēstutis vadīja vairāk nekā 40 karagājienus uz Livoniju un Prūsiju un atvairīja apmēram 70 [[Vācu ordenis|Vācu ordeņa]] un 30 [[Livonijas ordenis|Livonijas ordeņa]] karagājienus uz Lietuvu. Atkārtoti veda sarunas ar Romas pāvestu (1349., 1351.) un [[Svētā Romas impērija|Svētās Romas impērijas]] ķeizaru (1358., 1373.) par iespēju kristīties, kronēties un atjaunot [[Mindaugs|Mindauga]] laika Lietuvas karaļvalsti. 1358. gadā Ķēstutis pieprasīja, lai Lietuvai pievienotu [[Austrumprūsija|Prūsijas]] (uz ziemeļiem no Prēgeles upes), [[Kurzeme]]s, [[Zemgale]]s un [[Latgale]]s zemes, bet [[Vācu ordenis]] tiktu pārcelts uz stepēm dienvidos no krievu zemēm cīņai pret [[tatāri]]em.<ref>Mugurēvičs, Ēvalds (tulk., priekšvārda un kom. aut.). Hermanni de Wartberge Chronicon Livoniae. Vartbergas Hermaņa Livonijas hronika. Rīga: Latvijas vēstures institūta apgāds, 2005.</ref>

== Vārda cilme ==
Personvārds ''Kęstutis'' ir cēlies no senāka vārda ''Kęstaras'' vai ''Kęstautas'' (''kęs-ti'' - "noģist" vai "ciest") <ref>Zigmas Zinkevičius. Senosios Lietuvos valstybės vardynas, 2007. 51 lpp.</ref> - "tas, kas noģiež (aptver)" vai "tas, kas pacieš".

== Tituls ==
Kādā 1379. gadā vācu valodā rakstītā dokumentā Ķēstuta tituls bija ''Kenstutte Herczoge zcu Tracken'' ("Ķēstutis, Traķu hercogs"),<ref>[http://eurulers.angelfire.com/lithuania.html Titles of European hereditary rulers]</ref> bet uz viņa zīmoga latīņu valodā ''Kynstutte Dux de Tracken''.

== Dzīvesgājums ==
[[Attēls:1000 Keistut.jpg|thumb|150px|left|Dižkunigaiša Ķēstuta (vidū) skulptūra monumentā "Tūkstošgadīgā Krievija" [[Novgoroda|Novgorodā]] (1862).]]
[[Attēls:Trakai-Troki.jpg|thumb|250px|Ķēstuta rezidence [[Traķi|Traķu]] ezerpilī (mūsdienu mūra pils celtniecība sākta 15. gadsimtā).]] 
Pēc Ģedimina vēlējuma Lietuvas dižkunigaitija 1337. gadā tika sadalīta starp viņa dēliem, pie kam Ķēstuta valdījumā nonāca [[Žemaitija]], [[Trāķi]] un [[Grodņa]]. Par savu rezidenci viņš izvēlējās Traķu pili, tādēļ vēsturiskajos dokumentos viņš parasti ir saukts par Traķu hercogu (kņazu). 1342. gadā viņš noslēdza savienību ar [[Pleskava|Pleskavu]].

1345. gada ziemā Aļģirds un Ķēstutis pieteica Livonijas ordenim mantošanas tiesības uz [[Zemgale|Zemgali]], jo viņu tēvs Ģedimins sevi dēvēja par "lietuviešu un krievu karali, Zemgales kņazu un hercogu no Dieva žēlastības" ({{val-la|Gedeminne Dei gratia Letphanorum Ruthenorumque rex, princeps et dux Semigallie}}).
Lietuviešu karaspēks ieņēma [[Tērvetes pils|Tērvetes pili]] un aizdedzināja [[Jelgavas pils|Jelgavas pili]], bet [[1346]]. gadā nopostīja [[Mežotnes pilskalns|Mežotnes pili]].

Kopā ar savu brāli [[Aļģirds|Aļģirdu]] Ķēstutis 1345. gadā atņēma Lietuvas dižkunigaitijas troni viņu jaunākajam brālim [[Jaunutis|Jaunutim]]. Par dižkunigaiti sākotnēji kļuva Aļģirds, kurš izvērsa Lietuvas ekspansiju uz austrumiem, kamēr Ķēstutis organizēja Lietuvas ziemeļu un rietumu teritoriju aizsardzību.

1348. gadā [[Livonijas ordeņa mestrs]] [[Gosvins fon Hērike]] pēc Daugavpils un Dobeles mūra piļu nostiprināšanas iebruka Ķēstuta zemē ([[Rusova hronika|Rusova hronikā]] tā tiek saukta par Žemaitiju) un izpostīja Traķus, Knetovu un Gaidegali.

1349. gadā Ķēstutis ar Polijas karaļa [[Kazimirs III|Kazimira III]] starpniecību uzsāka sarunas ar [[Romas pāvesti|Romas pāvestu]] Klementu VI par pāriešanu katoļu ticībā, pretī saņemot karaļa kroni. Tomēr sarunas tajā pašā gadā pārtrūka, jo izcēlās karš starp Lietuvu un [[Polija|Poliju]] [[Volīnijas kņazi]]stes dēļ. Tādēļ 1351. gadā Ķēstutis noslēdza savienību ar Ungārijas karali [[Lajošs I|Lajošu I]], soloties pieņemt katoļu ticību.

1361. gada Vācu ordeņa brāļi sagūstīja Ķēstuti un ieslodzīja [[Malborka|Marienburgas]] cietoksnī, bet Ķēstutis izbēga no cietuma. 1362. gada aprīlī Teitoņu ordeņa lielmestrs [[Vinrihs fon Kniprode]] uzbruka [[Kauņa]]i un sagūstīja Ķēstuta dēlu. 1365. gadā viņa dēls Būtauts kristījās, tika iecelts par hercogu un pārgāja ordeņa pusē. 1370. gadā Ķēstutis kopā ar Aļģirdu vadīja Lietuvas karaspēku Rūdavas kaujā pie [[Karalauči]]em. Palīdzējis Aļģirdam arī viņa karagājienos uz Maskavu (1368., 1370., 1372.).

Pēc Aļģirda nāves 1377. gadā par dižkunigaiti kļuva viņa dēls [[Jagailis]], kas sākumā atzina Ķēstuta varu valsts rietumu daļā. Tomēr, kad Jagailis 1380. gadā noslēdza separātus līgumus ar Vācu ordeņa lielmestru Vinrihu no Kniprodes un [[Zelta Orda]]s karavadoni Mamaju, Ķēstutis Jagaili sagūstīja un piespieda viņu atzīt sevi par Lietuvas dižkunigaiti. Jagailim bija jāsamierinās ar viņa tēva Aļģirda mantojumā atstātajām zemēm - Vitebsku un Krēvu.

1382. gada pavasarī Jagailis sadarbībā ar savu brāli Kaributu ieņēma [[Viļņa|Viļņu]] un Traķus, lai pārņemtu varu Lietuvā. Ķēstutis kopā ar savu dēlu [[Vītauts Dižais|Vītautu]] ieradās Traķos, un tur Jagaiļa nometnē pārrunu laikā Ķēstutis ar Vītautu tika sagūstīti un aizvesti uz [[Krēva]]s cietoksni. Ķēstutis drīz tika nogalināts, bet Vītautam izdevās izbēgt.

== Ģimene ==
Ķēstutis bija divreiz precējies. No pirmās laulības ir zināms dēls Vaidots, Kauņas pils aizstāvis (1362). Otrā sieva bija [[Biruta (Lietuvas valdniece)|Biruta]], kas pēc leģendas bijusi [[vaidelote]] [[Palanga|Palangā]], no kurienes Ķēstutis viņu aizvedis ap 1349. gadu, kad apmeklēja tur esošo svētnīcu. No viņu dēliem par Lietuvas dižkunigaišiem kļuva [[Vītauts Dižais|Vītauts]] (dzimis ap 1350) un Sigismunds (dzimis ap 1365).

=== Dēli ===
* Patrikejs (Patrikiejus) (miris ap 1365), [[Grodņas kņazs]] (dēls no pirmās laulības?)
* Vaišvils (miris bērnībā)
* Būtauts (miris ap 1381), Grodņas kņazs, 1365. gadā Kēnigsbergā pārgājis katoļu ticībā (kristīgais vārds - Heinrihs), pēc tam uzturējies Svētās Romas impērijas ķeizara [[Kārlis IV Luksemburgs|Kārļa IV]] galmā Prāgā
* Тautvils (kristīgais vārds - Konrāds, nogalināts 1390), Novogrudokas kņazs (1386(?)-1390) 
* Vaidots (miris ap 1401), iespējams nogalināts, aizstāvot Kauņas pili pret Vācu ordeņa uzbrukumu 
* [[Vītauts Dižais]] (ap 1350–1430, kristītais vārds - Aleksandrs), Lietuvas dižkunigaitis (1392-1430)
* [[Zigmants]] (Žygimantas, ap 1350–1440), Novogrudokas kņazs (1398(?)-1421), Starodubas kņazs (1421-1432), Lietuvas dižkunigaitis (1432-1440)

=== Meitas ===
* Miklause (kristītais vārds - Marija) — [[Tvera]]s kņaza Ivana sieva (no 1375)
* Danute (kristītais vārds - Anna) — [[Mazovija]]s kņaza Januša sieva
* Rimgaile (kristītais vārds - Elizabete, mirusi 1433) — [[Mazovija]]s kņaza Henrika sieva (no 1390), vēlāk Moldovas gospodara Aleksandra sieva (no 1419)

== Galerija ==
<center><gallery widths=150 heights=150 caption="Ķēstuta attēli">
Kiejstut, Jahajła. Кейстут, Ягайла (XVI).jpg|16. gadsimta hronikas miniatūra: Ķēstuta un Jagaiļa sarunas (augšā), Ķēstuta nogalināšana (apakšā) 
Facial Chronicle - b.09, p.326 - Murder of Kiejstut.jpg|16. gadsimta hronikas miniatūra: Ķēstuta nogalināšana un Vītauta bēgšana uz Prūsiju 
Birute_ir_Kestutis.jpg|[[Biruta (Lietuvas valdniece)|Biruta]] un Ķēstutis (glezna no Palangas Dzintara muzeja arhīviem)
Wojciech-Gerson-Kiejstut i Witold.jpg|Jagailis Ķēstuta un Vītauta priekšā (Vojceha Gersona glezna, [[1873]].)
Kiejstut. Кейстут (M. Andriolli, 1882).jpg|Ķēstuta nogalināšana (Mihala Andrioli zīmējums, [[1882]].)
</gallery></center>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{Ģedimina dzimtas valdnieki}}
{{s-amati}}
{{amatu secība|pirms = [[Marģers]]|virsraksts = [[Žemaitijas valdnieki|Žemaitijas kunigaitis]]|periods = [[1337]]—[[1382]]|pēc = Vācu ordeņa <br />[[Žemaitijas fogts]]}}
{{amatu secība|pirms = |virsraksts = [[Grodņas kņazs]]|periods = [[1341]]—[[1361]](?)|pēc = [[Patrikejs]]<br />
[[Būtauts]] (pēc [[1365]])}}
{{amatu secība|pirms = nav|virsraksts = [[Traķu kunigaitija|Traķu kunigaitis]]|periods = [[1341]]—[[1382]]|pēc = [[Šķirgailis]]}}
{{amatu secība|pirms = [[Jagailis]]|virsraksts = [[Lietuvas dižkunigaitis]]|periods = [[1381]] — [[1382]]|pēc = [[Jagailis]]}}
{{kastes beigas}}

{{autoritatīvā vadība}}

[[Kategorija:1297. gadā dzimušie]]
[[Kategorija:1382. gadā mirušie]]
[[Kategorija:Ģedimina dinastija]]
[[Kategorija:Lietuvas dižkunigaiši]]
[[Kategorija:Nogalinātie monarhi]]