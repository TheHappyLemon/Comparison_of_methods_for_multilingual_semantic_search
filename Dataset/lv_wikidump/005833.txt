[[Attēls:240mm howitzer.jpg|thumb|350px|[[Amerikas Savienotās Valstis|ASV]] 240 mm [[haubice]] darbībā 1944. gadā]]
'''Stobrs''' ({{val|en|barrel}}) ir [[šaujamierocis|šaujamieroča]] vai cita ieroča pamatdaļa — caurule, parasti [[metāls|metāla]], caur kuru tiek izlaista kontrolēta eksplozija, lai dzītu uz priekšu (impulsu dod [[šaujampulveris|šaujampulvera]] [[gāze]]s, saspiests [[gaiss]] vai cits dzinējmateriāls), ārā no gala lodi (lādiņu, granātu, mīnu) vajadzīgajā virzienā un piešķirtu tai vajadzīgo sākuma ātrumu. Stobra garumam ir liela nozīme šaušanas tālumā, proti, jo garāks stobrs, jo ilgāku laiku pulvera lādiņš var degt, piešķirot lodei vai lādiņam vajadzīgo [[Lodes pirmātrums|pirmātrumu]]. Šo garumu nosaka ar ballistikas palīdzību.

== Termina izcelsme ==

Pirmie ieroči tika izgatavoti laikā, kad [[metalurģija]] nebija tik attīstīta kā tā ir tagad, tāpēc caurulei bija jābūt periodiski nostiprinātai visā tās garumā, radot kaut ko nedaudz līdzīgu mucai (''barrel'').

Cits skaidrojums, saistīts ar etimoloģiju, deklarē, ka daudzos pašos pirmajos šaujamieročos 12. gs. un 13. gs. laikā būtībā arī tika realizētas mucas, izmantojot maza tilpuma mucas ar tām raksturīgajiem [[metāls|metāla]] riņķiem, nostiprinātiem ar ādu. Tādēļ arī radies tāds nosaukums. Būtībā vecu [[franču valoda|franču]] vārdu komplekts, no kuriem daži ir arī mūsdienu valodā, tika lietots pirmvārdiem dažādiem ar šaujamieročiem saistītiem [[angļu valoda]]s terminiem (un mucām). Vecā franču ''gonne'' ([[rokas lielgabals]]) (kad to izrunā [[franči]], šis vārds izklausās gluži kā angļu ''gun'') bija maza muca, ko izmantoja uz tirdzniecības un kara kuģiem. Tāpat arī ''baril'' bija, jau ap 1320 (izmantota ''Du Chevalier au barisel''), un vēl joprojām ir liela muca. Turklāt lielā angļu muca (''Tun barrel''), kad formulēta kā tonna (''ton''), ir franču vecā un mūsdienu tonnas muca.

== Uzbūve un tās vēsture ==

Mūsdienu stobru konstrukcija un struktūra ir sarežģīta. Pēc būtības tā ir caurule ar diviem vaļējiem galiem: tā resnāko galu ar patrontelpu sauc par resgali, bet otru — par [[stobra tievgalis|tievgali]]. Stobra izmēri un forma ir atkarīgi no izturības prasībām, dzesēšanas iespējām, ieroča tipa un ieroča konstrukcijas īpatnībām. Stobram jābūt spējīgam noturēt dzinējmateriāla radītās izplešošās [[gāze]]s, lai nodrošinātu, ka tiek gūts optimālais lodes vai artilērijas šāviņa pirmātrums, kad šīs gāzes to izstumj. Vairums agro šaujamieroču bija lādējami nevis pa resgali, bet tievgali un to uzlādēšana bija lēna un sarežģīta procedūra, kas rezultātā deva lēnu uguns tempu. Lādēšana pa resgali deva augstāku uguns tempu, bet pirmajiem šādiem ieročiem trūka efektīvas metodes, kā cieši noslēgt izejošās gāzes, kuras izplūda no stobra tievgaļa; tas radīja zemāku lodes pirmātrumu. 19. gs. tika izgudrotas efektīvas mehāniskās slēdzenes, kas ļāva lādēšanu pa resgali, reizē arī efektīvi noslēdzot to no izejošajām dzinējmateriāla gāzēm.

[[Attēls:Gun barrels cross sectional drawing1.svg|thumb|left|350px|
Redzami: Gluds stobra kanāls (violets),
vītņots stobra kanāls (zaļš) un
daudzstūrains stobra kanāls (sarkans)]]

Vairums stobru ir no [[metāls|metāla]] konstrukcijas. Senie ķīnieši, [[šaujampulveris|šaujampulvera]] izgudrotāji, par pirmajiem šaujampulvera lādiņu ieroču stobriem izmantoja bambusu, dabisku cauruļveida koku. Pirmie eiropiešu ieroči tika izgatavoti no kaltas [[dzelzs]], parasti vairākas metāla sloksnes tika sakārtotas ap riņķveida kaltas dzelzs gredzeniem un tad sametinātas seklā cilindrā. Ķīnieši bija pirmie, kas apguva lētu [[čuguns|čuguna]] lielgabalu stobru ražošanu. [[Bronza]] un [[misiņš]] bija vispiemērotākie ieroču meistariem tāpēc, ka tos bija viegli izliet un tie bija izturīgi pret [[korozija|koroziju]], ko radīja šaujampulvera lādiņu lietošana. Modernie stobri ir no [[niķelis|niķeļa]] un [[tērauds|tērauda]] sakausējuma, kuri ir izgatavoti, lai izturētu patronas strauji izplešošo gāzu radīto [[spiediens|spiedienu]] un arī koroziju. Līdz ar metalurģijas attīstību stobri var tikt izgatavoti mazāki un vieglāki, nemazinot to izturību eksplozīvo gāzu noturēšanā, kad no šaujamieroča tiek izšauts. Pirmie lielgabali bija ļoti biezi priekš tā kalibra, ko kura ar tiem tika šauts. Pirmie ražošanas defekti (kā gaisa burbuļi, kas ieslēgti metālā) bija atslēgas faktori daudzās ieroču eksplozijās, kad izplešošo gāzu spēks bija par stipru vājajam stobram, izraisot tā plīsumu un eksploziju nāvējošās lauskās.

== Skatīt arī ==
* [[Lielgabals]]

== Ārējās saites ==
{{sisterlinks-inline}}
{{enciklopēdiju ārējās saites}}

[[Kategorija:Šaujamieroču sastāvdaļas]]