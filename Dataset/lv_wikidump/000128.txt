{{Valsts infokaste
|         vietējais_nosaukums = ''Balti riigid<br />Baltijos valstybės''
|    pilnais_valsts_nosaukums = Baltijas valstis
|            valsts_nosaukums = 
|               kartes_attēls = Baltijas valstis.png
|             kartes_paraksts = Baltijas valstis [[Eiropas Savienība|Eiropas Savienībā]]
|             lielākā_pilsēta = [[Rīga]]
|              valsts_valodas = [[Igauņu valoda|igauņu]], [[Latviešu valoda|latviešu]], [[Lietuviešu valoda|lietuviešu]]
|                 platība_km2 = 175 015
|               platība_rangs = 91
|              procenti_ūdens = 2,23% (3,909 km²)
|     iedzīvotāju_skaita_gads = 2023
|          iedzīvotāju_skaits = 6 087 430
|    iedzīvotāju_skaits_rangs = 111
|    apdzīvotības_blīvums_km2 = 
|  apdzīvotības_blīvums_rangs = 
|                     IKP_PPP = 
|                IKP_PPP_gads = 
|               IKP_PPP_rangs = 
|          IKP_PPP_per_capita = 
|    IKP_PPP_per_capita_rangs = 
|                         HDI = <!-- {{palielinājās}} -->
|                    HDI_gads = 
|              HDI_kategorija = <!-- <font color=#FFCC00>vidējs</font> VAI <font color=#009900>augsts</font> -->
|                   HDI_rangs = 
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = 
|                valūtas_kods = 
|                  laika_zona = 
|                  utc_offset = 
|              laika_zona_DST = 
|              utc_offset_DST = 
|                      domēns = 
|              tālsarunu_kods = 
|                iso_kods_num = 
|              iso_kods_alfa2 = 
|              iso_kods_alfa3 = 
}}
[[Attēls:Balti ap 13.gs.svg|270px|thumb|Baltu cilšu aptuveni apdzīvotās teritorijas ap 13. gadsimta sākumu]]
'''Baltijas valstis''' (arī '''Baltija''') ir trīs [[Eiropas Savienība]]s [[Valsts|valstis]] [[Baltijas jūra]]s austrumu piekrastē — [[Latvija]], [[Lietuva]] un [[Igaunija]].
Ģeogrāfiskā un vēsturiskā ziņā par Baltijas sastāvdaļu var uzskatīt arī [[Krievija]]i piederošo [[Kaļiņingradas apgabals|Kaļiņingradas apgabalu]], [[Polija]]i piederošos [[Suvalku apriņķis|Suvalku apriņķi]] un [[Varmijas-Mazūrijas vojevodiste]]s apriņķus, kur līdz pat [[16. gadsimts|16. gadsimtam]] dzīvoja [[senprūši|senprūšu]] ciltis. 13.—16. gadsimtā šīs zemes ietilpa [[Romas katoļu baznīca]]s [[Rīgas metropolija]]s teritorijā.

Sākotnēji par [[Baltijas provinces|Baltijas provincēm]] sauca [[Zviedrijas zemes un provinces|Zviedrijas aizjūras domīnijas]], vēlāk [[Krievijas Impērija]]s provinces vai guberņas ({{val-de|Ostseegouvernements}}, {{val-ru|Остзейские провинции}}). Pēc Pirmā pasaules kara 20. gadsimta sākumā par Baltijas valstīm sāka dēvēt visas jaunās Baltijas jūras austrumu krasta valstis (t.s. [[Austrumbaltija|Austrumbaltiju]]), kas bija izveidojušās pēc Krievijas Impērijas sabrukuma, ieskaitot Lietuvu un līdz Otrajam pasaules karam arī [[Somija|Somiju]].

== Etimoloģija ==
"Baltija" nav termins, ko sākotnēji būtu lietojušas tautas, kas dzīvo tagadējās [[Baltijas jūra]]s piekrastē, kaut arī bieži apgalvo, ka šis vārds etimoloģiski saistīts ar latviešu un lietuviešu vārda sakni ''balt-'' ar nozīmi "balts" vai "purvs". 11. gadsimtā vācu hronists [[Ādams no Brēmenes|Brēmenes Ādams]] pirmo reizi pieraksta nosaukumu ''Mare Balticum''. Pastāv vairākas versijas par vārda izcelsmi. Viena apgalvo, ka nosaukums atvasināts no latīņu vārda "josta" (''balteus''), jo tika uzskatīts, ka jūra aizvijas austrumu virzienā kā josta.<ref>Andress Kasekamps. Baltijas valstu vēsture. JUMAVA, 2011 — 5. lpp</ref> Cita versija apgalvo, ka hronists šo nosaukumu varēja dot, atsaucoties uz mītisko, jūrā esošo [[Baltija (mītiska sala)|Baltijas salu]]. Ir iespēja, ka hronists veidojis šo vārdu no ģermāņu vārda ''belt'', ar kuru tiek apzīmēti vairāki Dānijas šaurumi. Pastāv arī  skaidrojums — vārds cēlies no vietējo iedzīvotāju runā izmantotās [[indoeiropiešu pirmvaloda]]s vārda saknes ''*bhel'', kas nozīmē ‘balts’, ‘mirdzošs’, kas lietota jūras apzīmēšanai. Šī vārda sakne saglabājusies arī vairākās mūsdienu indoeiropiešu valodās, tostarp [[latviešu valoda|latviešu valodā]].

== Vēsture ==
[[Attēls:Hilda Vīka Trīs Baltijas māsas.jpg|thumb|270px|[[Hilda Vīka|Hildas Vīkas]] glezna "Trīs Baltijas māsas"]]
Termina "Baltija" nozīme laika gaitā ir mainījusies. 17. gadsimtā par Baltijas provincēm sauca [[Zviedrija]]s aizjūras [[province]]s ({{val|sv|Östersjöprovinserna}}) [[Zviedru Igaunija|Igauniju]], [[Ingrija#Zviedru Ingrija (16.—18. gs.)|Ingriju]] un [[Zviedru Vidzeme|Livoniju]], bet 18. un 19. gadsimtā [[Krievijas Impērija]]s autonomās<ref>[http://www.lvi.lv/lv/LVIZ_2013_files/3numurs/M_Laurs_Katrina_II_un_muiznieciba_LVIZ_2013_3.pdf Mati Laurs. Katrīna II un muižniecības autonomija Baltijā.]{{Novecojusi saite}} Latvijas Vēstures Institūta Žurnāls 2013, Issue 88, p. 31—44.</ref> [[Baltijas guberņas]] ({{val|de|Ostseegouvernements}}, {{val|ru|Остзе́йские губе́рнии, Прибалти́йские губе́рнии}}), proti, [[Igaunijas guberņa|Igaunijas]], [[Vidzemes guberņa|Vidzemes]] un [[Kurzemes guberņa]]s.

1917. gada 28. novembrī [[Autonomā Igaunijas guberņa|Autonomās Igaunijas guberņas]] [[Igaunijas Pagaidu zemes padome]] formāli izziņoja savu suverenitāti, 6. decembrī pilnīgu neatkarību pasludināja [[Somijas lielhercogiste]]s valdība, 11. decembrī [[Lietuvas Padome]] pasludināja Lietuvas valsts atjaunošanu savienībā ar Vācijas Impēriju. [[Latviešu Pagaidu Nacionālā Padome]] 30. novembrī pasludināja Latvijas autonomiju, bet 1918. gada 30. janvārī deklarēja, ka Latvijai jābūt neatkarīgai, demokrātiskai republikai, kura apvienotu Kurzemi, Vidzemi un Latgali.

1918. gada sākumā [[Brestļitovskas miera līgums|Brestļitovskas miera sarunās]] Krievija atteicās no Baltijas provincēm. 1918. gada 16. februārī tika parakstīts [[Lietuvas Neatkarības akts]] ar kuru Lietuva pasludināja demokrātiskas un neatkarīgas valsts atjaunošanu, {{dat|1918|2|24}} tika pasludināts [[Manifests visiem Igaunijas iedzīvotājiem]], ar kuru tika deklarēta neatkarīgas un demokrātiskas Igaunijas valsts izveide. 1918. gada 8. martā tika pasludināta [[Kurzemes un Zemgales hercogiste]]s atjaunošana un 1918. gada 15. martā ķeizars [[Vilhelms II]] Vācijas Impērijas vārdā atzina Kurzemes hercogisti "par brīvu un patstāvīgu valsti". 
Vācijas karaspēka okupētajā teritorijā 12. aprīlī Vidzemes, Igaunijas, Sāmsalas un Rīgas Apvienotā Zemes padome prasīja izveidot [[Baltijas hercogiste|Baltijas hercogisti]] un lūgt Vācijas ķeizaram ņemt to savā protektorātā. 11. jūlijā par Lietuvas karali ievēlēja vācu [[princis|princi]] [[Vilhelms fon Urahs|Vilhelmu fon Urahu]], kas pieņēma Mindauga II vārdu. 27. augustā [[Berlīne|Berlīnē]] tika parakstīta Vācijas—Krievijas vienošanās par [[Krievija]]s atteikšanos no [[Igaunija]]s un [[Vidzeme]]s provincēm. 22. septembrī Vācija atzina Apvienotās Baltijas hercogistes suverenitāti, hercoga kronis tika piedāvāts [[Mēklenburga]]s [[Hercogs Ādolfs Frīdrihs|hercogam Ādolfam Frīdriham]]. 7. novembrī Rīgā izveidoja Baltijas Reģentu padomi kā hercogistes pagaidu valdību. 18. novembrī tika [[Latvijas valsts pasludināšana|pasludināta Latvijas valsts neatkarība]], Vācijas valdība 25. novembrī atzina [[Latvijas pagaidu valdība]]s pilvaras visā latviešu apdzīvotajā teritorijā. Baltijas Reģentu padome nolika savas pilnvaras 28. novembrī.

1919. gada sākumā tika neveiksmīgi plānota [[Baltenlande]]s izveide ar trīs igauņu (Igaunijas, Ziemeļlīvzemes un salu) un četrus latviešu (Vidzemes jeb Dienvidlīvzemes, Rīgas, Kurzemes un Latgales) kantoniem.  Pēc sakāves Cēsu kaujās un 3. jūlija Strazdumuižas pamiera nosacījumiem, vācu karaspēkam bija jāatstāj Latvijas teritorija, tomēr [[Vācijas VI rezerves korpuss|Vācijas VI rezerves korpusa]] komandieris Rīdigers fon der Golcs lika pārtraukt evakuācijas darbus, atlikušās apvienojot karaspēka grupā "Baltenlande". 1919. gada jūlijā Berlīnē tika dibināta marionešu [[Rietumkrievijas valdība]], kuras mērķis bija veidot autonomu Baltijas valsti atjaunotās Krievijas federācijas sastāvā.  
1919. gada 31. augustā Igaunijas valdība, bet 11. septembrī Somijas un Latvijas valdības saņēma Krievijas piedāvājumu sākt miera sarunas, Lietuvas valdība šādu piedāvājumu saņēma 15. septembrī. 14.—15. septembrī Tallinā notika visu četru Baltijas valstu valdības vadītāju un ārlietu ministru konference, lai izstrādātu vienotu nostāju miera sarunām. Tā kā [[Rietumkrievijas armija]]s daļas [[Bermontiāde]]s izgāšanās turpināja karadarbību tiešā Berlīnes valdības pakļautībā, tad 25. novembrī Latvijas valdība oficiāli pieteica karu Vācijai.

1920. gada 2. februārī Krievija Tartu parakstīja miera līgumu ar Igauniju, 12. jūlijā Maskavā ar Lietuvu, bet 11. augustā Rīgā tika parakstīts [[Latvijas—Krievijas miera līgums]]. Krievijas miera līgums ar Somiju tika parakstīts tikai pēc [[Somijas pilsoņu karš|Somijas pilsoņu kara]] noslēguma 14. oktobrī. 
16. decembrī [[Tautu Savienība]]s asamblejā notika pirmais balsojums par Baltijas valstu uzņemšanu, kurā vienīgi Somija tika uzņemta.

1921. gada 26. janvārī Antantes Augstākā padome vienbalsīgi nolēma atzīt Latviju un Igauniju ''de iure''. 18. martā Rīgā tika parakstīts [[Rīgas miera līgums]] starp Poliju un PSRS. 1921. gada 22. septembrī Igaunija, Latvija un Lietuva tika uzņemtas Tautu Savienībā.

Pēc [[Pirmais pasaules karš|Pirmā pasaules kara]] nosaukums "Baltija" bija visai izplūdis jēdziens, ar kuru dažkārt apzīmēja arī citas pēc Krievijas Impērijas sabrukuma izveidojušās valstis, kas tiecās izveidot militāru savienību jeb "[[Baltijas Antante|Baltijas Antanti]]". Tā pie Baltijas valstīm nereti pieskaitīja arī [[Somija|Somiju]], taču pēc Otrā pasaules kara Somijas un Baltijas valstu ceļi šķīrās un Somijai laika gaitā izdevās panākt, ka to uzskata par vienu no [[Ziemeļvalstis|Ziemeļvalstīm]].

Pēc [[Baltijas valstu okupācija]]s Igauniju, Latviju, Lietuvu un pēc [[Otrais pasaules karš|Otrā pasaules kara]] beigām arī [[Austrumprūsija|Austrumprūsiju]] (1945. gadā [[Kēnigsberga]]s apgabalu, vēlāko [[Kaļiņingradas apgabals|Kaļiņingradas apgabalu]]) PSRS uzskatīja par vienotu teritoriālu vienību, dodot tām Krievijas Impērijas [[Baltijas pārkrievošana|pārkrievošanas]] laikā ieviesto nosaukumu "[[Piebaltija]]" ({{val|ru|Прибалтика}}), t.i. pie [[Baltijas jūra]]s esošās zemes. Šo republiku kopīgā pieredze padomju sistēmā un to ciešā sadarbība neatkarības atgūšanā nostiprināja visu triju republiku kopīgo baltiešu identitāti.<ref>Andress Kasekamps. Baltijas valstu vēsture. JUMAVA, 2011 — 6. lpp</ref>
Pēc tam, kad 1990. gada sākumā Baltijas republiku Augstākās Padomes pieņēma neatkarības deklarācijas, starptautiskajos plašsaziņas līdzekļos atgriezās Baltijas valstu nosaukums mūsdienu izpratnē.

2018. gadā Baltijas valstīm piešķīra starptautisko [[Vestfālenes miera balvu]] par to nozīmīgo ieguldījumu šī Eiropas reģiona mierīgā un demokrātiskā attīstībā.<ref>[http://www.delfi.lv/news/national/politics/baltijas-valstis-sanems-starptautisko-vestfalenes-miera-balvu.d?id=49651755&utm_source=email+marketing+Mailigen&utm_campaign=Ir+Svar%C4%ABg%C4%81kais+18.01.2018.&utm_medium=email Baltijas valstis saņems starptautisko Vestfālenes miera balvu] delfi.lv 2018. gada 17. janvārī</ref>

=== Iedzīvotāju skaita izmaiņas Baltijas valstīs ===
Pēc neatkarības atjaunošanas Baltijas valstīs 90.to gadu sākumā, iedzīvotāju skaits tajās pamazām samazinājies teju ik gadu. Ja 1990. gadā reģionā kopā bija 7,9 miljoni iedzīvotāju, tad 2022. gadā tikai vairs 6,0 miljoni iedzīvotāju (-24%). Tomēr jānorāda, ka [[Demogrāfija|demogrāfiskā]] rakstura problēmas, lai arī ne tik saasinātas, pēdējās desmitgadēs novērotas teju visās [[Eiropas Savienība|ES]] valstīs, un ne tikai.

Pirmajā desmitgadē, līdz 2000. gadam, izbraucot [[Padomju Savienība]]s armijai, kā arī daļai [[Neatkarīgo Valstu Sadraudzība|NVS]] iedzīvotāju atgriežoties savā dzimtenē, visvairāk iedzīvotāju skaits samazinājās Igaunijā (-11%) un Latvijā (-10.9%), bet vismazāk - Lietuvā (-5.4%). Nākamajā desmitgadē, līdz 2010. gadam, ko iezīmēja ekonomiskā krīze un iedzīvotāju emigrācija darba meklēšanas nolūkos, iedzīvotāju skaits izteikti turpināja samazināties Lietuvā (-11.5%) un Latvijā (-10.6%), bet vismazāk - Igaunijā (-4.7%). Savukārt vēlākajā desmitgadē, līdz 2020. gadam, uzlabojoties ekonomiskajai situācijai, iedzīvotāju skaita samazināšanās tempi būtiski palēlinājās. Tomēr šajā periodā vislielākais iedzīvotāju sarukums registrēts Latvijā (-6.4%) un Lietuvā (-5.7%), bet vismazākais - Igaunijā (-1.3%).

Pēc 2020. gada, iedzīvotāju skaits uzrādījis nelielu pieauguma tendenci gan Igaunijā, gan Lietuvā, taču Latvijā tas līdz šim nav reģistrēts. Kopumā, uz situāciju 2022. gadā, salīdzinājumā pret 2015. gadu, Igaunija ir vienīgā Baltijas valsts ar iedzīvotāju skaita pieaugumu (+1.3%). Latvijā savukārt iedzīvotāju skaita lejupslīde bijusi visstraujākā (-5.5%), bet Lietuvā tā bijusi mērenāka (-3.9%).

==== Iedzīvotāju skaita statistika Baltijas valstīs (miljonos, gada sākumā) ====
{| class="wikitable sortable"
|-
!Valsts
!1920
!1930
!1940
!1950
!1960
!1970
!1980
!1990
!2000
!2010
!2015<ref name=":0">{{Tīmekļa atsauce|url=https://ec.europa.eu/eurostat/databrowser/view/tps00001|title=Population on 1 January|last=Eurostat|website=ec.europa.eu|access-date=2022-11-10}}</ref>
!2020<ref name=":0" />
!2021<ref name=":0" />
!2022<ref name=":0" />
|-
|{{EST}}<ref>[http://pub.stat.ee/px-web.2001/I_Databas/Population/01Population_indicators_and_composition/02Main_demographic_indicators/02Main_demographic_indicators.asp Statistics Estonia]</ref>
|1,068
|1,116
|1,096
|1,101
|1,216
|1,360
|1,477
|1,569
|1,397
|1,332
|1,315
|1,329
|1,330
|1,332
|-
|{{LAT}}<ref>{{Tīmekļa atsauce |url=http://www.csb.gov.lv/en/dati/statistics-database-30501.html |title=Latvijas Centrālā Statistikas Pārvalde |access-date={{dat|2018|01|11||bez}} |archiveurl=https://web.archive.org/web/20180125101620/http://www.csb.gov.lv/en/dati/statistics-database-30501.html |archivedate={{dat|2018|01|25||bez}} }}</ref>
|1,727  
|1,910
|1,940
|1,887
|2,121
|2,359
|2,512
|2,663
|2,373
|2,121
|1,986
|1,908
|1,893
|1,876
|-
|{{LTU}}<ref>{{Tīmekļa atsauce |url=https://www.stat.gov.lt/home?id=2714 |title=Statistics Lithuania |access-date={{dat|2018|01|11||bez}} |archive-date={{dat|2020|10|31||bez}} |archive-url=https://web.archive.org/web/20201031152333/https://www.stat.gov.lt/home?id=2714 }}</ref>
|2,104
|2,354
|2,432*
|2,567
|2,782
|3,144
|3,413
|3,698
|3,500
|3,097
|2,921
|2,794
|2,796
|2,806
|-
! style="font-weight:normal; text-align:left" |Kopā:
! style="font-weight:normal; text-align:left" |'''4,899'''
!5,380
!5,468
!5,555
!6,119
!6,863
!7,402
!7,930
!7,270
!6,550
!6,222
!6,031
!6,019
!6,014
|}
''* Dati par 1939. gadu''

== Statistika ==
{| class="wikitable"
|- bgcolor="#CCCCCC"
| Karogs || {{Center|{{Infokastes attēls|attēls=Flag of Estonia.svg|att_izm_def=60px}}}} || {{Center|{{Infokastes attēls|attēls=Flag of Latvia.svg|att_izm_def=75px}}}} || {{Center|{{Infokastes attēls|attēls=Flag of Lithuania.svg|att_izm_def=65px}}}}
|-
| Ģerbonis || {{Center|{{Infokastes attēls|attēls=Coat of arms of Estonia.svg|att_izm_def=90px}}}} || {{Center|{{Infokastes attēls|attēls=Coat of Arms of Latvia.svg|att_izm_def=110px}}}} || {{Center|{{Infokastes attēls|attēls=Coat of Arms of Lithuania.svg|att_izm_def=68px}}}}
|-
| Valsts || {{Center|[[Igaunija]]}} || {{Center|[[Latvija]]}} || {{Center|[[Lietuva]]}}
|-
| Galvaspilsēta || {{Center|[[Tallina]]}} || {{Center|[[Rīga]]}} || {{Center|[[Viļņa]]}}
|-
| Neatkarība
| - Līdz [[16. gadsimts|16. gadsimtam]]<br />[[Livonijas Konfederācija]]s daļa<br />- [[1918]]. gada [[24. februāris]]<br />- [[1991]]. gada [[20. augusts]]
| - Līdz [[16. gadsimts|16. gadsimtam]]<br />[[Livonijas Konfederācija]]s daļa<br />- [[1918]]. gada [[18. novembris]]<br />- [[1991]]. gada [[21. augusts]]
| - Līdz [[18. gadsimts|18. gadsimtam]]<br />[[Lietuvas dižkunigaitija]]s daļa<br />- [[1918]]. gada [[16. februāris]]<br />- [[1990]]. gada [[11. marts]]
|-
| Prezidents || [[Alars Kariss]]||[[Edgars Rinkēvičs]]||[[Gitans Nausēda]]
|-
| Iedzīvotāji ([[2022. gads|2022]])<ref name=":0" />|| 1 331 796 || 1 875 757 || 2 805 998
|-
| Iedz. blīvums ([[2022. gads|2022]]) || 29,4 iedz. / km² || 29,0 iedz. / km² || 43,0 iedz. / km²
|-
| Platība || 45 227 km² || 64 589 km² || 65 200 km²
|-
| Ūdens platība % || 4,56% || 1,5% || 1,35%
|-
| [[IKP]] ([[Pirktspējas paritāte|PP]]) kopā ([[2021. gads|2021]])<ref name=":1">{{Tīmekļa atsauce|url=https://ec.europa.eu/eurostat/databrowser/view/NAMA_10_GDP__custom_3831167|title=GDP and main components (output, expenditure and income)|last=Eurostat|website=ec.europa.eu|access-date=2022-11-12}}</ref>|| 38,389 miljardi PPS || 44,415 miljardi PPS || 80,742 miljardi PPS
|-
| [[IKP pēc pirktspējas līmeņa]] uz vienu iedz. ([[2021. gads|2021]])<ref>{{Tīmekļa atsauce|url=https://ec.europa.eu/eurostat/databrowser/view/sdg_10_10/|title=Purchasing power adjusted GDP per capita|last=Eurostat|website=ec.europa.eu|access-date=2022-11-12}}</ref> || 28 200 PPS || 23 000 PPS || 28 400 PPS
|-
| [[IKP]] (nominālais) kopā ([[2021. gads|2021]])<ref name=":1" />|| 31,445 miljardi [[Eiro|€]]|| 33,696 miljardi [[Eiro|€]]|| 56,179 miljardi [[Eiro|€]]
|-
| [[Faktiskais individuālais patēriņš]] uz vienu iedz.([[2021. gads|2021]])<ref name=":1" />  || 13 868 [[Eiro|€]]|| 11 277 [[Eiro|€]]|| 13 835 [[Eiro|€]]
|-
| [[Džini koeficients|Džini indekss]] || 34 || 37,7 || 36
|-
| [[Tautas attīstības indekss]]|| 0,86 || 0,855 || 0,862
|-
| Interneta domēna ([[Augšējā līmeņa domēns|ALD]]) || [[.ee]] || [[.lv]] || [[.lt]]
|-
| Telefona kods || +372 || +371 || +370
|}

== Iedzīvotāju etniskais sadalījums pēc valodu grupām ==
{| class="wikitable"
|-
! VALODU GRUPAS!! census!! !! aprēķins!! !! aprēķins!! !! census!! !! census!! !! census!! !! census!! !! census!! 
|-
! gads!! 1897!! %!! 1934/35!! %!! 1950!! %!! 1959!! %!! 1970!! %!! 1979!! %!! 1989!! %!! 2000/01!! %
|-
| iedzīvotāji kopā|| 5 582 036|| 100,00|| 5 576 444|| 100,00|| 5 418 145|| 100,00|| 6 001 694|| 100,00|| 6 848 442|| 100,00|| 7 358 782|| 100,00|| 7 907 031|| 100,00|| 7 231 407|| 100,00
|-
| [[baltu valodas]]|| 2 954 509|| 52,93|| 3 585 304|| 64,29|| 3 436 684|| 61,17|| 3 491 853|| 58,18|| 3 899 850|| 56,95|| 4 104 852|| 55,78|| 4 356 570|| 55,10|| 4 318 827|| 59,72
|-
| [[slāvu valodas]]|| 1 011 969|| 18,13|| 520 782|| 9,34|| 1 182 699|| 21,05|| 1 485 988|| 24,76|| 1 879 599|| 27,45|| 2 174 485|| 29,55|| 2 443 203|| 30,90|| 1 844 419|| 25,51
|-
| [[somugru valodas]]|| 888 122|| 15,91|| 1 002 853|| 17,98|| 884 837|| 15,75|| 918 235|| 15,30|| 953 749|| 13,93|| 976 497|| 13,27|| 992 708|| 12,55|| 951 300|| 13,16
|-
| [[ģermāņu valodas]]|| 229 647|| 4,11|| 193 064|| 3,46|| 31 900|| 0,57|| 14 010|| 0,23|| 15 742|| 0,23|| 10 269|| 0,14|| 9 710|| 0,12|| 10 162|| 0,14
|-
| [[semītu valodas]]<ref>Baltijas valstu ebreji ikdienā nelieto [[ivrits|ivritu]], bet gan pamatā krievu valodu, līdz Otrajam pasaules karam — [[jidišs|jidišu]], kas pieder ģermāņu valodu grupai</ref>|| 486 957|| 8,72|| 262 510|| 4,71|| 62 703|| 1,12|| 66 728|| 1,11|| 65 541|| 0,96|| 48 036|| 0,65|| 39 991|| 0,51|| 16 615|| 0,23
|-
| [[tjurku valodas]]|| 6 169|| 0,11|| 1 624|| 0,03|| 9 502|| 0,17|| 12 089|| 0,20|| 15 384|| 0,22|| 22 796|| 0,31|| 31 549|| 0,40|| 16 843|| 0,23
|-
| [[indoirāņu valodas]]|| 2 886 || 0,05|| 5 091 || 0,09 || 6 708|| 0,12 || 8 940 || 0,15 || 11 209 || 0,16 || 14 001 || 0,19 || 18 875|| 0,24 || 17 948|| 0,25
|-
| [[romāņu valodas]]|| 891|| 0,02|| 629|| 0,01|| 581|| 0,01|| 842|| 0,01|| 3 113|| 0,05|| 3 191|| 0,04|| 7 248|| 0,09|| 4 413|| 0,06
|-
| [[kaukāziešu valodas]]|| 51 || 0,00|| 79 || 0,00|| 1 301|| 0,03 || 1 881|| 0,03|| 2 396|| 0,03|| 3 146|| 0,05|| 4 742 || 0,06|| 3 229|| 0,05
|-
| [[grieķu valoda]]|| 44|| || 170|| || 248|| || 307|| || 770|| || 524|| || 681|| || 648|| 
|-
| [[korejiešu valoda]]|| 0|| || 1|| || 100|| || 118|| || 337|| || 426|| || 569|| || 469|| 
|-
| [[mongoļu valoda]]|| 0|| || 1|| || 68|| || 98|| || 329|| || 230|| || 344|| || 155|| 
|-
| [[ķīniešu valoda]]|| 0|| || 16|| || 19|| || 28|| || 40|| || 55|| || 30|| || 132|| 
|-
| [[vjetnamiešu valoda]]|| 0|| || 0|| || 0|| || 0|| || 41|| || 4|| || 9|| || 98|| 
|-
| [[japāņu valoda]]|| 0|| || 24|| || 17|| || 15|| || 6|| || 5|| || 4|| || 28|| 
|-
| [[tungusu valodas]]|| 0|| || 0|| || 0|| || 2|| || 40|| || 48|| || 29|| || 12|| 
|-
| [[albāņu valoda]]|| 0|| || 0|| || 3|| || 4|| || 21|| || 4|| || 8|| || 9|| 
|-
| [[čukču valoda]]|| 0|| || 0|| || 11|| || 12|| || 6|| || 18|| || 9|| || 5|| 
|-
| un citas||1|| || 379|| || 269|| || 189|| || 55|| || 243||       
|-
| nenosaukta|| 790|| 0,01|| 4 215|| 0,08|| 391|| || 165|| || un citi|| || 6|| || 697|| || 45 852|| 0,63
|}
* Iedzīvotāju skaits atbilstošs tā laika trīs Baltijas valstu teritorijām.

== Lielākās pilsētas ==
* '''Lielākās Baltijas valstu pilsētas pēc iedzīvotāju skaita'''
{{div col}}
# {{flaga|Latvija}} [[Rīga]] — 700 518 (2017) 
# {{flaga|Lietuva}} [[Viļņa]] — 574 221 (2017)
# {{flaga|Igaunija}} [[Tallina]] — 446 055 (2017)
# {{flaga|Lietuva}} [[Kauņa]] — 290 067 (2017)
# {{flaga|Lietuva}} [[Klaipēda]] — 151 227 (2017)
# {{flaga|Lietuva}} [[Šauļi]] —  101 210 (2017) 
# {{flaga|Latvija}} [[Daugavpils]] — 93 308 (2017)
# {{flaga|Igaunija}} [[Tartu]] — 93 124 (2017)
# {{flaga|Lietuva}} [[Panevēža]] — 91 106 (2017)
# {{flaga|Latvija}} [[Liepāja]] — 76 513 (2017)
# {{flaga|Latvija}} [[Jelgava]] — 61 183 (2017)
# {{flaga|Latvija}}  [[Jūrmala]] — 57 408 (2017) 
# {{flaga|Igaunija}} [[Narva]] — 57 130 (2017)
# {{flaga|Lietuva}}  [[Alīta]] — 52 933 (2017)
# {{flaga|Igaunija}} [[Pērnava]] — 51 739 (2017) 
# {{flaga|Latvija}}  [[Ventspils]] —  38 895 (2017) 
# {{flaga|Lietuva}}  [[Marijampole]] — 36 628 (2017)
# {{flaga|Igaunija}} [[Kohtla-Jerve]] — 35 187 (2017)
# {{flaga|Lietuva}}  [[Mažeiķi]] — 34 152 (2017) 
# {{flaga|Latvija}}  [[Rēzekne]] — 30 810 (2017)
# {{flaga|Lietuva}}  [[Jonava]] — 27 809 (2017)
# {{flaga|Lietuva}}  [[Utena]] — 26 491 (2017)
# {{flaga|Latvija}}  [[Ogre]] — 25 032 (2017)
# {{flaga|Latvija}}  [[Valmiera]] — 24 876 (2017)
# {{flaga|Lietuva}}  [[Ķēdaiņi]] —  24 177 (2017)
# {{flaga|Latvija}}  [[Jēkabpils]] — 23 656 (2017)
# {{flaga|Lietuva}}  [[Telši]] — 22 709 (2017)
# {{flaga|Lietuva}}  [[Tauraģe]] — 22 645 (2017)
# {{flaga|Lietuva}}  [[Ukmerģe]] — 21 226 (2017)
# {{flaga|Lietuva}}  [[Visagina]] — 19 076 (2017)
{{div col end}}

== Skatīt arī ==
* [[Ziemeļvalstis]]
* [[Baltijas ceļš]]
* [[Baltijas jūra]]

== Piezīmes un atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.tacitus.nu/historical-atlas/regents/baltic/ Baltijas valstu vēsturiskā jēdziena izmaiņas (1402—1991)]

{{Baltijas valstis}}
{{Eiropa-aizmetnis}}
{{Pasaules reģioni}}

{{autoritatīvā vadība}}

[[Kategorija:Baltijas valstis]]