{{Valsts infokaste
|         vietējais_nosaukums = ''República de Chile''
|    pilnais_valsts_nosaukums = Čīles Republika
|            valsts_nosaukums = Chile
|               karoga_attēls = Flag of Chile.svg
|            karoga_nosaukums = Čīles Republikas karogs
|              ģerboņa_attēls = Coat of arms of Chile.svg
|           ģerboņa_nosaukums = Čīles Republikas ģerbonis
|             ģerboņa_platums = 125px
|                 valsts_moto = ''Por la razón o la fuerza''<br />"Ar spēku vai taisnību"{{spaces|1}}<small>{{es ikona}}</small><ref>{{Tīmekļa atsauce | title= Banknotes and Coins | url= http://www.bcentral.cl/eng/banknotes-coins/coins/m0100.htm | work= Chilean Central Bank | accessdate= 2007-11-11 | archiveurl= https://web.archive.org/web/20120510231608/http://www.bcentral.cl/eng/banknotes-coins/coins/m0100.htm | archivedate= 2012-05-10 }}</ref>
|                valsts_himna = ''[[Himno Nacional de Chile]]''{{spaces|1}}<small>{{es ikona}}</small>
|               kartes_attēls = CHL orthographic.svg
|             kartes_paraksts = 
|               galvaspilsēta = [[Santjago]]<sup>1</sup>
|latd = 33
|latm = 26
|latNS = S
|longd = 70
|longm = 40
|longEW = W
|             lielākā_pilsēta = galvaspilsēta
|              valsts_valodas = [[spāņu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Unitāra valsts|Unitāra]] [[prezidentālisms|prezidentāla]] [[republika]]
|        valsts_galvas_tituls = [[Čīles prezidents|Prezidents]]
|                valsts_galva = [[Gavriels Boriks]]
|        neatkarības_iegūšana = [[Čīles vēsture|Neatkarība]]
|         neatkarības_piezīme = no [[Spānija]]s
|                    dibināta = 
|        neatkarības_notikums = Pirmā nacionālā valdība
|          neatkarības_datums = {{dat|1810|9|18}}
|       neatkarības_notikums2 = Deklarēta
|         neatkarības_datums2 = {{dat|1818|2|12}}
|       neatkarības_notikums3 = Atzīta
|         neatkarības_datums3 = {{dat|1844|4|25}}
|                 platība_km2 = 756 950
|               platība_rangs = 38.
|              procenti_ūdens = 1,07²
|     iedzīvotāju_skaita_gads = 2010
|          iedzīvotāju_skaits = 17 031 873
|    iedzīvotāju_skaits_rangs = 60.
|    apdzīvotības_blīvums_km2 = 22
|  apdzīvotības_blīvums_rangs = 194.
|                     IKP_PPP = $243,357 miljardi<ref name=imf2>{{Tīmekļa atsauce | url= http://www.imf.org/external/pubs/ft/weo/2009/02/weodata/weorept.aspx?sy=2006&ey=2009&scsm=1&ssd=1&sort=country&ds=.&br=1&c=228&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=24&pr.y=3 | title= Chile | publisher= International Monetary Fund | accessdate= 2009-10-01}}</ref>
|                IKP_PPP_gads = 2008
|               IKP_PPP_rangs = 43.
|          IKP_PPP_per_capita = $14 529<ref name=imf2 />
|    IKP_PPP_per_capita_rangs = 56.
|                         HDI = {{palielinājās}} 0,878
|                    HDI_gads = 2007
|              HDI_kategorija = <font color=#009900>augsts</font>
|                   HDI_rangs = 44.
|                        Gini = 54<ref>{{Tīmekļa atsauce | url= http://www.mideplan.cl/final/bajar.php?path=casen2006regional&id=Imp_Distrib.pdf | title= Encuesta Casen | work= Mideplan | access-date= {{dat|2012|04|17||bez}} | archiveurl= https://web.archive.org/web/20090325031243/http://www.mideplan.cl/final/bajar.php?path=casen2006regional&id=Imp_Distrib.pdf | archivedate= {{dat|2009|03|25||bez}} }}</ref>
|                   Gini_gads = 2006
|             Gini_kategorija = <font color=#009900>augsts</font>
|                  Gini_rangs = 
|                      valūta = [[Čīles peso]]
|                valūtas_kods = CLP
|                  laika_zona = n/a
|                  utc_offset = -4
|              laika_zona_DST = n/a
|              utc_offset_DST = -3
|                      domēns = [[.cl]]
|              tālsarunu_kods = 56
|                    piezīme1 = Likumdošanas orgāni darbojas [[Valparaiso]].
|                    piezīme2 = Ieskaitot Lieldienu Salu un Isla Sala y Gómez; neiekļauj ''{{unit sqkm|1250000|0}}'' [[Antarktika|Antarktikā]].
|                iso_kods_num = 152
|              iso_kods_alfa2 = CL
|              iso_kods_alfa3 = CHL
}}

'''Čīle''' ({{val|es|Chile}}, izruna {{unicode|[ˈʧile]}}), oficiāli '''Čīles Republika''' (''República de Chile''), ir valsts [[Dienvidamerika|Dienvidamerikā]]. Valsts teritorija ir šaura un gara zemes josla Dienvidamerikas dienvidrietumu krastā. Ziemeļos Čīle robežojas ar [[Peru]], ziemeļaustrumos ar [[Bolīvija|Bolīviju]], bet austrumos ar [[Argentīna|Argentīnu]]. Lielākā daļa no sauszemes robežas ir ar Argentīnu. Valsts rietumus apskalo [[Klusais okeāns]]. Valsts nosaukuma izcelsme ir neskaidra, bet tiek pieļauts, ka nosaukums "Čīle" ir cēlies no [[Amerikas pamatiedzīvotāji|Amerikas indiāņu]] vārda, kas nozīmē "zemes beigas".

Čīle ir dažādu fizikālu ekstrēmu zeme, piemēram, ziemeļos atrodas [[Atakamas tuksnesis]], kas ir viens no sausākajiem pasaulē, savukārt dienvidos klimats ir vējains un lietains.

Čīle pārvalda arī vairākas salas Klusā okeāna dienvidos, kas atrodas tālu uz rietumiem no Čīles piekrastes. Tās ir [[Huana Fernandesa salas]], [[Desventuradasu salas]], kā arī [[Lieldienu sala]]. Lieldienu sala ir slavena ar agrāko salas iedzīvotāju izveidotajām [[moai]] — gigantiskām akmens galvām. Čīlei ir arī teritoriālas pretenzijas [[Antarktīda|Antarktīdā]]. [[Čīles Antarktiskā teritorija]] daļēji pārklājas ar [[Britu Antarktiskā teritorija|Britu Antarktisko teritoriju]] un [[Argentīnas Antarktīda|Argentīnas Antarktīdu]].

Izņemot Čīles Antarktisko teritoriju, valsts platība ir 756 950 km². Ziemeļu-dienvidu virzienā Čīle ir aptuveni 4300 km gara. Salīdzinot ar to, Čīle ir šaura valsts, kuras vidējais platums rietumu-austrumu virzienā ir 180 km.

Čīlē ir reģionālā politiskā vara kopš [[1880. gadi]]em. Valstī ir arī attīstīta [[kultūra]]s un [[tautsaimniecība]]s dzīve. Čīles kultūra ir veidojusies dinamiski sajaucoties eiropiešu un indiāņu tradīcijām. No svarīgākajiem tautsaimniecības produktiem ir [[varš]], [[zivis]] un [[vīns]]. Tā ir [[ESAO]], [[ANO]] un [[Pasaules Tirdzniecības organizācija]]s dalībvalsts.

== Vēsture ==
[[Amerikas pamatiedzīvotāji]], kuri galvenokārt bija [[zvejošana|zvejnieki]] un [[mednieki-vācēji]], apdzīvoja Čīles teritoriju tūkstošiem gadu pirms tur ieradās [[eiropieši]]. Līdz aptuveni 2000. gadam pirms mūsu ēras daudzos Čīles apgabalos bija attīstījusies [[lauksaimniecība]] un [[lopkopība]]. [[Tihuanaki]], nozīmīga pirmskolumba civilizācija, kas apdzīvoja [[Titikakas ezers|Titikakas ezera]] dienvidu teritorijas, vēlāk izplatījās Čīles ziemeļos. [[15. gadsimts|15. gadsimta]] sākumā [[Inku impērija]] izpletās uz dienvidiem līdz pat [[Maule (upe)|Maules]] upei Čīles centrālajā daļā. Tālāk uz dienvidiem inki nespēja iekarot vai pakļaut kareivīgo un neatkarīgo [[mapuči|mapuču]] cilts apdzīvoto teritoriju.

[[Attēls:Pedro de Valdivia.jpg|thumbnail|left|175px|Pedro de Valdivija.]]
[[1541]]. gadā [[Pedro de Valdivija]] (''Pedro de Valdivia'') dibināja [[Santjago]], pirmo eiropiešu apmetni Čīles teritorijā. Tomēr [[spāņi|spāņu]] skaits pieauga ļoti lēni, daļēji tāpēc, ka bija ļoti maz [[zelts|zelta]], kas varētu dot peļņu [[Spānija]]i. Turklāt Spānija nevarēja pārvarēt mapuču un citu Amerikas indiāņu pretestību apgabalos uz dienvidiem no [[Biobio (upe)|Biobio]] upes.

Spānija pārvaldīja Čīli no [[Lima]]s, [[Peru]], tomēr šai dienvidu zemei tika pievērsta ļoti maza uzmanība. Tādēļ spāņu kolonistus bieži apdraudēja [[angļi|angļu]] un [[nīderlandieši|nīderlandiešu]] [[pirāti]], kas siroja gar piekrasti. Viņi bija arī pakļauti saraustītai kara darbībai ar [[mapuči]]em, kas bija jau apguvuši spāņu kara taktiku. Mapuči pretojās iebrucējiem sīvā [[partizānu karš|partizānu karā]], kas ilga vairāk nekā 300 gadus.

{{dat|1810|9|18}} Čīle deklarēja neatkarību no [[Spānija]]s, un [[1818]]. gadā ģenerāļu [[Bernardo O'Higinss|Bernardo O'Higinsa]] (''Bernardo O'Higgins'') un [[Hosē de Sanmartins|Hosē de Sanmartina]] (''José de San Martín'') vadībā tika izcīnīta uzvara, kas pilnībā nodrošināja Čīles neatkarību. O'Higinss kļuva par [[diktators|diktatoru]] un mēģināja veikt vairākas [[reforma]]s, kuru mērķis bija sniegt palīdzību [[nabadzība|nabadzīgajiem]] cilvēkiem. Bet [[oligarhija]], tas ir, turīgie zemju īpašnieki, nostājās pret viņu, tādēļ [[1823]]. gadā O'Higinss bija spiests atkāpties no amata.

[[1833]]. gadā tika izstrādāta [[Čīles konstitūcija]], kas pieprasīja [[centralizēta valdība|centralizētu valdību]]. Čīle kļuva pazīstama kā samērā stabila [[demokrātija]], lai gan reālā vara joprojām bija koncentrēta oligarhu rokās.

[[1835]]. gada [[tautas skaitīšana|tautas skaitīšanā]] tika saskaitīti vairāk nekā viens miljons čīliešu, bet [[19. gadsimts|19. gadsimta]] beigās iedzīvotāju skaits bija jau trīskāršojies, galvenokārt tāpēc, ka valstī ieceļoja imigranti no [[Vācija]]s, [[Īrija]]s, [[Skotija]]s, [[Francija]]s un citām, lielākoties [[Eiropa]]s, valstīm. Tajā pašā laikā nozīmīgas izmaiņas [[tehnoloģija|tehnoloģijās]] un ārzemju [[investors|investori]] veicināja Čīles [[rūpniecība|rūpniecību]] nozaru izaugsmi. Arī tirdzniecība kļuva daudz perspektīvāka, jo tajā ienāca [[liberālisms|liberālāka]] politika. Tas parasti ir labvēlīgi priekš [[brīvais tirgus|brīvā tirgus]], bet [[konservatīvisms|konservatīvie]] atbalstīja tradicionālo politiku, tostarp ierobežojumus attiecībā uz [[imports|importu]]. Konservatīvie dominēja Čīles politikā līdz [[1861]]. gadam, bet pēc tam liberāļi valdīja līdz [[1891]]. gadam.

[[Attēls:Sinking_of_the_Esmeralda_during_the_battle_of_Iquique.jpg|thumbnail|200px|Klusa okeāna karš: Ikikes kauja 1879. gada 21. maijā.]]
Šajā laika periodā strīdi par [[nātrija nitrāts|nātrija nitrāta]] raktuvēm [[Atakama (reģions)|Atakamas]] reģionā izraisīja [[Klusā okeāna karš|Klusā okeāna karu]] (1879—1883). Čīles bruņotie spēki kara laikā pieveica [[Peru]] un [[Bolīvija]]s bruņotos spēkus un pārņēma daļu no Atakamas. Tādēļ Bolīvija zaudēja izeju uz [[Klusais okeāns|Kluso okeānu]]. Neskatoties uz šīm uzvarām, nesaskaņas starp Čīles konservatīvajiem un liberāļiem turpinājās un daļēji bija cēlonis [[pilsoņu karš|pilsoņu karam]], kas sākās [[1891]]. gadā.

Sākoties [[20. gadsimts|20. gadsimtam]], valstī radās jaunas politiskās un ekonomiskās problēmas. Čīle palielināja nātrija nitrāta (pazīstams arī kā Čīles salpetris) eksportu, kas pasaules tirgū izraisīja gan neparedzamu cenu uzplaukumu, gan lejupslīdi. Ienākumi strauji pieauga [[Pirmais pasaules karš|Pirmā pasaules kara]] laikā, kad nitrāts tika pārdots [[Amerikas Savienotās Valstis|Amerikas Savienotajām Valstīm]] un [[Eiropa]]s valstīm, vēlāk tirgus samazinājās, kas uz dažiem gadiem traucēja attīstīties Čīles [[tautsaimniecība]]i.

[[1925]]. gadā tika izstrādāta jauna konstitūcija, jo valstī bija politiskas nesaskaņas un darba ņēmēji izvirzīja prasības pēc labākiem dzīves apstākļiem. Tajā tika paredzēta visprogresīvākie sociālie likumi [[Latīņamerika|Latīņamerikā]], tostarp sociālās drošības sistēma. Tomēr [[1930. gadi|1930. gados]] esošā [[Lielā depresija]] izraisīja strauju [[varš|vara]] eksporta krišanos. Šī iemesla dēļ uz ilgāku laiku valstī bija liela politiskā nestabilitāte.

[[Otrais pasaules karš|Otrā pasaules kara]] un [[Korejas karš|Korejas kara]] laikā [[1950. gadi|1950. gadu]] sākumā Čīles tautsaimniecība atguvās. Palielinājās pieprasījums pēc vara, kas palielināja arī valsts ienākumus. Šie ienākumi tika novirzīti [[izglītība]]s sistēmas uzlabošanā un [[rūpniecība]]s attīstības atbalstīšanā. Šajā laikā tika veiktas arī dažas politiskās reformas, piemēram, 1949. gadā sievietes ieguva tiesības [[vēlēšanas|balsot]].

[[Attēls:Valdivia after earthquake, 1960.jpg|thumbnail|left|200px|Valdivijas iela pēc 1960. gada zemestrīces.]]
[[1960. gada Čīles zemestrīce|1960. gada]] un [[1965. gada Čīles zemestrīce]]s bija ļoti postošas, tās atkal iedragāja Čīles tautsaimniecību. 1965. gadā prezidents [[Eduardo Frei]] (''Eduardo Frei'') uzsāka tālejošas ekonomiskās un sociālās reformas, bet gan kreisi, gan labēji noskaņotie politiskie radikāļi kritizēja viņa darbību.

1970. gadā [[Salvadors Aljende]] (''Salvador Allende'') kļuva par pirmo brīvi ievēlēto [[sociālisms|sociālisma]] prezidentu [[Rietumu puslode|Rietumu puslodē]]. Viņa programmā tika ietverta [[lauksaimniecība]]s reforma un valsts kontrole pār [[raktuve|raktuvēm]] un [[banka|banku]]. Tomēr daudzas izmaiņas tika slikti izplānotas, Aljende nostājās pret varenajiem un bagātajiem Čīles iedzīvotājiem, kā arī pret [[Amerikas Savienotās Valstis|Amerikas Savienotajām Valstīm]]. Tās samazināja finansiālo palīdzību, apturēja tirdzniecību un slepeni mazināja Aljendes valdības varu. ASV prezidents [[Ričards Niksons|Niksons]] lika [[Centrālā izlūkošanas pārvalde|Centrālajai izlūkošanas pārvaldei]] panākt, lai Čīles "ekonomika kliedz". Tā tik tiešām sāka sabrukt 1973. gadā, kad arī notika asiņains [[Čīles 1973. gada apvērsums|militārs apvērsums]], par kuru jau iepriekš bija informētas Savienotās Valstis, CIP pat esot bijuši sakari ar dažiem organizētājiem.<ref>{{Tīmekļa atsauce|url=http://www.theatlantic.com/international/archive/2014/09/chile-coup-salvador-allende-cia/380082/|title=The Other 9/11: A CIA Agent Remembers Chile's Coup|publisher=theatlantic.com|accessdate={{dat|2016|5|25||bez}}}}</ref>  Nemieru laikā Aljende gāja bojā prezidenta pilī, lai gan nav īsti skaidrs, vai viņu nogalināja militāristi vai tomēr viņš pats veica [[pašnāvība|pašnāvību]].

[[Attēls:Pinochet de Civil.jpg|thumbnail|150px|Augusto Pinočets - Čīles militārais diktators]]
Militārais režīms, kad varu Čīlē pārņēma ģenerālis [[Augusto Pinočets]], bija ļoti represīvs. Diktators likvidēja [[politiskā partija|politiskās partijas]] un [[arodbiedrība]]s. Plaši tika pārkāptas [[cilvēktiesības]], cilvēki pakļauti [[vardarbība]]i. Diktatūras drošības aģenti spīdzināja un nogalināja tūkstošiem [[Politiskais ieslodzītais|politiski ieslodzīto]]. Tautsaimniecības nozarē režīma laikā tika atcelta valdības kontrole pār rūpniecību un komercdarbību, tika ieviesti zemi [[nodokļi]] un citi stimuli, kas veiksmīgi piesaistīja ārvalstu investorus. Pēc ilgstošiem pilsoņu protestiem un pēc 1988. gada tautas balsojuma tika pārtraukta Pinočeta diktatūra, bet 1989. gadā Pinočets atļāva atgriezties [[demokrātija]]i.

Nākamie prezidenti [[Patrisio Ajlvins]] (''Patricio Aylwin'') un [[Eduardo Frei, juniors]] (''Eduardo Frei, Jr'') palīdzēja virzīties Čīlei uz stabilāku [[demokrātija|demokrātiju]], vienlaikus risinot sarežģītus ekonomikas jautājumus. Arī Pinočetam joprojām bija liela ietekme valdībā līdz pat 1999. gadam un vēl arī [[2000. gadi|2000. gadu]] sākumā. Šajā laikā vairāki simti cilvēku iesniedza pret Pinočetu gan Čīles, gan ārvalstu tiesās prasības par [[cilvēktiesības|cilvēktiesību]] pārkāpumiem viņa valdīšanas laikā. Viņš tā arī ne reizi nestājās tiesas priekšā. Pinočets nomira {{dat|2006|12|10}}.

2000. gadā tika ievēlēts pirmais [[sociālisms|sociālistu]] prezidents kopš [[Salvadors Aljende|Salvadora Aljendes]]. Tas bija [[Rikardo Lagoss]] (''Ricardo Lagos''). Viņš piekopa atturīgu politiku, kuras galvenais mērķis bija uzlabot valsts ekonomisko stāvokli, samazināt [[nabadzība|nabadzību]] un finansēt sociālās programmas. 2005. gadā no [[Čīles konstitūcija]]s tika izņemti vairāki nedemokrātiski punkti, kas bija izstrādāti un pievienoti 1980. gadā Pinočeta režīma laikā. Viena no svarīgajām izmaiņām bija tā, ka Čīles prezidentam tika dotas pilnvaras atlaist [[Čīles bruņotie spēki|Čīles bruņoto spēku]] un [[Čīles policija]]s vadītājus. Otra nozīmīga izmaiņa bija prezidentūras termiņa samazināšana no sešiem uz četriem gadiem.

Čīles politiskajā vēsturē nozīmīgs bija 2006. gads, kad par prezidentu pirmo reizi tika ievēlēta sieviete. Tā bija sociālistu partijas pārstāve [[Mišela Bačeleta]]. Viņa bija viena no daudzajiem politiskajiem ieslodzītajiem, kas cieta Pinočeta režīma laikā.

== Ģeogrāfija ==
[[Attēls:Mapa administrativo de Chile.png|thumbnail|175px|Čīles administratīvā iedalījuma karte.]]
Valsts pašos dienvidos atrodas [[Ugunszeme]]s sala, kas ir tālākais kontinenta dienvidu punkts virzienā uz [[Antarktika|Antarktīdu]]. Daļa salas pieder Čīlei, bet daļa [[Argentīna]]i. Salu no pārējā kontinenta atdala [[Klusais okeāns|Magelāna šaurums]], caur kuru 16. gadsimtā pirmo reizi devās jūras braucējs [[Fernāns Magelāns|Magelāns]].

Šis šaurums ir diezgan noslogots starpkontinentu kuģu satiksmes dēļ un tiek izmantots, lai apbrauktu kontinentu. Ugunszemē valda aukstākais [[klimats|klimats kontinentā]], atskaitot kontinenta augstkalnu reģionus. Vidējā gaisa temperatūra ziemas mēnešos šeit ir zem nulles vai tuvu nullei grādu. Čīlē ir daudz derīgo izrakteņu, tiek iegūts [[varš]], [[sudrabs]], [[zelts]], [[molibdēns]], [[dzelzs]]rūda, kā arī [[dimants|dimanti]] u.c. Liela daļa valsts rūpniecības ir orientēta uz šo derīgo izrakteņu ieguvi, apstrādi un eksportu. Valstī attīstīta melnā un krāsainā metalurģija, kokapstrāde un celulozes rūpniecība, mašīnbūve un metālapstrāde, kā arī pārtikas rūpniecība. Čīle ir pazīstama ar saviem [[vīns|vīniem]].

=== Klimats ===
Valsts klimats ir daudzveidīgs, ko var izskaidrot ar [[Ģeogrāfija|valsts ģeogrāfisko]] izvietojumu no ziemeļiem uz dienvidiem, piekrastes daudzajām straumēm un [[Andi|Andu kalnu]] masīva ietekmi. Valsts ziemeļu daļā valda tropiskais tuksneša klimats. Vidējās mēneša temperatūras svārstās no +12°С [[Ziema|ziemās]] (maijs-augusts) līdz +22°С [[Vasara|vasarās]] (decembris-marts), maksimālās temperatūras ap +38°С. Čīles ģeogrāfiskā izvietojuma daudzveidība tūristiem dod iespēju apmeklēt valsti jebkurā laikā.

Šajā [[ekonomika|ekonomiski]] attīstītajā valstī ir gan vulkāni, gan ledus tuksneši, gan līdzenumi, kur valda no ļoti mitra un auksta mērena klimata valsts dienvidos līdz ļoti sausam tropu klimatam valsts ziemeļos. Lielākā apdzīvotība ir valsts centrālajā daļā, kur valda silts mērenais un subtropu klimats. Šajā valsts daļā atrodas lielākā daļa lielo pilsētu un galvaspilsēta [[Santjago]], kā arī lielākā daļa lauksaimnieciskās ražošanas. Klimatu Čīlē nosaka aukstā [[Humbolta straume]], kura nes aukstus ūdeņus no antarktiskā reģiona gar visas valsts piekrasti tālāk uz ziemeļiem gar visu [[Dienvidamerika|Dienvidamerikas kontinentu]] līdz pat [[Ekvadora]]i ekvatora tuvumā. Nokrišņus atnes mitras antarktiskās gaisa masas, sajaucoties ar uzsilušām reģiona vai okeāna gaisa masām. Ciklonu darbība reģionā ir saistāma pārsvarā ar ļoti aktīvo un vētraino Antarktīdu. Lielais attālums no [[Antarktika|antarktiskā]] reģiona līdz pašiem valsts ziemeļiem liedz ienākt mitrām gaisa masām valsts ziemeļu daļā no Antarktikas, kas savukārt nosaka to, ka valsts pašos ziemeļos valda ļoti sauss [[klimats|tropu klimats]].

== Iedzīvotāji ==
[[Attēls:Bachelet y campeones de polo.jpg|thumb|250px|Čīles komanda]]

[[2009. gads|2009]]. gadā Čīles iedzīvotāju skaits bija 16 970 000, no kuriem apmēram 8,8 miljoni jeb 52,7 % bija baltās rases pārstāvji,<ref name="Lizcano">{{Tīmekļa atsauce |url=http://books.google.cl/books?id=LcabJ98-t1wC&pg=PA93&lpg=PA93&dq=chile+60%25+blancos+Esteva-Fabregat&source=bl&ots=AMUjY09aVi&sig=3PCwfKDokrZYem3dcZ2gkToFIoE&hl=es&ei=k8WjSYT3HJaitgfGncnOBA&sa=X&oi=book_result&resnum=9&ct=result#PPA110,M1 |title=Composición Étnica de las Tres Áreas Culturales del Continente Americano al Comienzo del Siglo XXI |format=PDF}}</ref> bet metisi 44 %.<ref name="Lizcano"/> Citi pētījumi liecina, ka baltās rases iedzīvotāju skaits veido 64-90 % Čīles populācijas.<ref>{{Tīmekļa atsauce |url=http://www.geografia.fflch.usp.br/publicacoes/Geousp/Geousp13/Geousp13_Intercambio_Maurel.htm |title=Argentina, como Chile y Uruguay, su población está formada casi exclusivamente por una población blanca e blanca mestiza procedente del sur de Europa, más del 90% E. García Zarza, 1992, 19. |access-date={{dat|2009|11|04||bez}} |archive-date={{dat|2009|06|04||bez}} |archive-url=https://web.archive.org/web/20090604052317/http://www.geografia.fflch.usp.br/publicacoes/Geousp/Geousp13/Geousp13_Intercambio_Maurel.htm }}</ref><ref name="Coke">{{Tīmekļa atsauce|url=http://ukpmc.ac.uk/articlerender.cgi?artid=1352132|title=Genetic epidemiology of single gene defects in Chile.|access-date={{dat|2009|11|04||bez}}|archiveurl=https://archive.today/20120529002218/http://ukpmc.ac.uk/articlerender.cgi?artid=1352132|archivedate={{dat|2012|05|29||bez}}}}</ref> Čīle ir piedzīvojusi vairākus imigrācijas viļņus, kuru laikā valstī apmetās [[spāņi]], [[itāļi]], [[Īrija|īri]], [[franči]], [[grieķi]], [[vācieši]], [[angļi]], [[Horvātija|horvāti]] un [[palestīnieši]].

=== Pamatiedzīvotāji ===
2002. gada tautas skaitīšanas dati liecina, ka 4,6% Čīles iedzīvotāju sevi uzskata par ''Amerikas indiāņu'' pēctečiem.
{| border="1"  cellpadding="4" cellspacing="0" style="float:center; margin:0.5em 1em 1em; background:#f9f9f9; border:1px #aaa solid; border-collapse:collapse; font-size:95%; width:34%;"
|-
! colspan="6"|Iedzīvotaji kas tiek  pieskaitīti atzītajām  iedzimto kopienām (2002)<ref>[http://www.ine.cl/cd2002/sintesiscensal.pdf INE]</ref>
|- style="text-align:right;"
|align="left"|[[alakalufi]]||2,622||0.02%||align="left"|[[mapuči]]||604,349||4.00%
|- style="text-align:right;"
|align="left"|[[atakameni]]||21,015||0.14%||align="left"|[[kečvi]]||6,175||0.04%
|- style="text-align:right;"
|align="left"|[[aimari]]||48,501||0.32%||align="left"|[[rapanujieši]]||4,647||0.03%
|- style="text-align:right;"
|align="left"|[[kolla]]||3,198||0.02%||align="left"|[[jagani]]||1,685||0.01%
|}

== Skatīt arī ==
* [[Čīles pilsētu uzskaitījums]]
* [[Čīles Antarktiskā teritorija]]
* [[Lieldienu sala]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20100309051345/http://www.chile-usa.org/specialint.htm Official Site of Embassy of Chile in Washington] {{en ikona}}
* [https://web.archive.org/web/20100310162144/http://geography.howstuffworks.com/south-america/geography-of-chile.htm Chile] How Stuff Works - Geography {{en ikona}}
* [http://www.jewishvirtuallibrary.org/jsource/vjw/chile.html Chile] Jewish Virtual Library {{en ikona}}
* [https://web.archive.org/web/20100322195718/http://www.factmonster.com/ipka/A0107407.html Chile] Fact Monster {{en ikona}}
* [https://web.archive.org/web/20100304132553/http://www.geographia.com/chile/chilehistory.htm Chile] Geographia {{en ikona}}

{{Dienvidamerika}}

{{autoritatīvā vadība}}

[[Kategorija:Čīle| ]]
[[Kategorija:Dienvidamerikas valstis]]
[[Kategorija:Latīņamerikas valstis]]