 [[Attēls:Vaade Meenikunno rabale Liipsaare vaatetornist.jpg|thumb|235px|Skujkoku mežs [[Igaunija|Igaunijā]]]]
'''Mežs''' ir [[ekosistēma]] kurā dominējošā [[augi|augu]] forma ir [[koks|koki]], kas veido kokaudzi. Kokaudze meža ekosistēmā ir galvenais organiskās masas ražotājs. Mežs ietver gan kokaudzi tās dažādās attīstības stadijās, gan [[Pamežs|pameža]] un [[Zemsedze|zemsedzes]] augus, meža [[Dzīvnieki|dzīvniekus]] un [[Augsne|augsn]]i ar tās bagātīgo baktēriju, aļģu, dzīvnieku un [[Sēnes|sēņu]] pasauli. Starp visiem šiem organismiem notiek mijiedarbība un tie ir savstarpēji saistīti komplicētās [[Barības ķēde|barības ķēdēs]]<ref>Bušs M., Laiviņš M. mežs. Enciklopēdija Latvijas daba, 3. sēj. Rīga, 1995</ref>.

Meža ekosistēmu pētniekus sauc par '''mežzinātniekiem'''. Latvijā mežzinātnes pamatus var apgūt [[LBTU Meža fakultāte|LBTU Meža fakultātē]], bet meža pētījumus kopš 1948. gada veic [[Latvijas Valsts mežzinātnes institūts "Silava"|Latvijas Valsts mežzinātnes institūtā "Silava"]].

[[Pārtikas un lauksaimniecības organizācija]] mežu definē kā teritoriju, kuras platība pārsniedz 0,5 hektārus, ar kokiem, kas augstāki par 5 metriem, un vainaga segumu, kas pārsniedz 10 procentus, vai kokiem, kas spēj šo līmeni sasniegt nākotnē.<ref>[http://www.fao.org/3/I8661EN/i8661en.pdf Global Forest Resources Assessment 2020 – Terms and definitions] (PDF). Rome: FAO. 2018.</ref> Izmantojot šo definīciju, PLO 2020. gadā vērtēja, ka meži aizņem 4,06 miljardus hektāru jeb aptuveni 31 procentus no pasaules sauszemes platības,<ref>[http://www.fao.org/documents/card/en/c/ca8985en The State of the World's Forests 2020. In brief – Forests, biodiversity and people.] Rome: FAO & UNEP. 2020. doi:10.4060/ca8985en. ISBN 978-92-5-132707-4.</ref> tomēr mežainums (mežu platība izteikta % no attiecīgās teritorijas kopplatības<ref>Latvijas Padomju enciklopedija</ref>) visā pasaulē nav vienmērīga. Meži aug reģionos, kuros ir pietiekams [[nokrišņu daudzums]] un siltākajā gada mēnesī [[gaisa temperatūra]] ir vismaz +10 °C. Visvairāk mežu ir abpus [[ekvators|ekvatoram]] ([[mitrais tropu mežs|mitrie tropu meži]]), kur nokrišņu daudzums un [[gaisa temperatūra]] neierobežo mežu augšanu. Citās klimata joslās tieši šie divi faktori ietekmē mežu izplatību, produktivitāti un bioloģisko daudzveidību. Tāpēc mežu ekosistēmas dominē ziemeļu (boreālajā) un mērenajā (temperātajā) joslā, bet nav sastopamas polārajās tundras un sausajās (arīdajās) joslās.

== Mežs Latvijā ==
Mežs Latvijas teritorijā izveidojās [[Pēcledus laikmets|pēcledus laikmetā]] pirms aptuveni 10 000 gadu, kad klimats un augsnes apstākļi ļāva ieceļot priedei un bērzam. Tai pašā laikā šeit ieceļoja arī [[Neolīts|akmens laikmeta]] cilvēks. Mežs nomainīja [[Tundra|arktisko tundru]], kurā auga tādas kokaugu sugas kā [[Pundurbērzs|pundurbērzs]] un polārais vītols. Klimatam mainoties Latvijas teritorijā ieceļoja arī citas kokaugu sugas. Platlapu koku sugas visplašāk bija izplatītas siltajā un mitrajā atlantiskajā laikā pirms 7500 - 4700 gadiem<ref>Bušs M., Laiviņš M. mežs. Enciklopēdija Latvijas daba, 3. sēj. Rīga, 1995</ref>. Latvija atrodas ziemeļu (boreālo) skujkoku mežu, mēreno (nemorālo) platlapu mežu un sarmatisko mežu saskares jeb pārejas joslā. To floristisko sastāvu veido dažādi floras elementi - gan boreālie, gan nemorālie, gan sarmatiskie.  

Vēlajā [[Neolīts|neolīta]] laikmetā (2300.-1500. gadā p.m.ē.) sākās pāreja no gadu tūkstošus dominējušās zvejnieku un mednieku - savācēju saimniecības uz zemkopju un lopkopju kultūru jeb ražotājsaimniecību. Sākās cilvēku ietekme uz meža koku sastāvu un izplatību (līdumu līšana, meždegas, būvniecība). 

Attīstoties tehnoloģijām kā kuģubūve, metalurģija un ar to saistītā kokogļu iegūšana, pastiprināti tika izcirsti lapkoki - ozoli, gobas, vīksnas, liepas. Koku sastāvs mežos kļuva nabadzīgāks. Attīstījās arī kokrūpniecība un koku eksports. 18. gs. un it īpaši 19. gs. jau bija nepieciešami valsts varas izdoti rīkojumi, kas regulēja mežu izmantošanu, atjaunošanu un aizsardzību.
1920. gada agrārreformas rezultātā Latvijas valsts īpašumā pārgāja apm. 84% Latvijas mežu. Tas deva valstij sadziedēt kara cirstās brūces, subsidēt lauksaimniecību, materiāli nostiprināties<ref>Bušs M., Laiviņš M. mežs. Enciklopēdija Latvijas daba, 3. sēj. Rīga, 1995</ref>.

== Meža nozīme tautsaimniecībā un kultūrā ==
[[Attēls:Edible fungi in basket 2012 G1.jpg|thumb|200px|Grozs ar mežā salasītām sēnēm]]
Mūsdienās Latvijā meži aizņem 51% teritorijas (3269 tūkst ha). 49% no kopējās mežu platības pieder valstij, 48% privātām personām un uzņēmumiem, 3% - pašvaldībām u.c. (2022. gada dati). Mežsaimniecības produkcijas īpatsvars Latvijas kopeksportā 2020. gadā bija 19%, īpatsvars [[Iekšzemes kopprodukts|IKP]] - 5.3 %<ref>http://zalasmajas.lv/wp-content/uploads/2022/01/skaitlifakti_LV_2022_mazs.pdf</ref>.

Latvijā koksnes resursus izmanto celtniecības materiālu ražošanā, mēbeļu ražošanā, ķīmiskajā rūpniecībā, [[Enerģētika|enerģētikā]].
Koku nekoksnes biomasu - lapas, skujas un sīkos zarus (zeleni) var izmantot, pimēram, lai ražotu līdzekļus augu aizsardzībai pret kaitēkļiem un slimībām, augsnes uzlabošanai, lopbarības bagātināšanai, arī [[Pārtikas rūpniecība|pārtikas]], kosmētikas un farmācijas rūpniecībā.   
Iegūto nekoksnes meža resursu vērtība 2011. gadā Latvijā novērtēta 102,1 miljonu eiro vērtībā. Pusi no tā veido [[Sēnes|sēnes]] (51,8 miljons eiro) jeb 0,1 - 0,3% no Latvijas iekšzemes kopprodukta vērtības. 22% - citi augu produkti, 6,3% - medījamo dzīvnieku gaļa, 4,3% - [[Ziemassvētku egle|Ziemassvētku eglītes]], 16,6% - augļi, ogas un rieksti, 0,7% - medus un vasks, 0,1% medījamo dzīvnieku ādas un trofejas<ref>Aizsargājamo biotopu saglabāšanas vadlīnijas Latvijā. 6. sēj. Meži. Sigulda, 2017</ref>.  
Nekoksnes meža resursi tiek izmantoti arī vaļaspriekam un pašpatēriņam. Visu gadu mežs Latvijā kalpo cilvēku atpūtai, fiziskā un garīgā spēka atjaunošanai. Te jāmin: 
* [[medības]];
* ogošana;
* [[sēņošana]];
* sulu tecināšana;
* amatniecība - lūki, krijas, tāss, skali, klūgas u.c.;
* dziedniecība - ārstniecības augi un sēnes, pirtsslotas;
* Ziemassvētku eglītes, meijas u.c. dekorācijas;

Kādreiz Latvijas mežus izmantoja darvas ražošani, sveķu tecināšanai u.c. resursu iegūšanai, ko aizstāj sintētiskie materiāli, kas iegūti no fosīlajiem ogļūdeņraža savienojumiem (naftas, gāzes, akmeņoglēm).

Vairāk par meža ekosistēmu pakalpojumiem var lasīt krājumā "Meži. Vadlīnijas aizsargājamo biotopu saglabāšanai Latvijā", 6. sējumā, kas izdots 2017. gadā Siguldā. ISBN 978-9934-8590-9-0

== Mežu klasifikācija ==
Mežu klasifikācijai ir sava vēsture. Tā radīta dažādām vajadzībām un arī tiek piemērota atbilstošu mērķu sasniegšanai. 
Piemēram, 1927. gadā šveiciešu zinātnieks Josias Braun-Banquet publicēja savu fitocenoloģisko veģetācijas aprakstīšanas metodi, kas balstīta uz ļoti detālu zemsedzes augu sugu sastāva un to aizņemtās platības parauglaukumos aprakstīšanu<ref>Braun-Blanquet, Josias (1964): Pflanzensoziologie, Grundzüge der Vegetationskunde. (3. Auflage). Springer Verlag, Wien, 865 pages.</ref>.

[[Eiropas Savienība|Eiropas Savienībā]], lai radītu vienotu aizsargājamo biotopu klasifikātoru dabas aizsardzības vajadzībām, ir izstrādāta rokasgrāmata. Rokasgrāmatā ietverta īsa biotopa definīcija un raksturīgāko sugu saraksts<ref>Annon. 1999. Interpretation Mannual of European Union Habitats. EUR 15/2, October. European Commission. DG Environment</ref>. Pēc šīs klasifikācijas sastādīts arī Latvijas īpaši aizsargājamo meža biotopu saraksts<ref>[[Ivars Kabucis|Kabucis I.]] Biotopu rokasgrāmata. Rīga, 2000. </ref>.  

Latvijā jau kopš 20. gs. 70. gadiem tiek lietota  Dr. hab. [[Kaspars Bušs|Kaspara Buša]] izstrādātā [[Meža tipi Latvijā|meža tipu]] klasifikācija<ref>Bušs K. Latvijas PSR mežu tipoloģijas pamati. Rīga, 1976.</ref>. Šī klasifikācija ir izrādījusies tik robusta un viegli pielietojama, ka to jau piecas desmitgades izmanto mežsaimnieki, botāniķi, ģeogrāfi un citu nozaru pētnieki un praktiķi.

== Atsauces ==
{{atsauces}}

== Ārējās saites ==
{{commons category-inline|Forests|meži}}
{{enciklopēdiju ārējās saites}}
* {{tīmekļa atsauce | url= http://latvijas.daba.lv/biotopi/mezi.shtml | title= Meži | publisher= Latvijas daba}}




{{autoritatīvā vadība}}

[[Kategorija:Botānika]]
[[Kategorija:Ekosistēmas]]
[[Kategorija:Mežsaimniecība]]