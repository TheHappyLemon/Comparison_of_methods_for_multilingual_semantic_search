[[Sports|Sportā]] jēdziens '''algu griesti''' tiek lietots, lai apzīmētu noteiktu naudas daudzumu, ko sporta komandas drīkst tērēt savu spēlētāju algām. Var tikt noteikti algu griesti katram spēlētājam atsevišķi vai visai komandai kopumā, vai abi. Vairākas profesionālās līgas noteikušas obligātus algu griestus, lai samazinātu kopējās izmaksas un izlīdzinātu komandu spēkus (bagātākās komandas nevarētu kļūt neuzvaramas tādēļ, ka var atļauties noalgot visus labākos spēlētājus). Algu griesti parasti ir viens no jautājumiem, par kuru spēlētāju [[Arodbiedrība|arodbiedrībām]] un komandu īpašniekiem ir visgrūtāk vienoties.

Algu griestu noteikums pastāv šādās līgās:

* [[Ziemeļamerika]]s sporta spēļu līgās: [[Nacionālā hokeja līga|Nacionālajā Hokeja Līgā]], [[NFL|Nacionālajā Futbola Līgā]] un [[Nacionālā basketbola asociācija|Nacionālajā Basketbola Asociācijā]], kā arī daļā zemāko līgu dažādos sporta veidos. 

* [[Anglija]]s spēcīgākajās [[Regbijs|regbija]] līgās.

Vairākas Eiropas [[Futbols|futbola]] līgas arī ir apspriedušas ideju par algu griestu noteikšanu.

[[Kategorija:Sporta terminoloģija]]