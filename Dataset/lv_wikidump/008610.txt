{{Jūras infokaste
|jūra=Sulavesi jūra
|attēls=SulavesiJura.JPG
|attēls_izm    = 300
 |vietaskarte  = Klusais okeāns
|relief              = jā
 |latd = 3 |latm =  |lats =  |latNS = N
 |longd = 122 |longm =  |longs =  |longEW = E
 |paraksta_izvietojums = right
 |alt_karte    = 
| okeāns       = Klusais okeāns
|platība       = 280 000
|garums        = 837
|platums       = 675
|Max_dziļums   = 6220
|sāļums        = 34
|temperatūra   = 28
|valstis       = {{PHL}}<br />{{IDN}}<br />{{MYS}}
|pilsētas      = [[Basilana (pilsēta)|Basilana]]<br />[[Heneralsantosa]]<br />[[Manado]]<br />[[Tarakana]]
}}
'''Sulavesi jūra''' ([[indonēziešu valoda|indonēziešu]] un {{val|ms|Laut Sulawesi}}) vai '''Celebesas jūra''' ({{val|en|Celebes Sea}}, {{val|tl|Dagat Selebes}}) ir [[Klusais okeāns|Klusajam okeānam]] piederīga starpsalu [[jūra]].

Sulavesi jūrai raksturīgas spēcīgas okeānu straumes, [[dziļvaga]]s un zemūdens kalni, aktīvs [[vulkāns|vulkānisms]], tai skaitā zemūdens vulkānisms. Vidējais dziļums — 3364 m, sāļums — 34,5 ‰, vidējā ūdens virsējā slāņa temperatūra — 28 °C.

== Robežas ==
Ziemeļos jūru norobežo [[Filipīnas|Filipīnām]] piederošie [[Sulu arhipelāgs]], [[Sulu jūra]] un [[Mindanao]] sala. Mindanao sala šeit veido izteiktu līci — [[Moro līcis|Moro līci]]. Austrumos atrodas Filipīnām piederošās [[Sangihes salas]], dienvidos — [[Indonēzija]]i piederošā [[Sulavesi]] un rietumos — Indonēzijai un [[Malaizija]]i piederošā [[Kalimantāna]]s sala. Dienvidrietumos ar [[Javas jūra|Javas jūru]] savieno platais [[Makasaras šaurums]].

No Sulu jūras atdala Sibutu-Basilanas zemūdens grēda. Sulavesi jūrā valda mitrs topiskais klimats. Zonā starp Sulavesi un Sarangani salām notiek intensīva ūdens apmaiņa ar Kluso okeānu. Vasarās [[musons]] dzen ūdeni no Sulavesi jūras pa Makasaras šaurumu uz Javas jūru.

== Ģeoloģija ==
[[Attēls:Maitumcoastal.jpg|thumb|200px|left|Sulavesi jūras ziemeļdaļa, Sarangani salas]]
Sulavesi jūra ir daļa no senas [[okeāniskā Zemes garoza|okeāniskās Zemes garozas]], kas veidojusies pirms 42 miljoniem gadu tālu no sauszemes. Pirms 20 miljoniem gadu [[Zemes garoza]]s kustības to pārvietoja tuvu Indonēzijas un Filipīnu [[vulkāns|vulkāniem]], ko var noteikt pēc vulkāniskajiem pelniem uz jūras gultnes. Pirms 10 miljoniem gadu Sulavesi jūras gultni pārklāja [[kontinents|kontinentāli]] nogulumi ieskaitot [[akmeņogle]]s, jūras gultne atdūrās pret [[Eirāzija|Eirāziju]].

Mūsdienās Sulavesi jūru raksturo liels dziļums, [[kontinentālais šelfs]] ir ļoti šaurs. [[seismoloģija|Seismiski]] aktīva zona, bieži notiek [[zemestrīce]]s.

== Jūras bioloģija ==
Sulavesi jūrai raksturīga augsta [[bioloģiskā daudzveidība]], tai skaitā liels [[zivis|zivju]] sugu skaits. Uzskata, ka daļa jūras organismu sugu šeit vēl nav atklāta. Šeit dzīvo 580 [[rifs|rifus]] veidojošo [[korallis|koraļļu]] sugu — pasaulē vispār ir 793 sugas. Rezultātā Sulavesi jūras koraļļu rifos ir izcili augsta bioloģiskā daudzveidība — te novērojami [[vaļi]] (26 no 78 zinātnei zināmām vaļu sugām), [[delfīni]] un daudz citu interesantu jūras dzīvnieku.

[[1997]]. gadā Sulavesi salas piekrastē tika atklāta jauna senu zivju — [[latimērija|latimēriju]] suga — [[Manado latimērija]] (''Latimeria menadoensis'') — līdz šim bija apzināta viena šīs ģints suga [[Āfrika]]s dienvidaustrumu piekrastē.

Šo iemeslu dēļ Sulavesi jūru iecienījuši nirēji, šeit brauc daudz augstas klases kruīza kuģi.

== Pirātisms ==
Mūsdienās Sulavesi jūra ieguvusi sliktu slavu šeit izplatītā [[pirāts|pirātisma]] dēļ. Pirāti uzbrūk gan mazām zvejnieku laivām, gan lieliem konteineru kuģiem, tie ir bruņoti ar augstas tehnoloģijas ieročiem un pirātu ātrgaitas kuteri ir aprīkoti ar modernām navigācijas sistēmām.

Lai pirātisms reģionā nesagrautu tūrisma industriju, Malaizijas valdība savā Sulavesi jūras daļā izvietojusi jūras kara spēkus.

== Salas ==
Sulavesi jūras centrālajā daļā nav lielu salu. Šīs salas robežojas ar Sulavesi jūru:

=== Filipīnas ===
* [[Basilanas sala]]
* [[Mindanao]]
* [[Sarangani salas]]
* [[Sulu arhipelāgs]]
** [[Holo sala]]
** [[Tavitavi sala]]

=== Indonēzija ===
* [[Kalimantāna]] (arī Malaizijas daļa)
* [[Kavio salas]]
* [[Sangihes salas]]
** [[Sangihe]]
* [[Sulavesi]]

== Ārējās saites ==
* [https://web.archive.org/web/20121114143505/http://travel.webshots.com/album/555458450UYhjwO Sulavesi jūras rifu fotogalerija]

{{Klusā okeāna jūras}}

{{autoritatīvā vadība}}

[[Kategorija:Indonēzijas jūras]]
[[Kategorija:Filipīnu jūras]]
[[Kategorija:Malaizijas jūras]]
[[Kategorija:Sulavesi jūra]]