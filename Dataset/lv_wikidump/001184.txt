{{Apdzīvotas vietas infokaste
| name = Gdaņska
| official_name = ''Gdańsk''
| settlement_type = pilsēta
| image_skyline = Collage of views of Gdansk.jpg
| imagesize = 
| image_caption = Gdaņskas skatu kolāža
| image_flag = POL Gdańsk flag.svg
| image_shield = POL Gdańsk COA.svg
| pushpin_map = Poland
| pushpin_label_position = 
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Pomožes vojevodiste]]
| subdivision_type2 = Apriņķis
| subdivision_name2 = Pilsēta ar apriņķa tiesībām
| established_title3 = Pilsētas tiesības
| established_date3 = 1263
| area_total_km2 = 261.96
| population_as_of = 2014
| population_metro    = 1235000
| population_urban    = 461489
| population_density_km2 = 1715.9
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 54 | latm = 22 | lats = 00 | latNS = N 
| longd = 18 | longm = 38 | longs = 00| longEW = E
| elevation_m = 13
| website = {{URL|http://www.gdansk.pl/}}
}}
'''Gdaņska''' ({{lang-pl|Gdańsk}}, [[Kašūbu valoda|kašūbu]]: ''Gduńsk'', {{val|de|Danzig}}, {{val|la|Gedania}}) ir pilsēta [[Polija]]s ziemeļos netālu no [[Visla]]s ietekas [[Baltijas jūra|Baltijas jūrā]], [[Pomožes vojevodiste]]s centrs. Tā ir lielākā Polijas osta un liels rūpniecības centrs. Gdaņska kopā ar [[Gdiņa|Gdiņu]] un [[Sopota|Sopotu]] veido tā saucamo '''Trīspilsētu''' (''Trójmiasto'') ar vairāk nekā {{sk|1000000}} iedzīvotājiem.

Pilsēta ar bagātu vēsturi un tradīcijām. Veidojusies kā tirdzniecības osta [[vācieši|vācu]], [[kašūbi|kašūbu]] un [[poļi|poļu]] kultūru mijiedarbībā. Sena [[Hanza]]s pilsēta. Pilsēta, kurā atskanējuši [[Otrais pasaules karš|Otrā pasaules kara]] pirmie šāvieni. Arodbiedrības [[Solidarnošč|"Solidarnošč"]] rašanās vieta.

== Vēsture ==
Pilsētu vēl pirms [[Prūsijas krusta kari|Prūsijas krusta karu]] sākuma kā [[Pomerānija]]s pakļautībā esošu apmetni ar 1000 iedzīvotājiem pirmoreiz rakstos pieminējis [[Sv. Adalberts no Prāgas]] 997. gadā. Par viņa dzīvi sarakstītajā viduslaiku hronikā (''Vita sancti Adalberti episcopi Pragensis'') tā nosaukta par ''urbs Gyddanzyc''.<ref>Latīniskais hronikas teksta fragments: ''Ipse vero (Adalbertus) adiit primo urbem Gyddanyzc, quam ducis (Palamiorum Bolizlavi) latissima regna dirimentum maris confinina tangunt.'' no  [http://books.google.com/books?id=pfc4AAAAMAAJ&q=(Adalbertus)+adiit+primo+urbem+Gyddanyzc&dq=(Adalbertus)+adiit+primo+urbem+Gyddanyzc&pgis=1] [http://www.archive.org/details/beitrgezurbeant00unkngoog www.archive.org] [http://ia331433.us.archive.org/2/items/beitrgezurbeant00unkngoog/beitrgezurbeant00unkngoog.pdf PDF]</ref>

[[12. gadsimts|12. gadsimtā]] Gdaņska kļuva par [[Pomerānijas hercogiste]]s galvaspilsētu. 1224. gadā tai tika piešķirtas pilsētas tiesības. 1308. gadā, [[Polijas - Brandenburgas karš 14.gs|Polijas-Brandenburgas kara]] laikā pilsētu ieņēma [[Vācu ordenis]], nogalinot gandrīz visus pilsētas iedzīvotājus (gan vāciešus, gan poļus). 1361. gadā Dancigas pilsēta iestājās [[Hanzas savienība|Hanzas savienībā]]. Pilsēta bija ordeņa pakļautībā līdz 1454. gadam.

1440. gadā Danciga, kopā ar [[Toruņa|Toruņu]] (Tornu) un [[Elblonga|Elblongu]] (Elbingu) nodibināja [[Prūsijas konfederācija|Prūsijas konfederāciju]], kura 1454. gadā sacēlās pret Vācu ordeni, un meklēja aizsardzību pie Polijas karaļa [[Kazimirs IV|Kazimira IV]]. Sākās [[Trīspadsmitgadu karš]] starp Vācu Ordeni un Poliju, kā rezultātā Gdaņsku iekļāva poļu [[Karaļa Prūsija]]s sastāvā. 15.—17. gadsimtā pilsēta kā galvenā osta [[Visla]]s tirdzniecībai ļoti strauji attīstījās.

Pirmos triecienus Gdaņskas labklājībai deva gan [[Trīsdesmitgadu karš]] (1618—1648), gan [[Otrais Ziemeļu karš]] (1655—1660), gan [[Melnā nāve|mēris]] 1709. gadā. Tomēr vislielāko ļaunumu pilsētas attīstībai deva [[Polijas Pirmā dalīšana]] 1772. gadā, kad visa Pomerānija nokļuva [[Prūsijas Karaliste|Prūsijas]] sastāvā, jo tas izjauca tirdzniecību pa Vislas upi, kas bija pilsētas labklājības pamats. Danciga tikai 1793. gadā oficiāli kļuva par Prūsijas Karalistes daļu.

[[Napoleona kari|Napoleona karu]] laikā no 1807. gada līdz 1814. gadam Danciga bija [[brīvpilsēta]], līdz atkal nokļuva Prūsijas sastāvā. Pēc [[Vācija]]s sakāves [[Pirmais pasaules karš|Pirmajā pasaules karā]] izveidoja [[Dancigas brīvpilsēta|Dancigas brīvpilsētu]], — Dancigas pilsētu ar apkārtējo teritoriju. Brīvpilsētai veidojās diezgan saspīlētas attiecības ar jauno Polijas valsti. Jau [[Veimāras Republika]] cīnījās par Gdaņskas iekļaušanu Vācijas sastāvā, bet, kad pie varas nāca [[Ādolfs Hitlers]], attiecības ar Poliju tika normalizētas, un īsu brīdi Gdaņska izdevīgi sadarbojās ar Poliju.

1939. gada 1. septembrī plkst. 4:45 pēc vietējā laika no vācu karakuģa ''Schleswig-Holstein'', kas bija noenkurojies ostas kanālā, tika raidīti šāviņi uz poļu garnizonu [[Vesterplate|Vesterplatē]], kas tiek uzskatīts par Otrā pasaules kara sākumu. Kaut arī Vesterplate turējās septiņas dienas, jau 1939. gada 2. septembrī [[Vērmahts]] ieņēma Gdaņsku. Kara laikā netālu no Gdaņskas tika izveidota [[Štuthofas koncentrācijas nometne]], kurā bez citu tautu piederīgajiem tika ieslodzīti arī vairāki [[Latvieši|latviešu]] pretošanās kustības dalībnieki (piemēram, [[Konstantīns Čakste]], [[Bruno Kalniņš]] un citi [[Latvijas Centrālā Padome|Centrālās Padomes]] darbinieki un [[Kureļa grupa|kurelieši]]). 1945. gadā vācieši sāka evakuēt Gdaņsku. Liela daļa no iedzīvotājiem izbrauca uz [[Šlēzviga-Holšteina|Šlēzvigu-Holšteinu]]. Kad 1945. gada 30. martā [[Sarkanā armija]] ienāca pilsētā, sākās bezjēdzīgs slaktiņš, kas turpinājās vairākas dienas. Pēc [[Jaltas konference|Jaltas]] un [[Potsdamas konference|Potsdamas konferenču]] lēmumiem, karam beidzoties, Gdaņska tika piešķirta Polijai.

Pēc kara liela daļa no vecpilsētas tika atjaunota. Gdaņska kļuva par galveno Polijas ostu un lielu rūpniecības pilsētu, kā arī strādnieku kustības centru. Jau 1970. gadā pilsētā notika strādnieku nemieri, kas beidzās ar cilvēku upuriem un [[Vladislavs Gomulka|Vladislava Gomulkas]] atkāpšanos no amata. 1980. gada augustā Ļeņina vārdā nosauktajā Gdaņskas kuģubūvētavā tika izveidota arodapvienība "[[Solidarnošč]]", ko vadīja rūpnīcas elektriķis [[Lehs Valensa]]. To reizēm uzskata par sākumu komunistiskās iekārtas kraham Eiropā.

== Cilvēki ==

Gdaņskā (Dancigā) dzimuši:

* [[Rihards Abegs]] (''Richard Abegg'', 1869–1910) - vācu ķīmiķis
* [[Hermanis Balks]] (''Hermann Balck'', 1897–1982) - vācu ģenerālis
* [[Fricis fon Bēlovs]] (''Fritz von Below'', 1853–1918) - vācu ģenerālis
* [[Oto fon Bēlovs]] (''Otto von Below'', 1857–1944) - vācu ģenerālis
* [[Holgers Cukaijs]] (''Holger Czukay'', 1938) - vācu mūziķis
* [[Ādams Kazimežs Čartoriskis]] (''Adam Kazimierz Czartoryski'', 1734–1823) - augstmanis, politiķis un kultūras darbinieks
* [[Gabriels Fārenheits]] (''Daniel Gabriel Fahrenheit'', 1686–1736) - vācu fiziķis
* [[Alfrēds Flatovs]] (''Alfred Flatow'', 1869–1942) - vācu vingrotājs
* [[Ginters Grass]] (''Günter Grass'', 1927–2015) - kašūbu izcelsmes vācu rakstnieks
* [[Johanness Hevēlijs]] (''Johannes Hevelius'', 1611–1687) - astronoms
* [[Mareks Kaminskis]] (''Marek Kamiński'', 1964) - ceļotājs
* [[Rutka Laskere]] (''Rutka Laskier'', 1929–1943) - holokausta dienasgrāmatu autore
* [[Dariušs Mihalčevskis]] (''Dariusz Michalczewski'', 1968) - bokseris
* [[Hugo Minsterbergs]] (''Hugo Münsterberg'', 1863–1916) - vācu/amerikāņu psihologs
* [[Andžejs Šarmahs]] (''Andrzej Szarmach'', 1950) - futbolists
* [[Andreass Šlīters]] (''Andreas Schlüter'', 1659(60)–1714) - vācu arhitekts
* [[Johanna Šopenhauere]] (''Johanna Schopenhauer'', 1766–1838) - A.Šopenhauera māte
* [[Artūrs Šopenhauers]] (''Arthur Schopenhauer'', 1788–1860) - vācu filozofs
* [[Donalds Tusks]] (''Donald Tusk'', 1957) - politiķis
* [[Jans de Veriha-Visočaņskis]] (''Jan de Weryha-Wysoczanski'', 1950) - skulptors

==Apskates objekti==
*[[Artura sēta Dancigā|Artura sēta Gdaņskā]] (''Dwór Artusa w Gdańsku'')
*[[Gdaņskas bazilika]] (''Bazylika konkatedralna Wniebowzięcia Najświętszej Maryi Panny w Gdańsku'')
*[[Gdaņskas rātsnams]] (''Ratusz Głównego Miasta w Gdańsku'')
*[[Gdaņskas vecpilsēta]] (''Śródmieście (Gdańsk)'')
*[[Neptūna strūklaka]] (''Fontanna Neptuna w Gdańsku'')
*[[Olivas klosteris]] (''Opactwo Cystersów w Oliwie'')
*[[Vesterplate]] (''Westerplatte'')
*[[Visloujsces cietoksnis]] (''Twierdza Wisłoujście'')
*[[Zaļie vārti]] (''Brama Zielona'')

==Galerija==
<gallery>
Artus_Court_in_Gdańsk_(3).JPG|Artura sēta Gdaņskā
Danzig_im_Juli_2018_012.jpg|Gdaņskas bazilika
Ayuntamiento Principal, Gdansk, Polonia, 2013-05-20, DD 05.jpg|Gdaņskas rātsnams
Gdańsk,_widok_z_wieży_kościoła_pw._Wniebowzięcia_NMP_(8).JPG|Gdaņskas vecpilsēta
Monumento_Neptuno,_Gdansk,_Polonia,_2013-05-20,_DD_03.jpg|Neptūna strūklaka
Palacio_de_Oliwa,_Gdansk,_Polonia,_2013-05-21,_DD_03.jpg|Olivas Vecā pils
Westerplatte_barrack.jpg|Vesterplates baraku drupas
Twierdza_Wisloujscie.jpg|Visloujsces cietoksnis
Gdańsk_Zielona_Brama.jpg|Zaļie vārti
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.terraserver.com/imagery/image_gx.asp?cpx=18.64436762&cpy=54.40280518&res=30&provider_id=340&t=pan Gdaņskas satelītattēls]{{Novecojusi saite}}

{{autoritatīvā vadība}}

[[Kategorija:Polijas pilsētas]]
[[Kategorija:Hanzas pilsētas]]
[[Kategorija:Pomožes vojevodistes pilsētas]]
[[Kategorija:Pomožes vojevodistes apriņķi]]