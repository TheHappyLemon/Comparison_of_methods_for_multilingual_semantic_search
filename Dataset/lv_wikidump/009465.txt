[[Attēls:ACeS Logo.svg|right|180px]]
'''''ACeS''''' (no {{val-en|'''A'''sia '''Ce'''lluar '''S'''atellite}}) bija reģionāla [[mobilie sakari|mobilo]] [[sakaru pavadonis|sakaru pavadoņu]] sistēma, kas bija bāzēta [[Indonēzija]]s galvaspilsētā [[Džakarta|Džakartā]]. Tā nodrošināja balss un datu sakarus no mobilām, rokās turamām ierīcēm un fiksētiem termināļiem [[Āzija|Āzijā]] (galvenokārt Dienvidaustrumāzijā). Sistēma sastāvēja no viena pavadoņa ''[[Garuda 1]]'', kas [[ģeostacionārā orbīta|ģeostacionārā]] orbītā tika palaists 2000. gadā.
Uzņēmums piesaistīja daudz mazāk klientu, nekā sākotnēji bija plānots, un 2014. gadā ''ACeS'' pilnībā pārtrauca darbību.

== Vēsture ==
''ACeS'' 1995. gadā dibināja [[Indonēzija]]s uzņēmums ''Pasifik Satelit Nusantara'' (''PSN''), [[Filipīnas|Filipīnu]] uzņēmums ''Philippine Long Distance Telephone Co.'' (''PLDT'') un [[Taizeme]]s uzņēmums ''Jasmine International Overseas Ltd''. 

1999. gadā par ''ACeS'' stratēģisko partneri kļuva ASV uzņēmums ''[[Lockheed Martin]]'', kas izgatavoja pavadoni un zemes aprīkojumu.

Sākotnēji sistēmas pirmo pavadoni ''[[Garuda 1]]'' bija plānots palaist 1998. gadā, bet Āzijas finanšu krīzes dēl starts tika atlikts.
Pavadonis tika palaists {{dat|2000|02|12||bez}} ar nesējraķeti ''[[Proton-K / Blok DM3|Proton-K]]''. Tā paša gada septembrī oficiāli sāka darboties mobilo sakaru pakalpojums.

Bija plānots palaist otru pavadoni ''Garuda 2'', kas būtu rezerve pirmajam pavadonim, un ļautu paplašināt apkalpoto teritoriju uz Eiropu, Tuvajiem Austrumiem un Ziemeļāfriku. Tas netika realizēts ''ACeS'' ienākumu trūkuma dēļ.

Sākotnējā koncepcijā ''ACeS'' sistēma tika veidota tā, lai apkalpotu līdz pat 2 miljoniem abonentu. Tā bija vērsta uz tirgiem, ko neapkalpo regulāri sauszemes mobilo sakaru tīkli, piemēram, lauku apvidi, [[mežsaimniecība]], kalnrūpniecība un jūras nozares. Pārdošanas apjomi tomēr auga lēni, un pēc piecu gadu darbības ''ACeS'' bija mazāk nekā {{sk|20000}} abonentu. 2014. gadā ''ACeS'' pilnībā pārtrauca darbību.

== Ārējās saites ==
* [https://space.skyrocket.de/doc_sdat/garuda-1.htm Garuda 1, 2 (ACeS 1, 2)] Gunter Dirk Krebs

[[Kategorija:Reģionālās mobilo sakaru pavadoņsistēmas]]
[[Kategorija:Indonēzijas uzņēmumi]]