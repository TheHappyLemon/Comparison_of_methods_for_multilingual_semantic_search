{{Rakstnieka infokaste
|        platums    = 
|          vārds    = Aleksandrs Bloks
|     vārds_orig    = ''Александр Александрович Блок''
|         attēls    = Alexander Blok.jpeg
|     att_izmērs    = 
|  att_nosaukums    = 
|     dz_dat_alt    = 
|        dz_gads    = 1880
|     dz_mēnesis    = 11
|       dz_diena    = 28
|       dz_vieta    = [[Sanktpēterburga]], [[Krievijas impērija]]<br>({{RUS}})
|      m_dat_alt    = 
|         m_gads    = 1921
|      m_mēnesis    = 8
|        m_diena    = 7
|        m_vieta    = [[Petrograda]], [[Padomju Krievija]]<br>([[Sanktpēterburga]], {{RUS}})
|   dzīves_vieta    = 
|      pilsonība    = 
|        tautība    = 
|        dzimums    = V
|         vecāki    = 
|          brāļi    = 
|          māsas    = 
|   dzīvesbiedrs    = 
|          bērni    = 
|       paraksts    = 
|     pseidonīms    = 
|   nodarbošanās    = dzejnieks
|rakstīšanas valoda = [[krievu valoda]]
|        periods    = 
|          žanri    = 
|         temati    = 
|   lit virzieni    = [[simbolisms]]
|slavenākie darbi   = "Стихи о прекрасной даме" (1905), "Ночь, улица, фонарь, аптека" (1912), "Двенадцать" (1920)
|    ietekmējies    = 
|     ietekmējis    = 
|     alma_mater    = 
|    apbalvojumi    = 
|       piezīmes    = 
|    kategorijas    = jā
}}

'''Aleksandrs Bloks''' ({{val|ru|Александр Александрович Блок}}; dzimis {{dat VS|{{dat|1880|11|28}}|{{dat||11|16}}}} [[Pēterburga|Pēterburgā]], miris {{dat|1921|8|7}} [[Petrograda|Petrogradā]]) bija viens no izcilākajiem dzejniekiem [[krievu literatūra]]s vēsturē, nereti uzskatīts par otru lielāko krievu dzejnieku līdzās [[Aleksandrs Puškins|Aleksandram Puškinam]]. Bloks bijis pazīstams arī kā dramaturgs.

== Biogrāfija ==
Bloka tēvs bijis [[jurisprudence]]s profesors [[Varšava]]s Universitātē; Bloka vecāki šķīrušies neilgi pēc kāzām, Bloks audzis mātes ģimenē izteikti intelektuālā gaisotnē — pie sava vectēva, Pēterburgas Universitātes rektora, botāniķa A. Beketova, tuvs ģimenes draugs bijis slavenais ķīmiķis [[Dmitrijs Mendeļejevs]]. Mācoties ģimnāzijā, Bloks sapņojis kļūt par aktieri, piedalījies [[amatierteātris|amatierteātra]] izrādes, apmeklējis aktieru kursus, līdz kāds pieredzējis aktieris skaidri paziņojis, ka Blokam šai nodarbei nepieciešamā talanta nav. Ģimnāzijā Bloks sācis rakstīt arī pirmos dzejoļus.

1898. gadā Bloks uzsācis studijas Pēterburgas Universitātes juridiskajā fakultātē, bet 1901. gadā pārgājis uz [[filoloģija]]s fakultāti, kuru beidzis 1906. gadā. 1903. gadā Bloks apprecējies ar D. Mendeļejeva meitu Ļubovu Mendeļejevu, taču ģimenes dzīve veidojusies saspringta un abpusēji sāpīga; īpaša loma šajās attiecībās bijusi arī Bloka draugam, izcilajam krievu dzejniekam un prozaiķim [[Andrejs Belijs|Andrejam Belijam]].

1904. gadā tika izdots pirmais Bloka dzejoļu krājums "[[Dzejoļi par Daiļo Dāmu]]" (''Стихи о Прекрасной Даме'') — spilgts [[simbolisms|simbolisma]] dzejas paraugs. 1905. gada revolūciju Bloks atbalstījis: līdz ar lielāko daļu krievu inteliģences viņš tiešām uzskatījis, ka valstī nepieciešamas gan radikālas sociālas, gan ne mazāk radikālas kulturālas pārmaiņas. Šajā laikā mainījusies arī līdz šim izteikti individuālistisku motīvu un [[dekadence]]s un [[misticisms|misticisma]] noskaņu piesātinātā Bloka daiļrade, viņš pievērsies, piemēram, tautas un inteliģences atšķirtības tēmai utml. Tāpat pozitīva bijusi Bloka attieksme pret demokrātisko 1917. gada [[Februāra revolūcija|Februāra revolūciju]]. Pēc tās Bloks darbojies izdevniecībā ''Всемирная литература'', bijis viens no Lielā teātra direktoriem. Savukārt Bloka attieksme pret komunistisko [[Oktobra revolūcija|Oktobra revolūciju]] ir neskaidra. Uzskata, ka tā pausta poēmā "Divpadsmit" (1918) (''Двенадцать''), taču šis darbs ticis un joprojām tiek interpretēts dažādi - gan kā jauno režīmu atbalstošs, gan kā to nosodošs. Šīs poēmas iespaidā daļa Bloka draugu no viņa novērsās, uzskatīdami, ka Bloks nodevis krievu kultūras tradicionālās vērtības, pārdevies barbariskajam komunistiskajam režīmam. 
Bloks nomira 41 gada vecumā 1921. gada 7. augustā. Kā viņa pāragrās nāves cēlonis tika minēta smaga depresija un radošā krīze, kā pamatā vilšanās revolūcijā un jaunajā režīmā, personiskie pārdzīvojumi. Tiesa, daļa Bloka dzīves un daiļrades pētnieku gan uzskata, ka nāves cēlonis bijis jaunībā iegūta, neizārstēta veneriska slimība.

== Literārā darbība ==
[[Attēls:Bloktheatre.jpg|thumb|250px|Aleksandra Bloka grāmatas "Teātris" titullapa]]
Bloka daiļradi būtiski ietekmējuši izcilā krievu filosofa [[Vladimirs Solovjovs|Vladimira Solovjova]] darbi, galvenokārt Solovjova t.s. [[Sofija|''Sofijas'']] koncepcija (Sofija pareizticīgās baznīcas tradīcijā ir dievišķās gudrības un ideālās mīlestības iemiesojums skaistas sievietes tēlā). Tāpat Bloks ietekmējies no [[viduslaiki|viduslaiku]] kultūras (dāmas kulta), sengrieķu filosofa [[Platons|Platona]] mācību par reālo un ideālo pasauli. Literatūrā būtiskākie Bloka ietekmētājie ir tolaik ne pārāk plaši pazīstamie 19. gs. krievu dzejnieki [[Fjodors Tjučevs]], [[Arkādijs Fets]] u.c.
Bloka pirmajā daiļrades posmā līdz aptuveni 1906. gadam dominē simbolisma literatūrai raksturīgais individuālisms, misticisms, sapņainība, vizionārisms, transcendentās pasaules atklāsme, Bloka dramaturģijā brīžiem sastopamas pat [[sirreālisms|sirreālisma]] elementi; tāpat kā citu simbolistu darbi arī Bloka dzeja ir ļoti muzikāla, skanīga, formas ziņā izsmalcināta. Īpaši bieži Bloka dzejā sastopams platoniskas mīlestības apdvests, dievišķots un dievināts t.s. daiļās dāmas tēls, kas Bloku savā ziņā pietuvina klasiskā [[romantisms|romantisma]] tradīcijai un nošķir no citiem krievu simbolistiem un dekadentiskās literatūras pārstāvjiem.
Pēc 1905. gada revolūcijas Bloks vairāk pievērsās tēmām, kas saistītas ar sabiedrības problēmām, tautas un inteliģences atšķirtību, Krievijas nākotni. Bloks bija viens no retajiem krievu dzejniekiem, kas jau dzīves laikā ieguvuši pelnītu literatūras klasiķa statusu. Ar pirmo krājumu "Dzejoļi Daiļajai Dāmai" un īso lugu "Balagāniņš" (''Балаганчик'') iegūto slavu Bloks nostiprināja ar dzejoļu krājumiem "Brīvās domas" (1907) (''Вольные мысли''), "Zeme sniegā" (1908)(''Земля в снегу'') u.c.

== Bloks un latviešu literatūra ==

Līdzās citiem nozīmīgiem krievu [[modernisms|modernisma]] dzejniekiem Bloks ietekmējis arī latviešu literatūru. Piemēram, ar Bloku sarakstījies (1906, 1916) viens no latviešu modernisma aizsācējiem, dzejnieks [[Valdemārs Dambergs]]; domājams, tieši Bloka dzeja rosinājusi Dambergu pievērsties simbolismam. Ar Bloku personiski 1906. gadā iepazinies jaunais dzejnieks [[Kārlis Jēkabsons]].
No [[Andrejs Kurcijs|Andreja Kurcija]] sagatavota [[parindenis|parindeņa]] Bloks 1915. gadā krievu valodā izcili atdzejoja [[Vilis Plūdonis|Viļa Plūdoņa]] "Rekviēmu", kas paredzēts [[Vladimirs Brjusovs|Vladimira Brjusova]] gatavotajam latviešu dzejas krājumam.
Lielu ietekmi Bloks atstājis uz [[Jānis Ziemeļnieks|Jāņa Ziemeļnieka]] dzeju, it īpaši attiecībā uz dievišķotās, noslēpumainās sievietes tēlu Ziemeļnieka dzejā.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://silverage.ru/blok/ Bloka dzeja un dramaturģija krieviski]
* [http://az.lib.ru/b/blok_a_a/ Materiāli par Bloku un Bloka darbi Moškova bibliotēkā]
{{enciklopēdiju ārējās saites}}

{{autoritatīvā vadība}}

{{DEFAULTSORT:Bloks, Aleksandrs}}
[[Kategorija:1880. gadā dzimušie]]
[[Kategorija:1921. gadā mirušie]]
[[Kategorija:Sanktpēterburgā dzimušie]]
[[Kategorija:Krievu dzejnieki]]
[[Kategorija:Simbolisma rakstnieki]]
[[Kategorija:Krievu valodā rakstošie]]
[[Kategorija:Petrogradā mirušie]]