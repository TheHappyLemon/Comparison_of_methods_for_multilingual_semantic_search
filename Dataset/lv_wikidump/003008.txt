{{Augstceltnes infokaste
|ekas nosaukums         = Rīgas radio un televīzijas tornis
|alternat nosaukums     = Zaķusalas televīzijas tornis
|attēls                 = TV tornis 2004.jpg
|attēla_platums         = 250px
|attēla_paraksts        = 
|koordinātu karte       = Riga 2
|latd = 56| latm = 55| lats = 26| latNS =N 
|longd = 24| longm = 08| longs = 13| longEW =E
|valsts                 = {{flag|Latvija}}, [[Rīga]]
|adrese                 = Zaķusalas krastmala 1, LV-1050
|apkaime                = [[Salas (Rīga)|Salas]]
|statuss                = Pabeigts
|celtnieciba            = [[1979]]—[[1986]]
|pamatakmens            = 
|iecer pabeigt          = 
|pabeigts               = [[1986]]
|atverts                = 
|ekspluatācijā no       = 1989
|nojaukts               = 
|iznicinats             = 
|pielietojums           = Telekomunikāciju tornis
|antena spice           = 368,5
|jumts                  = 222
|augsej stava           = 
|skatu lauk             = 98
|stavu skaits           = 
|liftu skaits           = 4
|izmaksas               = 
|platiba                =
|arhitekts              = Kims Nikuradze<br />Nikolajs Sergijevskis<br />Viktors Savčenko<ref>Jānis Krastiņš, Ivars Strautmanis. Lielais Rīgas arhitektūras ceļvedis. Puse. {{ISBN|9984-527-61-1}} 286. lpp.</ref>
|inzinieris             = 
|buvnieks               = RRCT Rīgas Rūpniecības celtniecības trests.<br />SZMMT - Sanktpēterburgas Ziemeļrietumu metālkonstrukciju montāžas trests.
|attistitajs            = 
|ipasnieks              = 
|parvaldnieks           = 
|atsauces               = 
|emporis nr             = 110997
|areja saite            = [http://www.tvtornis.lv tvtornis.lv]
{{VAKP objekta infokaste
|       embed = yes
|    ofic_nos = Rīgas radio un televīzijas tornis
|      numurs = 9168
|       grupa = Vietējās nozīmes
| tipol_grupa = Arhitektūra
|     reģions = Rīga
|     rīk_dat = {{dat|2016|07|15|N|bez}}
}}
}}

'''Rīgas radio un televīzijas tornis''' (pazīstams arī kā '''Zaķusalas televīzijas tornis''') ir vienlaidus brīvi stāvošs metāla tornis [[Latvija]]s galvaspilsētā [[Rīga|Rīgā]], [[Zaķusala|Zaķusalā]]. Torņa augstums ir 369 metri, un tas ir ne tikai augstākais [[Baltija]]s valstīs, bet arī visā [[Eiropas Savienība|Eiropas Savienībā]] un trešais augstākais [[Eiropa|Eiropā]]. Torņa celtniecība tika uzsākta [[1979]]. gadā, fiziskā celtniecība tika pabeigta [[1984]]. gadā, tomēr turpinājās torņa aprīkošana un tikai [[1985]]. gada decembrī no torņa testa režīmā tika uzsākta televīzijas apraide. Pastāvīga televīzijas signāla pārraide tika uzsākta [[1986]]. gada [[30. decembris|30. decembrī]].<ref>{{enc riga|562|Radio un televīzijas raidošais centrs}}</ref> Pilnībā celtniecības un montāžas darbi tika pabeigti tikai [[1989]]. gadā.

== Vēsture ==
Ceļš no idejas līdz realizācijai bija ļoti garš. Pirmās dokumentālās liecības par jaunas Rīgas radio un televīzijas stacijas celtniecības nepieciešamību atrodamas jau [[1967]]. gada [[Latvijas PSR]] Ministru padomes [[30. jūlijs|30. jūlija]] lēmumā. Jau tajā laikā bija skaidrs, ka vecā TV stacija, kas atradās bijušajā Jelgavas teātrī [[Āgenskalns|Āgenskalnā]], nav piemērota televīzijas vajadzībām. Tehniskajā pamatojumā par torņa celtniecību tika izvirzīti šādi mērķi: jāpalielina pārraidāmo [[televīzija]]s un [[radio]] programmu skaits no divām līdz četrām, ievērojami jāpalielina apraides zonas, jāuzlabo televīzijas un radio apraides kvalitāte, tornis nepieciešams arī speciālo (valsts nozīmes, militārās, [[civilā aizsardzība|civilās aizsardzības]] u.c.) sakaru nodrošināšanai.

[[1972]]. gada beigās, kad atkal aktualizējās jautājums par televīzijas stacijas celtniecību Rīgā, no [[Maskava]]s Sakaru projektēšanas institūta ieradās galvenais inženieris Škuds un galvenais speciālists Ostrovskis. Pirms viņu atbraukšanas jau bija izraudzītas vairākas vietas, kurās varētu būvēt televīzijas torni, — gan [[Bābelītes ezers|Bābelītes ezera]] apkaimē, gan Baložkalnā, gan [[Ulbroka|Ulbrokā]] un citur. Kad abi Maskavas speciālisti ieradās [[Rīga|Rīgā]], viņi nekavējoties sāka apbraukāt ieteiktās vietas, bet tālāk par pirmo netika. Pie Bābelītes ezera abi speciālisti, aplūkojot apkārtni, atzina, ka šī vieta nav piemērota. Viņi uzsvēra, ka televīzijas torņi vairs netiekot celti tikai kā tehniskas būves, bet arī kā tūristu objekti ar skatu laukumu un restorānu. Speciālisti atzina, ka televīzijas tornim jāatrodas [[Rīga]]s centrā, un vispiemērotākā vieta esot uz kādas salas, kuru viņi redzējuši, braucot no [[lidosta]]s. Tā izrādījās [[Zaķusala]]. Vietas izvēli akceptēja Rīgas galvenais arhitekts Gunārs Asaris un LPSR Ministru padomes priekšsēdētājs [[Jurijs Rubenis]].

Tikai pēc tam ģeoloģiskais slēdziens norādīja, ka cietie pamati, uz kuriem var balstīt celtni, atrodas aptuveni 25 metru dziļumā, kas sadārdzināja un sarežģīja celtniecības gaitu, bet atkāpties vairs nevarēja — valdība jau bija akceptējusi celtniecību.

=== Televīzijas torņa projektēšana ===
Torņa projektēšanai tika piesaistīts jauns [[Gruzija|gruzīnu]] arhitekts Kims Nikuradze. Tajā laikā visur — gan [[Lietuva|Lietuvā]], gan [[Igaunija|Igaunijā]], gan [[Maskava|Maskavā]] un [[Berlīne|Berlīnē]] — bija ļoti līdzīgi dzelzsbetona torņi, kuriem atšķīrās tikai to augšgals. Nikuradze uzskatīja, ka vajadzētu būvēt tērauda torni, jo tādējādi tam varētu piešķirt izteiksmīgu izskatu. Tomēr, lai būtu no kā izvēlēties, tika uzzīmēti pieci projekti, kā arī izgatavoti maketi. Projekta galīgo variantu izvēlējās Rīgas arhitekti Gunāra Asara vadībā.
[[Attēls:371109.jpg|thumb|200px|left|Zaķusalas televīzijas tornis]]

=== Celtniecība ===
Televīzijas torņa celtniecība tika uzsākta [[1979]]. gadā, un lieli nopelni šajā procesā bija Republikāniskā radiocentra direktoram Sergejam Lazarevskim un galvenajam inženierim Ināram Jēkabsonam. Celtniecības sākumposmā tika likti torņa pamati. Zem katra televīzijas torņa balsta tika iegremdētas 20 dzelzsbetona caurules jeb čaulpāļi, kas 24—27 metru dziļumā tika balstīti uz dolomīta slāņa. Čaulpāļi ar speciālu vibrēšanas tehniku tika iedziļināti zemē līdz dolomītam, no tiem tika izņemta zeme un pēc tam tie tika piepildīti ar betonu.

[[1980]]. gadā Sakaru ministrijā tika nodibināta īpaša struktūrvienība — Sakaru objektu celtniecības direkcija, kurai tika uzticēti divi uzdevumi. Pamatobjekts bija tagadējās RRTS celtniecība, bet otrs bija tā saucamais objekts ''Signāls'', automātiskās apziņošanas un trauksmes sistēma. No 1981. gada par Sakaru objektu celtniecības direkcijas galveno inženieri kļuva Uldis Rutks.

No [[Čeļabinska]]s pa dzelzceļu līdz [[Saulkalne (stacija)|Saulkalnes stacijai]] pienāca mezgli jeb metāla posmi — divus metrus augstas metāla kastes. Tos ar treileriem naktīs pārveda uz [[Zaķusala|Zaķusalu]], kur ar krānu izkrāva un uz zemes izvietotā rotējošā konduktorā posmus pa trim sametināja kopā. Lai nodrošinātu kvalitatīvu metinājumu, rūpīgi pārbaudīja kvalitāti. Pilnīgi visas šuves tika pārbaudītas ar ultraskaņas metodi. Turklāt daļu šuvju, aptuveni 30 procentus, pārbaudīja ar portatīvu rentgena iekārtu. Tāpēc šobrīd var garantēt ļoti augstu ticamību, ka nekādu metinājuma defektu nav. Pēc tam sametinātos mezglus cēla ar celtni augšā un ar konduktoru palīdzību uzlika vietā, nostiprināja ar ķīļiem un pēc tam metināja jau no pārvietojama tiltiņa no iekšpuses un no ārpuses.

Torņa celtniecībā tika pielietota pilnīgi jauna un 1980. gados Latvijā unikāla metode — antenas daļu metināja pilnībā uz zemes un montēšana notika pretējā kārtībā, tādējādi vispirms tika samontēta smaile un pēc tam ar celšanas mehānismiem tā tika celta ik pa posmam uz augšu. Uz zemes speciālā stendā klāt tika metināts katrs nākamais posms — tas ir, antenu "audzēja" no augšas uz leju. Tas notika tad, kad torņa balsti bija samontēti tikai daļēji, jo torņa celtnis varēja samontēt balstus tikai līdz 107 metru augstumam. Tālākai montāžai tika izmantots celtnis, kurš bija uzstādīts uz antenas daļas.

Arī torņa starpstāvu konstrukcijas tika celtas augšā ap šo antenas daļu, vispirms tās samontējot uz zemes un tad ar pacelšanas sistēmu ceļot augšā un tur piemetinot. Torņa antenas daļa ir balstīta uz tā saucamo centrālo karkasu, kurš pašlaik sākas 88 metru augstumā virs zemes. Kad tika montēts pēdējais antenas daļas posms un zem tā arī centrālais karkass, tad visa šī konstrukcija, kuras masa bija aptuveni 500 tonnu, tika izbīdīta par 88 metriem uz augšu. Noslēguma izbīdīšana tika uzsāka [[1984. gads Latvijā|1984]]. gada [[2. novembris|2. novembrī]], un jau [[13. novembris|13. novembrī]] tornis sasniedza projekta plānoto augstumu 368 metrus. Ļoti sarežģīta celtniecības operācija bija centrālās daļas apšuvuma pacelšana, kas bija gatavots no īpaša metāla — kortena tērauda. Tas tika sametināts uz zemes, un tad šīs 27 metrus augstās apšuvuma detaļas tika celtas augšā. Celtniecības gaitā tika kontrolēta torņa pamatu nosēšanās. Būvējot tornis kļuva arvien smagāks, dolomīta slānis apakšā vienmērīgi ieliecās, celtniecības darbu beigās šī slāņa ieliekums sasniedza apmēram vienu centimetru. Pamatu nosēšanās nevienmērība nepārsniedz vienu milimetru.

Sākotnējais plāns paredzēja, ka televīzijas torņa celtniecība tika pabeigta salīdzinoši īsā laika posmā — līdz 1985. gadam, tomēr jau 1984. gadā kļuva skaidrs, ka līdz nākamajam gadam torņa celtniecību nebūs iespējams pabeigt. Tika nolemts, ka celtniecību nepieciešams sadalīt divos posmos, pirmo posmu pabeigt 1985. gadā, bet otrā posma pabeigšanu atvirzīt uz vēlāku laiku, lai varētu pabeigt visus celtniecības darbus. Pirmā posma būvniecības noslēgumā tika plānots ekspluatācijā nodot daļu telpu, daļu stāvu tornī, daļu antenu un uzstādīt vienu raidītāju. Faktiski nepabeigtā zālē tika samontēts pirmais firmas ''[[Tesla (nozīmju atdalīšana)|Tesla]]'' raidītājs, kurš [[1985. gads Latvijā|1985]]. gada [[28. decembris|28. decembrī]] sāka pārraidīt pirmās eksperimentālās pārraides 28. kanālā. Neskatoties uz to, ka celtniecības darbi turpinājās, plāns bija izpildīts.

Regulāra televīzijas pārraižu translēšana 28. kanālā tika uzsākta 1986. gada janvārī. Celtniecība un montāža televīzijas tornī turpinājās līdz 1989. gadam un kopumā visi darbi ilga desmit gadus. Pašlaik radio un televīzijas tornis vairākkārt ir pārsniedzis sākotnēji izvirzīto mērķi — ievērojami palielināt apraides teritoriju, uzlabojot radio un televīzijas apraides kvalitāti.
[[Attēls:Tvtornis-tuja.png|thumb|Zaķusalas TV tornis redzams arī no 65 km tālās Tūjas pludmales]]

== Raksturojums ==

Rīgas televīzijas tornis ir vienlaidus brīvi stāvoša metāla konstrukcija. Torņa kopējais augstums ir 368 metri, kas to ierindo trešajā vietā [[Eiropa|Eiropā]]. Augstāki ir tikai [[Ostankinas televīzijas tornis]] [[Maskava|Maskavā]] (540,1 m) un [[Kijivas televīzijas tornis]] (385 m). Rīgas radio un televīzijas tornis ir augstākā brīvi stāvošā konstrukcija [[Eiropas Savienība|Eiropas Savienībā]]. Tornis sastāv no pamata jeb tehniskās ēkas, trim balstiem, centrālās daļas un antenu daļas.

Torņa pamatu veido dzelzsbetona čauļpāļi, kas 24—27 metru dziļumā balstās [[Dolomīts|dolomīta]] slānī. Torņa projektēšanas gaitā ir ņemta vērā arī plūdu un zemestrīču varbūtība. Tornis ir celts, lai izturētu 7,5 balles (pēc [[Rihtera skala]]s) stipru zemestrīci. Pati [[Zaķusala]] ir 6—7 metrus virs jūras līmeņa. Tornim jāiztur arī vēja brāzmas — 44 m/s. Ārējo faktoru iedarbībā torņa svārstību amplitūda ir neliela, jo 198 metru augstumā ir piestiprināti trīs svārsti — katrs aptuveni 10 tonnas smags — torņa svārstību samazināšanai. Interesants ir fakts, ka [[temperatūra]]s izmaiņas var izraisīt 2,4 metru lielu torņa galotnes diennakts [[Amplitūda (statistika)|amplitūdu]].

=== Tehniskā ēka ===
Starp televīzijas torņa trim balstiem atrodas tehniskā ēka. Tajā izvietotas administratīvās telpas, raidītāju zāle un citas tehniskās telpas. Izņemot vestibilu un liftu, visas pārējās torņa telpas ir slēgtas apmeklētājiem.

=== Balsti ===
[[Attēls:Rīgas radio un televīzijas torņa tehniskā ēka.jpg|thumb|200px|Torņa tehniskā ēka un balsti]]

Torņa galvenā nesošā konstrukcija ir trīs balsti. Divos torņa balstos ir izvietoti firmas ''Assinter Otis'' ātrgaitas slīpie lifti, kas 42 sekundēs nogādā apmeklētājus skatu laukumā (97 metru augstumā). Trešajā balstā atrodas kāpnes un dažādas tehniskās komunikācijas.

=== Centrālā daļa ===
Centrālā torņa daļa — 88—222 metri ir izveidota, savienojot torņa balstus un apšujot tos ar speciālu materiālu — leģētā [[tērauds|tērauda]] paveidu "kortena tēraudu". Aiz centrālās daļas apšuvuma izvietotas dažādas tehniskās iekārtas. Šajā daļā darbojas vertikālais lifts. Vēja ietekmē svārstību amplitūda ir neliela, jo 198 metru augstumā piestiprināti trīs svārsti — katrs pa 10 tonnām, torņa svārstību samazināšanai.

=== Antenu daļa ===
Augšējā torņa daļa — 222—368 metri ir cilindriskas formas uz augšu sašaurināta konstrukcija. Šajā daļā ir izvietotas radio un televīzijas raidošās antenas. Antenu daļa noslēdzas ar tā saucamo karogmastu. Antenu daļā, līdz pat 308 metru augstumam, darbojas zviedru firmas ''Alimac'' pacēlājs. Atlikušajos 44 metros līdz karogmastam ir izvietotas iekšējās kāpnes. Temperatūras izmaiņas var izraisīt arī 2,4 m lielu torņa galotnes diennakts amplitūdu.<ref>[https://www.lvrtc.lv/tv-tor326a-v275sture.html Rīgas radio un televīzijas torņa vēsture] {{Webarchive|url=https://web.archive.org/web/20200919024009/https://www.lvrtc.lv/tv-tor326a-v275sture.html |date={{dat|2020|09|19||bez}} }}, lvrtc.lv</ref>

=== Radio stacijas, kuras raida no Rīgas radio un televīzijas torņa ===
2023. gada 2. janvārī
{| class="wikitable"
|+
!Radio stacijas vārds
!frekvence, MHz
!ERP (jauda KW)
!Raidītāja
Augstums (m)
|-
|Radio Roks
|88.6v
|1
|174
|-
|Radio SWH Rock
|89.2v
|2.63
|191
|-
|Radio SWH Gold
|90.0h
|0.501
|191
|-
|Latvijas Radio 1
|90.7h
|35.481
|274
|-
|Latvijas Radio 2
|91.5h
|35.481
|274
|-
|Retro FM Latvija
|94.5v
|0.501
|191
|-
|Relax FM
|94.9v
|1.318
|174
|-
|Latvijas Radio 6
|95.8h
|0.7
|191
|-
|TOPradio
|98.3v
|2.63
|174
|-
|Lounge FM
|99.5h
|4.266
|274
|-
|Latvijas Kristīgais Radio
|101.8h
|5.6
|274
|-
|Radio Skonto Plus
|102.3h
|0.234
|191
|-
|Avtoradio
|103.2h
|0.251
|100
|-
|Latvijas Radio 3
|103.7h
|9.55
|274
|-
|European Hit Radio
|104.3h
|4.786
|274
|-
|Radio SWH
|105.2h
|13.183
|274
|-
|Radio SWH Plus
|105.7h
|4.074
|274
|-
|Star FM
|106.2h
|3.162
|274
|-
|RadioTEV
|106.8h
|0.501
|191
|-
|Radio Skonto
|107.2h
|3.981
|274
|-
|Latvijas Radio 4
|107.7h
|6.607
|274
|}

== Skatīt arī ==
* [[Daudzstāvu dzīvojamie rajoni Rīgā]]
* [[Latvijas Televīzijas augstceltne]]

== Atsauces ==
* Rakstā izmantota publikācija žurnāla "Sakaru Pasaule" [http://anton.world.lv/sakarup/main.php3?sub=view&RID=1188 2005. gada 4. numurā]{{Novecojusi saite}}.
{{atsauces}}

== Ārējās saites ==
{{sisterlinks-inline}}
* [http://www.emporis.com/building/rigatvtower-riga-latvia Televīzijas torņa profils] [[Emporis.com]]
* [https://www.lvrtc.lv/ekskursija-tv-torn299.html Zaķusalas televīzijas torņa oficiālā mājas lapa] {{Webarchive|url=https://web.archive.org/web/20200805080550/https://www.lvrtc.lv/ekskursija-tv-torn299.html |date={{dat|2020|08|05||bez}} }}
* [https://www.lvrtc.lv/ Latvijas Valsts radio un televīzijas centra mājas lapa].
* [http://www.citariga.lv/LV/index.php?page=303&id=3&part=3 Sīkāk par Televīzijas torni portālā Cita Rīga].

=== Video ===
* [http://www.youtube.com/watch?v=jn-oJwTt3WY Rīgas radio un televīzijas torņa celtniecība 1986. gadā], youtube.com

{{Rīgas augstceltnes}}

[[Kategorija:Celtnes un būves Rīgā]]
[[Kategorija:Salas (Rīga)]]
[[Kategorija:Televīzija Latvijā]]
[[Kategorija:Radio]]
[[Kategorija:Sakari]]
[[Kategorija:Arhitektūras pieminekļi Latvijā]]
[[Kategorija:Televīzijas torņi]]