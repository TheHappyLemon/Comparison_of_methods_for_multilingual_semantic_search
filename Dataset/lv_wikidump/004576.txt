{{Tauta
| tauta = Ebreji
| native_name = יְהוּדִים‬‎ ''(Yehudim)''
| image = [[Attēls:Map_of_the_Jewish_Diaspora_in_the_World.svg|300px]]
| image_caption = Ebreji visā pasaulē (2021)
| population = 15,1 miljons
| valoda = [[ivrits]], [[angļu valoda|angļu]], [[franču valoda|franču ]], [[krievu valoda|krievu]], [[spāņu valoda|spāņu]], vēsturiski arī [[jidišs]], [[ladino]] u.c.
| reliģija = [[jūdaisms]]
| related-c = [[arābi]], [[asīrieši]], [[samarieši]]
| flag = [[Attēls:Star_of_David.svg|100px]]
| flag_caption = [[Dāvida zvaigzne]], ebreju tautas simbols
| grupas = [[aškenazi]], [[karaīmi]], [[sefardi]] u.c.
}}'''Ebreji''' ({{val|he|יהודים}}) ir [[Semītu valodas|semītu]] grupas tauta, kuras izcelsme ir [[Tuvie Austrumi]]. Mūsdienās bieži tiek uzskatīti ne tik daudz par konkrētas etniskas grupas pārstāvjiem, kā par no [[izraēļi]]em cēlušos [[jūdaisms|jūdaisma]] piekritēju pēcnācējiem, kā arī tiem, kas šo reliģiju pieņēmuši brīvprātīgi. Līdz [[Otrais pasaules karš|Otrā pasaules kara]] beigām ebreji [[Latvija|Latvijā]] parasti tika dēvēti par '''žīdiem''', apzīmējums ebreji tika lietots retāk.<ref>[http://www.tvnet.lv/zinas/viedokli/293921-leo_dribins_ebreji_negaida_greksudzi Aigars Dāboliņš. Ebreji negaida grēksūdzi (Intervija ar vēstures profesoru Leo Dribinu). Republika.lv, Nr.46, 2006]</ref> Pēc Otrā pasaules kara tiek lietots vārds "ebrejs", jo "žīds" tika negatīvi izmantots nacistu [[antisemītisms|antisemītiskajā]] propagandā un [[Holokausts|Holokaustā]]. Vienlaikus, ņemot vērā, ka līdz ar [[Padomju Savienība|PSRS]] okupāciju Latvijā iebrauca ebreji no [[Ukraina]]s, [[Krievija]]s un citām [[Padomju Sociālistiskās Republikas|padomju republikām]], tika pārņemta [[krievu valoda]]s tradīcija izvairīties no vārda ''жид'', kas krievu valodā uzskatāms par netaktisku ebreju apzīmējumu.

Jūdaismā etniskā un reliģiskā piederība agrāk bija un daudziem ebrejiem vēl tagad ir savstarpēji cieši saistītas, tāpēc par ebrejiem tiek uzskatīti arī cilvēki, kas pieņēmuši jūdaismu. Vienlaikus, cilvēki, kas vairāk nav jūdaisma sekotāji, joprojām etniski ir ebreji. Gadsimtu gaitā ebreji ir tikuši pakļauti dažādiem sodiem un iznīcināšanas kampaņām. Pēc aptuveniem datiem, pašlaik pasaulē ir 13,2 miljoni ebreju. No tiem 41% dzīvo [[Izraēla|Izraēlā]] un 41% — [[Amerikas Savienotās Valstis|ASV]].

{{jūdaisms}}
== Definīcija ==
Atbilstoši tradicionālajiem jūdaisma likumiem, par ebreju tiek uzskatīts ikviens, kura māte ir ebrejiete, vai arī cilvēks, kas pieņēmis jūdaismu. Reformu jūdaisms ASV un liberālais jūdaisms Lielbritānijā uzskata par ebreju bērnu, kuram viens no vecākiem ir ebrejs un kurš ir audzināts par ebreju. Visi galvenie jūdaisma novirzieni ir atvērti cilvēkiem, kas vēlas pieņemt jūdaismu kā savu ticību.
Daudzi ebreji tradicionāli uzskata, ka cilvēks, kas ir vai nu piedzimis par ebreju, vai arī pieņēmis jūdaismu, būs ebrejs uz visiem laikiem. Tāpēc pat tie ebreji, kas ir [[Ateisms|ateisti]] vai pieņēmuši citu ticību, joprojām tiek viņu uzskatīti par ebrejiem. Turpretim reformu jūdaisms uzskata, ka par ebreju vairs netiks uzskatīts cilvēks, kas ir pieņēmis citu ticību. Šāds ir arī oficiālais Izraēlas valdības viedoklis.

== Ebreju etnosa apakšgrupas ==

[[Attēls:Maurycy Gottlieb - Jews Praying in the Synagogue on Yom Kippur.jpg|thumb|220px|[[Maurīcijs Gotlībs|Maurīcija Gotlība]] 1878. gada gleznā ''Ebreji Jom Kipurā lūdzas sinagogā'' attēlotie Austrumeiropas [[aškenazi]] 19. gadsimta beigās]]
Ebreju etnosā pastāv vēsturiski un kulturāli atšķirīgas grupas, kuras radušās, gadsimtu gaitā dažādām ebreju [[diaspora|diasporām]] mijiedarbojoties ar vietējām (mītnes zemes) kultūrām, etnosiem, reliģijām, tiesiski-politisko situāciju, valdošo klimatu un citiem aspektiem. Šie dažādie aspekti lielā mērā (dažkārt radikāli) ir veidojuši atsevišķo ebreju diasporu unikālo pasaules skatījumu un tradīcijas.

Vēsturiski ir izveidojušās divas lielas grupas: [[sefardi]] (Dienvidrietumu Eiropas ebreji) un [[aškenazi]] (Austrumeiropas ebreji). Viduslaikos par ietekmīgāko un bagātāko grupu tika uzskatīti sefardi, kas bieži vien savās [[sinagoga|sinagogās]] nelaida Austumeiropas nabadzīgos aškenazus. Taču mūsdienās vislielākā grupa ir tieši aškenazi, kas līdz pat nesenam laikam dominēja arī [[Izraēla]]s politikā un sabiedrībā. Trešo lielāko grupu veido [[mizrahi ebreji]] — "austrumnieki" — ebreji no Tuvajiem Austrumiem, Vidusāzijas, Kaukāza. Mazākas ebreju grupas ir [[karaīti]], [[magribi]], Indijas ebreju kopienas "bene israel", "bnei Menashe", Kočinas ebreji un "bene Ephraim". Grieķijas "romainotes", Itālijas "bene Roma", Jemenas "teimanimi", Etiopijas "[[falaši|beta israel]]" u.c. Kopumā aškenazi ir apmēram 74% no visiem pasaules ebrejiem.

== Ebreju vēsture ==
{{main|Ebreju vēstures hronoloģija}}

=== Ebreju izcelsme ===
[[Semīti|Semītu]] izcelsmes klejojošu lopkopju cilti — ebrejus vai senebrejus ({{val|en|Hebrews}}), kas ieradušies [[Kanāna|Kanānā]] (mūsdienu [[Izraēla]]s, [[Palestīna]]s un [[Jordānija]]s teritorijā) no [[Divupes]]s vai [[Sīnāja pussala]]s (par to zinātnieki vēl diskutē) apmēram 2. gadu tūkstoša p.m.ē. sākumā, tiek uzskatīti par mūsdienu [[Izraēla]]s pamatnāciju. Daži vēsturnieki uzskata, ka senebreji, pirms to ierašanās Kanānā, bijuši viena no klejotāju ciltīm — [[aramieši]]em, [[amorīti]]em vai [[heti]]em, vai kāds no to atzariem. Citi uzskata, ka vārdam ebreji vispār nav [[Etnoss|etniska]] nozīme — tā saukušās visas [[Vidējie Austrumi|Vidējo Austrumu]] [[klejotāji|klejotāju]] ciltis. Par to it kā liecina arī termina "ebreji" [[Etimoloģija|etimoloģiskā]] nozīme — tie, kas klejo no vietas uz vietu.

Ebreji [[Bībele]]s aprakstos, pēc to apmešanās Kanānā, attēloti kā [[Pastorāls|pastorāla]] kopiena, kas sastāvēja no vairākām radniecīgām ciltīm. Tās cīnījušās savā starpā un arī ar citām kaimiņu ciltīm par ganībām un ūdens avotiem. Tie nebija maznozīmīgi sadzīviski strīdi, jo viens no [[Šumera Akada|Šumeras Akadas]] valsts sabrukuma un juku laika [[Tuvie Austrumi|Tuvajos Austrumos]] iemesliem bija vairākus gadsimtus ilgstošs sausums. Tādēļ cīņas tiešām bija par izdzīvošanu. Tas, jādomā, bijis viens no galvenajiem iemesliem, kādēļ daļa ebreju, saskaņā ar Bībeles leģendām — Jēkaba dzimta, apmēram 17. gadsimta p.m.ē. sākumā, bet pēc citiem vērtējumiem — minētā gadsimta vidū, devusies uz Ēģipti, acīmredzot citu, brīvāku zemju un labāku dzīves apstākļu meklējumos.

=== Ēģiptes verdzība ===
Šis laiks attiecas uz Ēģiptes vidējās valsts periodu, kad Ēģipte bija stipri novājināta iekšējo pretrunu, kā arī tā paša sausuma perioda dēļ. Ebreji, dodoties uz Ēģipti, jādomā, izmantoja arī [[Hiksi|hiksus]] kā sabiedrotos. Pateicoties šai [[koalīcija]]i, hiksu kundzības laikā arī ebrejiem Ēģiptē dažkārt izdevās ieņemt augstus valsts amatus. Tā [[Vecā Derība|Vecajā Derībā]] minēts, ka Jēkaba dēls Jāzeps (Jozefs, Josifs) [[Faraons|faraona]] galmā ieņēmis vienu no augstākajiem amatiem. Tiesa, tam pagaidām nav izdevies atrast apstiprinājumu pašos Ēģiptes avotos.

Kad ēģiptieši hiksus padzina, viņu sabiedrotie ebreji tika pakļauti [[verdzība]]i, jo ēģiptieši viņus uzskatīja par ienaidniekiem. Ap 1020. g. p.m.ē. "likumu tēvs”, pravietis [[Mozus]] panācis ebreju atbrīvošanu. Kļuvuši brīvi, ebreji caur Sīnāja pussalu nonāca Kanānā, kuru viņi jau bija pametuši pirms apmēram 400 gadiem. Viņi mēģināja izspiest no auglīgās un vilinošās [[Kanāna]]s tās iedzīvotājus — [[kanānieši|kanāniešus]], bet tie viņus sākumā smagi sakāva. Tomēr ebreji neatlaidās. Rūgtā sakāve piespieda klejojošās ebreju ciltis sākt apvienošanos. Pēc vairāku cilšu apvienošanās ebrejiem izdevās ieņemt senāko [[Tuvie Austrumi|Tuvo Austrumu]] pilsētu — [[Jērika|Jēriku]]. Ebreji šo pilsētu nopostīja, bet tās kanāniešu iedzīvotājus nogalināja vai pakļāva verdzībai.

=== Senās ebreju valsts izveidošanās ===

[[Attēls:Jerusalem Ugglan 1.jpg|thumb|left|Zālamana celtais [[pirmais Jeruzalemes templis]].]]
Jērika bija iekārojama pilsēta, jo tā atradās auglīgajā [[Jordāna]]s upes ielejā. Tomēr no drošības viedokļa ar to bija par maz. Tādēļ lai nostiprinātos ebreji sāka paplašināt iekarotās teritorijas ar mērķi pārņemt visu Kanānu. Lai to panāktu, 12 radniecīgas ebreju ciltis izveidoja [[Konfederācija|konfederāciju]], apvienojoties zem viena nosaukuma — izraēļi. Izraēļi pilnībā sakāva un pakļāva sev kanāniešus ap 1125. g. p.m.ē. Visilgāk, vairākus gadsimtus, viņiem pretojās [[Jeruzaleme]]s pilsēta, kura bija labi nocietināta un bija izvietojusies pauguru virsotnēs ar stāvām nogāzēm, tādēļ no tā laika militārā viedokļa tā bija grūti ieņemama.

No vēstures avotiem var spriest, ka ebreji [[kultūra]]s attīstības ziņā tajā laikā stāvēja uz daudz zemāka pakāpiena nekā kanānieši. No pēdējiem senebreji pārņēma gan [[Rakstība|rakstību]], gan [[celtniecība]]s prasmi, lai gan nekad arī turpmākajā senajā vēsturē viņi nesasniedza to pilsētu dzīves līmeni, kāds pirms tam bijis kanāniešiem. Pat Jeruzaleme, nonākusi ebreju rokās, spriežot pēc senajiem aprakstiem, vēl ilgi bijusi neievērojama, un maza pilsēta, nemaz nerunājot par [[Mīnoja]]s pilsētu un piļu spožumu vairākus gadsimtus pirms tam. Tomēr daudz lielāka nozīme ir tam, ko ebreji, nonākuši savā [[Apsolītā zeme|Apsolītajā zemē]], veica nākamības labā.

Kanānas dienvidu daļu joprojām turpināja kontrolēt jau pieminētie [[filistieši]], kas bija izveidojuši nelielu valsti, kura balstījās uz [[Dzelzs laikmets|Dzelzs laikmeta]] kultūru (filistieši jau plaši pielietoja dzelzs ieročus un darbarīkus). Ap 1050. g. p.m.ē. filistieši, izmantojot savu tehnoloģisko un militāro pārākumu, smagi sakāva ebrejus un ieguva kontroli gandrīz pār visu Kanānas teritoriju. Ebrejiem draudēja nopietnas briesmas tikt pilnīgi pakļautiem filistiešiem. Tādēļ filistieši izrādījās daudz bīstamāks pretinieks par kanāniešiem.

Lai atvairītu filistiešus, ebreji apvienojās un izveidoja centralizētu monarhiju ar mērķi — izdzīvot. Tas izrādījās izšķirošs faktors un [[Dāvids (Bībeles personāžs)|Dāvids]], slavenais Izraēlas valdnieks, drīz pēc 1000. g. p.m.ē. filistiešus smagās cīņās beidzot sakāva un tie pakāpeniski asimilējās ar ebreju jau agrāk uzveiktajiem kanāniešiem.

Ticis galā ar galvenajiem ienaidniekiem, Dāvids izveidoja spēcīgu, neatkarīgu valsti ar Jeruzalemi kā [[Galvaspilsēta|galvaspilsētu]], kas bija arī stiprākais [[cietoksnis]] viņa valstī. Dāvida dēls [[Zālamans]] vēl vairāk nostiprināja jauno [[Izraēlas karaliste|Izraēlas karalisti]]. Valsts pārvaldi sāka veikt profesionāla, [[Hierarhija|hierarhiska]] [[administrācija]], kas saskaņā ar Ēģiptes modeli bija sadalīta 9 departamentos. Ārējo drošību balstīja [[Elitārs|elitāra]] [[karaspēks|armija]], kuras pamatā bija efektīvas [[Kaujas rati|kaujas ratu]] vienības, tam laikmetam atbilstoši moderni ieroči un cits tā laika progresīvākais militārais aprīkojums. Šajā laikā tika nodibinātas arī ciešas [[tirdzniecība]]s attiecības ar apkārtējām valstīm, it īpaši ar feniķiešu pilsētām. Līdz ar to nostiprinājās un sāka attīstīties arī valsts saimniecība.

=== Senās Izraēlas valsts sabrukums ===
[[Attēls:Hartmann-schedel-hierosolima-1493 2-BW-1147x965.jpg|thumb|220px|[[Jeruzaleme]] (Hartmana Šedela ilustrācija no ''Liber cronicarum'', 1493).]]
Pēc Zālamana nāves 922. g. p.m.ē. valsts sadalījās divās daļās — desmit ziemeļu cilšu izveidotajā Izraēlā un dienvidu [[Jūdeja|Jūdejā]]. Tas ebrejiem izrādījās liktenīgi. Abas jaunizveidotās valstis katra atsevišķi izrādījās daudz vājākas un kaimiņu impērijām atjaunojot karadarbību, ebrejiem vairs neizdevās saglabāt savu smagās cīņās iegūto neatkarību. Tā, 722.—721. g. p.m.ē. Izraēlu pakļāva [[Asīrija]], bet Jūdeju 586. g. p.m.ē. iekaroja [[Babilonija]] (Babilonijas valdnieks [[Nebukadnecars]] jau sen vēlējās iekļaut Jeruzalemi savas valsts sastāvā). Sevišķi nežēlīgi rīkojās Babilonija — tā sagrāva [[Jeruzalemes templis|Jeruzalemes templi]] un daudzus ebrejus, kas šeit dzīvoja, deportēja. No tā cēlies arī apzīmējums — [[Babilonijas gūsts]]. Ebreju vietā tika ievesti un nometināti iedzīvotāji no citām Tuvo Austrumu zemēm, galvenokārt no Asīrijas. Ievestie laika gaitā sajaucās ar vietējiem izraēliešiem, līdz vēsturiskie izraēlieši kā tauta faktiski beidza pastāvēt.

Savukārt deportētos ebrejus Asīrijai asimilēt neizdevās, jo to pašu drīz iekaroja [[Persija]] (539. g. p.m.ē.) un viņu valdnieks [[Kīrs II]] atļāva ebrejiem atgriezties to dzimtenē un atjaunot Templi. To skaits bija neliels, tikai daži desmiti tūkstoši. Taču Jūdejā atgriezās deportētie ebreji arī no citiem [[Mazāzija]]s un Divupes reģioniem. Ap 150 gadu ilgstošajā izsūtījumu laikā ebreji bija zaudējuši savu politisko [[Identitāte|identitāti]], bija izzudusi arī ebreju sabiedrības politekonomiskā struktūra, tiem vairs nebija savas valsts. Taču tai pat laikā viņi nostiprinājās kā spēcīga reliģiska kopība, kas, kā parādīja vēlākā vēsture, bieži izrādījās stiprāka nekā etniskās, teritoriālās vai politekonomiskās saites. Līdz ar to pasaules vēsturē un [[civilizācija]]s attīstībā bija radies jauns nozīmīgs faktors — [[Jūdaisms]].

=== Diasporas periods ===
[[Maķedonijas Aleksandrs|Maķedonijas Aleksandra]] iekarojumu laikā 4. gadsimta p.m.ē. beigās Jūdeja kļuva par [[Senā Maķedonija|Maķedonijas]] provinci. Ebrejiem tas bija jauns vēstures posms, kuru dažreiz dēvē par "diasporas" laiku. Maķedonijas impērija apvienoja daudzas, pirms tam nereti naidīgas zemes. Parādījās vēl neredzētas iespējas attīstīt tirdzniecību vai pat vienkārši ceļot. Ebreji to izmantoja pilnā mērā. Sākotnēji, pēc [[Aleksandrija]]s nodibināšanas, tūkstošiem ebreju atkal migrēja uz Ēģipti, bet vēlāk viņi devās uz visām tolaik zināmām pasaules malām — [[Melnā jūra|Melnās jūras]] piekrasti, [[Grieķija]]s salām, drīz tie izplatījās arī pa visu [[Vidusjūra]]s piekrasti. Šis migrācijas laiks arī ieguva "diasporas" apzīmējumu.

Diasporas laiks ebreju vēsturē un kultūrā ievērojams arī ar to, ka atrodoties tālu no Jūdejas, ebreju emigranti parasti apguva [[Grieķu valoda|grieķu valodu]], kā arī pārņēma daudz ko no grieķu paradumiem un idejām. Šis process pastiprinājās arī Jūdejā pēc Maķedonijas Aleksandra nāves, kad to sākotnēji sagrāba [[Ptolemaju Ēģipte]], bet vēlāk [[selucīdu Sīrija]], kas centās ar varu helenizēt ebrejus.

Seleukīdu mēģinājumi helenizēt Jeruzalemi beidzās 168. gadā p.m.ē ar [[Makabeju sacelšanās|Makabeju sacelšanos]], ko vadīja Augstais priesteris Matatia un viņa pieci dēli. Sacelšanās beidzās 152. gadā p.m.ē., kad tika izveidota [[Hasmoneji|Hasmoneju]] karaliste ar galvaspilsētu Jeruzalemi.

Tomēr arī šoreiz ebreju politiskā neatkarība nebija ilgstoša. Romiešu armija, izmantojot nesaskaņas starp dažādiem ebreju grupējumiem, iebruka Jeruzalemē 62. g. p.m.ē., bet 47. g. p.m.ē. Jūdeja pilnībā tika pakļauta [[Romas impērija|Romai]], kļūstot par vienu no tās provincēm.

== Ebreju devums civilizācijas attīstībā ==
Atrašanās [[Romas impērija]]s sastāvā neatnesa Jūdejai mieru un stabilitāti. Drīzāk otrādi — sākas nemiera pilns, bet vēsturiski izcils laiks, kas raksturojas ar [[kristietība]]s dzimšanu, ebreju un kristiešu vajāšanu, ebreju kultūras tālāku sintēzi ar [[Helēnisms|helēnismu]] un [[Islāms|islāmu]]. Tieši šie no mūsdienu civilizācijas attīstības viedokļa ir svarīgākie ebreju vēstures aspekti.

Neiespējami pārvērtēt to lomu, kādu cilvēces vēsturē nospēlējuši ebreju [[Pravietis|pravieši]], ieviešot mūžīgus [[Ētika|ētiskos]] principus kā jebkuras nākotnes sabiedrības [[eksistence]]s [[Morāle|morālos]] pamatus. No šī brīža arī reliģija no neapzināta, nereti mežonīgu ticējumu kopuma pārtapa par sabiedrības ētikas un morāles orientieriem, kas ir būtiskākās tās sastāvdaļas ne tikai jūdaismā, bet arī kristietībā un islāmā.

== Ebreji Latvijā ==
{{main|Latvijas ebreji}}
Pirmā Latvijas ebreju kopiena nodibināta 1570. gadā, desmit gadus pēc tam, kad [[Piltenes apgabals]] nokļuva [[Dānija]]s prinča [[Magnuss (Livonijas karalis)|Magnusa]] pārvaldē.
Savukārt [[Inflantijas vaivadija|poļu Livonijā]] 17. gadsimtā no tagadējās [[Ukraina]]s un [[Baltkrievija]]s kā kara bēgļi ieradās vairāki tūkstoši ebreju, kas atšķirībā no vāciskajiem un turīgajiem Kurzemes ebrejiem bija nabadzīgāki un vairāk nodarbojās ar sīkamatniecību.

== Skatīt arī ==
* [[B'nai B'rith]]
* [[Cionisms]]
* [[Teodors Hercls]]
* [[Izraēla]]
* [[Jūdaisms]]
* [[Kabala]]
* [[Sinagoga]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.mfa.gov.lv/lv/Ministrija/publikacijas/4430/ Latvijas ebreju kopiena: Vēsture, traģēdija, atdzimšana] {{Webarchive|url=https://web.archive.org/web/20141030212102/http://www.mfa.gov.lv/lv/Ministrija/publikacijas/4430/ |date={{dat|2014|10|30||bez}} }}
* [http://www.jewsforjudaism.org/ Jews for Judaism]
* [http://www.time.com/time/magazine/article/0,9171,739484,00.html "Sephardic Jews", "Time" 1930. g. 9 jūnijs] {{Webarchive|url=https://web.archive.org/web/20100715112821/http://www.time.com/time/magazine/article/0,9171,739484,00.html |date={{dat|2010|07|15||bez}} }}

== Atsauces ==
{{atsauces}}

{{autoritatīvā vadība}}

[[Kategorija:Ebreji| ]]
[[Kategorija:Semīti]]
[[Kategorija:Izraēla]]