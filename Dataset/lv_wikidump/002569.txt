{{BioTakso infokaste
|     attēls = EuropeanShag.jpg
|     valsts = Animalia
|  valsts_lv = Dzīvnieki
|       tips = Chordata
|    tips_lv = Hordaiņi
|      klase = Aves
|   klase_lv = Putni
|      kārta = Pelecaniformes
|   kārta_lv = Pelikānveidīgie
|     dzimta = Phalacrocoracidae
|  dzimta_lv = Jūraskraukļu dzimta
|      ģints = Phalacrocorax
|   ģints_lv = Jūraskraukļi
|       suga = P. aristotelis
|    suga_lv = Cekulainais jūras krauklis
|   binomial = Phalacrocorax aristotelis <small>([[Kārlis Linnejs|Linnaeus]], 1761)</small>
|kategorijas = nē
}}
'''Cekulainais jūras krauklis''' jeb '''Eiropas jūras krauklis''', jeb '''zaļais jūras krauklis''' (''Phalacrocorax aristotelis'') ir [[Pelikānveidīgie|pelikānveidīgo kārtas]] (''Pelecaniformes'') [[jūraskraukļu dzimta]]s (''Phalacrocoracidae'') [[jūra]]s [[putns]].

Cekulainais jūras krauklis dzīvo jūras krastos [[Eiropa]]s [[rietumi|rietumos]] un [[dienvidi|dienvidos]], [[Āzija]]s dienvidrietumos un [[Āfrika]]s ziemeļos. [[pasaule|Pasaulē]] šobrīd dzīvo apmēram 260 000—290 000 cekulaino jūras kraukļu.<ref>{{Tīmekļa atsauce |url=http://www.iucnredlist.org/details/144652/0 |title=Phalacrocorax aristotelis (European Shag, Shag)<!-- Bota izveidots nosaukums --> |access-date={{dat|2009|08|20||bez}} |archive-date={{dat|2009|08|08||bez}} |archive-url=https://web.archive.org/web/20090808073220/http://www.iucnredlist.org/details/144652/0 }}</ref> Tas parasti ziemo savā mītnes zemē, izņemot tos putnus, kas dzīvo Eiropas rietumu ziemeļdaļā. 

== Izskats ==
[[Attēls:Phalacrocorax aristotelis 02.jpg|thumb|left|220px|Cekulainais jūras krauklis ar labi saskatāmu dzelteno pazodi]]
Cekulainais jūras krauklis ir vidēji liels putns, 68—78 [[Centimetrs|cm]] garš, [[spārnu plētums]] 95—110 cm. Tam ir diezgan gara [[aste]], kurā ir 12 lidspalvas. Pieaugušam putnam spalvas ir [[melns|melnas]] ar [[dzeltens|dzeltenu]] pazodi. [[riests|Riesta]] laikā cekulainajam jūras krauklim ir neliels cekuls, un uz krūšu spalvām ir metāliski [[zaļš]] spīdums. Atšķirībā no [[jūras krauklis|jūras kraukļa]] (''Phalacrocorax carbo'') cekulainais jūras krauklis ir mazāks, smalkāk veidots, tā knābis ir šaurāks un gaišāks. Jaunie putni ir pelēki.

== Ieradumi ==
Cekulainais jūras krauklis barojas jūrā, un atšķirībā no jūras kraukļa tas ļoti reti ielido iekšzemē. [[ziema|Ziemu]] tas pavada jebkurā jūras krastā, ja tikai jūrā ir bagātīgi [[zivis|zivju]] resursi. Dienas laikā barojoties tas nolido lielus attālumus no savas [[ligzda]]s vietas.

Cekulainais jūras krauklis ir viens no dziļākajiem nirējiem starp jūras kraukļiem, jo ir dziļūdens zivju mednieks. Tas var ienirt līdz 45 [[metrs|metriem]]. Cekulainais jūras krauklis medī visa veida zivis, bet vislabprātāk tas medī [[smilšu zuši|smilšu zušus]] (''Hyperoplus''). Ir novērots, ka cekulainais jūras krauklis vidēji ienirst uz 20—45 [[sekunde|sekundēm]], un starp niršanām tas atpūšas apmēram 15 sekundes. Pirms ieniršanas putns nedaudz palecas, lai iegūtu papildus spēku.

=== Ligzdošana ===
[[File:Phalacrocorax aristotelis MHNT.ZOO.2010.11.47.2.jpg|thumb|220px|Cekulainā jūras kraukļa olas]]
[[Attēls:Phalacrocorax aristotelis.jpg|thumb|220px|Cekulainais jūras krauklis ar mazuļiem ligzdā uz klints]]
Cekulainais jūras krauklis ligzdo klinšainos jūras krastos, izmantojot klinšu [[dzega]]s un [[ala]]s. Ligzda ir nekārtīga [[jūraszāles|jūraszāļu]] vai zaru kaudze, kas tiek sacementēta kopā ar paša ekskrementiem — [[gvano]]. Ligzdošanas sezona cekulainajiem jūras kraukļiem ir salīdzinoši gara, kas sākas [[februāris|februāra]] beigās, bet dažiem putniem tikai [[maijs|maijā]]. Parasti tiek izdētas 3 [[ola]]s. Mazuļi izšķiļas bez [[dūnas|dūnām]], un, lai saglabātu ķermeņa siltumu, tie pilnībā ir atkarīgi no vecākiem, apmēram divus [[mēnesis|mēnešus]].

== Sistemātika ==
Cekulainajam jūras krauklim ir 3 pasugas:<ref>{{Tīmekļa atsauce |url=http://www.oceanwanderers.com/BoobiesList.html |title=Annotated List of the Seabirds of the World -Boobies and allies<!-- Bota izveidots nosaukums --> |access-date={{dat|2009|08|20||bez}} |archive-date={{dat|2012|12|07||bez}} |archive-url=https://web.archive.org/web/20121207185840/http://www.oceanwanderers.com/BoobiesList.html }}</ref>
* Ziemeļeiropas cekulainais jūras krauklis (''Phalacrocorax aristotelis aristotelis'') — Eiropas ziemeļrietumi ([[Atlantijas okeāns|Atlantijas okeāna]] krasts) 
* Dienvideiropas cekulainais jūras krauklis (''Phalacrocorax aristotelis desmarestii'') — Eiropas dienvidrietumi, Āzijas dienvidrietumi, ([[Vidusjūra]]s un [[Melnā jūra|Melnās jūras]] krasti) 
* Ziemeļāfrikas cekulainais jūras krauklis (''Phalacrocorax aristotelis riggenbachi'') — [[Ziemeļāfrika]]s jūras krasti 

Pasugas viena no otras atšķiras ar [[knābis|knābja]] izmēriem, krūšu spalvu un jauno putnu [[kājas|kāju]] [[krāsa|krāsu]] atšķirībām. Pēdējā laikā ir uzskats, ka Eiropas dienvidrietumu Atlantijas okeāna krasta cekulainie jūras kraukļi varētu būt ceturtā pasuga, bet tas vēl jāapstiprina ar papildus novērojumiem un pētījumiem.<ref>Yésou et al., Brit. Birds 98: 369-370, 2005</ref> 

== Atsauces ==
{{Atsauces}}

== Ārējās saites ==
* [https://web.archive.org/web/20191127024219/http://www.putni.lv/ Putni Latvijā un pasaulē]
* [https://web.archive.org/web/20050829110616/http://www.putni.lv/lvp_frames.htm Sugu saraksts ar komentāriem par skaitu un izplatību.] Detalizēta retumu uzskaite. Dažādi rekordi: pirmie un pēdējie migranti, neparasti ziemotāji un citi fakti.
* [http://www.lob.lv/ Latvijas Ornitoloģijas Biedrība]
* [http://www.bird-stamps.org/cspecies/1701100.htm Markas ar cekulainā jūras kraukļa attēliem]




[[Kategorija:Jūraskraukļu dzimta]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]