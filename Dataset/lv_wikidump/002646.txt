{{Rakstnieka infokaste
|        platums    = 
|          vārds    = Anna Ahmatova
|     vārds_orig    = ''Анна Андреевна Ахматова''
|         attēls    = Kuzma Petrov-Vodkin. Portrait of Anna Akhmatova. 1922.jpg
|     att_izmērs    = 
|  att_nosaukums    = 
|     dz_dat_alt    = 
|        dz_gads    = 1889
|     dz_mēnesis    = 6
|       dz_diena    = 11
|       dz_vieta    = [[Odesa]], [[Krievijas Impērija]]<br>({{UKR}})
|      m_dat_alt    = 
|         m_gads    = 1966
|      m_mēnesis    = 8
|        m_diena    = 25
|        m_vieta    = [[Domodedova]], [[KPFSR]], [[Padomju Savienība|PSRS]]<br>([[Maskavas apgabals]], {{RUS}})
|   dzīves_vieta    = 
|      pilsonība    = 
|        tautība    = 
|        dzimums    = S
|         vecāki    = 
|          brāļi    = 
|          māsas    = 
|   dzīvesbiedrs    = [[Nikolajs Gumiļovs]]
|          bērni    = [[Ļevs Gumiļovs]]
|       paraksts    = Ахматова Анна автограф.JPG
|     pseidonīms    = 
|   nodarbošanās    = dzejniece, literatūrkritiķe, tulkotāja
|rakstīšanas valoda = [[krievu valoda]]
|        periods    = 
|          žanri    = 
|         temati    = 
|   lit virzieni    = [[akmeisms]]
|slavenākie darbi   = 
|    ietekmējies    = 
|     ietekmējis    = 
|     alma_mater    = 
|    apbalvojumi    = 
|       piezīmes    = 
|    kategorijas    = jā
}}

'''Anna Ahmatova''' ({{val|ru|Анна Андреевна Ахматова}}), īstajā vārdā '''Anna Gorenko''' ({{val|ru|Анна Горенко}}; dzimusi {{dat|1889|6|23}} pie [[Odesa]]s, mirusi {{dat|1966|3|5}} [[Domodedova|Domodedovā]] pie [[Maskava]]s, apglabāta Komarovā pie [[Pēterburga]]s), bija [[Krievi|krievu]] dzejniece. Lielā mērā personificēja [[Sanktpēterburga]]s — [[Krievijas Impērija]]s galvaspilsētas — likteni 20. gadsimtā un bija vienojošais posms starp [[Sudraba laikmets|Sudraba laikmeta]] un 20. gadsimta otrās puses krievu dzejniekiem. Ahmatovas daiļradē izcila lirika mijas ar sociālu parādību vērtējumu. Dzejā izsekojama uzticība esības tikumiskajiem pamatiem, sievišķība, kā arī 20. gadsimta krievu tautas traģēdiju izpratne, ko caurstrāvo personiskie pārdzīvojumi. Dzejošanas manierē jūtama nosliece uz klasisko stilu.

== Biogrāfija ==
Dzimusi 1889. gada 23. jūnijā netālu no Odesas kara flotes inženiera Andreja Gorenko ģimenē, kas 1890. gadā pārcēlās uz dzīvi [[Puškina|Carskoje Selo]] pie Pēterburgas. Mācījās Carskoje Selo sieviešu ģimnāzijā, studēja [[Kijiva]]s augstāko sieviešu kursu juridiskajā nodaļā (1908—1910).
1910. gadā viņa apprecējās ar dzejnieku, [[akmeisms|akmeisma]] ideologu [[Nikolajs Gumiļevs|Nikolaju Gumiļevu]] un nomainīja uzvārdu uz Gorenko-Gumiļeva. Tajā laikā viņa pievienojās akmeistu kustībai. Tajā pašā gadā viņa iestājās Augstākajos vēstures-literatūras kursos. Viņas pirmā publikācija ar Ahmatovas vārdu parādījās 1911. gadā, kā pseidonīmu, vēlāk kā savu uzvārdu viņa pieņēma savas vecvecmātes Praskovjas Ahmatovas vārdu, kura it kā esot bijusi tatāru [[Lielā Orda|Lielās Ordas]] hana Ahmata pēctece. 1912. gadā viņa kopā ar vīru apceļoja [[Itālija|Itāliju]], viņiem piedzima dēls [[Ļevs Gumiļevs|Ļevs]].
Tajā pašā gadā iznāca viņas pirmais dzejas krājums ''Вечер'' ("Vakars"), turpmākajos gados Ahmatovas dzeju labprāt publicēja dažādos žurnālos. Dzejoļu krājumi ''Чётки'' ("Rožu kronis", 1914) un ''Белая стая'' ("Baltais bars", 1917) pieder pie mīlas lirikas klasikas. Šiem dzejoļiem piemīt īpatnēja lakoniska forma un muzikalitāte. 1918. gadā šķīrās no Nikolaja Gumiļeva un apprecējās ar orientālistu un dzejnieku Vladimiru Šileiko, nomainot uzvārdu uz Ahmatova-Šileiko.

Līdz 1924. gadam viņai iznāca divi dzejas krājumi, bet pēc tam līdz pat 1940. gadam Ahmatovas darbus nepublicēja. Ahmatova strādāja Agronomijas institūta bibliotēkā, pētīja seno Pēterburgas arhitektūru un [[Aleksandrs Puškins|Puškina]] dzīvi un daiļradi. Ahmatovai bija ļoti tuva Puškina dzeja un viņa sarakstīja vairākus rakstus par izcilo dzejnieku. 1934. gadā, Ahmatovai klātesot, arestēja viņas draugu un domubiedru [[Osips Mandelštams|Osipu Mandelštamu]], 1935. gadā pirmoreiz, bet 1938. gadā otrreiz arestēja Ahmatovas dēlu Ļevu Gumiļevu.

Pēc Otrā pasaules kara sākuma 1940. gadā Ahmatovai atļāva publicēties un publiski uzstāties. Dzejniece evakuējās uz Maskavu, vēlāk uz [[Taškenta|Taškentu]], bet Ļeņingradā viņa atgriezās 1944. gadā.

1946. gada [[PSKP CK]] lēmumā [[par žurnāliem "Zvezda" un "Ļeņingrad"]] bija kritizēti Ahmatova un [[Mihails Zoščenko]]. Nostāsti vēsta, ka [[Staļins]] bijis nikns par to, ka 1945. gada beigās un 1946. gada sākumā Ahmatova divreiz tikusies ar [[Lielbritānija]]s vēstniecības darbinieku [[Jesaja Berlins|Jesaju Berlinu]], kā arī par to, ka kādā uzstāšanās reizē zāle bija veselas 15 minūtes stāvus aplaudējusi Ahmatovai (tā drīkstēja būt tikai Staļinam). 1949. gadā trešoreiz arestēja viņas dēlu Ļevu, kuru atbrīvoja tikai pēc Staļina nāves 1956. gadā.

1964. gadā Ahmatova apmeklēja [[Itālija|Itāliju]], kur viņai pasniedza literāro prēmiju "Etna-toarmino", bet 1965. gadā viņu ievēlēja par [[Oksfordas Universitāte]]s goda doktori. Mirusi 1966. gada 5. martā 77 gadu vecumā.

Ahmatova atdzejojusi citu tautu dzejniekus, arī [[Rainis|Raiņa]] dzeju (krājums ''Čūsku vārdi'').

== Bibliogrāfija ==

* "Vakars" (Вечер, 1912);
* "Rožu kronis" (Чётки, 1914);
* "Baltais bars" (Белая стая, 1917);
* "Ceļmallapa" (Подорожник, 1921);
* "Anno Domini MCMXXI" (1922);
* "Rekviēms" (Реквием, 1935—1940, publicēts 1987). Autobiogrāfisks dzejas cikls par 1930. gadu represijām;
* "Niedre" (Тростник) (1923-1940, atsevišķi nav publicēta)
* "No sešām grāmatām" (1940, žurnālā "Zvezda");
* "Nepāris" (Нечет) (1936-1946, atsevišķi nav publicēta);
* "Ļeņingradas cikls" (Ленинградский цикл);
* "Dzejoļi 1909—1960" (1961);
* "Laika skrējiens. Dzejoļi. 1909—1965" (Бег времени. Стихотворения. 1909—1965, 1965). Daiļradi apkopojoša dzejas izlase;
* "Poēma bez varoņa" (Поэма без героя, 1940—1965, pilnīgi publicēta 1976);
* "Par Puškinu" (publicēta 1977) Literatūrkritiska grāmata.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.akhmatova.ru/index.html Анна Ахматова «Царственное Слово» (krieviski, biogrāfija, darbi)] {{Webarchive|url=https://web.archive.org/web/20060221191323/http://www.akhmatova.ru/index.html |date={{dat|2006|02|21||bez}} }}
* [http://www.satori.lv/?src=autori&ho=KA&st=7&item=8 Ahmatovas dzeja portālā ¼ Satori (latviski, atdz. [[Amanda Aizpuriete]])]

{{autoritatīvā vadība}}

{{DEFAULTSORT:Ahmatova, Anna}}
[[Kategorija:1889. gadā dzimušie]]
[[Kategorija:1966. gadā mirušie]]
[[Kategorija:Odesā dzimušie]]
[[Kategorija:Krievu dzejnieki]]
[[Kategorija:Akmeisms]]
[[Kategorija:Krievu valodā rakstošie]]
[[Kategorija:Padomju represijās cietušie]]