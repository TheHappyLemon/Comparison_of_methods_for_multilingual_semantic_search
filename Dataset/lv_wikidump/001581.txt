{{Filozofa infokaste
|               krāsa = 
|               vārds = Hugo Grocijs
|          vārds_orig = Hugo Grotius
|              attēls = Michiel_Jansz_van_Mierevelt_-_Hugo_Grotius.jpg
|          att_izmērs = 200px
|       att_nosaukums = Hugo Grocijs
|          dz_dat_alt = 
|             dz_gads = 1583
|          dz_mēnesis = 04
|            dz_diena = 10
|            dz_vieta = [[Delfta]], [[Nīderlandes apvienotās provinces]] (tagad {{NED}})
|           m_dat_alt = 
|              m_gads = 1645
|           m_mēnesis = 08
|             m_diena = 28
|             m_vieta = [[Rostoka]], [[Zviedru Pomerānija]] (tagad {{GER}})
|        dzīves_vieta = 
|           pilsonība = 
|             tautība = 
|             dzimums = V
|              vecāki = 
|               brāļi = 
|               māsas = 
|        dzīvesbiedrs = 
|               bērni = 
|            paraksts = 
|               skola = 
|           intereses = [[dabiskās tiesības]], [[kara filozofija]], [[starptautiskās tiesības]], [[politiskā filozofija]], [[teoloģija]]
|          alma_mater = [[Leidenes Universitāte]]
|           skolotājs = 
|           skolnieks = 
|          ietekme_no = [[Aristotelis]], [[Bībele]], [[Cicerons]], [[Roterdamas Erasms]], [[Fransisko de Vitorija]], [[Žans Bodēns]], [[Fransisko Suaress]]
|          ietekmējis = [[Tomass Hobss]], [[Samuels fon Pūfendorfs]], [[Džons Loks]], [[Džambatista Viko]], [[Žans Žaks Ruso]], [[Imanuels Kants]], [[Pjērs Žozefs Prudons]], [[skotu apgaismība]], [[ASV tēvi - dibinātāji]]
|               darbi = ''De jure belli ac pacis'', 1625
|              valoda = [[latīņu valoda]]
|            piezīmes = 
|         kategorijas = 
}}

{{commonscat|Hugo Grotius|Hugo Grocijs}}

'''Hugo Grocijs''' ({{val|la|Hugo Grotius}}, {{val|nl|Huig de Groot}} vai ''Hugo de Groot''; dzimis {{dat|1583|04|10}}, miris {{dat|1645|08|28}}) bija [[Nīderlande|nīderlandiešu]] [[jurisprudence|jurists]] un [[filozofija|filozofs]], dramaturgs un dzejnieks, kristietības apoloģēts.

== Biogrāfija ==

Dzimis [[Delfta|Delftā]], Dienvidholandē, [[Nīderlandes apvienotās provinces|Nīderlandes apvienotajās provincēs]]. Pamatizglītību ieguva mājās (viņa tēvs Jans de Grots bijis savam laikam un videi visai izglītots). 11 gadu vecumā uzsāka studijas [[Leidene]]s Universitātē (lat. ''Academia Lugduno Batava''), kuras rektors bija viņa tēvocis Korneliuss. Studējis [[klasiskās valodas]], [[literatūra|literatūru]] un [[teoloģija|teoloģiju]], bet sevišķi nodevies [[jurisprudence]]i. 1598. gadā absolvējis universitāti un tika pieņemts Holandes provinces lielpensionārija Jana van Oldenbarnevelta (''Johan van Oldenbarnevelt'') svītā, pavadot to diplomātiskā misijā uz [[Parīze|Parīzi]]. Savas uzturēšanās laikā [[Francijas karaliste|Francijas karalistē]] Grocijs apgrozījās intelektuāļu un zinātnieku vidē, un tika atzīts par spožu prātu - viņš bija tikai 16 gadus vecs, kad [[Orleāna]]s Universitātē saņēma zinātņu doktora grādu.

Atgriezies dzimtenē, 1599. gadā [[Hāga|Hāgā]] Hugo Grocijs sāka veiksmīgi darboties [[advokatūra|advokatūrā]], brīvajā laikā tulkojot latīņu dramaturgu darbus, kā arī matemātiķu un astronomu sacerējumus. 1601. gadā tika iecelts par Holandes oficiālo valsts historiogrāfu. 1604. gadā, piedaloties sarunās par Singapūras jūras šaurumā 1603. gadā holandiešu ''Apvienotās Amsterdamas kompānijas'' [[Admirālis|admirāļa]] Jakoba van Hēmskerka (''Jacob van Heemskerck'') sagrābto portugāļu [[Karaka|karaku]] "Santa Catarina", ieinteresējās par starptautiskajām tiesībām (uz šī tiesas procesa materiālu bāzes viņš sarakstīja starptautiskajām tiesībām veltītu traktātu ''De Indis'', kurā centās pamatot, ka holandiešiem bijušas visas tiesības kaperēt portugāļu kuģi).

1605. gadā Grocijs kļuva par Jana van Oldenbarnevelta pastāvīgo padomnieku un par valsts kases ģenerāladvokātu, bet 1613. gadā — par [[Roterdama]]s rātspensionāriju (''raadpensionaris'' — 'pilsētas mērs'). 1608. gadā apprecējās ar Mariju van Reigersbergenu (turpmākajos gados ģimenē piedzima 8 bērni, no kuriem 4 sasniedza pilngadību).

Aktīvi darbojās Holandes iekšpolitikā kā arī kā jurists iesaistījās [[Protestanti|protestantu]] virzienu savstarpējos teoloģiskos strīdos. 1618. gada 29. augustā, pēc [[remonstranieši|remonstraniešu]] partijas sakāves pilsoņu karā, van Oldenbarneveltu sodīja ar nāvi, bet Hugo Grocijam piesprieda mūža ieslodzījumu Lovensteinas cietoksnī. 1621. gadā viņam izdevās ar sievas un kalpones palīdzību, paslēpjoties lādē ar grāmatām, izbēgt un, pārģērbjoties par mūrnieku, šķērsot robežu un nokļūt Francijas karalistē. Tur karalis [[Luijs XIII]] viņam piešķīra mūža pensiju un Grocijs varēja atlikušo mūža daļu veltīt saviem teorētiskajiem darbiem, neuztraucoties par iztiku.

Pēc [[Stadhaulders|stadhauldera]] [[Nasava]]s [[grāfs|grāfa]] [[Orānijas Morics|Orānijas Morica]] (''Maurits van Oranje'') nāves 1625. gadā, Grocijs mēģināja atgriezties dzimtenē, taču viņa vairākkārtējie lūgumi tika noraidīti, kā rezultātā 1631. gadā viņam nācās pamest [[Roterdama|Roterdamu]] un apmesties uz dzīvi [[Hamburga|Hamburgā]]. 1634. gadā viņš piekrita kļūt par [[Zviedrijas karaliste]]s sūtni Francijas karalistē, un kalpoja šai statusā līdz 1645. gadam. Pēc demisijas, braucot no Zviedrijas, kuģis strandēja netālu no [[Rostoka]]s — Grocijs gan izglābās, taču smagi saslima un 1645. gada 28. augustā mira.

== Idejas ==

Viens no zināmākajiem [[Dabiskās tiesības|dabisko tiesību]] un [[sabiedriskā līguma teorija]]s pārstāvjiem. Postulēja, ka tiesību un [[valsts]] izcelšanās nav vis dievišķa, bet gan laicīga: valsts radusies cilvēku savstarpējā līguma rezultātā. Viņa idejām bija liela nozīme valsts un tiesību teorijas atbrīvošanā no teoloģijas un [[sholastika]]s rāmjiem.

Zināmākais darbs ir Francijā sarakstītā "Trīs grāmatas par kara un miera tiesībām" (''De jure belli ac pacis libri tres'', 1625.), kuru autors veltīja Luijam XIII. Pirmajā grāmatā izklāstītas viņa kara un dabiskā taisnīguma koncepcijas, analizēti kara "taisnīguma" un "netaisnīguma" gadījumi. Otrajā grāmatā izklāstīti trīs "taisnīga kara" pamatprincipi — pašaizsardzība, zaudējumu atgūšana un sodīšana, — kā arī sīkāk analizētas starptautiskie tiesību institūti. Trešajā grāmatā aplūkots jautājums, pie kādām tiesību normām pieturēties kara gadījumā, kā arī iezīmēta utopiska vīzija, kā izbeigt karus kā tādus.

Par lielāko Grocija nopelnu uzskata to, ka viņš atšķīris [[tiesības]] no [[reliģija]]s un [[morāle]]s priekšrakstiem un licis organizētas cilvēku sabiedrības pamatos [[dabiskās tiesības|dabisko tiesību]] principus, kas immanenti cilvēka (kā saprātīgas un sabiedriskas būtnes) dabai. Šajā ziņā Grocijs pamatoti pieskaitāms dabisko tiesību skolas ievērojamākiem priekšstāvjiem, kuru idejām nozīme arī mūsdienu tiesību filozofijā.

== Literatūra ==
[[Attēls:Annotationes ad Vetus Testamentum.tif|thumb|''Annotationes ad Vetus Testamentum'', 1732]]

* Filozofijas vārdnīca. / red. Rozentāls M., Judins P. — Latvijas valsts izdevniecība: Rīga, 1964., 141. lpp.

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.gutenberg.org/ebooks/search.html/?default_prefix=authors&sort_order=downloads&query=Grotius Grocija darbi Project Gutenberg]
* [http://plato.stanford.edu/entries/grotius/ Grocijs Stenfordas filozofijas enciklopēdijā] {{en ikona}}

{{Autoritatīvā vadība}}

{{DEFAULTSORT:Grocijs, Hugo}}
[[Kategorija:1583. gadā dzimušie]]
[[Kategorija:1645. gadā mirušie]]
[[Kategorija:Nīderlandiešu filozofi]]
[[Kategorija:17. gadsimta filozofi]]
[[Kategorija:Apgaismības filozofi]]
[[Kategorija:Nīderlandes advokāti]]
[[Kategorija:Nīderlandes politiķi]]
[[Kategorija:Nīderlandes tiesību zinātnieki]]
[[Kategorija:Nīderlandes teologi]]
[[Kategorija:Nīderlandes rakstnieki]]
[[Kategorija:Diplomāti]]
[[Kategorija:Dzejnieki]]
[[Kategorija:Latīņu valodā rakstošie]]
[[Kategorija:Dienvidholandē dzimušie]]