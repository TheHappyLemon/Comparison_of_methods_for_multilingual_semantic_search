{{Aminoskābes infokaste
|attēls=[[Attēls:L-alanine-skeletal.png|150px]] <br />L-alanīna struktūrformula<br />[[Attēls:L-alanine-3D-sticks.png|150px]]<br />L-alanīna molekulas modelis
|ķīmiskā formula=C<sub>3</sub>H<sub>7</sub>NO<sub>2</sub>
|molmasa=89,1
|blīvums=1401
|kušanas temperatūra=297&nbsp;°C (sadalās)
|viršanas temperatūra=sublimējas
|izoelektriskais punkts=6,11
}}

'''Alanīns''' ('''''Ala''''', 2-aminopropionskābe, CH<sub>3</sub>CHNH<sub>2</sub>COOH) ir α-[[aminoskābe]]. Alanīns ir balta kristāliska viela. Alanīns ir otra vienkāršākā aminoskābe, pēc [[glicīns|glicīna]]. Tam ir divi optiskie [[izomērs|izomēri]]. Alanīnam ir arī struktūrizomērs — β-alanīns (CH<sub>2</sub>(NH<sub>2</sub>)CH<sub>2</sub>COOH).

== Atrašanās dabā ==
L-alanīns ir viena no 20 dzīvo organismu olbaltumvielās sastopamajām aminoskābēm. D-alanīns ir sastopams dažās [[baktērija|baktērijās]]. Alanīns ir otrā izplatītākā aminoskābe [[olbaltumviela|olbaltumvielās]], pēc [[leicīns|leicīna]].
Alanīns [[aknas|aknās]] viegli pārvēršas par [[glikoze|glikozi]] un atpakaļ (tā saucamais [[glikozes-alanīna cikls]]). Tādēļ alanīns pieder pie aizstājamām aminoskābēm, ko organisms sintezē pats. Ja organismam trūkst [[ogļhidrāti|ogļhidrātu]], tas veido tos no [[muskuļi|muskuļu]] olbaltumvielās esošā alanīna, lai nodrošinātu glikozes līmeni [[asinis|asinīs]].

β-Alanīns kā bēta aminoskābe olbaltumvielu sastāvā neietilpst, taču tas ir aminoskābju [[vielmaiņa]]s produkts. β-Alanīna struktūra ietilpst vairāku svarīgu bioloģiski aktīvu vielu ([[karnozīns|karnozīna]], [[anserīns|anserīna]], [[koferments A|kofermenta A]], [[pantotēnskābe]]s) sastāvā.

{{amsk}}

{{autoritatīvā vadība}}

[[Kategorija:Aminoskābes]]