[[Attēls:Pasaules karte Otrā pasaules kara sākumā.png|thumb|300px|Polija kā [[Sabiedrotie (Otrais pasaules karš)|Sabiedroto]] valsts (zilā krāsā), Vācija un PSRS kā kā [[Ass valstis|Ass un pro-Ass valstis]] (sārtā krāsā) Polijas kampaņas laikā. Latvija atzīmēta kā neitrāla valsts]]
[[Attēls:Kamp-wrzes22-anim.gif|thumb|300px|Vācijas un PSRS veiktā Polijas iekarošana]]

'''Polijas kampaņa''' ({{val|pl|Kampania wrześniowa}}, {{val|de|Polenfeldzug}}, {{val|ru|Польский поход РККА}}) jeb '''Ceturtā Polijas dalīšana''' ({{val|pl|IV rozbiór Polski}}) ir apzīmējums [[Trešais reihs|Trešā reiha]], [[Slovākijas Pirmā republika|Slovākijas]] un [[Padomju Savienība|PSRS]] karam pret [[Polijas Otrā republika|Polijas Otro republiku]], kas ilga no 1939. gada [[1. septembris|1. septembra]] līdz [[6. oktobris|6. oktobrim]]. Par [[Polijas dalīšanas|Polijas sadalīšanu]] Vācija jau iepriekš, noslēdzot [[Molotova-Ribentropa pakts|Molotova—Ribentropa paktu]], [[23. augusts|23. augustā]] bija vienojusies ar [[Padomju Savienība|PSRS]]. Ar Polijas kampaņu sākās [[Otrais pasaules karš]] (1939—1945).

== Polijas kampaņas sākums ==
Jau pirms 1939. gada izstrādātā vācu militārā [[operācija "Fall Weiss"]] paredzēja uzbrukumu Polijai 3 virzienos — Polijas austrumu robežai, kā arī no [[Slovākijas Pirmā republika|Slovākijas]] un [[Austrumprūsija]]s puses. 
Vācu [[propaganda]] 1. septembra uzbrukumu Polijai nodēvēja par atbildi uz 31. augustā notikušo uzbrukumu pierobežā esošajai [[Glivice|Gleivicas]] radiostacijai (t.s. [[Gleivicas incidents|Gleivicas incidentu]]), kurā viņi vainoja poļus. Faktiski to bija sarīkojis ''[[Sicherheitsdienst]]'' vadītājs [[Reinhards Heidrihs]].

Vācijas uzbrukums Polijai sākās agrā 1. septembra rītā 4.40 ar uzlidojumu un [[Veluņa]]s ({{val|pl|Wieluń}}) pilsētas bombardēšanu. Šajā nežēlīgajā uzbrukumā tika sagrauti 75% pilsētas ēku un ap 1200 cilvēku zaudēja dzīvību, lielākā daļa no viņiem bija civiliedzīvotāji.
Pulksten 5.00 no rīta pirmās vācu armijas daļas šķērsoja Vācijas-Polijas robežu. Viena no pirmajām nopietnajām cīņām notika pie [[Mokra]]s pilsētas 8.00 no rīta. Poļu ieņemtās aizsardzības pozīcijas un teritorijas pārzināšana ļāva veiksmīgi pretoties Vācijas forsētajam, bet neelastīgajam uzbrukumam. Lai arī vāciešu tehniskais pārspēks bija milzīgs, poļiem izdevās radīt vāciešiem ievērojamus zaudējumus. Kaujās pie Mokras vācieši bija zaudējuši 800 karavīru (kopā ar ievainotajiem) un 50 [[tanks|tankus]], kamēr poļu zaudējumi bija ap 700 karavīru, kā arī 300 [[zirgs|zirgu]], kas tika izmantoti [[kavalērija]]s vienībās.

Jau no pirmās kara dienas sauszemes cīņas tika pavadītas arī ar apšaudi no gaisa, ko veica vācu ''[[Luftwaffe]]''. Uzbrukumu sāka arī Vācijas sabiedrotās [[Slovākijas Pirmā republika|Slovākijas]] armija, iebrūkot Polijas dienviddaļā un turpinot uzbrukumu Ziemeļu virzienā. Lietuvas valdība atteicās piedalīties ofensīvā pret Poliju.

== Bzuras kauja ==
{{pamatraksts|Bzuras kauja}}

Vislielākā kauja Polijas kampaņas laikā bija [[Bzuras kauja]], kas aizsākās [[9. septembris|9. septembrī]] un turpinājās 10 dienas. Sākotnēji lielus panākumus tajā guva poļi, taču vēlāk vācieši ar savu lielo militāro pārspēku spēja aplenkt poļu karaspēku un pretestību sagrāva. Tā rezultātā vācieši ieguva aptuveni 170 000 [[Kara gūsteknis|kara gūstekņu]].

== Varšavas aplenkums ==

Pilsēta jau no paša kara sākuma tika smagi bombardēta, taču aplenkumā esošie pilsētas iedzīvotāji un kareivji aktīvi to aizstāvēja. Cīņas par [[Varšava|Varšavu]] ilga 19 dienas no [[8. septembris|8. septembra]] līdz [[27. septembris|27. septembra]] plkst. 12.00, kad tika parakstīta vienošanās karadarbības izbeigšanu. [[29. septembris|29. septembrī]] vācu gūstā nonāca 100 000 poļu karavīru. Daļa no bruņojuma, ko poļu armija paspēja paslēpt aplenkuma pēdējās dienās, tika izmantota [[Varšavas sacelšanās]] laikā, [[1944]]. gada rudenī.

<gallery>

Bundesarchiv Bild 183-S55480, Polen, Parade vor Adolf Hitler.jpg|Hitlers sveic Vērmahta karavīrus 1939. gada septembrī
Attēls:Zniszczenia1939 0.jpg|[[Veluņa]]s pilsēta pēc vācu uzlidojuma 1. septembrī
Attēls:WBK -battle of Bzura 1939.jpg|Poļu kavalērija [[Bzuras kauja]]s laikā
Soviets entering Wilno.jpg|Sarkanās armijas vienības okupē Viļņu 19. septembrī
Spotkanie Sojuszników.jpg|Vērmahta un un Sarkanās armijas virsnieku tikšanās okupētajā Polijā
Warsaw siege4.jpg|Varšavas aplenkums
Defilada wojsk niemieckich w Warszawie (2-105).jpg|Hitlers sveic Vērmahta karavīrus Varšavā 1939. gada 5. oktobrī
</gallery>

== PSRS iebrukums ==
[[Attēls:Polish eagle and Soviet soldier.JPG|thumb|200px|Padomju propagandas plakāts (1939)]]
17. septembrī Polijā iebruka arī [[Sarkanā armija]] ar 466 516 karavīriem, 3739 tankiem, 380 bruņumašīnām un apmēram 2000 lidmašīnām.
Galvenās kaujas pret iebrucējiem notika pie [[Viļņa]]s (18.—19. septembrī), [[Ļviva]]s (19.—22. septembrī), [[Grodņa]]s (20.—22. septembrī) un [[Vitična]]s (''Wytyczno'') netālu no [[Ļubļina]]s 1. oktobrī. Pēdējā Polijas armijas vienība kapitulēja 1939. gada 6. oktobrī. Pēc aktīvās karadarbības pārtraukšanas Vācijas armija atkāpās uz rietumiem līdz koriģētajai Vācijas-PSRS demarkācijas līnijai.

Sarkanās armijas zaudējumi nav oficiāli publicēti. Pēc krievu vēsturnieka G. Krivošejeva aplēsēm bija 1475 kritušie (Baltkrievijas frontē 503, Ukrainas frontē 972) un 2383 ievainotie (Baltkrievijas frontē 642, Ukrainas frontē 1741),<ref>Кривошеев Г. Ф., Россия и СССР в войнах XX века: потери вооруженных сил. Статистическое исследование. 1997</ref> bet pēc Igora Buņiča aplēsēm 5327 kritušie, ievainotie un bezvēsts pazudušie. Turpretī angļu vēsturnieks Dž. Senfords raksta par apmēram 3000 kritušajiem un 10 000 ievainotajiem PSRS pusē un 3000–7000 kritušajiem un līdz 20 000 ievainotajiem Polijas pusē.<ref>The Sovietisation of East Poland. In: George Sanford: Katyn and the Soviet massacre of 1940: truth, justice and memory. Routledge, London 2005</ref> PSRS kampaņas laikā zaudēja ap 150 tanku.

== Internēšana ==
Lielākā daļa no padomju gūstā kritušajiem poļu virsniekiem tika nogalināti [[Katiņas slaktiņš|Katiņas slaktiņā]] 1940. gada 5. martā.

Savukārt [[Latvijas-Polijas robeža]]i pārbēgušos apmēram 1500 Polijas armijas karavīrus Latvijas valdība nometināja [[Daugavpils]], [[Liepāja]]s, [[Litene]]s, [[Lilaste (Saulkrastu novads)|Lilastes]], [[Cēsis|Cēsu]] un [[Ulbroka]]s (913 karavīru) internēto nometnēs, līdz decembrim uz Vāciju izbrauca 427, uz neitrālām valstīm — 61, uz Lietuvu — 37, uz PSRS vēlējās izbraukt 422 karavīri, kurus atstāja nometnēs.
Lietuvā internēja 4767 Polijas karavīrus, ieskaitot 859 virsniekus.

Tūlīt pēc [[Baltijas valstu okupācija]]s jau 1940. gada 6. jūlijā [[Lavrentijs Berija]] parakstīja rīkojumu Lietuvā internētos karavīrus pārvest uz Juhnovas un Kozeļskas karagūstekņu nometnēm, kas pirms tam tika gatavotas Baltijas valstu karavīru internēšanai bruņotas pretošanās gadījumā. Līdz 15. jūlijam pārveda Lietuvā internētos karavīrus, bet no 23. augusta līdz 2. septembrim pārveda 811 Latvijā internētos kareivjus — 474 uz Juhovas, 374 uz Kozeļskas nometni.
1941. gada 8. aprīlī Berija parakstīja pavēli par 4000 internēto poļu konvojēšanu uz [[Murmanska]]s apgabalu militārā lidlauka celtniecībai pie Ponoi upes (''Поной'').<ref>[http://www.katyn-books.ru/library/katyn-prestuplenie-protiv-chelovechestva12.html Козельский, Юхновский и Грязовецкий лагеря (июль 1940—июнь 1941 г.)] Библиотека. Исследователям Катынского дела {{krieviski}}</ref>

== Polijas sabiedrotie ==
Polijas zaudējums kampaņā ir lielā mērā saistīts ar angļu un franču nespēju un nevēlēšanos sākt karu ar Vāciju. Lai arī [[Francija]] un [[Lielbritānija]] bija Polijai devušas savas garantijas un [[3. septembris|3. septembrī]] pieteica Vācijai karu, abas valstis aktīvu karadarbību neizvērsa.

== Atsauces ==
{{atsauces}}

{{autoritatīvā vadība}}

[[Kategorija:Militārā vēsture]]
[[Kategorija:Otrā pasaules kara kampaņas]]
[[Kategorija:Polijas vēsture]]