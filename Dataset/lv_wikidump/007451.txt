{{cita nozīme|komiksiem|mūzikas grupu|maNga}}

'''Manga''' ({{val|ja|漫画}}, {{izrunā|mã̠ŋɡa̠}}) ir [[japāņi|japāņu]] apzīmējums [[komikss|komiksiem]] un [[grafiskais romāns|grafiskajiem romāniem]], ārpus [[Japāna]]s tas attiecas tieši uz šajā valstī veidotajiem komiksiem, kā arī uz komiskiem, kas vizuāli un sižeta līnijai ir līdzīgi japāņu modelim. Mangas tirgus veido ļoti lielu daļu no pasaules komiksu tirgus.<ref>{{tīmekļa atsauce | url= https://www.forbes.com/sites/robsalkowitz/2019/10/08/surprising-new-data-shows-comic-readers-are-leaving-superheroes-behind/#5cc819094d68 | title= Surprising New Data Shows Comic Readers Are Leaving Superheroes Behind | publisher= Forbes | date= 2019. gada 8. oktobris | accessdate= 2020. gada 22. augustā | language= en}}</ref> Komiksu mākslinieku, kas nodarbojas ar mangas radīšanu, sauc par mangaku. Daudzi mangas elementi ir atrodami [[anime]], japāņu animācijas filmās.

Mangas veidošanās saknes ir meklējamas [[viduslaiki|viduslaikos]]. Pašreizējo mangas formātu 19. un 20. gadsimtā stipri ietekmēja [[Rietumu kultūra|Rietumu pasaules kultūra]]. Pēc [[Otrais pasaules karš|Otrā pasaules kara]] japāņi pārņēma amerikāņu komiksa ideju un izveidoja to par sava veida literāri grafisku žanru. Salīdzinot ar Rietumu komiksiem, mangas tiek zīmētas daudz plašākai mērķauditorijai un nereti skar jautājumus, kas Rietumos mēdz būt rezervēti "nopietnākiem" [[māksla]]s veidiem.

== Auditorija ==
[[Attēls:Manga reading direction.svg|thumb|upright=0.8|Tradicionālā mangas lasīšanas secība]]
Manga, kas savas popularitātes virsotnes sasniegusi Japānā, pēdējo gadu laikā iekaro arī daudzu citu valstu auditoriju. Mangas piekritēji ir gan [[bērns|bērni]], gan [[pieaugušais|pieaugušie]], gan [[sieviete]]s, gan [[vīrietis|vīrieši]], jo manga ir ļoti daudzveidīga. Tomēr mangai piemīt vairākas iezīmes, kas to padara atšķirīgu no citiem komiksu žanriem. Piemēram, sieviešu dzimtes [[tēls]] sastopams biežāk un ieņem daudz svarīgāku lomu, nekā Rietumu komiksos. 

== Iedalījums ==
Mangas visbiežāk iedala pēc to mērķauditorijas. ''[[Šodžo]]'' mangas domātas sievietēm, bet ''[[šonen]]'' mangas — vīriešiem. Mangās var būt attēloti fantastiski, pārdabiski notikumi (fantāzijas, pārdabiskā žanri), vai arī notikumi, kas iespējami reālā dzīvē (dzīves īstenības žanrs). Pārsvarā mangu darbība risinās mūsdienu pilsētās. Izplatītākās tēmas mangās ir cīņa un mīlestība. ''Šonen'' mangās cīņa ir priekšplānā, bet mīlestība otrajā plānā, bet ''šodžo'' mangās parasti ir otrādi.

== Tēli ==
''Šodžo'' un ''šonen'' mangās galvenokārt uzmanība tiek pievērsta vienam centrālajam tēlam, ar kuru lasītājs var kaut kādā mērā identificēties un just līdzi viņa pārdzīvojumiem. Parasti ir arī daudz blakus tēlu, kā varoņa (varones) labākais draugs (draudzene), mīļotā persona un tamlīdzīgi.

Dzīves īstenības mangās tēli ir parasti cilvēki, kas iet skolā vai strādā darbā un notikumi risinās ap viņu ikdienas dzīvi.

Pārdabiskā žanra mangās bieži vien arī stāsta varoņi ir cilvēki, kas dzīvo parastu dzīvi, līdz tiek iesaistīti fantastiskos notikumos, bet šā žanra ietvaros var parādīties arī visdažādākās fantastiskas būtnes, gan sastopamas mitoloģijā ([[elfs|elfi]], [[rūķis|rūķi]], [[vampīrs|vampīri]], [[pūķis|pūķi]]), gan autora izdomātas.

Bieži tiek attēloti dažādi [[briesmonis|briesmoņi]] (šausmu vai piedzīvojumu mangās). Daudz kas tiek aizgūts no pašas [[japāņu mitoloģija]]s, kas ir bagāta ar nostāstiem par [[spoks|spokiem]] un [[gars|gariem]], lai gan netrūkst arī stāstu, balstītu uz citu tautu mitoloģijām.

== Atsauces ==
{{atsauces}}

== Ārējās saites ==
{{sisterlinks-inline}}


{{manga-aizmetnis}}

[[Kategorija:Manga| ]]