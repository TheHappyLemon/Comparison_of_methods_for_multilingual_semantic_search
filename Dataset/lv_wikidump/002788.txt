'''Tārpeja''' ir hipotētisks [[tunelis]] vai caurums [[laiktelpa|laiktelpā]], kurš var beigties citā [[Visums|Visumā]] vai citā mūsu Visuma [[telpa]]s punktā vai [[laiks|laikā]]. Tārpejas daudzkārt aprakstītas [[zinātniskā fantastika|zinātniski fantastiskajā literatūrā]], kur tās dod iespēju ceļot starp [[zvaigzne|zvaigznēm]] un [[galaktika|galaktikām]] (vai pat uz citiem Visumiem) cilvēkam pieņemamā laikā.
[[Attēls:Wormhole-demo.png|thumb|250px|Tārpejas mehānisma piemērs. Zaļā bulta rāda īsāko ceļu cauri tārpejai un sarkanā bulta rāda garāko ceļu cauri normālam [[Visums|Visumam]]]]

== Vēsture == 
Līdz divdesmitā gadsimta sākumam cilvēki ticēja absolūtam laikam. Tas ir, ticēja, ka ikvienu notikumu var unikāli apzīmēt ar skaitli, ko dēvē par "[[laiks|laiku]]", un visi precīzi [[pulkstenis|pulksteņi]] vienādi rādīs intervālu starp diviem notikumiem. Taču atklājums, ka [[gaismas ātrums]] ir vienāds katram vērotājam neatkarīgi no tā [[kustība]]s, noveda pie [[relativitātes teorija]]s — un arī pie atteikšanās no domas, ka pastāv unikāls absolūts laiks.

1935. gadā [[Alberts Einšteins]] un Nātans Rozens uzrakstīja rakstu, kurā norādīja, ka vispārīgā [[relativitātes teorija]] pieļauj tārpejas, ko viņi nosauca par tiltiem.<ref name="viens">Vēl īsāk par laika vēsturi, Hokings, Mlodinovs, 103.—110.lpp</ref>

== Tārpejas mehānisms ==
Tārpejas sastāv no divām lodveida "mutēm" un "kakla", kas tās savieno. Daži vispārējās [[relativitātes teorija]]s risinājumi pieļauj tādu tārpeju eksistenci, kur mutes vietā ir sastopams [[melnais caurums]]. Tomēr dabisks [[melnais caurums]] pats no sevis neveido tārpeju. Tārpejas spēj ne tikai savienot divus dažādus [[visums|visuma]] reģionus, bet arī divus dažādus [[visums|visumus]]. Daži zinātnieki ir izteikuši varbūtību par iespējamību ceļot laikā, ko apstiprina angļu zinātnieks [[Stīvens Hokings]].<ref>(angliski)http://www.space.com/20881-wormholes.html {{Webarchive|url=https://web.archive.org/web/20150409062225/http://www.space.com/20881-wormholes.html |date={{dat|2015|04|09||bez}} }}</ref>

Tārpejas mehānismu ir viegli iztēloties. Par piemēru ņemot plakanu papīra lapu, abās lapas malās iezīmē punktus. Labākais veids, kā savienot punktus, ir ielocīt lapu, tādā veidā telpiski savienojot punktus. Normālajā gadījumā distance starp abiem punktiem tiek veikta pa lapas virsmu, bet, punktus telpiski savienojot, veidojas īsceļš — tārpeja.<ref>{{Tīmekļa atsauce |url=http://www.aliens.lv/t/3377-tarpejas |title=Arhivēta kopija |access-date={{dat|2015|04|10||bez}} |archiveurl=https://web.archive.org/web/20160304230814/http://www.aliens.lv/t/3377-tarpejas |archivedate={{dat|2016|03|04||bez}} }}</ref>

== Godela idejas par ceļošanu laikā ==
Pirmā norāde, ka [[fizika]]s likumi tiešām varētu pieļaut iespēju cilvēkiem ceļot atpakaļ laikā, parādījās 1949. gadā, kad Kurts Godels atklāja jaunu risinājumu [[Alberts Einšteins|Einšteina]] vienādojumiem, tas ir, jaunu [[laiktelpa|laiktelpu]], ko pieļauj vispārīgā [[relativitātes teorija]].

Godels bija [[matemātiķis]], kurš kļuva slavens, pierādot, ka nav iespējams pierādīt visus patiesos apgalvojumus, pat aprobežojoties ar mēģinājumu pierādīt visus patiesos apgalvojumus. Godels iepazinās ar vispārīgās [[relativitātes teorija|relativitātes teoriju]], kad viņš kopā ar [[Alberts Einšteins|Einšteinu]] strādāja Prinstonas Padziļināto pētījumu institūtā.<ref name="viens" />

== Ceļošana laikā ==
Tārpeju nevar izmantot teleportācijai. Teleportācijas pamata ideja ir, ka objektu vai lietu vienā galā izjauc, bet otrā galā atkal saliek atpakaļ. Toties tārpeja ir tikai īsceļš, kuru izmantojot, ir iespējams ceļot laikā.<ref>{{Tīmekļa atsauce |url=http://fizika.mix.lv/articles/tarpejas-fizikaneelv |title=Arhivēta kopija |access-date={{dat|2015|04|10||bez}} |archiveurl=https://web.archive.org/web/20151116063951/http://fizika.mix.lv/articles/tarpejas-fizikaneelv |archivedate={{dat|2015|11|16||bez}} }}</ref>

== Atsauces==
{{atsauces+}}
{{atsauces}}

== Skatīt arī ==
[[Melnais caurums]]

{{autoritatīvā vadība}}

[[Kategorija:Melnie caurumi]]
[[Kategorija:Astronomija]]
[[Kategorija:Gravitācija]]
[[Kategorija:Relativitātes teorija]]